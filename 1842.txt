KILDE:J. L. Heiberg: <i>Danmark. Et malerisk Atlas</i>, Bd. 1, H. J. Bing &amp; Söns Forlag, 1842.
DIGTER:heibergjl


SEKTION:1ste Bind

T:Danmark
F:Hvor Bögeskoven svæver
SIDE:1-6

Hvor Bögeskoven svæver
I Favn af salten Sö;
Hvor som Bouquet sig hæver
Af Havet Ö ved Ö;
Hvor intet Bjerg os hindrer
At sende Blikket ud
Mod fjerne Lys, der tindrer
Herned som Himmelbud:

Der er den Jord, vi kalde 
Vort Hjem, vort Fædreland,
Besjungen høit af Skjalde
Alt for sin Skov og Strand,
Sit Folk, det roligt snilde,
Saa langt fra Harm og Had,
Sit Sprog, det kraftigt milde, 
Hvori saa skjönne Qvad.

Af Danmark har Naturen
Selv dannet med sin Haand 
Den Mark, hvis Rug i Furen 
Skal nære Nordens Aand.
Lad Sverrig og lad Norge
Kun Styrkens haarde Bark 
Og Kraftens Jern os borge,
Mod Pant fra danske Mark.

Mens vor Natur os glæder 
Med Öieblikkets Lyst,
Tiltale hundred Steder
Os end med Fortids Röst
Thi blandt Naturens Værker, 
I Ly af Græs og Green,
Staae Kunstens Mindesmærker, 
En Aarbog lig af Steen.

Om Fædrenes Bedrifter 
Snart melder Kæmpehöi, 
Snart Skyen, i hvis Rifter 
Sees Kongeborgens Flöi.
Om Frode Drot fortæller
Et Sagn os Værebro;
Hvor Roars Kilde vælder, 
De tusind Minder, boe.

Fra Saxo Klerks Annaler 
Staae Skygger frem i Soer; 
Hist Gaasetaarnet taler
Om Atterdag i Nord;
I Ringsted Dagmar gjemmes, 
Hiin tabte Lilievaand;
Paa Fredriksborg fornemmes
End Fjerde Christians Aand.

Jeg nævner Sjælland ene, 
Thi der jeg fæsted Rod, 
Og Sjælland kan forlene
Mig Træk i Overflod;
Men hver af Rigets Dele
Har samme Skjönheds-Art,
Og i det skjönne Hele
Har hver en lige Part.

Og Axelstad, hiin gamle,
Saa venlig, skjöndt saa stor,
Hvor Danmarks Aander samle
Sig i et udsögt Chor,
Har gamle Mindesmærker, 
Som tale Sagas Röst,
Har nye, stolte Værker, 
Som kneise til dens Lyst,

Paa Kysten herligt grundet,
Den aabner Öiet Flugt
I Udsigt over Sundet 
Og over Kjögebugt;
Mod Norden grönne Skove, 
Som huse Hjort og Hind,
Og Duft og Kjöling love 
Det længselfulde Sind.

Hvo har ei kjære Minder 
Fra Land saavelsom Stad? 
Dog fastere dem binder
Et svagt Erindringsblad.
Her Kunsten Eder giver
En Krands fra Dannevang;
Hvert Blad i Krandsen bliver
Et Billed og en Sang.

T:Christiansborg
TOCTITEL:<num>1.</num>Christiansborg
F:Phönix, du, som nys begravet
SIDE:7-9

Phönix, du, som nys begravet
    I din Aske laae,
Og nu frem af Flammehavet
    Stiger mod det Blaae!
Ei ved Elementers Vrede
    Oftere du döe!
Kneis kun fra din hïe Rede
    Over Land og Söe!

Borg, der selv er uden Mage 
    Mellem Borges Chor,
Sku de lykkeligste Dage 
    Hilse Danmarks Jord!
Fra din Tinde, nær ved Himlen, 
    See langs Codans Flig
Fredelige Masters Vrimlen,
    Birman-Skoven lig.

Og naar ei dit Blik sig hæver 
    Over salte Flod,
Men mod Jorden nedad svæver 
    Til din Kæmpefod:
See paa Pladser og i Gader 
    Livlig Virksomhed,
Og endog paa lave Stader 
    Lykke, Fryd og Fred;

Og du selv skal i dit Indre, 
    I din Höisal stor,
See det snerre Rum, det mindre, 
    Hvori Lykken boer.
Lykken alt med Kjærligheden 
    Flyttet er derind,
Den har fæstet Svalereden
    Til din höie Tind.

Her paa lykkelige Dage 
    Kongeparret skal,
Med sit Folk forenet, drage 
    Til den höie Hal,
Medens Tusinder af Kjerter 
    Straale Lyset ud,
Medens Tusinder af Hjerter 
    Fölge Glædens Bud.


T:Fredriksberg
TOCTITEL:<num>2.</num>Fredriksberg
F:Den er forbi, den Tid, hvorpaa
SIDE:10-12

Den er forbi, den Tid, hvorpaa 
        Din Himmel,
O Fredriksberg! med Smilen saae 
        En Vrimmel,
Hvori sig flokked Lav og Stor 
        I Haven,
Omkring den Konge, som nu boer 
        I Graven.

Da klang Musiken ofte fra 
        Terrassen,
Af Uniformer mylred da 
        Paa Pladsen.
Ei flagre nu de röde Fjer 
        Paa Hatten;
Hver Dag den samme Tomhed seer, 
        Som Natten.

End Svanen langs Canalens Rand 
        Dog seiler;
End Træet i det stille Vand 
        Sig speiler;
End Maanen over Sletten gaaer 
        Saa stille,
Mens Nattergal i Busken slaaer
        Sin Trille.

Naturen gaaer ad vante Vei 
        Sin Vandring;
_Den_ trofast er, _den__ elsker ei 
        Forandring.
Den smiilte til den glade Borg, 
        Nu smiler.
Den til det Sted, hvor Savn og Sorg 
        Sig hviler.

Ak! her er intet _Sorgenfri!_
        Dog træder
Den simple Borger ei forbi
        De Steder,
Hvor svundne Syner for hans Blik
        Fremstode
Ved Mindet om Kong Frederik
        Den Gode.


T:Rundetaarn
TOCTITEL:<num>3.</num>Rundetaarn
F:Jeg seer jer, Hveens truende Ruiner!
SIDE:13-16
K:brahe,christian4

{c:I.}

{cb:Kong Christion den Fjerde taler.}

Jeg seer jer, Hveens truende Ruiner! 
Men jeg skal hæve jer af eders Gruus.
Snart, naar en fremmed Vandrer spörger os:
,,Hvad stod der för paa hine gule Banker?`` - 
Skal man ei være nödt at svare ham:
,,Der stod engang Uranienborg, det stolte.`` -
Nei, danske Mænd skal ikke meer behöve
At gjæste Keiser Rudolph, fjernt i Prag,
For der at see den danske Mand, hvis Rygte 
Den hele Stjernehimmel höit forkynder.
Min Faders Værk skal ei forgjæves være:
Det reises skal til hans og Danmarks Ære;
Og Tycho hid skal kaldes til sin Ö;
Der, hvor han levet har, der skal han döe.
I Fædrelandet, men ei udenlands,.
Skal han befæste Danmarks Stjernekrands;
Og hvert et Lys, hvormed vor Himmel pranger, 
Skal være Vidnesbyrd om Kongens Anger.


---

{c:II.}

{cb:Kongen.}
Saa kommer du fra Prag?

{cb:Longomontan.}
            Fra Prag jeg kommer. 

{cb:Kongen.}
Fortæl mig Noget om din store Lærer. 

{cb:Longomontan.}
Ak! hvad skal jeg fortælle? 

{cb:Kongen.}
                Ligemeget!
Fortæl mig Noget! Hvordan lever han? 

{cb:Longomontan.}
Jeg haaber, godt.

{cb:Kongen.}
            Saa han er vel fornöiet?

{cb:Longomontan.}
Jeg mener nok, at han er vel fornöiet.

{cb:Kongen.}
Hör, siig mig, troer du, det er vanskeligt
At faae ham hjem igjen til Dannemark? 

{cb:Longomontan.}
Til Danmark hjem? - O, det er reent umuligt!

{cb:Kongen.}
Saa har han da forglemt sit Fædreland? 

{cb:Longomontan.}
Hans Fædreland er der, hvor nu han boer. 

{cb:Kongen.}
Men om han faaer et nyt Uranienborg?

{cb:Longomontan.}
Det kan han ikke længer bruge, Herre!

{cb:Kongen.}
Betragter han da ikke længer Himlen? :

{cb:Longomontan.}
Det gjör han vist, men ikke meer fra Jorden.

{cb:Kongen.}
Hvad siger du!

{cb:Longomontan.}
            Ak! han er död, min Konge!


---

{c:III}

{cb:Kongen.}
Hvad fandt du ved Uranienborg, det stolte?
Kun Gruus?

{cb:Longomontan.}
            O, det er vist ei Kongens Værk!

{cb:Kongen.}
Det skulde være blevet til hans Værk! -
Jeg stod og saae til Hveens Kyster hen, 
Og lovede mig selv, Uranienborg
Af Gruset op med dobbelt Glands at reise. 
Mig syntes, Intet var forsömt endnu,
Det tyktes mig saa let en Sag at kalde 
Tycho tilbage til hans Fædreland -
Da kom du just, og bragte Sorgens Bud. - 
Men jeg vil handle, Klage hjelper ei:
Jeg et Uranienborg vil bygge dig,
Dog ei paa Hveen; nei, i Axelstad
Jeg bygge vil et Taarn: mod Stjernehimlen 
Det höit skal kneise, grundet til dens Ære. 
Et Sværd skal hugges ud i Muren, til 
Erindring om det Saar, mit Letsind slog; 
Men under Sværdet skal der staae et Hjerte, 
Bevidnende Fortrydelsen, jeg föler.


---

{c:IV.}

Saadan qvad med barnlig Læbe 
Tychos unge Skjald engang; 
Tör den alt forglemte Sang 
Atter efter Bifald stræbe?

Hvo det smukke Billed nyder, 
Mindes, lig den store Flok,
Som det viser, neppe nok 
Alt hvad dette Taarn betyder:

At et bittert Savn forvundet,
Slukket er en gammel Sorg:
At det er Uranienborg, 
Flyttet ind til os fra Sundet.


T:Frederiksborg
U:En Roman i to Capitler
TOCTITEL:<num>4.</num>Frederiksborg
F:Det er dog grumme smukt, ved Gud!
SIDE:17-37

{cb:Förste Capitel.}

Det er dog grumme smukt, ved Gud!
''At du vil os befordre  
''Paa denne lille Lysttour ud
''I Sjælland, i det nordre.
''Det er en Ynk, det er en Sorg, 
''Saa Lidt af Verden seer man! 
''Vi aldrig var paa Fredriksborg,
''Og derfor os beleer man.'' -

Saa talte hun, den vakkre Glut,
Som mig paa Gaden mödte, 
Hvor med sin Moder hun lidt mut
Saaes Foden langsomt flytte. 
Jeg med en Ven i sagte Skridt 
Just drev og promeneerte,
Men önsked her, jeg var ham qvit, 
Thi her han mig geneerte.

Med stort Spectakel paa vor Vei 
En Vogn forbi nu kjörte;
Da til den Smukke talte jeg,
I Haab, at Ingen hörte: 
''Charlotte! du er ret en Strik!
''Som om du ikke vidste,
''Hvor kjært mig er hvert Öieblik, 
''Som jeg hos dig tör friste!

''Gid jeg imorgen faae det Held 
''At sidde ved din Side!'' ....
Hun afbröd mig: ''O! derom vel 
''Er ikke værdt at stride!
Du bryder dig'' .... Hun taug, - og jeg
Mit Svar ei kunde bringe,
Thi Vognen var et Stykke Vei 
Forbi, og Larmen ringe.

Men uden Ophold til Mama 
Jeg dristig vendte Talen:
Imorgen tidlig henter da 
''Jeg Dem og Hr. Gemalen.
''Jeg kun en Jagtvogn byder Dem, 
''De tage maae tiltakke,
''Men let den ruller lige frem 
''Og op og ned ad Bakke.

''Der er kun tvende Stole paa: 
''Den bageste den bedste;
''Den foran, hvor _jeg_ sidde maa, 
''Som Kudsk for mine Heste,
''Den stöder, den er ikke rar, 
''Jeg tidt den bande maatte;
''Det gjör mig ondt, jeg ikke har 
''En bedre til Charlotte.'' -

- ''Det gjor aldeles ingen Ting!'' 
Udbröd med Smiil den Lille,
Idet en Rödme foer omkring
De fine Træk, de milde.
''Nei, ganske vist!'' gjentog Mama: 
''Er man i hendes Alder,
''Gjör Sligt ei til, ei heller fra, 
''Man ta’er det, som det falder.'' -

Vi skiltes ad; dog för vi gik, 
For Hver til Sit at drage, 
Forsömtes ei den danske Skik, 
Hinandens Haand at tage.
Den unge Piges Haand jeg tog, 
Som just var uden Handske,  
Og tænkte: Der er Meget dog
At rose ved det Danske.

Og mens den hvide Haand jeg greb,
Og fast i min den klemte,
Jeg lod, som om - det var et Kneb -
Jeg nylig Noget glemte,
Og talte nu, jeg veed ei hvad, 
Erindred om Adskilligt,
Mens Haandens fine Lilieblad 
I min sig hviilte villigt.

Nu stod jeg ene med min Ven,
Som, mens han Öiet sendte
Mod Damerne, der vandred hen, 
Idet Charlotte vendte
Sit Hoved om i flygtigt Nik, 
Som jeg til Indtægt förte,
Mig sagde med ironisk Blik:
''Jeg saae, skjöndt just ei hörte!

''Jo jo, min Ven! den Sag er klar, 
''Jeg gjætter dine Tanker,
''Og hos den unge Pige har
''Dit Hjerte kastet Anker.
''Jeg dig fortænker ei deri, 
''Jeg siger intet Mere;
''Naar Sjællandsreisen er forbi,
''Jeg vist kan gratulere.'' -

- ''Du tager feil,'' ham svarte jeg: 
''Jeg kan mig ikke tænke,
''At jeg paa Ægtestandens Vei
''Saa snart mig lader lænke. 
''Desuden er hun sexten Aar
''Og nylig confirmeret;
''Jeg hendes förste Frier spaaer, 
''Han bliver rejiceret.

''Hun er - jeg veed ei ret, hvordan -
''I Slægt med mig og Mine;
''Hun er - jeg ikke huske kan
''Hun er et Slags Cousine.
''Men hun er et velsignet Barn, 
''Der har Forstand som Store; 
''Hun har mig fanget i sit Garn, 
''Det synes hende more.

''Hvor er det södt at gjöre Cour 
''Til En, hvis unge Vinge
''Forsöger fra sin Barndoms Buur 
''Sig förste Gang at svinge!
''Den Tanke tryller hvert et Sind, 
''At her man er den Förste,
''Som plante tör den Lærdom ind,
''Hvorefter Alle törste. 

''Og sligt et Barn har tidt Forstand, 
''Der Voxnes gjör til Skamme;
''Ja, mangen Gang forbauses man 
''Ved denne spæde Flamme.
''Hun Alting _a priori_ veed, 
''Og trænger ei til Andet 
''End Stemplet af Erfarenhed
''Paa Det, hun alt har sandet.

''Hun lærer ikke noget Nyt,
''Men vil bekræftet höre
''Den Aabenbaring, som har lydt
''I hendes Jomfru-Öre.
''Hun fatter overmaade godt 
''Enhver forelsket Retning,
''Og naar et Ord man nævner blot, 
''Begriber hun en Sætning.

''Men Eet, hvorpaa det kommer an, 
''Maa man i Anslag bringe:
''Vist aldrig lykkes vil den Mand, 
''Som ikke kan sig tvinge.
''Forsigtighed man öve maa,
''Maa Skaansomhed bebude,
''Thi ellers vil det ilde gaae,
''Og snart er Spillet ude.

''Den unge Pige har en Tact, 
''Hvorved hun Meget gjætter: 
''Hun af en Scene snart en Act 
''I Tanken sammensætter;
''Og dertil er hun fiin og bly, 
''Og ei saa let at gjække;
''Et Ord kan gjöre hende sky, 
''En Mine hende skrække.

''Det gjælder da hvert Öieblik, 
''At ikke Meer man pröver,
''End Det, man seer med Kjenderblik
''At Hjertet just behöver.
''Ved hver en nok saa ringe Gunst, 
''Om givet eller fundet,
''Man lade maa - det er en Kunst -
''Som var nu Maalet vundet.

''Det gjælder just i dette Spil, 
''At ingen Yttring dölger
''En anden, som den förer til, 
''Som til de næste Fölger.
''Det synes maa ved dette Spil, 
''At Hjertets blye Veninde
''Kan ende Legen, naar hun vil, 
''Som dens Beherskerinde.

''Men ogsaa dristig, ogsaa fri 
''Man være tör. Allene 
''Maa sig et ömt Galanterie 
''Med Dristighed forene.
''Tag hendes Haand og kys paa den, 
''Maaskee hun saa vil skrige,
''Thi slig en Hyldest aldrig end
''Var budt den unge Pige.

''Men snart, med Purpur paa sin Kind, 
''Hun tænker: ''''Hvad saa Mere?
''''Det viser et ærbödigt Sind,
''''Og det maa jo flattere. 
''''lfald det Nogen havde seet, 
''''Da blev jeg vel til Latter,
''''Men det er heldigviis ei skeet.'''' -
''Saaledes hun sig fatter.

''Men tro nu ei, at strax du kan 
''Et Kys paa Munden trykke; 
''Nei, saadan gaaer det ikke an,
''Det spilder dig din Lykke. 
''Den unge Pige fatter let, 
''Et Kys betyder Mere,
''Og derfor vil hun ei ved det 
''Saa rask sig engagere.

''Det gjælder om, at Hjertets Leg 
''Maa hende selv behage,
''Saa hver en Frygt af Barmen veg 
''For Tanker, som kan plage.
''Du maa en god Samvittighed 
''Til hendes Tröst bevare;
''I Fölelsen af den hun veed, 
''At det har ingen Fare.

''Derfor Uskyldigheden maa 
''Med hver en Stræben parres, 
''Og Intet maa forsöges paa, 
''Hvorved Forældre narres. 
''Correspondance duer ei,
''Et Rendezvous maa frygtes, 
''Men sög blot Leilighedens Vei, 
''Som om den aldrig sögtes.

''Aftaler dog man gjerne gjör, 
''Men kun utydelige,
''Saa hun sig altid sige tör, 
''At ei hun veed af slige, 
''Men at kun sympathetisk Tro 
''Samt Hjerters Forsyn lader
''Dem ofte mödes _à propos_
''I Selskab og paa Gader.

''Naar fri hun föler sig og let 
''I dette Forholds Lænker, 
''Da kan hun ei undvære det, 
''Ihvad hun vil og tænker. 
''Naar let hun föler sig og fri, 
''Som i en Livs-Forklaring, 
''Da snart hun vælger Slaveri, 
''Til Frihedens Bevaring.'' -

Her slog min Ven en Latter op, 
Da just jeg endte Talen;
Han saae paa mig, og sagde: ''Stop! 
''Det kneb nok med Moralen?
''En heel _Ars amatoria_
''Du dundrer i mit Öre,
''Og Resultatet bliver da: 
''Du Pigen vil forföre.'' -

- ''Forföre! Skam dig! hvilket Ord! 
''Nei, hun er altfor yndig
''Til blot at nære mindste Spor
''Af Hensigt, som var syndig.'' -
- ''Nu vel,'' han svarte, ''men dog ei 
''Herved stor Tröst erhverves,
''Thi hun kan let paa denne Vei
''I Bund og Grund fordærves.'' -

- ''Vist ei! Galanterie, min Ven,  
''Er just en Pigeskole,
''Og Aanden dannes först i den, 
''Derpaa du trygt kan stole.
''Du glemmer nok, jeg er Poet,
''Og trænger til at sværme?
''Nu er Charlotte den Magnet,  
''Sig mine Tanker nærme.

''O! hvis jeg ikke sværme maa, 
''Da kan jeg ikke digte,
''Da vil Apollo mig forsmaae, 
''Og Muserne mig svigte.
''Jeg aander kun ved denne Trang, 
''Den i min Lyre klinger,
''Den bæver i min Digtersang, 
''Den giver Verset Vinger.

''Thi der er Intet dog saa södt, 
''Som med en saadan Pige,
''Der end har Hjertet ungt og blödt, 
''At gjæste Drömmes Rige!
''En Dödelig fordybes ei
''I Sværmeriets Grotter, 
''Undtagen en Poet, som jeg,
''Med saadanne Charlotter.

''Forelsket Stræben Lönnens Fryd
''Her öieblikligt finder: 
''Erkjendtlighed er just en Dyd 
''Hos disse smaa Veninder.
''Sin förste Lærer altid man 
''Hans Möie prompt erstatter; .... 
''Men ikke meer jeg töve kan -
''Farvel! vi sees vel atter.''


{cb:Andet Capitel.}

Den næste Morgen rask det gik, 
Tiltrods for Stöv og Hede.
Alt svinder Lyngby for vort Blik, 
I Rudersdal vi bede.
Snart Blouströd er bag Hestehov 
Med Ilen lagt tilbage,
Og i den sidste lange Skov 
Fornöiede vi drage.

Charlotte ved min Side sad,
Mens Öiet saaes at tindre;
Hun var saa glad, saa sjæleglad,
Og jeg var ikke mindre.
Jeg hvisked hende mangt et Ord, 
Hvori sig skjulte Södmen,
Og saae paa Kinden mangt et Spor 
Af mangen flygtig Rödmen.

''Du kjörer over Steen og Stok,'' 
Hun sagde, skjelmsk i Blikke: 
''Men du er vist forsigtig nok, 
''Og vælter os vel ikke?'' -
- ''Du kan, mit Barn, paa denne Tour 
''Dig frit mig overlade;
''Ved mig din yndige Figur
''Skal ikke tage Skade.'' -

- ''Men see vi Fredriksborg ei snart?'' 
Saa spurgte nu de Tvende,
Som bag mig sad: ''Trods denne Fart, 
''Faaer Skoven ingen Ende.'' -
- ''Ja vistnok er den meget lang,
''Men giv nu bare Stunder,
''Man snart faaer Udsigt .... See engang!
''Der seer De Skovens Under!'' 

- ''O hold dog stille! lad os see! 
''Det Syn er uvurdeerligt!'' -
Da holdt jeg, medens alle Tre
Sig glæded umaneerligt.
Men det er og et Tryllesyn,
Naar pludseligt i Skoven
Man Slottet seer, som ved et Lyn, 
Der farer ned fra oven.

O Danmarks förste Patriarks 
Uglemmelige Skygge,
Som svæver her, hvor Dannemarks 
Skov-Alfer gladest bygge!
I dette Syn du stiger frem,
Ei Dödens Baand dig binde;
Her staaer du levende blandt Dem,
Som studse ved dit Minde.

Men fremad higer nu vort Sind, 
For Alt ret nær at skue.
Paa Abels Vertshuus tages ind, 
Hvis rummelige Stue
Til Vindvet drager Alle hen; 
Man kan sig ikke skille
Derfra, man seer og seer igjen 
Paa Slottet Solen spille.

Det staaer, som paa en Skueplads,  
For Öiet nær og lige,
Det stiger, som et Feepallads,
Op af Undiners Rige ....
Men tys! paa Dören banket blev; 
Forstyrrende vor Iver,
Indtræder Pigen med et Brev,
Og til Papa det giver.

Han læser med Forundring stor
Ved Vindvesfagets Ruder:
''''En Ven, som her i Byen boer,
''''Dem sit Besög bebuder.
''''Ret strax han kommer til Dem hjem, 
''''Hvor han paa Deres Stue
''''Et Haandtryk venter sig af Dem, 
''''Et Smiil af Deres Frue.''''

''Hvem er han vel, den Ven saa sær? 
''Jeg her jo kjender Ingen;
''Og hvoraf veed han, jeg er her? 
''Heel mærkelig er Tingen!'' - 
Charlotte griber hurtig til
Sin Parasol, og beder:
''Min Fætter nok mig fölge vil 
''Lidt om paa disse Steder?

''Thi det er ikke værdt, at vi 
''Forstyrre Sammenkomsten;
''Lad os da gaae hiin grönne Sti, 
''Hvor Busken staaer med Blomsten.
''Her er vist mangen deilig Vei, 
''Hvor man kan promenere.'' - 
- ''Ja kom! Jeg siger ikke Nei, 
''Jeg önsker Intet mere.'' -

Som sagt, saa gjort: Af Dören ud 
Vi os med Glæde skyndte;
Hun smiilte som en Rosenbrud, 
Da vi vor Tour begyndte.
Vi gjennem Slottets Gaarde gik,
Betragted Alting nöie,
Men ogsaa jeg imellem fik
Et Glimt af hendes Öie.

Om lidt vi vare komne paa 
Den smukke Promenade,
Som over Bakker monne gaae 
Til Byens brede Gade.
Her Slottet mere fjernt man seer
I Söen sig at speile.
At Den, som vandred her, ei meer 
Det glemmer, ei kan feile.

''Charlotte! giv mig her din Arm,
''Du til en Stötte trænger,
''Thi du er træt og du er varm,
''Og med dit Hoved hænger.'' -
Hun saae sig om .... ''Slaa dig til Ro, 
''Her er jo Intet vovet;
''Du frygter vel, at man skal troe, 
''Du er med mig forlovet?

''Men Ingen kjender os jo her, 
''Her frygtes ingen Snakken. 
''Jeg förer dig til hine Træer,
''Hvor Bænken staaer paa Bakken; 
''Der kan du sidde ret i Mag,
’'I Skjærm af Löv foroven,
''Der kan du see med Velbehag 
''Paa Slottet og paa Skoven.'' -

Med flygtig Rödmen fiint og let
Sin Arm i min hun lagde;
Jeg til min Barm den trykte tæt, 
Mens meget Smukt jeg sagde;
Og med den matte Haand, der hang 
Ved Armenes Forgrening,
Min egen Haand heel mangen Gang 
Indgik en söd Forening.

Paa Bænken paa den lille Höi
Jeg satte mig hos hende,
Saa nær, saa tæt, - da ved en Stöi 
Jeg maatte Hov’det vende:
En Mand jeg skued iilsomt gaae 
Op ad den samme Bakke,
Han bar Moustacher, ganske smaa, 
Og var i Lieutenants-Frakke.

Han styrted til Charlottes Fod, 
Og raabte: ''Kjære Pige!
''Nu er du min, nu har jeg Mod, 
''Alverden det at sige.
''Min Fader talte nu med din, 
''Og begge To det ville;
''I Evighed er du nu min, 
''Og os kan Intet skille.'' -

Charlotte höit fra Bænken sprang, 
Og favnede ham kjærligt;
Tilsidst hun saae paa mig engang - 
Gud! hendes Blik var ærligt! - 
''Min Elskte! see min Fætter her! 
''Han var saa god imod mig,
''Han har mig altid været kjær, 
''Thi han saa godt forstod mig.'' -

Jeg sad som En, der seer en Aand, 
Naar mindst han Aander venter.
Den unge Lieutenant tog min Haand, 
Og sagde Complimenter;
Og derpaa, til Charlotte vendt, 
Han sagde: ''Lad os vandre,
''Thi efter hvad der nu er hændt, 
''Vi ventes af de Andre.

''I blive skal hos os inat,
''Og naar I hjem vil drage,
''Paa Vognen jeg min söde Skat 
''Til Staden tör ledsage.'' -
Nu gik de. Pigen i en Fart 
Tilraabte mig: ''Kom efter!'' -
- ''Jeg kommer,'' svarte jeg, ''saasnart 
''Jeg lidt har samlet Kræfter.'' -

Mit Öie længe fulgte dem,
Mens bort de monne vandre, 
Mens Arm i Arm de hasted frem, 
Og hvisked til hverandre.
Nu stedse længer bort de gik, 
Indtil bag fjerne Grene
De ganske skjultes for mit Blik, -
Da fölte jeg mig ene.

Jeg kasted mig paa Jorden ned,
Og mig fortvivlet vælted;
Jeg troer, at jeg i Græsset bed,
Af Sorg og Harme smeltet.
Saa laae paa Ryggen jeg en Stund,
Langs Skraaningen af Höien, 
Og saae i Söens klare Bund,
Hvor Slottet speiled Flöien.

Da bröd jeg ud: Henfarne Drot, 
Hvis Minder her vi fölge!
Du grunded dette Kæmpeslot
Midt i ustadig Bölge,
Og dog det staaer Aar ud, Aar ind; 
Men tidt du pröve maatte,
At, bygged du paa Qvindesind,
Da sank de bedste Slotte.

Hvad vilde jeg herude vel? 
Jeg tidt nok maatte pröve, 
At her et eller andet Held
Mig Skjæbnen skulde röve.
Tidt fik jeg Regnveir, daarlig Mad,
Af Smaa-Chicaner flere.
Hvad Rart er her? - Et Slot? - Men hvad, 
Hvad er her ellers Mere?

Det kjedelige Stutteri,
Hvorom Enhver jo melder,
Og Gader uden Folk deri,
Og daarlige Hoteller, 
Forresten mange gamle Træer 
Med melancholske Kroner,
Og saa det store Værksted her 
For Flemmers Recensioner.

Afsted, afsted til Staden hjem,
Fra Sjælland, fra det nordre!
Nu blive jo paa Vognen Fem,
Jeg kan dem ei befordre.
En Extrapostvogn til Behag 
Stationen vel dem sender; 
Det faaer nu være deres Sag, 
Jeg vasker mine Hænder.

Jeg af min Tour mig rose kan! 
Jeg kjörer tom tilbage, -
Hvis ei en trættet Vandringsmand 
Jeg byder op at age.
Ja, Fredriksborg! af Hjertens Grund 
Din Deilighed jeg skatter,
Men dog det vare skal en Stund, 
För her jeg kommer atter.


T:Frue-Kirke
TOCTITEL:<num>5.</num>Frue-Kirke
F:Hvilken Bygning er her? Er Det en christelig Kirke?
SIDE:38-39

Hvilken Bygning er her? Er Det en christelig Kirke? 
    Naar Portalen man seer, finder man Stilen antik;
Sidefaçader og Taarn, man veed ei, hvad de bebude, 
    Helligt eller Profant; Korset det siger tilsidst,
Hvis Frontispicen det ei forkynder; men Öine som Lossens
    Og en Hals som en Hjorts fordres, naar den man vil see.
Træd i Hallen dog ind. Colossal, men abstract i sin Storhed! 
    Langs med Siderne staae hvide Figurer i Rad.
Hvilken uhyggelig Bo, hvor Aanden selv er forstenet!
    Kan, hvor _den_ er af Steen, Ordet da vorde til Bröd? 
Frygten föler jeg vel, men Kjærligheden er borte,
    Ingen romantisk Aand hvisker sit mystiske Suk, 
Solen bryder sig ei gjennem farvede Ruder, og intet
    Malet Kunstværk man seer, Alt er saa hvidt og saa tomt.
Træd dog nærmere; see! til Altret _Frelseren_ kalder, 
    Og hans _Apostle_ forbi du til det Helligste gaaer,
Og i hans aabnede Favn mens Sjælen holder sit Indtog, 
    Holder foroven sit Tog _Han_, for at frelse din Sjæl.
Viid, Paradiset er her, dog ei i sin spillende Farve, 
    Ei i Bevægelsens Kraft, kun i sin salige Ro.
Viid, Antiken sig kjæk med Romancias Ynde formælte,
    Formen er græsk, men dybt præget med christelig Aand.
Viid, en Genius har - og det gjör en Genius altid - 
    Til Ideens Triumf her _det Umulige gjort_.




T:Skuespilhuset i Kjöbenhavn
U:En Dialog
TOCTITEL:<num>6.</num>Skuespilhuset i Kjöbenhavn
F:Her driver jeg paa Torvet om
SIDE:40-52

{cb:Publicum}
Her driver jeg paa Torvet om, 
Og föler mig saa tanketom.
Jeg Intet seer, som mig fornöier, 
Intet, som mig oplive kan,
Intet Oplöb og ingen Löier,
Ei saa Meget som en drukken Mand. 
Der hersker ret en kjedelig Ro,
Her er ingen Ting, hvorpaa jeg kan gloe. 
Det er en Sommer-Helligdag,
Færdselen er kun tynd og svag,
Theatret selv er lukket i,
Har hverken Placat eller Politie.
Dog Rög af den ene Skorsteen staaer; - 
Jeg kan tænke, det er en Rög, som gaaer
Af et magelöst Sommer-Skuespil,
Som nu man sig hereder til,
Og som ''Figaro'', ''Dagen'' og andre Journaler 
Bebude med eccentriske Taler,
Saa dem Fribilletten af Halsen staaer,
Som Rög, der ud af en Skorsteen slaaer. - 
Ih nu! al Rög er dog Ildens Bud;
Og ryger Theatret, saa maa det være,
Fordi der er noget Stort igjære,
Som ulmer i det og snart slaaer ud, -
Med mindre (thi her man vanker i Taager)
Det er Portnerkonen, som Theevand koger.

    Men i Sandhed, hvad der var allerbedst, 
Det var, om lidt Ild, til en Extrafest,
Tog fat i hele deri gamle Kasse,
Som ei til mit Dannelsestrin vil passe. 
Saa fik jeg en anden Bygning, maaskee 
Saa stor som saadanne Rönner tre;
Saa fik jeg Heste ved mangen Handling,
Större Balletter og bedre Forvandling,
Kanskee _van Amburghs_ Menagerie 
Og Stykker med Tigerjagter i,
Og slap for det dumme Skuespil,
Hvori man maa lægge sit Öre til,
Og være stille, for at forstaae. - 
Ja, denne Bygning er gammel og graa;
Der staaer det Skrammel og ryger som et Kul,
Gid Fanden ta’ ved det gamle Hul! 

{cb:Thalia}
Forvorpne! stands din Frækheds Ord! 
Respect for Templet, hvor jeg boer!

{cb:Publicum}
Nei see! hvad er det for en Dame?
I Dragt hun synes udenlandsk ....
Nu har jeg det: ja, hun er fransk, .... 
Velan: Madame, Ihr wérther Name?

{cb:Thalia}
Hold inde med de dumme Fagter! 
Jeg Musen er, som dig foragter,
Uværdig er du til min Gunst.
Du sidder dorsk paa Templets Bænke, 
Kan ikke höre, ikke tænke,
For dig er Aanden kun en Dunst.
Du pjatter, dömmer dumt og sikkert,
Og seer i alenlange Kikkert
Alt, ikkun ei den ædle Kunst.

{cb:Publicum}
Om Forladelse! Har jeg mig forlöbet? 
Det hændes iblandt, at jeg bliver Beet, 
Naar jeg giver min egen Dom i Kjöbet, 
Inden jeg har spurgt hos en Autoritet.

{cb:Thalia}
Men hvorfor er du slig en Fjante,
Som gaaer til Onkel eller Tante
Med Spörgsmaal om, hvad selv du vil?
Er i dit Bryst ei egen Stemme?
Har Brystet kun en Steen i Gjemme, 
Som, for at flyttes af sin Klemme,
Maa löftes ved et Ankerspil? 
Forsög, uhildet at fornemme, 
Og lad Critiken blive hjemme,
Den duer du dog ikke til.

{cb:Publicum}
Ak nei! desværre! det veed jeg nok; 
Men derfor er jeg saadan en Blok:
Jeg vil mig nödig prostituere,
Og derfor taler jeg ikke frit,
För jeg har spurgt mig for hos Flere,
Eller læst i Bladene, Sort paa Hvidt, 
En motiveret, fornuftig Dom,
Der siger, hvad jeg skal synes om.

{cb:Thalia}
Hvordan, stoltladende Krabat,
Er det nu med din Stolthed fat,
Da du vil lade Raad dig give
Af alle Fuskere, som skrive?
Du, som har leet saa tidt af _Trop_, 
Nu slider du jo selv dig op
I Sold hos hans uægte Sönner,
Hvoraf en udbredt Flok man skjönner 
Som for Exempel ''Figaro'',
Hvem i en Ruus han avlet, har
Med Madamé Voltisubito,
Hvorfor og Sönnen blev en Nar; - 
Saa den saakaldede ''Corsar'', 
En Providerings-Commissar, 
Som lægger Magaziner an
Af Vittigheder,-bitte smaa, 
Tilbedste for det stakkels Land, 
Ifald det Dyrtid skulde faae; - 
Fremdeles ''Dagen’’, blid og tam
I Theater-Critik, et uskyldigt Lam, 
Der sig og Læseren vederqvæger
Ved Stykkernes Indhold, mens det bræger,
At Den og Den hinanden faae,
(Det er sandt, de Andre gjör ligesaa); - 
Videre: den numeriske ''Berling'',  
Hvem Qvantitetens Categorie 
Ei blot ved Rigsbankdaler og Sterling,
Men og i Æsthetiken staaer bi,
Idet dens Criticus, ligesaa klog
Som Faderen, förer det ind i sin Bog,
Hvor Mange der slide Theatrets Trapper,
Og hvor ofte Publicummet klapper; -
Saa den agende ''Post’’, som i Kunst-Critiker
Har gammelt Ord for at være sikker; - 
Etcetera, der er endnu Fleer, 
Som ligne Faderen i Maneer.
Men alle Disse, som man siger,
Har Trop med diverse Opvartningspiger: 
Corsaren med den frækkeste Tös,
Som var paa Traaden aldeles lös,
Og blev Moder til en lignende Knös;
De Andre med mere skikkelige Tasker, 
Som vare paa Retour og flaue derved. 
Nu spörger jeg dig: hvad nytte mine Masker,
 Naar Verden aldrig kommer i Led? 
Skal ingen Virkning af Scenen spores,
Da er det en skinhellig Röst,
Som har sagt: ''_Castigat ridendo mores_'' 
Og siger nu: ''Ei blot til Lyst''
Din Trop har du længe betragtet nok,
Dog troer du nu paa hans Börneflok, 
Som faldt saa grumme nær ved Stammen. 
Siig, hvis er Skylden? hvis er Skammen?

{cb:Publicum}
Men er jeg vaagen i denne Stund? 
Jeg taber Næse saavelsom Mund!
Er det en Muse, der saadan snakker? 
En pæn Gudinde! jo, jeg takker!
Til mig du taler som til en Skrælling, 
Og bruger Ord som en Fiskerkjelling.

{cb:Thalia}
Jeg kjender dig paa dit Skaberi, 
Din Affectation, dit Coquetterie.
Af Snörliv og snevre Skoe forpiint,
Du fordrer, at Alt skal være saa flint. 
Men hermed kommer du ingen Vei,
Thi er det fiint, saa forstaaer du det ei,
Og hvad _du_ tager for Fiint, er en Stump 
Af fiint Papiir om den værste Klump,
Det smager dig som den bedste Ret, 
Naar bare Kræmmerhuset er net
Comediens Muse - det maa du vide -
Taler med Fynd og et Ord itide;
Hun hilser dig i et andet Sprog,
End det, som vanker i en Epilog,
Hvori man smigrer dig arme Skrog,
Og bilder dig ind, du er superklog.
Det er kun en Formel, aldeles tom, 
Der er Ingen, som stoler paa din Dom; 
Dine Penge det er, man fange vil,
Din Berömmelse lidet man beiler til, 
Thi saadan som du nu er skabt,
Har man Respecten for dig tabt;
Og intet Under: Selv du jo
Har tabt Respecten for det Skjönne, 
Har til Ideer ingen Tro,
Og agter Kunsten lig en Bönne. 
Respect er hvad det skorter paa, 
Indprentes maa den i din Hu,
Og du dig underordne maa
For Det, som er lidt Meer end du. 
Respect for Kunstens ædle Hal!
Thi den er ingen Snakkebörs
Og ingen Ænders, Faars og Köers
Urene Sti og lumre Stald.
Et Tempel er den og en Skole, 
Hvori ei blot med Söndagskjole,
Men ogsaa med et Söndagssind
Du træde skal ærbödig ind, .
I glad Forventning af den Gave,
Som dölges bag et Forhængs Fold,
Og som du heel og holden skal have, 
Naar du giver dig Nydelsen i Vold. 
Erhverv dig lidt Beskedenhed;  
Tro ikke, man fra Scenen ned
Med Bæven seer til din dovne Krop; 
Nei, _du_ skal see til Scenen _op_,
Som til et bedre, höiere Stade,
End det, du kommer fra paa din Gade.
Paa din Dom ei altid du pukke med Trods, 
Husk paa, du skal opdrages hos os,
Og lære Meget, som ei du kjender,
Men troer at holde med begge Hænder. 
''_Sicut infantes audi nos_'',
Paa Dansk: Tag din Critik tilfange,
Den er dog ikke stort bevendt,  
Og lyt som et Barn til vore Sange,
Det kan du være godt bekjendt. 
Respect, som sagt! thi nu har du ingen; 
Respect for Stedet, Respect for Tingen!
Og _à propos_, da jeg gjör dig den Ære,
Her midt paa Torvet dig at belære,
Saa begynd paa Respecten i denne Stund, 
Og tag Cigaren af din Mund.

{cb:Publicum}
Cigaren? Nu har jeg hört saa galt!
Nei, den har jeg kjöbt og ærligt betalt. 
Cigaren mig Ingen forbyde kan,
Thi jeg er ingen ufri Mand;
Ved den jeg viser, jeg er Student
Og paa ''Corsaren'' Abonnent.
Jeg haaber, man kommer snart saa vidt, 
At i Theatret man röger frit.

{cb:Thalia}
Ja hvorfor ikke? Saadanne Moder
Passe godt til de andre Noder,
Hvormed du belemrer mit arme Huus! -
Og du, som önsker, det laae i Gruus, 
For at et större du kunde faae! 
Kortsynede! kan du dig selv ei spaae, 
At jo större Huus dig Thalia giver, 
Desmeer forstokket og slet du bliver? 
Sex Aar dog kunde du ventet end, 
För du slynged Forbandelsen hen:
Aar atten hundred og fyrgetyve
Samt otte til, er det hundred Aar,
Siden jeg grunded det Huus, her staaer.

{cb:Publicum}
Tillad, jeg beskylder dig for at lyve,
Eller og, at Historien du glemte,
Thi Huset er bygget af Fredrik den Femte, 
Og fölgelig kan du ikke sige ....

{cb:Thalia}
Men hvad en Konge virker til Gavn
For Kunstens, kort sagt, for Ideens Rige, 
Den ædle Tanke, den udödelige,
Den præger Musen i hans Favn.

{cb:Publicum}
Ifald du her har Sandhed sagt,
Ifald du besidder en saadan Magt,
Saa gaa til Theaterdirectionen,
Og inspireer den med nye Tanker; 
Maaskee du saa forandrer Tonen,
Saa at mindre Grovhed til mig der vanker;
Thi viid, at naar jeg bliver slet, 
Naar jeg vanslægter fra Nationen,
- Kloge Folk forsikkre mig det - 
Saa ligger Skylden hos Directionen.

{cb:Thalia}
Ja vistnok er det beqvemt og let 
At skyde Skylden over paa Næsten
For Det, man selv har forskyldt. Forresten, 
Jeg kjender Diréctionen ei,
Og var desuden altid bange
For administrerende Autoriteter, 
De höre nödigt Musernes Sange.

{cb:Publicum}
Nu vel, der gives en anden Vei:
Henvend dig da til vore Poeter.
Jeg har ofte hört - dog troer jeg det ei - 
At kun en Poet kan Miraklet gjöre,
Det Hele fra Ruin at före.

{cb:Thalia}
Tilvisse, herlige Raad du giver! 
Jeg skulde takke dig for din Iver,
Om kun ei den manglede sund Fornuft. 
Du maler dig et Billed i taaget Luft,
Og at virkeligt det er, du bilder dig ind. 
Hvor findes Poeter med saa fromt et Sind, 
At offre de vil Inspirationen
Til Ære for dig og Directionen?
Jeg taler ei om et enkelt Stykke,
Selv om det gjör, hvad man kalder Lykke; 
En enkelt Svale gjör ingen Sommer;
Men Den, som vil rense mit Tempel, kommer 
Til at offre sin Tanke, sit Liv derpaa;
Men saalunde som nu Sagerne staae,
Maatte Den, der satte sin Capital
I slig en Handel, være bindegal; ,
Thi hvo vil stille sine Værker frem,
For at Sjouere skal bedömme dem?
Nei, Poeten, naar han sin Fordeel kjender,  
Da skriver han langt heller en Bog;
Vel falder den i mangen smudsig Krog,
Men den kommer og i de rette Hænder,
Hvor den erholder sit rette Stempel.
I Litteraturens store Tempel
Hersker Forvirring kun en stakket Frist, 
Thi Ordet beholde de Bedste tilsidst. 
Men viid, i Theatret gjælder Momentet, 
Kun af Öieblikket blev Lönnen hentet,
Men der har ikke de Bedste Magt,
Nei, de Sletteste just: du selv, kort sagt. - 

    Naar jeg tænker paa, hvad det blive kunde,
Mit kjære Tempel, som her staaer,
Ved de Midler, hvorover det formaaer,
Mens nu det langsomt gaaer tilgrunde 
Paa Veien til sit Jubel-Aar:
Da fyldes Hjertet af en Harm,
Som rummes kun i Musers Barm,
Og i vred Begeistring Gudinden spaaer
Den Skjæbne, som dig forestaaer:
Om föie Tid har du ingen Scene,
At sige, som fortjener dette Navn;
I en Ruus vil du tumle dig om, og mene, 
At Alt, som kun er nyt, stiller dit Savn. 
Det Eneste, som du forud har
For næsten hele Verdens Nationer,
Det Eneste, som dit _eget_ var,
Din comiske Muses kjække Skud,
Som trivedes i de kolde Zoner
Saa godt, at gjennem den gamle Hud
Sprang nye Knopper og Blomster ud,
Vil regnes til Fabelens Traditioner.
I Lunet din egen Aand du fandt,
Men du offrer den op for fremmed Tant,
For svulstigt Præk, for grov Finesse
Fra den udenlandske Theaterpresse,
For Alt, som besidder et hyklet Skin, 
Og er, lig en Blære, fyldt med Vind.
Da staaer du snart i Nationers Ring,
I Kunsten saa graa som i andre Ting;
Og mener du end, du er Karl for din Hat, 
Som alt det Fremmedes Abekat,
Saa vil det dog svie til din Hud,
Naar dit eneste Præg skal slettes ud. 
Gid Himlen en Vækker dig sende vilde! 
_Jeg_ kan det ikke, det er for silde.
Jeg flyer til mine Söstres Chor;
Farvel, du Slöve! betænk mit Ord!


T:Bade-Anstalten
TOCTITEL:<num>7.</num>Bade-Anstalten
F:Himlen er mild, nu har vi Mai
SIDE:53-56
ID:heiberg2002011315
NOTE:Kendes også under titlen »Ryssensteens Bade«.

Himlen er mild, nu har vi Mai, 
Bölgen er svagt af Vinden kruset, 
Folk nu vandre til Badehuset
Hen ad den smukke Fæstningsvei. 
Langs med Vandet paa Voldens Banke 
Piger og Drenge Violer sanke,
Mens de dem binde
Fast paa lange, klövede Pinde. 
Alt nu smiler med Foraarslyst 
Ved Floras duftende Bryst.

Bort nu med din trykkende Dragt! 
Heden er tung ved Middagstide; 
Lad den smidige Nereide
Kryste dig i sin Favn med Magt. 
Smukke Piger og smukke Koner! 
Eder belurer en Sværm af Tritoner; 
Ak! men forgjæves
Vente de paa, naar Gittret hæves, 
Som jer fjerner i lukket Buur
Fra Söens vilde Natur.

O! men Bölgen er som Crystal 
Gjennemsigtig for Vandets Guder;
Let ved Gittret som gjennem Ruder
See de Skuldrenes runde Fald,
Barmen, som sig vuggende hæver,
Naar den, baaren af Bölgen, svæver ....  
Muse, ti stille!
Havets Væsner ei röbe ville
Hvad de skued i Dybets Rum, - 
Saa vær da lige saa stum!

Bort herfra! thi Vandet er lid
Nær ved de flydende Jomfrubure.
Fölg med Svömmerne hist, som fure 
Koldere Bölge paa Strömmen vild!
Der er der Kjöling for Hjertets Qvaler, 
Bölgen i vældige Toner taler,
Bruser og rinder,
Tonende stolte Fortidsminder,
Syder og skummer i mægtig Flugt
Fra Stevns og fra Kjögebugt.

I Dukker jer dybt i salten Bad,
Alle, som Livets Qvalmer trænge, 
Alle, som mat med Hovedet hænge, 
Alle, hvis Sjæl er splittet ad,
Alle, hvis Forhold er trykkende Smaahed, 
Alle, som haardt beröres af Raahed! 
Havet kun kjender
Storhed, og klapper med blöde Hænder, 
Havet styrker det matte Sind
Og gyder sin Kraft derind.

Du, som trættes paa Vei til dit Maal, 
Eller omsonst om Elskov sukker! 
Bölgen, der om din Isse sig lukker, 
Skjænker fornyet Mod og Taal.
Selv I Stakler, som bankede bleve,
Mens om Theatret paa Torvet I dreve, 
Hidtil I kunde
Ryste jer blot som Pudelhunde;
Badet nu lindrer Svien, imens
I vaske jer’ Intelligens. 

Söen er just et Middel mod Alt, 
Hvoraf Smagen er fersk og vammel; 
Giver man Intelligensen ''en Gammel'', 
Dukker den op med bedre Salt.
Naar da truende den sig löfter,
Skræmmes en Aal, en Sælhund snöfter; 
Selv den sig speiler
Næsten gigantisk for Hundestejler;
Vandet har alle Farver som Graat, 
Og lange Skygger af Smaat.

Ligheds-Principet har Söen havt Stedse: 
den hæver Alle som Helte, 
Enten de löftes af Svömmebælte, 
Eller de bæres af egen Kraft.
Lige fornöiet paa Nakken den bærer 
Orlogsfregatten og Skuden med Pærer. 
Ei Differenser
Kjender dens Magt eller indre Grændser. 
Gjæstfri har den til Alle Rum,
Og krandser dem Alle med Skum.

Kommer da hid, Store som Smaa,
Glade, Bedrövede, Fattige, Rige!
Her er den Ene den Andens Lige,
Alle jer favner Soen den blaae.
Perler jer bydes i skummende Skaaler, 
Guld er paa Randen, som Solen bestraaler, 
Skyerne svömme
Höit over Svömmernes Isser, og drömme 
Lettere Dröm, end den higende Lyst, 
Som drömmer i Menneskets Bryst.

T:Roeskilde-Domkirke
TOCTITEL:<num>7.</num>Roeskilde-Domkirke
F:Du, Danmarks ældste Kirke
SIDE:57-59
N:homer,weyze,oehlenschlaeger

Du, Danmarks ældste Kirke,
Du, Slettens Fjeld, hvorpaa to ranke Birke! 
Begeistrer verdslig Digter du til Sang?
Kun Lyrens tynde Strænge
Jeg slaaer, men her min Gjenstand kunde trænge 
Til Orglets fulde Klang.

Til dig for længe siden 
En Skjald, hvis Navn ei slettes ud af Tiden,
Af Laurbærkrandsen offret har et Blad.
I Dantiske Terziner,  
Som speile steenudhugne Kongers Miner, 
Han om din Storhed qvad. <!-- Hvem skrev hvad? -->

Lad Andre sig tillade
Forsög i posthomerisk Iliade;
Jeg kan det ikke, Musen mig beleer. 
Jeg kun med ham kan höre,
At ''Nöglen rasler i de tunge Döre,''<note>Der henvises til Oehlenschlägers <xref poem="oehlen1999062704"/>.</note>
Og kun ved ham jeg seer.

Dog jo! - Et Syn der stander,
Som han ei saae, som ei ved ham jeg sander: 
I Kirkens Hvælving _Fredrik_ skriinlagt blev; 
Paa Kongers Nattehimmel
Een Stjerne meer nu glimter i den Vrimmel, 
Som Digteren beskrev.

Til Kistens Laag jeg sender
Kun hurtig Hilsen, derpaa bort mig vender;  -
Frygt ei, min Læser, for en Elegie!
Jeg veed, i disse Tider
Gaaer Blikket, vendt mod Livets travle Sider, 
En Konges Grav forbi.

Og Kirken ikke heller
Den Gjenstand er, hvorom man helst fortæller 
En Slægt, som nödig hæve vil sit Blik.
Gak hen og see dens Piller,
Naar _Weyse_, _Hartmann_ eller _Hansen_ spiller
En Dommedags-Musik.

Men her, hvor Tonen tier,
Som til en anden Verden Sjælen vier, 
Seer Mængden ei paa Kirken med Behag,
Men lader Öiet glide
Med hæftig Attraa mod den venstre Side, 
Til Stænderhusets Tag.

Det lavt og ydmygt ligger
Ved Kirkens Fod, som for en Rig en Tigger, 
Og Danmarks Fremtid dog det klare vil,
Og gjör det, hvis det styrkes
Af Ham, som gav, naar han i Sandhed dyrkes, 
Velsignelsen dertil.

Men först maa Blikket hæve 
Sig mere frit, og meer uhildet svæve,
Og undflye Hverdags-Tanken, smaalig lav, 
Som troer, paa flade Grunde
At ankre, hvor Ideen blot kan bunde 
I Meningernes Hav.

Det skeer, det er forhaanden!
Vort lille Land vil samle sig i Aanden, - 
Den Eneste, hvis Magt er evig stærk,
Og paa hvis Side kæmper
Den Gud, som alle slette Vaaben dæmper,
Og hævder Aandens Værk.


T:Börsen
TOCTITEL:<num>9.</num>Börsen
F:O! hvem der dog var en Handelsmand!
SIDE:60-64
N:christian4

O! hvem der dog var en Handelsmand! 
O! hvem der dog var Grosserer!
En Anden saa let ei _handle_ kan,
I det Samme, han _speculerer_.
Hvor er det herligt, paa Börsen gaae, 
Og Vexel- og Coursberegning forstaae 
Og Alt, hvad i Handlen passerer!

Men Den, som engang er slaaet til Poet, 
Blev aldrig i Handel en Daler;
Og blev han imellem paa Börsen seet, 
Var det aldrig med Capitaler. 
Idethöieste gik han til Schubothe hen, 
Og bragte Frugten af Blæk og Pen, 
Som Hr. Langhoff contant betaler.

Poeten derfor, og Hver, som fik
Lige saa fattige Frugter,
Betragter Börsen med andet Blik,
End Han, som Profiten lugter:
Han beundrer Bygningens Architectur, 
De gamle Zirater paa röde Muur
Og paa Spiret Slangernes Bugter.

Og tænker Kjöbmanden ene paa 
Imorgen og kommende Dage,
Saa lader Digteren Blikket gaae
Til de svundne Tider tilbage.
Han skuer Christian den Fjerdes Aand, 
Og kysser i Tanken den Skjoldunghaand, 
Hvis Værker er uden Mage.

Men troer dog ikke, Poeten kan
Blot vugge sig i Chimairer;
Nei, naar det gjælder, saa kjender han 
Vel ogsaa til Börs-Affairer;
Og om just selv han ikke dem gjör, 
Han Andres Virksomhed skue tör,
Og ved den sig gjerne belærer.

Hvad derom jeg melder, er vist og sandt, 
Skjöndt Sagen synes utrolig:
Viid, Amor er selv en Börs-Speculant, 
Og gjör Kjöbmandsbarmen urolig.
Jeg selv har seet ham engang paa min Vei, 
For mig var han synlig, for Andre dog ei, 
Thi med Digteren er han fortrolig.

Jeg spurgte med Latter: ''Men hvad gjör du?'' 
Han svarte: ''Jeg speculerer.'' -
- ''Hvori?'' - ''Jeg veed ei rigtig endnu; 
''Kun Hjerternes Cours jeg noterer.'' -
- ''Men den rige Grosserer har Barmen tom; 
''Langt för til den fattige Digter kom!
''Han gjerne dig inviterer.'' -

- ''En Digter,'' sagde han, ''hjelper sig nok, 
''Jeg altid en Piil ham laaner;
''Men en Kjöbmand er saa stiv som en Stok,
''Han gjerne min Magt forhaaner.
''Men pas nu paa! han vogter sig ei,
''Jeg skyder ham midt paa hans Handelsvei; 
''Du veed nok, Ingen jeg skaaner.'' -

Jeg tænkte: Gud veed, hvad nu vil skee, 
Ei Gudens Forsæt jeg gjætter.
En Pige traadte da frem, og see!
Hun falböd friske Bouquetter.
Hendes Öine var selv Violer blaae
Og af Rosenknopper, voxende, smaa, 
Paa sit Bryst hun skjulte Doubletter.

Hun kunde vel være femten Aar, 
- En Alder, skjönnest af alle, -
Hun bar Kjærminder i flettet Haar, - 
Contrast man maatte det kalde,
Thi Kjolen pjaltet om Skuldren hang, 
Saa löselig kastet, saa lidet trang,
Som om den let kunde falde.

Nu skulde man seet den Kjöbmandsflok 
Og Mæglernes Hær tillige!
Da kjöbtes der af Bouquetter en Skok 
Hos den blomstrende Blomsterpige. 
Tilsidst paa Bouquetter lens bun var,
Da solgte hun den, hun i Haaret bar, 
Til en Kjöbmand, en af de rige.

Men alle de Mange, som ingen fik, 
Bestormed Pigen om flere;
Hun raabte, da gjennem Klyngen hun gik: 
''Jeg har ikke Blomster mere.'' -
- ''Jo vist! den sidste du gjemmer endnu;
''Jeg skimter, i Kjolen den skjuler du, 
''O lad den hos mig florere!'' -

Da svarte hun: ''Har jeg en enkelt gjemt, 
''Min Kjæreste venter den længe;
''Og fik han den aldrig, da var det slemt, 
''Maaskee han vilde sig hænge.'' -
Nu smiilte hun med ironisk Blik, 
Og triumferende bort hun gik, 
Thi Lommen var fuld af Penge.

Da blev der en stöiende Mumlen derom,
Et formeligt Charivari,
Som Amor, der frem af Krogen kom,
Jublende blanded sit Svar i.
Og en Piil han greb, og skjöndt han er blind,
Paa den sorte Tavle ridsed han ind:
''Idag var Coursen _al pari_.''



T:Kronborg
TOCTITEL:<num>10.</num>Kronborg
F:Kjöbenhavner! reis dig op
SIDE:65-68

Kjöbenhavner! reis dig op
Af din Morgensövn, den tunge,
Mens de förste Svaler sjunge
Vækkersang fra Redens Top.
Gnid dit Öie, ryst din Krop,
Kast din Hue hen i Krogen,
For at vise, du er vaagen.
Speid igjennem klare Ruder,
Hvilket Veirlig dig bebuder
Solen under Morgentaagen.

Tag saa Hat og Stövler paa,
Tag i Haanden Vandringsstaven.
Ikke dog til Dyrehaven,
Som sædvanlig, skal du gaae;
Hvad du forhen ikke saae,
Kun fordi din Tanke blunder,
Mangen Skjönhed, lig et Under
Voxet op af Öen her,
Vinker dig og er dig nær,
Mens dig Verden det misunder.

Muligt er du slig en Nar,
At, hvad Andersen fortæller
Om de skjönne Dardaneller
I sin tyrkiske Bazar,
Du med Undren grebet har,
Mens du, tung af Inertie,
Gik vort eget Sund forbi,
Som ei mindre Blikket fryder,
Og hvor ingen Klage lyder
Fra det miskjendte Genie.<note>Allusion til <a person="andersen">H. C. Andersen</a> og hans nylig udkomne rejsebog <i>En Digters Bazar</i> (1842).</note>

Gak til Nordens Dardaneller,
Bedste Pryd for Herthas Ö!
Kattegat med Östersö
Her i samlet Bölge vælder.
Vidtbereiste Mand fortæller
Om det Syn, som her han saae;
Ei ved Mälarns Bölger smaa,
Lissabon, den wienske Prater,
Napolis Amphitheater
Han et bedre kunde faae.

See den stærke Nordenvind
Tusind Master frem at fyge;
See dem alle Flaget stryge
For den höie Borgetind.
Som med stolt, alvorligt Sind
Kneiser fra sin tunge Skandse,
Hvorom lette Bölger dandse;
Det er Sundets Dronning stor,
Om hvis Throne Nymphers Chor
Slynger hvide Blomsterkrandse.

Herfra seer du <i>Hveens</i> Land,
Af en trofast Himmel favnet,
Som endnu bevarer Navnet
Af den vidtberömte Mand,
Jaget fra sin Födestrand.
Hist fra <i>Rungsted</i> Hilsen bringer
Aftnens Vind paa sagte Vinger,
Hvisker dig en Gjenlyd af
Sangen om sortladne Hav,<note>Allusion til Johs. Ewalds <xref poem="ewlad1999022205"/>.</note>
Som fra brustne Harpe klinger.

<i>Ewalds Höi</i> er sat i Syd,
Og mod Nord er <i>Odins Höi;</i>
Bragi mellem begge flöi,
Balder kom ved Strængens Lyd,
Hother fulgte med sit Spyd,
Græd med Nanna Jordens Fangers
Bittre Taare, Sorgs og Angers.
End i Qveld bestandig vanker
Balder mellem begge Banker,
Fra sin Faders til sin Sangers.

Har i Vest sig Solen lagt,
Hör i Luften Stemmer surre,
Hör, i selsom Klang fra <i>Gurre,</i>
Valdemars den vilde Jagt.
Men om Dagen hvilken Pragt!
<i>Helsingborg</i> saa nær du skuer,
<i>Kullen</i> staaer saa mörk og truer
Ad vor Kyst, som ad en Dværg,
Men for <i>Kronborg,</i> Kunstens Bjerg,
Selv den ikke mindre gruer.

Dog, med slige Tanker væk!
Over Öresundet glider
Venligt Blik fra begge Sider,
Lyner ei med Död og Skræk.
Det er Nutids bedste Træk:
Sundet blev en Flydebro,
Ved hvis Ender Brödre boe;
Snart, i Forbund mellem Riger,
Op af Bölgen Kronborg stiger
Som et Værn for begge to.

Kjöbenhavner! tro dog ikke,
Jeg har glemt din Heltestamme,
Men jeg mindes med det Samme,
At foruden Mad og Drikke
Kan en helt sig aldrig skikke.
Gak til <i>Helsingör</i> i Qveld,
Lad hos <i>Briggs</i> dig styrkes vel
Ved hans Bord, hans Viin den blanke,
Og vær smigret ved den Tanke:
Danmark har et godt Hotel.


T:Kongens Palais
TOCTITEL:<num>11.</num>Kongens Palais
F:Her du skuer det Centrum, hvorom det Hele sig dreier
SIDE:69

Her du skuer det Centrum, hvorom det Hele sig dreier,
  Her er _Kongens Palais_, atter _Amalias Borg_.
Saae du alle de Bönner, Forhaabninger, Önsker og Klager, 
  Som omcirkle det Sted, neppe da Stedet du saae;
Snart som flagrende Sylfer, og snart som klavrende Nisser, 
  Snart som sværmende Myg, vilde de skjule dets Muur.
Glæd dig, at ikke du seer den hele forvirrede Skare,
  At, som din Fod, saa dit Blik rækker til Kongens Palais.
O! men Kongen dem seer, de tidt forjage ham Sövnen, 
  Naar for hans Öie de staae, staae for hans prövende Sjæl.
Men ved Stjernernes Lys i Kongernes sövnlöse Nætter 
  Spirer, som Natviol, Folkenes drömmende Tak.


T:Rosenborg
U:En Monolog
TOCTITEL:<num>18.</num>Rosenborg
F:Her staaer jeg gamle Kæmpe fra Fjerde Christians Tid
SIDE:70-72

{cb:Slottet taler.}

Her staaer jeg gamle Kæmpe fra Fjerde Christians Tid,
Og skued gjennem Secler snart Himlen mörk, snart blid.
Hvor mangen sær Omskiftning var jeg dog Vidne til!
Meget kan jeg fortælle, naar man mig spörge vil.

Med Stolthed jeg min Ungdom for Tanken seer at staae,
Hver Dag jeg skued Fester, bar Lys i hver en Vraa.
Hvad nu mig vil belyse, — ja, nok maa jeg mig skamme —
Det er den Nar, den Figaro, med sin bengalske Flamme.1

Orangetræer foran min sydvestlige Façade
Tilforn mig sendte Duften fra sine Blomsterblade;
Til Exerceerplads blev min Orangelund changeert,
Drivhuset til et Huus, hvor der bliver exerceert.

For hver en Blomst, som fryded mit kongelige Sind,
Da fik jeg til Erstatning et garvet Kalveskind,
Og ved dets Öredöven jeg skued ofte nok
En frifödt Mand at garves med Sabel eller Stok.2

Ugjerne seer jeg Pladsen, hvor Stok og Sabel brak,
Hvor Roat gik til Spiret og Vovehalsen knak.3
Med Afsky tidt mit Öie sig vendte fra Sydvest,
Men i sydöstlig Retning der huer det mig bedst.

Der seer jeg rig Erstatning for hvad mig ærgred hist:
Jeg seer de gamle Lindetræer med unge Löv paa Qvist;
Vi have fælleds Fader, den danske Patriark,
Hvis Navnetræk usynligt er præget i deres Bark.

Hos mig det stander synligt, i Stene hugget ind,
Men Træerne det hviske hörligt i Aftnens Vind!
Vor fælleds Fader drog sit sidste Suk i min Favn,
Mine Brödre hviske gjerne hans elskelige Navn.

I Skyggen af de Stammer, som ere Fortids Tolk,
Seer jeg ret med Velbehag de fordringslöse Folk,
Som efter Dagens Arbeid i revne Gange gaae,
Glade, naar Blomsten dufter, og Himlen kun er blaa.

Velsignelsen jeg skjænker til den beskedne Lyst,
Velsignelsen til hvert et blottet Moderbryst,
Velsignelsen til hver af de diende Smaa,
Og til hver en hyret Amme, som trolig passer paa.

Og som jeg gjerne skuer, hvad gjerne skues vil,
Lukke jeg for Adskilligt Öiet villig til.
Du forelskede Par, som til dunkle Skygge flyer,
Jeg seer ei og röber ikke dit Elskovs-Eventyr.

Ved Dryaders Fortrolighed kan Meget passere;
Jeg tænker da: Lad gaae! hvad er det saa mere?
Desuden er det godt, at under Green og Blad
Hjerter kunne mödes, der i Stuen skilles ad.

Du stakkels Borgerpige, som sidder i din Krog
Ved Rokken, og maa skjule gesvindt din Morskabsbog,
Naar Moder eller Grandmama i Kamret træder ind,
For at mærke sig, hvor vidt du er kommen med dit Spind;

Og du, som til Brodering anvender al din Tid,
Og tjener tyve Skilling ved otte Dages Flid:
Naar Skumringen er indtraadt, og du har syet dig blind,
Kom hid: mit Grönne qvæger dit Öie som dit Sind.

Og ved Dryaders Bistand kan Meget passere;
Men jeg tænker: Lad gaae! hvad er det saa Mere?
Din Ven, som maa dig undflye, hvor du med Andre boer,
Dig möder under Lövet, og Armen om dig snoer.

Her staaer jeg gamle Kæmpe fra Fjerde Christians Tid,
Og skued gjennem Secler Menneskenes Id.
Meget, som Ingen aner, var jeg Vidne til,
Jeg fortælle kan om Meget, om Meget jeg tie vil.

T:Kjöbenhavns Toldbod
TOCTITEL:<num>13.</num>Kjöbenhavns Toldbod
F:Kald, o Musa, herned, kald Choriamberne
SIDE:73-74

Kald, o Musa, herned, kald Choriamberne,
Skjöndt nu Digterens Flugt gaaer til vor Toldbod kun. 
Vist ei vredes du vil, at et prosaisk Stof
Rhythmisk hæve sig tör, flagre fra Strængene;
Selv jeg valgte det ei, Penselen gav mig det.
Dog du, Gode, min Haand över i Citherspil, 
Hvergang Hun, som sit Haar fletter til enkelt Lok,
Siger: Husk, at jeg selv hörer til Guderne. 
Saadan hver en forsögt Mester i Toneleg, 
Hvilket Thema man vil, frit varierer det; 
``Petersilie grun'' eller et Vægtervers
Formes under hans Haand villigt som Arien. 
Skjalden pröver sig og, skaber som Virtuos 
Selv det flygtige Stof, hvilket man giver ham.
Her besynger han ei Det, som vel Mængdens Blik 
Först sig mærker: den Bro, Skibene holdes fra, 
Hvergang Eskildsens Baad tvinger en Passageer 
Til et ``Gid jeg var Hest'' skinsyg at önske sig.
Ei besynger han her Plagen med Pas-Control, 
Ei tilreisende Möes Gysen for Tolderen.
Ei til saadanne Ting kræves mit Versemaal.
Men hiin selsomme Tact, Bölgen sig vugger i,
Naar den, kraftigen brudt, svækket fordeler sig,
Laaner selv af et kort asclepiadisk Vers
Först begyndende Kraft, siden Afmægtighed. 
Lokker Klangen dig ei ud paa det Dybeste?
Her sig strækker en Bro længer og længere,
Til Brasiliens Kyst eller til Indiens.
Dog, dit Maal er maaskee sat noget nærmere, 
Muligt vil du med Damp gaae til Charlottenlund. 
Vel! saa fölger jeg dig gjerne paa Lystighed, 
Indtil Tummel og Stöv gjöre dig kjed deraf.
Da först söges det blidt hvilende Sorgenfri,
Hvor melodisk i Qveld flöiter en Nattergal.


T:Charlottenlund
U:En Skovscene
TOCTITEL:<num>14.</num>Charlottenlund
F:Saa Dette kaldes i Skoven at gaae?
SIDE:75-88

{cb:Digteren.}
Saa Dette kaldes i Skoven at gaae?
  Er slig en Promenade,
  Skjöndt favnet af Grönt og under det Blaa,
  Vel andet end Östergade?

Östergade nok saa nemt
  Bliver paa Landet flyttet,
  Intet af Inventariet glemt,
  Alene Localet byttet.

Hver en Driver, som pleier hist
  Daglig at paradere,
  Sees igjen under grönne Qvist
  Med Stokken at manoeuvrere.

Hver en Dame, saa dukketam,
  Som sees paa Gaden at trine,
  Möder i Skoven dobbelt stram,
  Og sukker i Snörlivspine.

For en enkelt Time, maaskee for to,
  Lad os betragte det sammen.
  Det former sig dog til et smukt Tableau
  For Enhver som er uden for Rammen.

_Du_ siger, i Vrimlen man blande sig bör,
  For at skue dens enkelte Dele;
  _Jeg_ troer, man bliver i Hovedet ör,
  Naar man ei staaer over det Hele.

I Afstand bör Betragteren staae,
  Paa et Standpunkt udenfor Vrimlen;
  Da vil han först Effecten forstaae
  Af et Publicum, Skoven og Himlen.

Men siden du vil, lad os nærmere gaae;
  Den store Masse da sikkert
  Löser sig op i Atomer smaa,
  Som en Taageplet i en Kikkert.

Smaa Fragmenter af den store Sum
  Vil Synet forbi os före
  Og enkelte Lyd af Massens Brum
  Drage forbi vort Öre.

Med det samme synger dog Finken glad,
  Lærken qviddrer foroven,
  Luften suser i Bögens Blad,
  Gjögen kukker i Skoven.

Det Hele danner en broget Contrast,
  Danner det Pittoreske ....
  Min Ven, du lægge mig ikke til Last,
  At jeg taler for min Æske.

En Digter vænner sig gjerne til
  Æsthetiske Categorier.
  Vær rolig! Jeg veed det, du nyde vil,
  Jeg Reflexionen fortier.

{cb:En Herre.}
Deres Dom jeg gjerne vide vil
  Om det sidste nye Stykke.
{cb:En anden Herre.}
  Jeg suspenderer min Dom, indtil
  Forfatteren lader det trykke.

{cb:Den förste.}
Saa siig om Tragedien Deres Dom,
  Om den, som i Trykken er kommen.
{cb:Den anden.}
  Saalænge den ei paa Scenen kom,
  Suspenderer jeg Dommen.

{cb:En Dame.}
Der gaaer den velsignede stærke Mand,
  Hver Slagters piinlige Smerte!
  O hvilken Nöd, at det ikke gaaer an
  At trykke ham til mit Hjerte!

{cb:En anden Dame.}
Forsigtig Jette! De Folk, som der gaae,
  Kan höre, hvad du taler.
{cb:Den förste.}
  Vi stakkels Piger skjule maae
  Vor Sværmen for Idealer.

{cb:En Herre.}
Ei sandt? jeg er klædt som den fineste Mand?
{cb:En anden Herre.}
  Fortræffeligt sidder din Kjole.
{cb:Den förste.}
  Ja vist, paa min Skrædder jeg stole kan.
{cb:Den anden.}
  Og din Skrædder paa dig kan stole.

{cb:En Dame.}
Som sagt, jeg finder det Stykke for frit.
{cb:En Herre.}
  Men De saae jo kun det danske.
  Jeg vædder, De blev Deres Mening qvit,
  Hvis De saae det hos de Franske.

{cb:Damen.}
Ja, paa Fransk vel glider det meer beqvemt,
  Det Sprog er glat som en Salve.
{cb:Herren.}
  Og det værste selv er neppe slemt,
  Naar man kun forstaaer det Halve.

{cb:Vaffelbageren}
Kommer ind til mig! I min Boutik
  Serveres varme Vafler;
  Man dem spiser af Haanden, det er Skik,
  Man sparer Kniv og Gafler.

{cb:Trop.}
Saa giv mig nogle til mine Smaa,
  Men varme maae de være.
{cb:Vaffelbageren.}
  O store Mand! nu skal De faae;
  O hvilken udsögt Ære!

{cb:Trop.}
Mine Börn ei finde dem fede nok,
  De behöve desuden flere.
{cb:Vaffelbageren.}
  Hvad de Smaa behöve, for enkelt Kok
  Umuligt er at præstere.

{cb:Gjögen.}
Kukkuk! Kukkuk under Skovens Hal!
  Er her Ingen, som vil erfare,
  Hvor lang Tid end han leve skal?
  Sandfærdigt vil jeg svare.

{cb:En Litteratus.}
Nu vel, jeg Længden spörger dig om
  Af mit Liv i Litteraturen.
{cb:Gjögen.}
  Du dödfödt jo til Verden kom,
  Dit Spörgsmaal er mod Naturen.

{cb:En Flok Skoledrenge.}
Vi kom herud i Omnibus,
  Mens vi fik Cigarernes Patte.
  Afveien, Folk, for den vordende Rus!
  I maae lære hans Værd at skatte.

Vi danne den Stamme, som evig skal staae,<note>Allusion til Winthers <xref poem="winter1999070501"/>.</note>
  Besjælet af Guddomsflammen.
  En Stamme kan ei afveien gaae,
  Derfor afveien for Stammen!

Er Artium endt, saa bliver et Blad
  Af Stammen produceret.
  Det er det Samme som Doctorgrad,
  Saa er man habiliteret.

{cb:En Journalist.}
O Danmarks Ungdom! mit sidste Haab!
  Hörer du Klokkernes Klemten?
  Fornemmer du hele Nationens Raab
  I mit Nummer To hundred og femten?

Lehmann har svigtet den gode Sag,
  Og hjelper ei du til Seier,
  Da kommer det snarlig for en Dag,
  At jeg er den sidste Plebeier.

Betragt vort Land, det er fladt som faa,
  Det mangler aldeles Bjerge;
  Vor Natur ikke vil, her være maa
  Forskjel paa Kjæmper og Dværge.

Hver höiere Væxt til vanligt Maal
  At forkortes vi strengt befale;
  Hvert Hoved saa höit som et Hoved af Kaal,
  Det gjælder for det normale.

I Krogen bort dine Böger kast!
{cb:Flokken.}
  O ja! det længes jeg efter.
{cb:Journalisten.}
  Saa nivellere vi Löst og Fast.
{cb:Flokken.}
  O ja! med forenede Kræfter.

{cb:Industrielle.}
For Pokker! Jeg hörer, Autoritet
  Er Lehmann ikke mere.
  Nu frygter jeg for, vi blive Beet,
  Med de Varer, vi fabrikere.

Med Lehmanns Kager hvordan staaer det til?
  Hvordan med Lehmanns Kanaster?
  Snart Kunden, som jeg dem byde vil,
  Mig dem i Hovedet kaster.

Saa nylig man spændte hans Heste fra,
  Og lod ham paa Skilter male;
  Hvor kunde jeg troe, der var Fare da
  For det fuselfri Nationale?

Velan, fra Varerne tage jeg maa
  Hans Billede bort, for at sætte
  Balthazar Christensens Ansigt paa;
  Jeg veed nok, han er den Rette.

{cb:En Bonde.}
Hop heisa! hop heisa! Dudeldumdei!
  Kommer hid og hörer min Bue!
  Politik i Skoven det passer ei,
  Saa lidet monne det due.

Jeg spiller kun for den nærværende Stund,
  Og vil man om Fremtiden spörge,
  Kun det eneste Svar giver min Mund:
  Jeg lader Fiolen sörge.

See, det er min Politik, saa sandt
  Som Solen og Maanen vandre;
  Og spiller jeg og lidt falsk iblandt,
  Saa gjör jeg kun som de Andre.

{cb:Fuglenes Chor.}
Vi synge, tiltrods for Mængdens Pjat;
  Og vil den for meget stöie,
  Da flygte vi til det stille Krat,
  Og den stille Vandrer fornöie.

Og finder Hoben, vor Sang er slet,
  Da synge vi den kun atter;
  Tilsidst man finder den ganske net,
  Naar man lytter og ikke pjatter.

{cb:En Oxe.}
Nei hör til den uforskammede Flok,
  Som pukker paa sine Sange!
  Jeg staaer her töiret, det veed den nok,
  Ellers jeg vilde den stange.

I sin Flugt den seer paa mig som en Visk,
  Hvem ei Vingen af Skuldren voxer;
  Men gives der ikke flyvende Fisk?
  Hvorfor da ei flyvende Oxer?

{cb:En Landskabsmaler.}
Hör Oxen bröler! Slig landlig Lyd
  Til Taarer mangen rörer;
  Dog er det maaskee Maleriets Dyd,
  At man seer den, men ikke den hörer.

{cb:En Herre.}
Siig, Hulde, hvad jeg Dem byde maa.
{cb:En Dame.}
  Min Herre! læs i mit Öie!
{cb:Herren.}
  I det ene jeg seer Chocolade staae,
  I det andet .... jeg veed ikke nöie ....

Dog jo! et Smiil, som skjelmsk mig spaaer,
  At min Stræben sig tör tillade . . . .
{cb:Damen.}
  Nei, Gud bevar os! I det andet staaer
  En anden Kop Chocolade.

{cb:En Sangerinde.}
Enhver, som finder min Stemme raa,
  Kan ved min Skjönhed fornöies,
  Og finder han Skjönheden ligesaa,
  Vil Stemmens Værdi forhöies.

I pene Herrer! paa flygtig Gang
  I bör ikke forbi mig ile.
  Kommer hid, kommer hid for at see min Sang,
  Kommer hid for at höre mig smile!

Jeg finder mig i, hvordan det gaaer,
  Og siger man, at jeg hverken
  Har Skjönhed eller Talent, saa faaer
  Jeg dog noget paa min Tallerken.

{cb:En Herre.}
Musiken toner! Du Söde, kom,
  O kom til Skovlöberhuset!
  Saa svinger jeg dig i Dandsen om,
  Af min Kjærlighed vildt beruset.

{cb:Hans Kjæreste.}
En Beruset falder i Dandsen omkuld,
  Og strax en Klods man ham kalder.
  Men lad gaae! jeg svoer at være dig huld,
  Og med dig jeg staaer eller falder.

{cb:Chor af Publicum.}
O hvilken Nydelse! hvilken Dag!
  Det kalder man sig fornöie!
  Som reen Profit for mit Syn og min Smag,
  Har jeg Snavs i min Mund og mit Öie.

{cb:Digteren.}
Endnu er Tummelen ei forbi,
  Der er længe, til Mængden sig fjerner.
  Saa vandre vi nu til Sorgenfri
  Ved Glimt af tidlige Stjerner.

{cb:Stjernehimlen.}
Jeg ruller mig om min faste Pol,
  Og bliver stedse den samme.
  I Vest nu synker den matte Sol,
  Saa begynder i Öst min Flamme.

Endnu jeg selv kun glimter svagt,
  Mine störste Lys kun tindre
  Som Forbud om den kommende Pragt,
  Naar jeg tænder de tallöse mindre.

Gud veed, for hvem jeg smykker mig saa,
  Der er Ingen, som mig betragter;
  Alt Andet gaaer man og gaber paa,
  Men paa mig saa lidet man agter.

Paa Maaneskinnet man giver Agt,
  For Karretens Lygter at spare,
  Men paa Stjernehimlens unyttige Pragt
  Lidet man tager vare.

Naar Sværmen er draget i Staden ind,
  Sit forskende Blik den sender
  Til Hovedvagts-Uhrets rödlige Skin,
  Hvor en Lampe bag Skiven brænder.

Paa det evige Uhr den aldrig seer,
  Som den evige Tid os tyder,
  Fra hvis Röst ei Time blot og Qvarteer,
  Men Aartusinders Klokke lyder.

Mængden kravler i Blindhed om
  Mellem lave, smaalige Sysler;
  Min ustandsede Gang er Tidens Dom
  Over Hver, som pusler og nysler.

Men du, som önsker i Fred at boe,
  Uforstyrret af planlös Iver,
  Hæv dig til mig, og pröv den Ro,
  Som min rolige Rhythmus giver.

Og er du dövet af Mængdens Raab,
  Af de Stemmer, som huje, som skrige,
  Saa bad dig og styrk dig ved kjölig Daab
  I det stille Hav i mit Rige.

Mine Stjerner tie paa deres Gang,
  Ei höres Lyd eller Stemmer;
  Kun Tanken sporer en stille Sang,
  Som Öret ikke fornemmer.

Hos mig du lever et Liv, som svandt,
  Du lever med Guder og Helte,
  Hvis forklarede Skikkelser Sagnet bandt
  Til mit brede, funklende Belte.

Her Fablens Konger og Dronninger staae,
  Med dens Udyr, Drager og Slanger,
  Hvis Navne löd fra den oltidsgraa
  Totusindaarige Sanger.

O Mennskebörn, som foragte min Skat!
  Eders Amme jeg er, tör jeg mene:
  Jeg fortæller jer Eventyr hver Nat,
  Og I sove derved som Stene.


T:Sorgenfri
TOCTITEL:<num>15.</num>Sorgenfri
F:Ogsaa her et Selskab promenerer
SIDE:89-92

Ogsaa her et Selskab promenerer, 
    Men med mindre Stöi; 
Hist ved Slottet Vagten musicerer
    Ved dets ene Flöi. 
O! men Skoven har og stille Skygger,
Hvor en taus Betragtning gjerne boer, 
Hvor en blomstrende Natur betrygger
    Mangt et eensomt Spor. 

Ubemærkt af Mængdens Forskeröie,
    I sin Ungdomslund
Over disse Dale, disse Höie
Som om Issen Dronningkronen bærer,
    Vandrer ofte _Hun_,
Som om Issen Dronningkronen bærer,
Men i Hjertet barnlig Ydmyghed;
Her sin fromme Kjærlighed hun nærer
    I Naturens Fred.

Ja, hvad denne Skov i Londom taler: 
    Aftenvindens Vift,
Nattergalens Slag, naar Solen daler,
    Skyens Purpurskrift,
Ordet, som i Aftenklokken lyder,
Mens en eenlig Stjerne, staaer i Öst, - 
_Hun_ forstaaer det rige Sprog, hun tyder
    Hver en dunkel Röst.

Her hun ved _Naturen_ har erfaret, 
    I den stille Qveld,
_Kunstens_ Ideal, som aabenbaret 
    Blev for Rafael:
Tidt i Aftenröden stod en Engel, 
Barnlig skjön, med Smiil af salig Aand, 
Og med Fredens Bud, en Liljestengel,
    I sin Liljehaand.

Og den Samme skuer hun herefter 
    I de mange Smaa,
Ved hvis Vugge Fattigdommen hæfter, 
    Som forladte gaae;
Og mod Klyngen Armene hun breder, 
Dem, som skabtes til en Konges Favn: 
``Kommer hid! En Moder jeg for eder
    Er i Herrens Navn.''

Lykkelige Smaa, som hun beskjærmer!
    Eders Barnlighed
Aner ei Velsignelsen, der nærmer
    Sig i hendes Fjed.
Först med Tiden, naar I blive store, 
Vil I tænke: Gid vi vare smaa!
Gid os end den Stjerne kunde spore,
    Som vor Barndom saae!

Men da staaer den, ak! saa höit paa Himlen; 
    Tiden er forbi,
Dengang ned den steg til jer i Vrimlen, 
    Og nu længes I.
Fjern og pragtfuld Öiet nu den blender, 
Mens den vandrer ad sin Bane hen,
Og forgjæves rækkes eders Hænder
    Atter efter den.

Ja, hvis end som Börn I kunde blive, 
    Skulde Stjernen staae
Jer saa nær som för, og atter give 
    Lys i eders Vraa.
Men hiin Salige fra Fabeltiden,
Han, som sad til Gjæst ved Guders Bord, 
Fandt sig fra sin Himmel udstödt siden
    Paa den mörke Jord.

Barnet seer ei Kronens Ring i Glandsen, 
    Som om Issen staaer,
Seer kun Skjönhed bære Herskerkrandsen 
    Paa sit gyldne Haar.
Dog, hvad ei den Spæde kunde sande, 
Fattes vil af Den, som bliver stor:
At en Krone hörte til den Pande,
    Hvorpaa Höihed boer.

Stille Lund med dine dunkle Skygger! 
    Vindens Pust i Qveld!
Lille Sangfugl, som i Busken bygger!
    Klare Kildevæld!
Vækker ofte med de milde Stemmer
Gjenklangstonen i et ædelt Bryst, 
Naar _Amalia_ hos jer fornemmer
    Kjærlighedens Röst!




T:Vallö-Kloster
U:eller
U:En ung Piges Betænkeligheder
TOCTITEL:<num>16.</num>
F:Vallö-Kloster
SIDE:93-97

Vallö-Kloster  
Der vil hun döe,
Min kjære Moster,
Den bedagede Mö.
Paa Jorden giftet  
Hun ikke blev,
Derfor i Stiftet
Hun ind sig skrev.

Vel er der deiligt
I Skov og Slot,
Man boer beleiligt,
Man lever godt.
Jeg var hos Moster 
Forgangen Aar, 
Det hele Kloster
For mit Öie staaer.

Jeg seer hver Snirkel 
Og Taarnenes Par,
Det ene som en Cirkel 
Rundhed har,
Det andet er kantet, 
Ligner et Skuur, 
Det er en fjantet 
Architectur.

Men höist massive
De begge staae,
Og taust beskrive 
Hvad for de saae,
Da Hjelm og Pandser
Dem blev tildeel
Hos Rosenkrandser, 
Hos Thott og Scheel.

Naar Peder Oxe
De nævne vil,
Jeg troer, at de voxe 
Nogle Favne til,
At de sig strække 
Stolte ved ham,
Hvis Fröer qvække
I den lille Dam.

Man sagtens leder 
Om Mage til Sted, 
Dog Betænkeligheder 
Jeg har derved.
Mig ogsaa min Fader 
Indskrevet har, - 
Det aldrig skader,
Den Sag er klar.

Men naar man tæller 
Kun atten Aar,
Man venter heller 
Paa bedre Kaar.
Og tænk nu Qvalen 
Og tænk min Skræk, 
Hvis Capitalen
Var kastet væk!

Da jeg Moster besögte, - 
Jeg veed ei ret -
Der var Noget, jeg sögte 
Paa hver en Plet,
Men aldrig fandtes
For Savnet Raad,
Mens Længslen spandtes 
Med lönlig Traad.

I Havens Gange
Under Lövets Tag
Löd Fuglesange
Ved Nat, ved Dag;
Det sused og det lufted 
I gamle Træer,
Blomsterne dufted 
I farvet Skjær.

Men Blomsterduften, 
Det farvede Blad, 
Suusning af Luften 
Og Fuglens Qvad
I Grenes Klöfter
Paa beskygget Vei, - 
Alt var som Löfter, 
Der holdes ei.

Meget, jeg bekjender, 
Man her kan faae;
Men hvis Hjertet brænder, 
Hvad gjör man saa?
Kan med dets Crater
Man vel faae Bugt
Ved Deputater
Af Vildt og Frugt?

Til glade Miner
Mon det forslaaer,
At i to Terminer
Man Hævning faaer,
Naar Hævning af Barmen 
Under Silken fiin
Ved Hjertevarmen
Er uden Termin?

Moster! jeg kommer 
Paa Besög igjen,
Jeg vil til Sommer 
Til Vallö hen
Og i Haven spadsere; 
Men - gaaer det an, 
Maa du logere
Mig og min Mand.

T:Möens Klint
TOCTITEL:<num>17.</num>Möens Klint
F:Nu hviler Grön med Fane sin
SIDE:98-101
NOTE: TODO:Tjek at `` bliver til det rigtige regn. Og at '' også bliver passende.

``Nu hviler _Grön_ med _Fane_ sin, 
``Som trættede Hjort og rasken Hind. 
``Tak, Bonde, nu den gode Gud,
``At du gaaer tryg af Havnen ud.''

Saadan i et gammelt Riim det lyder, 
Hvis Mening en yngre Skjald nu tyder 
Hiin _Grön_ var Jæger, dertil _Söhane_, 
Hans deilige Hustru kaldtes _Fane_.

Og _Fane_ gav, da hun end var Mö,
Möens Navn til den danske Ö,
Som vender mod Havet sin höie Side, 
Den jomfrurene, den blendende hvide.

Og mellem Möens og Falsters Jord 
Fik Vandet Navn af _Fanefjord_,
Og Kirken derved med sit röde Tag 
Har samme Navn den Dag idag.

Men efter _Grön_ har Bondens Mund 
Benævnet det samme Vand _Grönsund_, 
Og det Navn end gjælder i vore Tider
For Færgestedet paa begge Sider.

Ved _Frenderup_ By, nær ved et Krat, 
Vises en Grav, med Stene sat,
I Alenlængde hundred og halvfjerds,
For de To, som mindes i det gamle Vers.<!-- TODO: Hvilken vers? -->

Den vældige _Grön_ har Navn af Jette,
Og fra Upsala regnes hans Æt medrette; 
Thi kaldtes han længe paa Möens Land 
_Jetten af Upsal_ en farlig Mand.

Under Navn af _Klintekonge_ han gaaer,<!-- https://da.wikipedia.org/wiki/Klintekongen -->
Nær ved Klinten hans Voldsted staaer, 
Og i fordums Tid ved Höstgildets Leg
Ham Bonden offred en Havreneg.

Han offred den störste, den, som var bedst; 
Saa vented man, at den vilde Hest,
Hvorpaa han rundt i Landet red,
Ei trampede Sæden paa Marken ned.

Fra _Dronningestolen_, hvid som Snee, 
Eller Aborrebjerget, kan man see,
Naar Luften er klar, til forskjellig Side 
To andre Klinter af samme Kride.

_Stevns_ er den ene, den staaer i Nord, 
Den anden, i Syd, er _Rügens_ Jord. 
Om dem alle tre det Sagn man har, 
At en eneste Klint tilforn de var.

Tre Klintekonger - saa Sagnet beretter -
Beherskede dem, tre Upsals-Jetter;
Men Landet blev, ved Kongernes Had,
I trende Parter splittet ad.

Nu skiltes de fra hinanden ved Söen,
Men Venskab blev mellem ham paa Möen 
Og ham paa Stevns; foreente med Held
Sloge de Rügens Drot ihjel.

Og stedse bestaaer en Pagt ilön
Mellem Kongen paa Stevns og Möens _Grön;_ 
Som danske Brödre de föle sig Begge,
Og Armene mod hinanden strække.

Men han paa Rugen fra Vennemödet
Er udelukt, af de Andre dödet;
Han er död for Danmark, det vil det sige, 
Nu hörer han til det romerske Rige.

Fra den nordiske Sagnkreds fjernet han blev, 
Har glemt, hvorfra sig hans Herkomst skrev; 
Deri bestaaer det, at han er död,
Thi forresten lider han ingen Nöd.

Men Möen stander som Danmarks Pryd, 
Skipperens Lyst, Vandrerens Fryd,
Saa skinnende hvid som _Fane_ skjön,
Om Issen krandset af Jetten _Grön_.


T:Valdemars Taarn 
U:i Vordingborg
TOCTITEL:<num>18.</num>Valdemars Taarn
F:Paa Himlen et Uveir truer
SIDE:102-104

Paa Himlen et Uveir truer, 
Solen synker i Vest
Og kaster de sidste Luer 
Paa Borgens den sidste Rest.

Den hilser Kongeborgen,
Den farver Taarnets Tag,
Den siger: ``God Nat! Imorgen 
``Vorder det Atterdag.''

Paa Taget Duerne kurre, 
Snart jager Högen dem bort, 
Da rider _fra Gurre til Borre_ 
Konning Volmer i Natten sort.

Foran ham Uglerne drage 
Med selsomt varslende Sang, 
Om Spiret Sæde de tage, 
Hvor för Guldgaasen hang.

Da hörer man Pidskeknalden
Og Vrinsken og Hundeglam; 
Paa den sorteste Hest fra Stalden 
Rider den Herre gram.

Og hundrede Svende fölge, 
Enhver paa hurtig Hest,
De fare som brusende Bölge, 
Som Nattens vildene Blæst.

Paa Hestene Manken lyser,
Og det lyser af Næsebor, 
Bonden af Rædsel gyser,
Og i Sengen sig sikker troer.

Men Skjalden og Den, hvis Öie 
Staaer aabent i drömmende Blund,
Vil ikke tilsengs forföie
Sig i Synernes bedste Stund.

Han gaaer til Borgens Ruiner,
Og seer med studsende Sind, 
At Kongen med Fölget triner 
I den inderste Borggaard ind.

Af Grunden Borgen sig hæver, 
Den staaer som i fordums Tid, 
Maanen over den svæver 
Ligesaa sölverhvid.

Guldgaasen Spiret krandser, 
Konning Volmer skuer den kjæk, 
Og tænker paa alle de _Hanser_, 
Som Gaasen voldede Skræk.

Ret som ved de gamle Fester 
Det mylrer paa hvert et Sted, 
Kjökken- og Kjeldermester 
Have saa travlt derved.

Til Randen fyldt et Bæger 
Bringer en Mö saa fiin,
Og den döde Konge sig qvæger 
Ved Livets kraftige Viin.

``Mit Danmark!'' saadan han taler: 
``Jeg elskede dig forvist,
``Og endnu til Gud dig befaler 
``Mod Slavers og Venders List.

``Og vorder det Nat, oprunden 
``Da vorde dig Atterdag!''
Saa sætter han Bægret for Munden, 
Tömmer det til sidste Drag.

Da klinge, som i gamle Tider, 
Hundrede Slag paa Skjold,
Og fra Borre til Gurre rider 
Igjen den Herre bold.

Nu synker i Grunden saa fage 
Borgen til det sidste Spor,
Kun Taarnet bliver tilbage,
Som Pant paa Kong Volmers Ord.

SLUTSEKTION

SEKTION:2det Bind, 1ste Hefte

T:Nicolai-Taarn
TOCTITEL:<num>19.</num>Nicolai-Taarn
F:Som tabte Herligheders Rest
SIDE:1-4

Som tabte Herligheders Rest,
Som Affald af en prægtig Fest, 
Som en ærværdig Mindestötte, 
Fornedret til at gjöre Nytte, 
Man dagligt skuer paa sin Vei 
Sanct Nicolai.

Ak! Ingen veed i Livets Aar
Den Skjæbne, som ham forestaaer, 
Men först i Döden vil sig vise,
Om han sig lykkelig tör prise; 
Og herfra selv undtages ei 
Sanct Nicolai.

Hans Bygning saae sin Grundsteen lagt 
Til den catholske Kirkes Pragt,
Men för den var til Ende kommen, 
Bestemtes den til Lutherdommen; 
For Kjætteri sig hytted ei
Sanct Nicolai.

Her förste Gang i Kirkens Skjöd 
En evangelisk Præken löd,
Til Orglet sang den hele Klynge, 
Og selv du maatte til at synge,
Om det dig lysted eller ei, 
Sanct Nicolai!

Dog af og til han lidt forsagt
End skottede til Pavens Magt:
En Time daglig Orglet rörtes, 
Uagtet ingen Præken hörtes, 
Og denne Skik afskaffed ei 
Sanct Nicolai.

Det var et modsat Kjætteri.
Tænk, hvilken farlig Liturgie,
Naar Andagt midt i Toneströmme
Selv raader for, hvor den vil svömme! 
Der var du paa den gale Vei,
Sanct Nicolai!

Dog i den forste store Brand
Hans Gudsfrygt holdt mod Luen Stand, 
Men i den næstes Skjærsilds-Piner
Hans Legem brændtes til Ruiner,
Og Glemsel greb dit Conterfei, 
Sanct Nicolai!

Nu staaer du paa din Plads igjen, 
Men degradeert, min arme Ven!
Dit Hoved, for Ideens Moder, 
Nu kneiser mellem Slagterboder; 
Du staaer paa Realismens Vei, 
Sanct Nicolai!

Som Zions Vægter ikke meer, 
Som Gadevægter man dig seer,
Som Oldermand i Vægtergilde; 
Du speider aarle, speider silde 
Paa Land og Hav, paa Himlen ei, 
Sanct Nicolai!

Du minder strax om Ildebrand, 
Din Lygte skaffer Spröitevand;
Dit Blik mod Horizonten sværmer,
Og naar sig fjerne Dampskib nærmer,
Dit röde Flag du glemmer ei, 
Sanct Nicolai!

Du staaer som Midtpunkt i vor Stad; 
Og er den traurig eller glad,
Beruset, ædru, sindig, galen,
Paa Hov’det falden, traadt paa Halen, 
Du seer dens Gang paa hver en Vei, 
Sanct Nicolai!

Og ved den Daarskab, som du seer, 
Du slipper for at græde meer;
Nu har du Lov at lee og smile,
Thi nu din Stand er den civile,
Og Geistlig er du længer ei, 
Sanct Nicolai!

Men bliv dog paa din Post ei ör! 
Du er ei Stadens Gouverneur,
Dens Argus ei, men kun hans Öie. 
Saa gid dit Syn sig da fornöie
Saa vide paa sin Vægtervei, 
Sanct Nicolai!


T:Thorvaldsens Museum
TOCTITEL:<num>21.</num>Thorvaldsens Museum
F:Meget i vor Tid er slappet
SIDE:5-8

Meget i vor Tid er slappet, 
Meget i vort Land er smaat, 
Meget flikket, Meget lappet, 
Meget, som er ikke godt.

Stærkt man trænger til det Store, 
For at hæves fra det Smaa, 
Aanden trænger til en Spore, 
För den sövnig gaaer istaa.

Hæv dig over Prosamuren
Til en kæmpekraftig Aand, 
Som, et Billed af Naturen,
Virker med dens sikkre Haand.

Som Naturen aldrig feiler, 
Gaaer sin faste Bane hen:
Kunst, hvori Natur sig speiler, 
Selv ufeilbar er som den.

Som Natur, af Roes og Dadel 
Uanfægtet, sikker gaaer: 
Kunsten, sikker paa sin Adel, 
Uberört af begge staaer.

Thi til Mængden siger Aanden: 
,,Skal vi vandre samme Vei,
,,Faaer jeg tage dig ved Haanden, 
,,Thi du vakler, ikke jeg.

,,Hvis jeg dvæler, hvis jeg haster, 
,,Hold då Skridt; vor Vei er lang. 
,,Om du roser, om du laster, 
,,Det forandrer ei min Gang.

,,Om du kan mit Væsen fatte, 
,,Blive maa din egen Sag; 
,,Ere dine Kræfter matte, 
,,Saa forlad mig alt idag.

,,Men min Gang kan paa vor Vandring 
,,Ikke lempes efter din;
,,Skal der heri skee Forandring,
,,Din det bliver, ikke min.'' -

Saadan Aanden kjæk bebuder 
Hvad den af Naturen fik,
Mens den stiller Oldtids Guder 
Frem for et forbauset Blik.

Mængden stirrer paa de store 
Gjæster fra et fremmed Land, 
Spörger: Kan mig Dette more? 
Kan det danne min Forstand?

Men af intet Ord bevæget,
Som Naturen fast og kjæk, 
Stötten staaer, i Stenen præget, 
Og forandrer intet Træk.

Snart i disse höie Haller
Skal de samles, Rad paa Rad, 
Deres Röst til Templet kalder 
Alle fra den store Stad.

Lærer her, selvkloge Stakler, 
Hvad mod Aanden I formaae; 
Lærer, at den gjör Mirakler,
Og at I kun see derpaa.

Hver, som Dommerord at tordne, 
Raad at give har for Skik,
Lære her at underordne
Sin unyttige Critik.

Stjernerne med faste Blikke 
Den bestemte Bane gaae; 
Ændre den, det kan du ikke,
Nu, saa pröv den at forstaae!


T:Et Partie af Bredgaden
TOCTITEL:<num>21.</num>Et Partie af Bredgaden
F:Det mylrer i Norgesgade
SIDE:9-12

Det mylrer i Norgesgade 
Med pyntede Damer og Mænd; 
,,Gentilernes Promenade,'' 
Saaledes döbte man den.
Herrer i Snörliv, pudsige nok,
I Munden Cigar, i Lommen en Stok, 
Her offre hele Personen
Til Modens Afgud paa Thronen.

Har Hankjönnet vakt din Latter
Ved mangen Caricatur, 
Forlyster Öiet sig atter
Ved Damernes nette Figur,
Thi lydende Modens Herskerbud,
De see dog alle som Mennesker ud, 
Og baade ved Drift og Vane
Man drages mod det Humane.

För Sværmen har naaet dét Grönne 
Spadserer den her forbi
Saa mange Bygninger skjönne: 
Chirurgisk Academie,
Det catholske Capel, som nybygt staaer, 
Hospitalet og Söcadetternes Gaard;
Saa er man ved Enden af Gaden,
Og vanker i Esplanaden.

Til Langelinie vende
Sig nu de hurtige Skridt, 
Hvor Bölgerne Kjöling sende, 
Hvor Brystet kan aande frit.
Her standser man lidt sin Hverdagsgang 
Ved det skummende Sunds melodiske Sang,
Ved Horizonten den vide,
Hvor som Skygger Seilerne glide.

Saa höi og blendende skinner 
Hveen, vor Stolthed og Sorg; 
Paa Klinten Sanct Ib du finder, 
Men ei Uranienborg.
Malmöes Fæstning saa skummel staaer, 
Den sees over Saltholms Holmegaard, 
Men let mod Skyerne baarne
Sees Lunds de luftige Taarne.

Og see det lyse Landskrone, 
Saa tæt under Hveen lagt; 
Det smiler i rödlig Tone
Til Sjællands grönnende Pragt.
Og fölger Öiet det skaanske Land,
Da möder det langs den krumme Strand, 
Hvor hvide Bölger sig kruse,
Bakker, Möller og Huse.

Saa nær for Öiet de ligge,
Og dog saa fjernt for din Fod,
Thi, ak! den bærer dig ikke
Hen over salten Flod.
Tag Kikkerten frem og stir dig blind, 
Du seer i en fremmed Verden ind, 
Saa nær og saa fjern tillige,
Et synligt, unaaeligt Rige.

Bemærk hist Huset det lave,
Det hvide, tækket med Straa; 
Maaskee det gjemmer en Gave,
Men som du aldrig skal faae; 
Maaskee du fandt under simple Tag
Hvad der stod for din Længsel Nat og Dag, 
Men aldrig skal du betræde
Det Sted, som gjemmer din Glæde.

I Huset boer vel en Jæger,
Hvis Datter, den Lilievand,
Modtager med Velkomstbæger 
Indtrædende Vandringsmand.
En huuslig Moder med trippende Skridt 
Gaaer ud og ind; den Unge saa blidt 
Nu breder Dugen, mens böiet
Over Bordet, hun nedslaaer Öiet.

Da höres Gjöen af Hunde, 
Og Faderen kommer hjem
Fra Jagt i de grönne Lunde, 
Og tager sit Bytte frem.
Han hilser Gjæsten med Venlighed,
Om Bordet sætte sig Alle ned,
Den Fremmedes Öine spille,
Og Pigen rödmer saa stille. 

Du vilde vel gjerne være
Blandt saadanne Vandringsmænd? 
Du Stederne seer saa nære,
Men kommer dog ei derhen.
Snart kommer en Anden langveisfra, 
Og Pigen giver da ham sit Ja,
Thi nær er fjerneste Frier,
Men fjern den Nære, som bier.

Den Lov har Skjæbnen os givet, 
Og alt paa Vuggen den skrev:
Hvad nærmest os er i Livet,
Meest uopnaaeligt blev.
Saa nyd da Synets Rose, min Ven,
Trods Afstandens Torn, som vogter den;
Nedsænk i Stranden din Klage, 
Vend resigneret tilbage.

SLUTSEKTION


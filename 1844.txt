KILDE:H. V. Kaalund: <i>Fabler og blandede Digte</i>, H.J. Bing &amp; Søn, Kbh., 1844.
DIGTER:kaalund
FACSIMILE:11530807108C_color
FACSIMILE-SIDER:202

T:Epigrammer
F:Jeg, raabte Vintren, klæder Jorden af
SIDE:1-7
N:voltaire,shakespeare,oehlenschlaeger,grundtvig,staffeldt

{bc:Vintren og Vaaren.}

,,Jeg'', raabte Vintren, ,,klæder Jorden af
Og frem den nøgne Sandhed viser.''
Men mildt til Gjensvar Vaaren gav:
,,Jeg dækker kjærligt Jordens Grav
Og derfor Skabningen mig priser.'' .

---

O Pige! jeg vil ikke see
Hvordan Din Hat kan klæde;
Men vel om Du med Aand kan lee
Og kan med Hjerte græde.

---

Af Recensent faaer man Navnet nu,
Naar man kan skrive: Du Fæ!
Til Feiekost kan det Smaakrat due.
Som ei har Marv til et Træ.

---

Dadl ei den, som blind for Livets Glæde
Efter Glæde sukke kan:
Kan man ei paa Verdenshavet græde
For en Draabe Kildevand?

---

Siig, høie Sandhed, siig, hvi taaler
Du Krybet, avlet af hvert Døgn,
Den store Hob, som Hurra straaler
For hver en udbasunet Løgn?

,,Udødelig jeg er og bliver.
Af Mørket hæves lysest Dag;
Den store Hob, som overdriver,
Den kæmper netop for min Sag.''

---

{cb:De Vises Steen.}

Den er din Øiesteen, o Almagts Gud,
Jeg kan det ikke anderledes raade,
Din Øiesteen, som opløft seer hver Gaade,
Og den vil Grublervanvid rive ud.

---

Ak, Verdens Sløvhed er saa stor,
At, hvis Vorherre steg til Jord,
Herned til de Fortabte,
Ja, ganske fuldt og fast jeg troer,
De vendte sig og gabte.

---

Kong Midas rendte paa et Træ;
Ei! loe han, hvor jeg er et Fæ!
Taus nikkede med Toppen Stammen,
Imens hans Hofnar raabte Amen!

---

Tag denne farvede Devise,
Et Billed paa den nye Poesi;
Først maa man Skallens ydre Meelpap spise,
Og saa, saa ligger Tanken indeni.

---

O Verden, hvilket grumt Behag!
Du lukker Nattergalens Øie
For, at den blind ved lyse Dag
Skal med sin Sang Dit Sind fornøie;
Men Digterens Du aabner brat,
Da klager bedre han ved Nat.

---

        Naar Du er dum,
        Da vær blot stum.
Men tag en kritisk Mine — 
        Strax gyser Hver,
        Som til Dig seer,
Og tænker: Død og Pine!

---

Den Mand er ikke stort bevendt, som praler af sin Hjerne;
Det er jo kun den skrumpne Nød, som rasler mev sin Kjærne.

---

Natur, hvor Lidt har Mennesket Du paa dets Vandring givet!
Den plumpe Bjørn Du knapper selv en Foerværkspels om Livet,
Paa Faarets Fødder trækker Du de varme uldne Strømper
Og giver Saal til Hestens Skoe; men hvad fik jeg, jeg Stymper!
Jeg Støvter kjøbe maa og Skoe, om Hatten ei at tale,
Og bøde selv med Kjoleskjød paa Mangelen af Hale;
I Faar og Heste har den frit, hvor jeg misunder Eder!
Her har en Regning jeg igjen nu faaet fra min Skrædder.

---

{cb:Niels Ebbesen.}

En vældig Steen som tynged Danmarks Barm,
Bortvælted ene Du med Kæmpearm —
Og nu har alle Danmarks Børn som Een
Ei Kraft at reise Dig en Mindefteen. 

---

{cb:Voltaire.}

En Digter sang: hvor Smaae kan være store!
Men seer jeg Dig i al Din Storhed staae
Og saare Hjertet for med Vid at more,
Jeg synger: ak hvor Store tidt er smaae.  

---

{cb:Shakespeare.}

Leer jeg af Hjertet med Dig, jeg kunde bevæget dog græde;
Brister i Graad jeg med Dig, da funkler mit Øie af Glæde:
Det er Din uhyre Kraft, som Skyggen og Lyset omfatter,
Bøier min Alvor til Smiil og smelter i Taarer min Latter.

---

{cb:Oehlenschlæger.}

Varmen og den kolde Kraft
(Lærte Mythen fjernt i Tiden)
Blandtes, da blev Draaben skabt,
Som blev til en Verden siden. —
Nordens Kraft og Sydens Glød
Blandtes af Din Sanggudinde:
Din Begeistringstaare flød,
Og en Verden mon oprinde!

---

{cb:Grundtvig.}

Heel felsomt det i Verden gaaer:
Forundring hos Beundring staaer -
Hvo af de To Du vækked mest,
Det har jeg aldrig rigtig vidst.

---

{cb:Schak Staffeldt.}
Schak Staffeldt, de dybeste, drømmende Savn
Du nævned med sølvklare Toner ved Navn.
Man kalder Dig mystisk og ei populair —
Naar gik det ei saadan det Himmelske her!

T:Nuet
F:Moder, trygled Jordens Søn
SIDE:8-11

,,Moder,'' trygled Jordens Søn,
Tynget ned af Støvets Lænke,
,,Strenge Moder, hør min Bøn!
Evigheden Du mig skjenke.''

,,Søn, Dit Ord Du fatter ei;
Glem Dit Savn hos mig herneden,''
Svared Jorden. — ,,Moder, nei
Lad mig favne Evigheden!''

Da af Tidens store Hav
Øste hun en liden Draabe,
Og til Mennesket den gav —
,,Tag den,'' raabte hun, ,,Du Taabe!''

,,Verdner fuld' af Qval og Fryd
Vil Du skjult' i denne finde;
Grib den, lev deri og nyd,
Da vil alle Savn forsvinde!''

Glad imod det lille Nu
Jordens Søn udstrakte Haanden.
Nu — og Boblen brast itu;
Men den næste fængsled Aanden.

Neppe mødte den hans Blik,
Neppe satte han til Munden
Bægeret med Livsens Drik,
Før den var med Nuet svunden.

Nu! hvad rummes ei deri?
Helved! raaber Smerten svimmel
I sit blinde Raseri;
Elskov sukker: og en Himmel!

Tro det, skjøndt det er Bedrag,
Skjøndt Du selv bedraget bliver,
Skjøndt i næste Aandedrag
Du Bedraget ei begriber.

Det er dette lille Ord:
Nu, der svinder naar det fødes,
Hvori Slægters Skjæbne boer,
Hvori Salighed forødes.

Spindet hvori Qval og Held
Maa paa Skjæbnens Vægtskaal vippe,
Fortids, Fremtids Grændseskjæl,
Kun et Sandskorn, dog en Klippe.

Menneskets uhyre Savn
Strækker paa dets ene Side
Hundredarmet ud sin Favn,
Kan ei Grændsen overstride,

Kan ei rokke dette Haar.
Skjæbnens endnu skjulte Domme
Paa den anden Side staaer —
Nu — og Spændingen er omme.

Det er denne Naalespids,
Hvorpaa Nydelsen vil bygge,
Svælgende en Evigheds
Uudtømmelige Lykke.

Det er dette usle Haar,
Nu — af Tidens Hoved revet,
Hvori Daad for Tusind Aar
Over Intets Svælg har svævet.

Det er dette rige Nu,
Som forblinder Graae og Unge.
Svar mig, Broder, er og Du
Sæbeboblens faldne Konge?

Hvorfor skuer Du saa bleg
Ned i Fortids Nat med Klage?
Glædens Nu, som bag Dig veg,
Kommer aldrig meer tilbage.

Falsk er Øieblikkets Lyst,
En Bedragerske er Lykken,
Trykker mildt Dig til sit Bryst —
Nu - og huul Dig vender Ryggen.

Stræk da ei saa gridsk Din Haand
Ud imod den Gjøglerinde;
Din udødelige Aand
Stræber jo mod Lyssets Tinde.

Dog eiheller daarligt Du
Ringeagte det herneden;
Husk, Du kan i hvert et Nu
Saae et Frø for Evigheden.

T:Naar Du er træt
F:Naar Du er træt, naar Du er kjed
SIDE:12-14

Naar Du er træt, naar Du er kjed
Af Verden og dens Smaalighed,
Da skynd Dig fra den trange Muur
Ud i Guds mægtige Natur.

Og naar Du Dig paa Sletten seer,
Hvad eller mellem Skovens Træer,
Da læg Dig ned i Græsset, bøi
Din Ryg tilbage mod en Høi.

Og skam Dig ei for Du er stor;
Læg Dig kun paa den grønne Jord;
Men see Dig først forsigtigt om,
Du arme Træl af Verdens Dom.

Dog hvis Dit Blik foroven seer
Kun lutter Vind og lutter Veir,
Da reis Dig atter, gaae Din Vei,
Thi Kjære, Du forstaaer mig ei.

Men Du, som Aandens Kampe stred,
Kom læg Dig træt paa Høien ned,
Og fæst en Stund Dit Øie paa
Det grændseløse Himmelblaa.

Henover Dig gaaer Vindens Strøm,
Du synker i en stille Drøm.
Vend kun Din Ryg til Verden her,
En Verden gaaer da op Dig der -

En Verden sammensat af Alt,
Hvad Støvet aldrig gav Gestalt,
Hvad Anelsen kan male kun
Med Himmelguld paa Himmelgrund.

Det qvæger Øie, Sjæl og Sind,
At see i Himmeldybet ind,
Hvor Intet minder os om Støv,
Hvor Intet raaber: Tanke, tøv!

Og svimler Du, da fol at tryg
Du ststter til et Gran Din Ryg;
Det Støvgran er den lille Jord
Hvorpaa Du midt i Rummet boer.

Og see derop til Du er træt,
Indtil Dit Hjerte bliver let;
Da vend Dig atter, Støvets Søn,
Og Du vil finde Verden skjøn.


T:Fortrøstning
F:Jeg sad og saae
SIDE:14-15

    Jeg sad og saae
    Mod Skyen graa,
Og veed Du hvad jeg tænkte paa?

    Jeg tænkte, Ven,
    Engang som den
Skal Livets Kummer svinde hen!

    Vi skue til
    Ved Skyens Spil,
Og finde her hvad selv vi vil.

    Ja, Hver vil see
    Kun sin Idee —
Man græde maa derved og lee.

    Hvor jeg, saa grandt,
    Kun Myggen fandt,
Min Nabo saae en Elephant.

    Men Skyen gaaer,
    Og Sol opstaaer
I Østen som for tusind Aar.

    Saa gaaer dernæst
    Den ned i Vest
Hver Aftenstund, trods Regn og Blæst.

    Og fra dens Vei,
    En Tomme ei,
Den rokker ikke Du og jeg!

    Og derfor fro
    Jeg gaaer til Ro,
Og holder paa min simple Tro:

    At Skyen gaaer,
    Men Sol opstaaer
I Østen som for tusind Aar.

T:Jeg hviler med mine Minder
F:Jeg hviler med mine Minder
SIDE:16-17

Jeg hviler med mine Minder
Under Livets grønne Træ;
Som Børn med blege Kinder
De sidde paa mit Knæ.

Jeg sidder ved Glædens Kilde,
Med Roser om min Lok;
Men hos mig sidder den stille
Erindrings Engleflok —

Jeg jubler med mit glade,
Mit raske Ungdomsmod;
Som visnede Rosenblade
De dandse om min Fod.

De gamle, kjære Minder!
De nævne mig ømt ved Navn;
Naar Dagens Lys oprinder,
Jeg vaagner med dem i Favn.

Naar engang Livets Varme
Forsvinder fra min Kind,
Med dem i mine Arme
Jeg sover stille ind.

T:O, jeg har siddet engang som Drot
F:O, jeg har siddet engang som Drot
SIDE:17

O, jeg har siddet engang som Drot
Paa Phantasiens Throne;
Men Tiden kom og styrted mit Slot
Og røvede mig min Krone.

Nu maa jeg forjage den gyldne Drøm,
Nu snige sig Timerne tunge;
Dog tykkes mig tidt ved Tidens Strøm,
At jeg er en falden Konge.

T:Tankens Elv
F:Den larmende Dag maa svinde
SIDE:17-19

Den larmende Dag maa svinde;
    Men i mig selv
Uroligt styrter derinde
    Sig Tankens Elv.

Om Hjertet skylle dens Vover
    Med rastløs Iil,
Og Mindet bøier derover
    Sin Taarepiil.

Og om jeg lukker mit Øre
    For Verdens Larm,
Jeg kan dog Brændingen høre
    I egen Barm.

Slet Intet kan Strømmen standse;
    Erfarenhed
Ophænger falmede Krandse
    Hver Dag derved.

Min Sjæl paa Bølgerne gynger,
    Veed ei hvorhen;
Mod Stjernerne de mig slynger
    Og ned igjen.

Forsvundne Verdener dølger
    Den stride Elv;
Men evigt bruse dens Bølger
    Dybt i mig selv.

Og om jeg lukker mit Øre
    For Verdens Larm,
Jeg kan dog Brændingen høre
    I egen Barm.


T:Mørk Himmel
F:
SIDE:19-

Novemberaftenen bruser mørk
Henover Skove og Byer.
Deroppe i Himmelens vide Ørk,
Der jage de tunge Skyer.

For Elementernes vilde Strid
Sig skjule Fuglene bange,
Mens Bladene hvirvles hid og did
I Lundens fugtige Gange.

Og jeg, den lille Menneskeorm,
Jeg sidder nu her og længes.
Og lytter efter den dybe Storm,
Og seer hvor Skyerne trænges.

Jeg sidder bag Ruden og seer derpaa,
I Læ for de kolde Vinde;
O, kunde en Plet af Himmelens Blaa,
En eneste Plet jeg finde!

Thi opad flyver min Kjærlighed,
Som en vildfarende Due;
O, var der en Plet at hvile ved
Paa Himmelens mørke Bue!


T:Alverden er syg
F:Alverden er syg, Alverden er mat!
SIDE:20-21

Alverden er syg, Alverden er mat!
Mig tykkes den ganger paa Held;
O, jeg gad lystigt svinge min Hat
Og bestige det høieste Fjeld!

Den smaalige Klogskab, den visne Fornuft
Gjør Barmen hernede trang;
O, jeg gad iudaande den renere Luft
Og føle mig ung engang!

Ja, Verden tykkes mig ganger paa Held,
Den har et saa vrantent Smiil;
O, jeg gad bestige det høieste Fjeld,
Vel over Jorden en Miil!

O, jeg gad stige paa Bjerget op
Og juble og svinge min Hat;
Og greb mig en Hvirvelvind paa dets Top
Da, syge Verden: God Nat!

T:Vor Tid
F:Nu skriver fast Alle den deiligste Stiil
SIDE:21-24

Nu skriver fast Alle den deiligste Stiil,
Man digter og rimer saa yndigt;
Kritiken gaaer efter med Høvl og med Fiil,
Og det saa det næsten er syndigt;
Saa priser man Literaturens Held;
Men det smager ikke af Livets Væld.

Forstanden driver saa kløgtigt et Spil,
Den Alt i Systemer vil føie;
Ja vist skal af Øine der skarpe til
At troede et Synaaleøie!
Men Musen dog aldrig fødte et Fjeld —
Som før græder Aanden for Livets Væld!

Ja Verden, den bliver saa led og saa kjed,
Den gaber og skaber sig kræsen;
Saa kildrer man den med lidt Vittighed
I Siderne og under Næsen,
Og Narrenes Brixe slaae Smæld i Smæld;
Men det smager ikke af Livets Væld.

Heel broget er Smagen fra Taa og til Top,
Moderne, antik og romantisk,
Min Stol pompaiansk og chinesisk min Kop;
Dog skaber sig Dværgen gigantisk:
Et Been i Dalen og et paa Fjeld;
Men det smager ikke af Livets Væld.

Effecten! Effecten! tilbeder vor Slægt;
Man skyder paa Fyrster og Konger,
Saa radbrækkes man med megen Effect,
Og nævnes af tusinde Tunger;
Man præker og gjør et urimeligt Spræl;
Men det smager ikke af Livets Væld

Lidt Nyt maa det være! ja vidst, noget Nyt!
Nu trænge vi til det Picante;
Saa vender man Tingen paa Vrangen, Pyt!
Til Pirringen ere vi vante.
Den Nyhedslyst er mig forskruet og grell —
Ældgammelt som Livet er Livsens Væld.

Med Dampen man seiler, trods Veir og trods Vind,
Og kalder sig Kræfternes Herre;
Man damped sig gjerne i Himmelen ind,
Men bliver dog ude, desværre!
Som før er af Hunger og Død man Troet —
Af Kuldamp smager ei Livets Væld!

Ja, trods al vor Kløgt og vor smukke Stiil,
Og alle de mange Maskiner,
Vor Tid har om Munden saa sygt et Smiil,
Og sørgende ere dens Miner.
Det tykkes mig tidt, som det lider mod Qvæld,
Som vi skal gjenfødes i Livets Væld!

Naar Bølgen sig løfter, den synke maa
For atter sig mægtigt at hæve;
Saa lad det kun falde hvad ei kan bestaae,
Hvad Aanden tilhører skal leve!
Jeg troer det forvist, det hæver sig vel
Med seierrig Pande af Livets Væld!

Jeg troer det forvist, jeg stoler paa Gud!
Til Lise for Mennestesorgen,
Den Kamp for Lyset skal kæmpes ud.
Og Dæmringen følges af Morgen —
Ja, friskere Slægter til Jorderigs Held
Opdukke forklared' af Livsens Væld!

Men naar skal den komme, den store Idee,
Som Tiden forjætter at føde?
Skal fjernere Dage dens Straale først see,
Naar vi, som den aned, er døde?
Jeg havde saa gjerne qvæget min Sjæl
Ved Livets evige Sundheds Væld!

Jeg havde saa gjerne hilset med Sang
De lysere, skjønnere Dage!
Men Tiden henvandrer urokket sin Gang,
Det hjælper slet ikke at klage!
Thi maa jeg end synge som Lærken i Qvæld,
Jeg jubler som den dog for Livets Væld.

T:Kom glade Overgivenhed
F:Kom glade Overgivenhed
SIDE:24-26

Kom glade Overgivenhed
Og Fryd for Ingenting,
O, kom og tag mig atter med
Til Dands og Leg og Spring!

Min Kind har Skæg, dyb er min Røst,
Og jeg er stiv og sat;
Kom overgivne Barndomslyst,
Flet Blomster om min Hat!

Og drag mig ud til Skov og Eng,
Jeg kjedes ved min Bog;
Drag mig, som naar den vilde Dreng
Du før til Frihed drog.

Ja, gjør mig glad og let og mild,
Som fordum Du mig fandt,
For Verdens, Alvor gjør mig til
En mørk og stiv Pedant.

Nu spørger koldt mit Hoved, om
Min Glæde har en Grund,
Hvis ei, da er den Latter tom,
Som toner fra min Mund.

O, hvad skal Fryd med ydre Grund!
Alverdens Sorg som Fjer
Bortviste Pustet fra min Mund,
Naar jeg som Barnet leer.

Hvad hjalp det vel om Jordens Guld
Man lagde i min Haand,
Det blev kun Muld som andet Muld
For en mismodig Aand.

Og steg jeg end til Ærens Top,
Fandt jeg min Glæde der?
Uhyre svulmer Ønsket op
Og hvister altid: Meer!

See, Verdens Herre seer sig midt
I Pragten arm omkring;
Den sande Fryd behsver Lidt,
Den leer ad Ingenting.

Naar Barnet jubler sjælefro,
Spørg det engang: for Hvad,
Alt hvad det veed, er at det loe
Fordi dets Sjæl var glad.

O, kom min gamle Glæde, Du!
Jag mine Griller hen;
Jeg vil jo være nøisom nu,
Gjør mig til Barn igjen!

Man bliver en Forstening, stiv
I Tidens kolde Elv;
Giv mig de Indfald, fuld af Liv,
Som sprudle af sig selv.

Giv mig den friske Barndomslyst
Og Fodens lette Iil,
Det raske Blod, det aabne Bryst
Og glade Ungdomssmiil.

Kom tag mig atter, tag mig med
Til Dands og Leg og Spring!
Min gamle Overgivenhed
Og Fryd for Ingenting!

T:Kjærligheds Trang
F:Dig, Kjærligheds veemodsfulde
SIDE:27-29

Dig, Kjærligheds veemodsfulde,
    Hellige Trang!
Dig vier i Verdens Kulde
    Jeg denne Sang.

O, elsk mig! leer i sin Vugge
    Det lille Nor;
Ved Graven høre vi sukke
    Det samme Ord.

O, elsk mig! trygler hver Alder
    Paa Støvets Vei;
Det jamrer i Livets Haller:
    Forstod mig ei!

Saa Synderen trygler, den gustne.
    Ved Galgens Strik,
Med bævende Læber og brustne,
    Døende Blik.

Tyrannen sukker det silde,
    Naar han forladt
Blandt Dolke staaer i den vilde
    Blodhevnens Nat.

Og Qvindens svulmende Hjerte,
    Og Mandens Bryst,
Og Veemod, Glæde og Smerte
    Har samme Røst.

Saa klager, sukker og baander
    Det dybe Savn,
Og Aander knuge med Aander
    Sig tæt i Favn.

Thi i Forfærdelsens Zoner
    Gaaer Livets Sti;
Der dandse vilde Dæmoner
    Vort Blik forbi.

Imellem Afgrund og Himmel,
    Af Skjæbnen sat,
Udkaster Du Lodden svimmel
    I Tvivlens Nat.

Ja, Kjærligheds hellige Vælde!
    I Verden vild
Du Puden er, jeg vil hælde
    Mit Hoved til.

O, bær mig paa bløde Arme
    Over Tidens Strøm ,
Mig, og min brændende varme
    Begejstrings Drøm!

Ja, hæv mig mod Lysets Porte
    Med Guddomskraft,
Skal ei i Natten den sorte,
    Min Sjæl gaae tabt!

T:Forbandet Kain udi Ørken gik
F:Forbandet Kain udi Ørken gik
SIDE:30-31

Forbandet Kain udi Ørken gik
Og Eva hviled paa Baare;
Da faldt fra Oldingen Adams Blik
Den første brændende Taare.

Og da han grov i den stille Dal
Et Sovested for sin Mage,
Da fløited den første Nattergal
Sin første smeltende Klage.

Og da han sukked ved Nedgangssol
Alene i Dødninghaven,
Da aanded den første Martsviol
Sin himmelske Duft ved Graven.

Forsvundne er mange tusind Aar,
Sødt fløiter end Nattergalen,
Og Veemodsblomsten tungsindig staaer
Og aander sin Duft i Dalen.

End kæmper Livet med Sorgens Hær,
Det bære eller det briste;
Den første Taare blev fulgt af fleer;
Men naar, naar flyder den sidste?

T:Aftenskyerne
F:Naar Aftenen breder om Jorden sit Slør
SIDE:31-32

Naar Aftenen breder om Jorden sit Slør,
Da ligge i Vesten de deiligste Øer;
Fra skinnende Sletter, hvor Alferne boe,
Hensuser om Jorden den himmelske Ro.

Og Menneskesjælen sig stirrer fast blind
Med Længsel i Paradis Dalene ind;
Den drømmer at see paa den rødmende Sky
Bag gyldene Bjerge Seraphernes By.

Som Barn, naar jeg leged i Dæmringen før,
Jeg skued med Undren de deilige Øer;
Da tænkte jeg: naar jeg engang bliver stor,
Til dem vil jeg gaae om den rullende Jord.

Ja, dem vil jeg søge bag Bjerg og bag Hav,
Med Randsel paa Ryggen og Pilegrimsstav;
Naar rigtigt jeg leder, jeg finder dem vist,
Og bygge hos mig skal de Elskede hist.

Ak, nu er jeg voxen — Arabiens Hest,
Saa rap og saa vild som den susende Blæst,
Med Sporer i Siden og flagrende Man
Mig bringer ei til det forjættede Land.

Og gik jeg om Jordkloden modig min Vei
Over svimlende Bjerge, jeg naaed det ei,
Hvad enten jeg flyver mod Vest eller Øst
Med uendeligt Savn i mit Menneskebryst.

Ak Elskte, jeg er ei uskyldig som før!
I Taage forsvinde de himmelske Øer;
Og var selv et Eden den rødmende Sky,
Hvad skulde jeg Daare i Englenes By!

T:Den stille Sø
F:Jeg saae en Sø, saa klar og blaa
SIDE:33-34

Jeg saae en Sø, saa klar og blaa,
    At svimmel
Dybt under mig jeg troed laae
    Guds Himmel.

Der var ei Bølge, var ei Skum;
    Forvirret
Jeg syntes, at i Æthrens Rum
    Jeg stirred.

Jeg saae det, og jeg tvivled dog,
    Jeg prøved
Om Speilet imod Indtryk tog
    Af Støvet.

Da kasted jeg en Kiselsteen
    Fra Stranden,
Og see! en Cirkel fulgte reen
    Den Anden.

Jeg saae dem rulle hen og døe;
    Da hviled,
Da laae som for den stille Sø
    Og smiled.

Den Sø, hvis Brud harmonisk maa
    Forsvinde,
Jeg i Dit rene Hjerte saae,
    O Qvinde!

Dens rette Navn er Sjælefred.
    Fortrolig
Vil jeg opbygge paa dens Bred
    Min Bolig.

T:Det klare Væld
F:Blandt grønne Urter en Kilde sprang
SIDE:34-36

Blandt grønne Urter en Kilde sprang,
Den vilde Busk over Vældet hang,
Det dandsed let over Græs og Steen;
Jeg hviled mig ved den Kilde reen.

Min klare Kilde, borthast dog ei,
Ved Grøfter ledes Du fra Din Vei;
O, dvæl hos mig bag den grønne Qvist,
Ak, hører Du ikke Slusen hist.

Der larmer Bækken i Dalens Skjød
Og maler paa Møllen Meel til Brød;
End risler Du hen saa klar og fri,
O, iil ikke saa til Mængdens Sti!

Saa stirred jeg ned i det klare Blaa;
Dog snart jeg maatte fra Kilden gaae;
Jeg sagde hver Bølge et ømt Farvel,
Og let afsted sprang det friske Væld.

Men, da jeg atter til Stedet kom.
Var Stammerne fældede trindt derom
Og Hækken klippet, og et Stakit
Heelt fornemt standsed mit glade Skridt.

Blandt pyntede Folk i Havens Gang
Et Springvand konstigt i Solen sprang,
Guldæbler spillede høit deri;
Men jeg gik bort paa min dunkle Sti.

Min rene konstløse Barndomsven,
Min Kilde, jeg fandt ei meer igjen!
Ak, for Din Frihed og Uskyld fik
Du kold Beundring af Mængdens Blik!

T:Hirschholm Slot
F:Jeg gik under høie Lindetræer
SIDE:36-38

Jeg gik under høie Lindetræer
    Paa Hirschholms Gade.
En Daglønner rydded en Gruushob der
    Med Skovl og Spade;
Blandt Gruset af Steen en Krone laae,
Henslængt i Støvet, begroet med Straae
    Og grønne Blade.

Engang forgyldt over Slottets Muur,
    Med Stjernernes Lue,
Paa Hirschholms deilige Skovnatur
    Den monne skue.
En Kæmpesolsik, en Blomst af Steen,
Hvor Taarnet strakte sig som en Green
    Mod Himlens Bue.

Den var den glimrende Bygnings Ziir,
    Nu bag en Nælde,
En falden Knap af Dit Kongespiir
    Den laae, o Vælde!
Mod Himlen havde Du høit den strakt,
Men Tidens Engel med taus Foragt
Den monne fælde.

Paa Kronen hvilede Høg og Orn
    I Morgenguldet,
Nu sparke til den de fattige Børn
    I Støv og Muldet.
Henover Slottets glimrende Liv
Og Christians deilige blonde Viv
    Er Tiden rullet.

Skafottet reistes og Mørket loe;
    Da sank i Graven
Hiint Slot, nys dundrede Gaardens Bro
    Af Gangertraven;
Her knak en Rude, hist faldt en Steen,
Tapetet mugned, og Urt og Green
    Skjød vildt i Haven.

Og taus Udslettelsens Engel sneg
    Sig gjennem Huset:
Hver Trappe, hvorad den stille steg,
    Sank ned i Gruset;
Snart Brombærbusken fra Muren hang.
Og Stormen sin gamle Tungsindssang
    Paa Grunden sused.

Og tomt var Rummet hvor Slottet stod
    Og i Naturen
Fløi Fuglen og stødte ei Vingen mod
    Dets Spiir og Muren;
Det Hele syntes som aandet væk,
Men Livet af Tidens mørke Træk
    Bortkysser Furen.

Paa Grønningen nu jeg en Kilde seer
    I Morgenrøden;
Var det med Forsæt, den reistes her
    At sone Brøden?
Guds hellige Tempel paa dette Sted,
Hvor Hovmod og Forfængelighed
    Blev viet Døden!

T:O, var jeg en Jæger
F:Nu suser atter den kolde Blæst
SIDE:39-41

Nu suser atter den kolde Blæst
Og voldsomt Egen bevæger.
O, havde jeg nu en fyrig Hest<note>Hest] H</note>
O, var jeg en lystig Jæger!

Jeg sang i den høie Skye: Halo!
Og jog afsted i det Fjerne;
Ei Menneske-Aand faaer bedre Ro
Paa denne taagede Stjerne.

Naar Haglen pidsked fra sorten Sky,
Naar Solen bruned mig Kinden,
Da vilde jeg synge, da vilde jeg lee
Og give min Sorg til Vinden.

Og skued jeg mægtig Usselhed
Den Svage i Støv at bukke,
Med Bøssen knalded jeg Høgen ned,
Som vilde Duerne plukke.

Og blev mig Barmen engang for fuld,
Og smelted mig Veemods Lue,
Jeg trængte dybest i Skovens Skjul,
At Ingen skulde det skue.

Jeg bøied de vilde Grene ned.
Som vilde min Vandring spærre.
Og langt fra Vrimlen jeg knæled ned
For Livets og Dødens Herre.

O, var jeg en Jæger, da jog jeg hen:
Halo! over vilden Slette!
For Horn og Bøsse jeg bytted min Pen,
Det var noget Andet end Dette!

Og greb mig Smerten i Nattens Stund,
Naar Verden hviled i Slummer,
Da satte jeg Hornet for min Mund
Og blæste min dulgte Kummer.

Naar Skov og Bakker gjentog dens Røst,
Og dunkle drømmende Dale,
Maaskee etsteds da et kjærligt Bryst
Fortroligt fatted dens Tale..

Og red til Marked jeg ind i By,
Med Taske og Jægertrøie,
Maaskee ved Ledet i Morgengry
Mig hilste et kjærligt Øie.

Jeg vilde dandse, jeg vilde lee
Og tømme det fyldte Bæger,
Mens Landsbypigerne hvisked: see, 
Der er den lystige Jæger!

T:Til Rosen
F:Rose, deilige Rose! naar jeg Dig seer
SIDE:41-43

Rose, deilige Rose! naar jeg Dig seer,
Er det, som Glædens Engel til mig leer.
Som Du vilde med barnlig Uskyld spørge:
Menneske siig, hvor er det muligt at sørge,
Er ikke Jorden grøn og Himlen blaa?
Skjønne Rose, Du seer ei Skyen derpaa!
Du er saa ung, saa frisk og saa deilig, Rose!

Livsfro er jeg vel end og ung som Du,
Men til Aandernes Verden staaer min Hu —
Jordens Syner har forvirret mit Øie;
Derfor kommer jeg hid for mig at bøie
Over Dit Bæger, for at skue deri,
Blive reen og nyde den Harmonie,
Som omsvæver Dit deilige Hoved, Rose.

Nattergalenes Sang og Din reneste Duft,
Stjerneskuddet, som glimter i natlige Luft,
Ere jo Søstre, deilige Bobler, som spille
Frem i evig Rigdom paa Skabelsens Kilde.
Menneskesjælen standser midt i sin Drøm,
Seer og længes og bliver saa inderlig øm,
Føler sig selv en Engel som Du, o Rose!

Mennesket ligner ved Dig sin Kjærlighed —
Lidet Du dog af jordisk Elskov veed;
Solen dier Du og til Naturen hælder
Træt Din rødmende Kind naar Dagen qvælder.
Lykkelig Du! det dunkle Valmueskin,
Som udbreder sin Flamme over vor Kind,
Det er ei Din uskyldige Rødmen, Rose.

O, hvorofte blev ei i Sang og Digt
Taget Dit himmelske Navn forfængeligt;
Skjønheds Dronning, aldrig trættes mit Øre
Dog af Dit Navn i Skjaldenes Sprog at høre;
Uforkrænkelig est Du! Kronen Din
Funkler herlig med Smaragd, Rubin,
Naar af Morgenduggen Du bades, Rose.

Stormens Engel henover Lunden gaaer,
Haglens Perler krandse det sorte Haar,
Skovens Toppe i Støv den Vældige tvinger,
Alt maae bøie sig for de stærke Vinger;
Arme Rose, hvor er nu al Din Lyst!
Falmet bøier Du Hovedet paa Dit Bryst,
Thi forgængelig er Din Skjønhed, Rose.

Ja, forgængelig er Du, do Du maa!
Dog det Dø kan Livet ei ret forstaae;
Ei saa lang er Vinteren, den jo svinder';
Solen atter mild over Verden skinner,
Og, som Engelen i den aabne Grav,
Da den tyngende Steen var væltet af,
Peger Du mod Opstandelsens Morgen, Rose.


T:Den flyvende Sommer
F:Spindelvæv flagrer i Solens Skin
SIDE:44

Spindelvæv flagrer i Solens Skin,
Naar Vaaren med Sangfugle kommer,
En Tomme af Guld paa Himmelens Vind,
Man kalder den: flyvende Sommer.

Med Regnbuefarver den svæver saa let:
En Væv af den spindende Lykke;
Og Væveren flytter omkring med sit Net,
Men slet intet Sted vil han bygge.

Saa flyver jeg og omkring med min Sang,
Den bærer mig høit mod Guds Himmel;
Paa den har jeg svævet saa mangen en Gang
Over Menneskers brogede Vrimmel.

En Rose mig rækker engang vel sin Green,
Paa den vil jeg hvile og bygge;
Der spinder vel Silke paa Kjærligheds Teen
Min Sangs den ustadige Lykke.

T:Verdensgaaden
F:Nyskabt sig om Axlen Jorden dreied
SIDE:45-46

Nyskabt sig om Axlen Jorden dreied,
Trindt ved alle Havets Strande veied
Majestætisk Bregneskovens Løv;
Dunkle Anelser det gjennembæved
Medens Verdensaanden stille svæved
Om det døde, ubebo'de Støv.

Intet Blomster mægted at udspringe,
Ingen Sangfugl badede sin Vinge
I den rene Æthers Lyseblaa;
Skaberværkets vilde Storhed rørte
Intet Bryst, og intet Øre hørte,
Intet Øie op mod Lyset saae.

Men det var, som Alnaturen stille
Aned i sin Vugge hvad den vilde;
Længslen voxte til uhyre Trang,
Sin Udvikling kun den higed efter;
Og af Kæmpeplantens plumpe Kræfter
Frem den første Blomst i Solen sprang.

Blomsten blev til Frugt, og Frugten tabtes
Intet Væsen plukked den; da skabtes
Af Nødvendighedens Fordring: Liv —
Millioner Pultse monne banke.
Livet stræbte frem og blev til Tanke,
Og en Mand omfavnede sin Viv.

Hør, det suser endnu gjennem Skoven!
End som fordum løndomsfuldt fra Voven
Hvisker Verdensaandens dybe Røst!
End med Længsel frem Naturen higer!
Vaaren det med Rosenlæber siger,
Og Orkanen sukker det i Høst.

Kildens Rislen, Sang af Nattergale,
Echo fra de dybe, dunkle Dale
Siger, der er Noget som den vil,
Noget hvortil Alnaturen stræber.
Gaadeordet staaer paa Skjaldens Læber,
Men han finder intet Navn dertil.

Lad Aartusinder kun først henfare!
Fjerne Tiders Morgen vil forklare
Dette lønlige Mysterium;
Indtil da vil Jordens Vise grunde,
Og i aftenrøde, stille Lunde
Skjaldens Harpe bæve veemodsstum.

T:Til Maanen
F:Nattens Dronning, hellige Symbol
SIDE:47-49

Nattens Dronning, hellige Symbol
Paa et Haab, som over Graven bygger!
Blege Mage til den gyldne Sol,
Hører Du min Sang fra Jordens Skygger?

Over Mørkets Tempel taus Du gaaer,
Som en drømmende Søvngængerinde;
Taageskyen, liig et kulsort Haar,
Vifter i de vilde Nattevinde.

Siig, hvi kommer Du i Natten mørk?
Hvilken Kummer bleged Dine Kinder?
Blege Hagar i Din Stjerneørk,
Aldrig Du Din tabte Mage finder!

Lysets Konge med sin Rosenkrands —
Evigt flyer han Dig blandt Vestens Høie;
Altfor farveløs er ham Din Glands,
Og for sværmerisk Dit Himmeløie.

Dine Straaler blegne for hans Ild ,
For hans Aasyn Dine Fugle tier,
Og naar Verdenstumlen vaagner vild,
Svinde Dine Englemelodier.

Stands, Du Himmelvandrerske, o stands!
Giv mig mine gyldne Minder atter!
Lad mig drikke Haabet af Din Glands,
Nattens blege, alvorsfulde Datter!

Men Du stirrer paa mig koldt og vist
Her hvor jeg i Natten vandrer ene;
Slægt paa Slægt, foruden Ro og Rist,
Saae Du storme over Livets Scene.

Fødes, kæmpe, dø, og saa igjen:
Fodes, kæmpe, dø — hvert Døgn det samme
Du i Secler saae og smiler end —
Hvor er Olien til Din Lampes Flamme?

Ja, en Lampe est Du i en Grav!
Blusser snart Du op mod Morgenrøde?
Tidens Øie over Livets Hav,
Tæller Du for Gud vor Dyd og Brøde?

Hige ei fra Dig, paa jordisk Viis,
Elskende imod et dunkelt Fjerne?
Siig mig, har Du end det Paradiis,
Finder jeg paa Dig min Glædesstjerne.

Eller er kun falsk Dit Himmelguld,
Kun en Taageglands, som fjernt kan blænde?
Er Du kun en Verdensbold af Muld,
Kold og mørk og sørgelig som denne?

Tause Segl paa Himlens Stjernebrev!
Trofast gjemmer Du den store Gaade.
Mene Tekel Upharsin han skrev,
Himlens Herre, — naar skal vi det raade?

T:Til Trankebar!
F:Til Trankebar, til Trankebar!
SIDE:50-52

,,Til Trankebar, til Trankebar!''
Ak hvo der dog en Sømand var!

Mens Middagssolen brænder hed
Til Havnebroen gaaer jeg ned;

Man bliver kold, man bliver stiv
I dette matte Hverdagsliv!

Den brune Søgut til mig seer
Og lunefuldt i Skæget leer.

Hil Dig, Du frie Konge af
Det store, vilde Verdenshav!

Jeg sukker, naar jeg tænker paa
Alt, hvad paa Jordens Bold Du saae:

Det brændende Batavia
Du bringe friske Hilsner fra.

Og saae bag Cubas Sukkerrør
Den rige Kjøbmand for sin Dør —

O Himalaya! Chinas Kyst!
O Tryllenavne, rige Lyst!

O, var jeg fri og glad som Du!
Et tæmmet Huusdyr er jeg nu.

Paa Jorden her er Alt saa smaat,
Men Havet ruller himmelblaat;

Og staaer jeg ved dets stolte Dyb,
Jeg føler mig et lidet Kryb.

Med haarde Næve, brune Kind
Du leer ad Hav og Nordenvind;

Men jeg gaaer atter til min Pult
Med Hovedet af Tanker fuldt.

Der griber jeg til Pen og Bog —
Ak, Verden skriver sig saa klog!

Men Tiden har saa slappe Træk,
Den skriver sig sin Sundhed væk.

Til hjertlig Latter og til Daad
Har Ynglingen ei længre Raad.

O, var jeg dog en Sømand nu,
En lystig, sorgløs Gnt som Du —

Da rystede jeg Støvet af
Og fløi derud paa Verdens Hav

Da blæste vel en Nordenvind
De syge Griller af mit Sind!

T:Naturens Uforanderlighed
F:I Verden op og ned det gaaer
SIDE:52-54

I Verden op og ned det gaaer;
Naturen leer derad.
Blaaøiet som for tusind Aar
Den smiler endnu glad.

Om Julidages vilde Kamp
Den bryder sig kun lidt;
Den spreder brændte Stæders Damp
Og jævner Krigens Skridt.

I Haven bagved Bondens Skuur,
I den bag et Palads
Er, evigtvirkende Natur,
Dig ligegodt tilpas!

Du leer ad vores Kjærlighed,
Du leer ad vores Had:
Ved Brudehuus og Rettersted
Groer lige grønt dit Blad.

End kommer Svalen sønden fra
Med samme Iil og Hast,
Som dengang, da paa Golgatha
Vor Frelsers Øie brast.

End ruller stolt sig Euphrats Flod
I Asiens Paradiis,
Som da den badede din Fod
Engang Semiramis.

End nynner Verdenshavet paa
Den gamle, dybe Sang;
Den samme Stjernehvælving saae
Chaldæerne engang.

Som fordum smiler Jorden grøn,
Og Himlen lyseblaa;
Men jeg, som Tidens lette Søn,
Veemodig seer derpaa.

Blandt sjunkne Grave Livet leer
Med tusind Øine fro:
Just derfor fylder Veemod her
Med Taarer mine To.

Og derfor knuger jeg mig varm
Op til Naturens Bryst,
Og trygler: slip ei af Din Arm
Mig og min rige Lyst!

Et Barn i Vuggen var jeg nys,
Snart slaaer min Afskedsstund, —
Og derfor trykker jeg et Kys,
Et varmt paa Livets Mund.

T:Hvor skal jeg søge Sandhed?
F:Hvor skal jeg søge Sandhed? hvor?
SIDE:55-57

,,Hvor skal jeg søge Sandhed? hvor?
Jeg seer kun lutter vilde Spor;
En raaber saa, En Anden saa,
Men, hvor er Veien jeg skal gaae?''

,,Jeg gjennemblader Bog for Bog,
Men bliver ikke mere klog;
Jeg banker paa den Lærdes Dør
Og gaaer forvirret meer end før.''

,,Saa kommer der en Daareflok,
Hver med sin egen Maalestok;
Hver vil mig støbe i sin Form,
En til en Gud, og En til Orm.''

Saa klager Du, og paa Dit Sind
Hver Tvivlens Djævel stormer ind,
Til huusvild i Dit eget Bryst
Du søger Fryd i Daarens Lyst.

Forsag ei, Broder! Vær Dig selv!
Og saa for Hobens Dom ei skjælv.
Trods hver en fiin, spidsfindig Røst,
Tro paa Guds Stemme i Dit Bryst!

O, den er let at skille fra
Forfængeligheds tomme Ja
Paa Ønskets Spørgsmaal! Den har Klang,
Som Himmeriges Englesang.

Den toner i den stille Nat,
Naar Du af Verden staaer forladt
Naar Du er saaret og miskjendt
Hjem til dit stille Kammer vendt.

Den kalder Dig med Livets Røst
Fra Dybet af Dit eget Bryst,
Den er Din Engel! uden den
Est Du et Blad for Stormen, Ven!

Den kaldte, og med Dødsforagt
En Munk stod op mod Verdens Magt:
Om Djævle der før Tagsteen var,
Han Troens rene Lys frembar.

Ved den jeg vil mig holde fast
I Verdens vilde Bølgekast!
Den er mit Anker, er mit Ror;
Paa den jeg lider, den jeg troer!

Hvad den tilhvisker mig som Sandt,
Det er det! trods alt løiet Tant!
Om hele Verden raabte: Nei!
Jeg fulgte dog min Engels Vei!

T:En Drøm
F:Et Samlingspunkt jeg trængte til
SIDE:57-59

Et Samlingspunkt jeg trængte til,
Hvorved jeg fæste kunde.
Hvad der var spredt i Livets Spil
Og gaaet halvt tilgrunde.

Fra Himlen blinked Stjernen ned
Med Evighedens Gaade;
Da fæsted jeg med Suk derved
Mit Jordlivs brustne Traade.

Og bort fra Støvet jeg mig sneg,
Fra al dets Sorg og Trængsel,
Og opad jeg mod Stjernen steg
Med min uhyre Længsel.

Og opad steg jeg, Trin for Trin,
I det Uendelige;
Jeg raabte: Herre, luk mig ind
Til Dig i Lysets Rige!

Jeg kommer som en Flygtning hid,
Nedtynget dybt af Støvet;
Endnu har ikke Verdens Strid
Mig Guddomspræget røvet.

O, luk mig faldne Engel ind,
Fra Lysets Hjem forvildet,
For Synden plettet har mit Sind,
Og krænket dybt Dit Billed!

I Universets Rum jeg hang,
Ei Støtte var for Foden;
Jeg saae hvor Alt i Bølgegang
Sig væltede paa Kloden.

Min Haand alt efter Stjernen greb,
Da vaklede jeg svimmel,
Da brast den lette Spindelvæv,
Og jeg sank fra min Himmel

Som før jeg gaaer i Støvet her.
Og i det vide Fjerne
Som før til mig veemodig seer
Den stille Nattens Stjerne.

T:Tankespillet
F:Kjender Du det Tankespil, som, sindrigt
SIDE:59-60

Kjender Du det Tankespil, som, sindrigt
Sammensat af Stykke tæt ved Stykke,
Føier sig til et harmonisk Billed,
Til et Billede af Edens Have,
Eller og en Dal med Trylleslotte
Og en deilig Udsigt til det Fjerne.

Ofte har som Barn med det jeg leget,
Skilt det ad og prøvet om jeg kunde
Sammenfatte det, og længe prøvet
Og forkastet, til det skjønne Billed
Atter samlede sig til et Hele.
Som et saadant Tankespil mig tykkes
Er min Sjæl. Engang i svundne Dage
Laae den udbredt lys og klar for Verden;
Men den kolde Tid, som Alt forstyrrer.
Kom og greb deri og tog mit Væsen
Fra hinanden, rystede det sammen
I Adspredelsernes vilde Hvirvel,
Og af mit forsvundne Edens Have
Gav den mig kun Stykkerne tilbage
Derfor sidder jeg nu her i Verden
Tankefuld og grunder paa, hvorledes
Jeg det sære Tankespil skal samle
Og af Stykkerne, jeg har tilbage,
Sammensætte mig mit Eden atter.

T:Vinterbilled
F:Man skriver fra Syd paa Jorden
SIDE:60-61

Man skriver fra Syd paa Jorden:
Her er det alt Foraarstid;
Jeg sidder heroppe i Norden
Og seer paa Sneen hvid.

Italien, Dine Roser
Alt blomstre i yppig Flor;
Men over de frosne Moser
Henbuldrer en Storm i Nord,

Det fyger om Byens Tage,
Det fyger i Bondens Gaard,
Om Kirketaarnet en Krage
Mod Blæsten sin Vinge slaaer.

Men her er saa luunt herinde,
Her mærker man Sneen ei!
Dog sidder Du der, Veninde,
Og spørger: naar kommer Mai?

Saa yndig i Dagligkjolen,
Med Kappen paa blonde Haar,
Du længes nok efter Solen
Og efter den milde Vaar.

O, lad over Nordens Høie
Kun fyge den hvide Snee,
Jeg kan i Dit klare Øie,
Et evigt Foraar see!

T:Før Søvnen
F:Paa mit Kammer nu jeg Lyset slukker
SIDE:62-63

Paa mit Kammer nu jeg Lyset slukker;
Mørket hviler paa den trætte Jord,
Medens Drømmeverdnen sig oplukker,
Underfuld og stor.

Som en Konge staaer min Sjæl derinde;
Ak! men Støvet vil ei lystre den,
Hvert et herligt Haab og hvert et Minde
Maa den lægge hen.

Støvet kalder den, og den maa ile
Til sin lille Jordehytte hjem,
Hvor alt Øets Laag til Nattens Hvile
Lukker sig paa Klem.

Og den tager af sin Krone, klæder
Sig for Gud sin Flitterkaabe af,
Ham, som den en Orms Fornødenheder
Her i Støvet gav.

Alt den føler sin Bevisthed vige,
Føler, sig saa underligt forladt.
Som et Barn, der nok engang maae sige
Moderen: Godnat!

T:To Hænder fik vi
F:To Hænder fik vi til at trykke
SIDE:63-64

To Hænder fik vi til at trykke
I Favn Alverdens Herlighed;
Men ak! de gribe kun dens Skygge,
Og trætte snart de synke ned.

To Øine fik vi til at skue
Med fromme Hjerter op til Gud;
Men ak! dem blænde Lysets Lue,
Og Mismod hyller dem i Slud.

To Øren fik vi til at lytte
Til Sandhed og til Glædens Røst;
Men ak! vi lukke dem og flytte
Til Dybet af vort eget Bryst.

Møisommeligt ved Vandringsstaven
Paa tvende Fødder frem vi gaae;
De bære hastigt os mod Graven,
Dog Haabet kan de aldrig naae.

Men for den Verden at udsjunge,
Hvortil ei Hjertet finder Rum,
Vi eie kun en enkelt Tunge,
Og den gjør Fryd og Smerte stum.

T:Korset
F:Naar Mennesket sin Favn udstrækker
SIDE:64-65

Naar Mennesket sin Favn udstrækker,
Hvad synes Du det ligner da?
Et Kors af Støv, som Tanken vækker
Om Smertens store Golgatha.

Naar Glædens Roser os omslynge,
Naar vi i Livets Morgen staae,
Da mærke vi ei Korset tynge.
Det Kors af Støv vi bære paa.

Men hastigt svinde Dine Glæder,
Liig Roserne de falde af,
Og længselsfuld Din Favn Du breder:
Et Kors selv paa Din Lykkes Grav.

Saa staaer Du med udstrakte Hænder
Belyst af Livets Aftensol;
Du seer Din Skygge, og Du kjender
Din egen Lidelses Symbol.

O, lad ei Støvets Kors Dig kue!
Naar Tiden farver Issen graa,
Da daler Fredens hvide Due
Med strakte Vinger ned derpaa.

T:Efter Uveiret
F:Renset er Luften. Naturen som gjenfødt sig fryder
SIDE:65-68

Renset er Luften. Naturen som gjenfødt sig fryder,
            Tordenen flyer;
Prægtig i Guldglands den straalende Sol gjennembryder
            Splittede Skyer.

Endnu Velsignelsen strømmer fra graalige Skyer
            Hisset i Øst;
Gaardhanen galer, fra Byer til fjernere Byer
            Svares dens Røst.

Men fra den deilige Nimbus i Syden sig svinger
            Solenglen mild,
Aanden er Foraarets duftende Vind, og dens Vinger
            Flammende Ild.

Der, hvor i Søens Krystal de romantiske Kyster
            Speile sig smukt,
Qvidrende Fuglen de vædede Svingfjedre ryster
            Atter til Flugt.

Og gjennem dunkle Aleer og skyggende Lunde,
            Aandende Duft
Vandrer jeg ene, ombølget af Nordhimlens sunde.
            Herlige Luft.

Tørstig min Læbe den drikker; hver Nerve forfrisker
            Kjøligt dens Bad.
Hør, hvor de spøgende Vinde om Kjærlighed hvisker
            Bag hvert et Blad!

See, hvor en Krands af Regnens Juveler omslynger
            Liliens Knop!
Høit i den rensede, lyseblaa Æther sig gynger
            Sølvpilens Top.

Gjennem den bølgende Rug over Rapsmarker gule
            Dandser en Hind;
Skovmusen selv for sin lille mosdækkede Hule
            Soler sit Skind.

Der hvor i Bølgen de tindrende Guldstraaler spille,
            Roer jeg fra Land
Sagte i Baaden, blandt Søliljer ud paa det stille
            Speilklare Vand.

Mellem to Himle jeg glider; forneden og oven
            Seer jeg det Blaa;
Baaden hensvømmer som Skyen, imens jeg paa Voven
            Drømmer derpaa.

Hisset sig haver en Halvkreds af mægtige Graner
            Høit imod Sky;
Her perspektivisk bag Skoven sig Udsigten danner
            Fjernt til en By.

Hil Dig, Du yndige Sø og Du lyseblaa Himmel,
            Græsgrønne Jord!
Verden, hvor er Du med al Din utallige Vrimmel
            Herlig og stor!

Skjønne Natur! maa jeg raabe, og Echo mig svarer:
            Skjønne Natur!
Henover Søen til fjernere Skove det farer:
            Skjønne Natur!

Saa skal det svinde hvert Kummerens Uveir, som truer
            Skummelt mit Fjed;
Lutret engang for det Støv, som mig fængsler, jeg skuer,
            Herre, Din Fred!

Skjælvende jeg Dig tilbad, da Du nys i Din Vælde
            Hæved Din Røst,
Nu, som det gladeste Barn, maa jeg jublende helde
            Mig til Dit Bryst!

T:Sommeraftenens Tusmørke
F:Jeg Baaden har paa Land nu sat
SIDE:69-71

Jeg Baaden har paa Land nu sat
Og standset Aarens Slag.
Endnu et Blik, saa er det Nat,
Saa svandt igjen en Dag.

Ved Broens Rækværk staaer jeg her;
Ei skummer Bølgen op;
Den stille Aftenstjerne leer
Ned over Bøgens Top.

I Vest en deilig gylden Rand
Af Qvælden sees endnu;
Den mindste Myg med Vingen kan
Slaae Søens Speil itu.

Naturen dog med konstrig Haand
Det samler strax igjen;
Tusmørkets løndomsfulde Aand
Gaaer over Verden hen.

Fjernt pipper end en liden Fugl
Paa Søens anden Kyst;
Nu svandt den dybt i Skovens Skjul,
Og nu er alt saa tyst.

Imellem Lys og Mørke staaer
Min Sjæl saa veemodsfulv;
Dens Isse over Stjernen naaer,
Dens Fod i Gravens Muld.

Det er som Død og Evighed
Vil fordre deres Krav;
Halvt drages jeg mod Mulmet ned
Og halvt mod Lysets Hav.

Mit Væsen føler med et Gys
Sin dobbelte Natur,
Og drikker glad det sivste Lys
Fra Himmelens Azur.

Det sidste Omrids som det seer,
Den sidste Livets Lyd
I sagte Suus af Busk og Træer
Det hænger ved med Fryd.

Jeg elsker Livets Farvespil,
Jeg er ei Mørkets Ven;
Det er som Intet meer var til,
Og jeg stod kun igjen.

Ved Lysets Smiil jeg dvæle maa;
Jeg suger Mod deraf,
Som svævede min Sjæl derpaa
I Intets store Grav.

T:Eftersommeren
F:Her, hvor den græsrige Slette
SIDE:71-73

Her, hvor den græsrige Slette
Støder til Strandens Næs,
Vil jeg paa Brinken mig sætte,
Dybt i det bølgende Græs.

Efteraarstiden nu kommer;
Svalerne samle sig.
Nordiske, heldende Sommer,
O, hvor fortryller Du mig!

Snarlig Du Afsked vil tage;
Skoven er dunkelgrøn;
End Dine yndigste Dage
Fryder dog Sletternes Søn.

Toner fra Harpen sig trænge;
Det er Dit Aandepust
Gjennem de bævende Strænge,
Høstlige, milde August.

Vinden fra Havet mig kjøler;
Medens jeg ungdomsfro
Sidder ved Stranden, jeg føler
Sjælens forklarede Ro.

Længe Du gjested mig ikke,
O, Du min Genius!
Ilden i Sangerens Blikke
Brændte som hektiske Blus.

Nu, paa de susende Høie,
Frisk som en Nordenvind
Seer Du igjen i mit Øie
Stille og ophøiet ind.

Herlig jeg skuer Dig atter!
Mildt Du bebreider mig,
At jeg med letsindig Latter
Glemte for Vrimmelen Dig. 

Hjertet i Ungdommens Alder
Fristes af daarlig Lyst;
Tilgiv, min Engel! jeg falder
Angrende jo til Dit Bryst.

Ikke kan Hjorten den vilde
Qvæges ved Skovens Væld,
Som ved Din svulmende Kilde
Styrkes og lædskes min Sjæl.

Derfor af Glade jeg bæver;
Thi en guddommelig
Genius, føler jeg, svæver
Salig i Livet om mig.

T:Mismod
F:Tungt paa den vaade Skovvei Vognen henrasler
SIDE:74

Tungt paa den vaade Skovvei Vognen henrasler;
Ud fra Gjerdet strakke sig visne Hasler;
Taarnede vildt, som høie Bjerge af Blæsten,
Aftnens Skyer flamme som Ild i Vesten.

Og paa fjerne kobberfarvede Høie
Sidder Stormens Engel; for mit Øie
Kjendte Steder glide; hver en Bolig,
Hver en Hytte vinker min Sjæl fortrolig.

Gjennembruset mægtigt af Ungdomsflammen
Blussed jeg nys; nu synker Stoltheden sammen;
I den dunkle Qvæld under sukkende Graner
Leer jeg ad mine egne Høihedsplaner.

Og paa de øde Høie, hvor Vindene bruse,
Mismod griber mit Indre. Hellige Muse,
Fyld mit Hjerte atter med Manddomskraften,
I den vilde, den tungsindige Aften!

T:Friskt Veir
F:Det dufter til Regn
SIDE:75-78

Det dufter til Regn
Fra rødmende Skovrosers Hegn.
Blandt Moser og Dale og Bakker
Eensomt jeg flakker
Saa fri og saa frank og saa fro;
Til Hjorten ved Gjerdet
Jeg raaber: Halo!
Halo! og den flygter forfærdet.

Hvor Huulveien brat
Danner Grandsen for Skovsdybets Nat,
Jeg milevidt skuer den brede
Slette dernede.
En Vogn, hvis Hjul er ei smurt,
Jeg hører nu knirke;
Der nikker en Urt,
Og hist staaer en Gruppe af Birke.

Hvor herlig og vild,
Med en eensomt sveiende Piil,
Er den bakkede Egn! ved Mosen
Bøier sig Rosen;
Der hænger en vissen Tjørn
Over Gravhøiens Stene;
En speidende Ørn
Flyver oppe i Skyverdnen ene.

Den søger om Rov,
Den skrigende Sult er dens Lov;
I mægtige Kredse den svinger
Udspiilte Vinger;
Mens Skyerne flyve forbi,
Jeg skuer den stige
Og svinde deri,
Som en Myg i Stormenes Rige.

Den bugtede Sti
Mig leder en Hytte forbi;
Rødmende helder sig Rønnen
Ud over Brønden;
I Lænken bjæffer en Hund,
Mens Rollinger stirre
Med aaben Mund
Paa den eensomt vandrende Herre.

Nu hæver sig stor
En truende Regnsky mod Nord;
Dybere Mørket sig sænker,
Vinddraaben stænker;
Jeg stiller mig, under et Træ,
For Regnens Strømme
Det yder Læ,
Mens Himmelen Sluserne tømme.

Dog stiger paany
Den flammende Sol af sin Sky;
Taager som gyldene Fjelde
Over den helde;
Med Farvernes funklende Spil
Regndraaberne hænge
I Solens Ild,
Og glimre paa Mark og paa Enge

Henover jeg maa
Den regnopsvulmede Aa;
Mens Frøen bag Vandaxet dukker,
Liljen jeg plukker;
Der vrimler af Urter og Straae,
Som ikke jeg kjender,
Mens Biller smaae
I Cirkler og Kredse sig vender.

O herlige Stund!
Jeg er ung, jeg er glad, jeg er sund;
Sværmerens sygnende Fagter
Dybt jeg foragter;
Ikke med Verden i Strid
Feig for min Broder
Flygter jeg hid;
Jeg kun søger Naturen, min Moder.

Bruser hun vild,
Eller smiler hun blomstrende mild.
Mig hun paa Eng og paa Hede
Volder kun Glæde,
Aabner for Storhed mit Bryst,
At jeg maa smile
Ad Livets Dyst,
Og længes i Striden at ile!

T:Følelser ved Efteraaret
F:Jeg svøber mig i Kappen luunt og tæt
SIDE:79-86

Jeg svøber mig i Kappen luunt og tæt,
Og vandrer ud, alene med min Tanke,
I Efteraarets sørgende Natur.
Det blæser koldt derude. Ved hvert Vindstød
Jeg maa mig stride frem; men det forfrisker,
Naar man er glad og fuld af Ungdomsmod,
At kæmpe rask mod Elementerne,
Og lade Stormen lege med sit Haar.
Hvor øde og forandret er dog Alt!
I Haven, hvor saa mangen Sommermorgen
Jeg traadte ud og saae de krumme Gange,
Heelt festligt revne, kun med lette Spor
Af Jomfrufødder; her hvor Frugtaleen;
Hang fuld af Kirsebær paa alle Qviste,
Her ligger Alt nu falmet og forladt
Og fugtigt efter sidste Uveirsbyge;
Det lune Drivhuus, hvor Melon og Græskar
Og gule Asier svulmede i Solen,
Er dækket nu med Maatter tæt for Kulden;
I Dammen søge Fiskene til Mudret
Og snappe ikke meer i Aftensolen
De lette Myg; i Græsset ligger Rusen.
Hør hvor det suser! det er Dødens Engel
Som gaaer usynlig over Sivet hen
Og hvisker det sin sørgelige Løndom;
Det bøier sig og hvisker til det næste,
Og Løndomsordet gaaer fra Siv til Siv,
Saa Gysen farer gjennem Alnaturen.
Udover Gjerdet mellem visne Hasler
Jeg kaste maa et Blik paa Landsbygaden.
Ei blomstrer meer ved Kirkegaardens Muur
Syring og Guldregn; ingen Holsteensvogn
Med Kjøbstædfolk i lette Sommerklæder
Mig farer nu forbi; kun et Læs Brænde
Fra Skoven ruller til en Vinterarne.
Nu ruster det saa smaat. Der kommer Katten!
Han vender Hjem til Bondegaardens Lo
Træt af at jage efter rappe Markmuus;
See hvor han søger sig forsigtigt ud
De rene Steen, at Poten ei skal smudskes.
Men Øiet flyver videre omkring,
Til Horizonten og til fjerne Skove
Og ned til Søen hist. Du skjønne Sø!
Hvormange Gange vugged jeg paa Dig
I Sommeraftnen, snart i lystigt Selskab,
Og snart alene med en Bog i Haanden;
Nu er Du grumset, graa og rynket som
En kruset Slangehud. Ei meer paa Bænken
Jeg hviler mig nu ved Din Bred som før;
I Haven langtfra hører jeg Din Brusen.
Det er mig som igaar, da her jeg stod,
En deilig Juniaften. Hist i Lunden
Var Bordet dækket til et landligt Maaltid;
Fra Marken kom en Duft af Hø, og Lærken
Sang sødeligt sin Aftensang i Skyen.
Med skjønne Piger gik jeg op paa Høien
Hvor Asketræer skygge, og vi loe
Og søgte Lignelser til Skyerne,
Og alt som saa vi spøgte, Aftenrøden
Udfolded den uendelige Pragt,
Som ene Nordens Himmel kan opvise:
Fra Solen gjennem Luften strakte sig
En Vifte liig af Guld; det var som saae
Vi gjennem Himmeriges gyldne Porte,
Og Alle taug, udødelige Længsler
Gik gjennem Hjerterne. Vist aldrig glemmer
Jeg dette skjønne, flygtige Moment.
Hvo skulde see paa denne Himmel nu,
Det er den samme? vilde Skyer ile
I sorte Masser frem med Hagl og Kulde
Og stærke Vindstød. Det er Vintrens Børn;
Ret som uhyre Svampe svulme de;
Et Tryk af Stormens Haand, da styrter ned
Vel tusind Tønder Vand paa Mark og Skove.
Hvad rasler der? tys! det er kun en Fiirbeen;
Henover vissent Løv i Havens Gang
Den søger sig et Smuthul under Gjerdet.
Her sniger sig en Orm; hvor den har Hast!
Instinktet lærer den, det er paa Tide
At stunde til den store Vinterdvale.
Frygt ei! jeg vil kun hjælpe Dig paa Vei,
Du svage Kryb. Det er Naturens Herre,
Som skuer ned til Dig; dog sukker han,
Af Sult og Søvn og Død en Træl som Du;
En mægtig Skjebnes Magt staaer over ham,
Og smiler ad hans Afmagt som han smiler,
Ad Din. Godnat! jeg dækker Dig med Muld;
Naar Sneen smelter, vil Din Skaber finde
Dig i Dit Skjul og vække Dig til Livet.
Herovenpaa er Alt nu dødt og koldt,
Forfaldent som et Huus, hvor Moderen
Er død og Vinden trækker gjennem Ruden.
Den dunkelrøde Høstens Georgine
Og Asteren see ud, tilredt af Blæsten,
Som Qvinder, der i Dagens blege Dæmring
Staae trætte af en gjennemvaaget Balnat
Og nikke søvnige med spredte Lokker.
Alt seer saa sørgeligt, saa livsmæt ud!
Dog, jeg er ung, og midt i Efteraaret
Jeg bærer Livets Foraar i mit Hjerte.
Tys, atter sukker dybt det i Naturen!
Den drysser visne Blade om min Tinding
Ret som den vilde sige: Daare der,
Der har Du Krandsen til al jordisk Lyst!
Vel! jeg vil gribe den og slynge ind
De visne Blade mellem Haabets Roser,
Og vie mig i Livets friske Morgen
Til Savn, til Alvor og til Veemod ind!
Der faldt et Æble ned foran min Fod,
En Gravensteen, forglemt af Gartneren.
Du skjønne modne Frugt, o hvor, forfrisker
Du i den visnende Natur mit Syn!
Derinde rasle Dine modne Kjærner
Og gjemme Livets evig unge Spire.
O, maatte jeg, naar og min Høst er kommen,
See Frugten af mit Liv saa skjøn som Du!
Her fører Havelaagen ud til Marken.
Jeg aabner den og træder udenfor.
Imens jeg trykker fastere min Hue;
Thi voldsomt over Høiene gaaer Vinden.
En gammel Kjærling med et Knippe Grene
Har ondt ved hjem at stride til sin Hytte,
Som ligger hist ved Ledet; Vogterdrengen
Er krøbet ind blandt Kæmpegravens Stene,
Og titter ud om Bygen snart er ovre.
Paa Høien maa jeg op. See, Faarene
Forfærded flygte ud til alle Sider,
Og Drengen efter dem. Stakaandet staaer
Jeg nu paa Overlæggeren, hvor Lyngen
Har trængt sig ind i muldopfyldte Spalter,
Og nikker med sin lille røde Blomst.
Jeg veed ei selv! jeg føler mig saa vel
Med denne vilde Himmel over mig.
Kun lidet passed jeg til hiin Natur,
Hvor Alting blomstrer i et evigt Foraar;
Der sank jeg hen til en umandig Drømmer;
Men Norden med sin underlige Alvor,
Med Elementers Kamp og Skumringen
I lange Efteraars og Vinteraftner,
Opvækker Eftertanke i mit Bryst.
Derfor Du friske Storm, bruus Du kun lystigt
Din Sang, Din dybe Alvorssang, og luft
Det syge Mismod bort og Smaaligheden
Fra denne Slægt, som færdes nu i Norden,
At gammel Ærlighed og Heltekraft
Maae atter reise sig af Fædres Muld!
Foroven skilles nu fra Himlens Blaa
De tunge Skyer, og deiligt kaster Solen
En Straale paa de mørkebrune Skove.
O, det er Sommeren, som end engang
Til Afsked vender sig og seer tilbage;
Nu vil hun atter over Alperne
Nedstige til de skjønne Sydens Dale,
Hvor vilde Roser og Levkoier gløde.
Det milde Solglimt er et Kys, hun kaster
Til hver en Bæk, til hver en Høi og Eng,
Hvor hun har hvilet, med Fioler krandset.
Farvel Du Solens Barn, Du Flygtige!
Jeg kommer ikke hid for syg at klynke;
Jeg vil kun tage nu en kjærlig Afsted,
Og takke Dig for hine skjønne Dage,
Du atter skjænkede mig i Din Favn.
November med sin Sludtid nærmer sig;
Hver Dag og Nat man hører Regnen pladske
Fra Tag og Rende, og kun Uveirsfugle
I store Flokke sprede sig paa Himlen;
Men Menneskene slutte tæt sig sammen.
Hver søger til sit Hjem og skotter kun
Igjennem Ruderne ud til Naturen.
Den er ei død den samler sig kun Kræfter
Ved Almagts Barm. I Sviblens lille Løg,
I Myrens Bryst, i Svalens i Moradset,
I Frø og Træ, selv i den kolde Bølge
Dybt under Isen, banke Livets Pulse
Uhørlige, med aldrig udtømt Kraft.
Den hviler kun! jeg veed det jo forvist;
Derfor imens Forgængeligheds Billed
Sig hæver for mit Blik, jeg ængstes ei;
I Undergangens sørgelige Spor
Udvider sig mit Bryst ved Følelsen,
At Aanden staaer udødelig derover.
Veemodig, men med roligt Smiil jeg seer
Tilintetgørelsen i Øiet ind.
Lad kun den Svage gysende sig vende
Fra Sørgesynet bort og prise Vaaren, -
Jeg priser Efteraaret: thi det viser
Mig ikke Haabet som et sorgløst Barn,
Men som en Cherub, der paa Dødens Nakke
Stolt sætter Foden, og udødelig
I Undergangen peger op mod Gud.

T:Før hun var voxen
F:Før da til Valsen
SIDE:87-89

Før da til Valsen
Jeg hende bød.
Da blev til Halsen
Hun næsten rød.

Da var hun stille,
Da var hun bly,
Og kom jeg, vilde
Hun altid fly.

Men nu — nu purrer
Hun i mit Haar
Og skjelmst mig Burrer
Paa Frakken slaaer.

Saa let i Flugten
Er ingen Hind;
Som Ferskenfrugten
Er hendes Kind.

Med korte Ærmer,
Paa bitte Skoe,
Hun om mig sværmer;
Jeg har ei Ro.

Hvert Nu hun lader
Som hun er vred,
Endskjøndt hun hader
Alvorlighed.

See den Poliske,
Nu staaer hun der,
Med gule Pidske,
Og hjertensleer.

Du søde, lille
Forfløine Skarn!
Vær nu et stille
Fornuftigt Barn.

Dog Panden folder
Hun nu igjen.
Og see, nu holder
Hun paa min Pen.

Nu er Du fangen,
Du Vildkat, Du!
Hvad faaer for Sangen
I Løn jeg nu?

Ja, vend dit Hoved
Og hvisk kun: tys!
Har Du ei lovet
Mig tusind Kys?

At bryde Pagten
Det gjælder ei,
Her er Contracten,
Og her er jeg.

Nei, nei, nu bliver
Det alt for galt!
Qvittering<note>Qvittering] Ovittering</note> giver
Jeg strax — betalt!

T:Da hun var voxen
F:Med milde Blikke
SIDE:90-91

Med milde Blikke
Du paa mig seer;
Du kan slet ikke
Forstaae mig meer.

Du elsker Vaaren
Og Solen mild;
Men jeg har kaaret
Mig Høsten vild.

Ved Kildevoven
Du venlig gaaer,
Mens jeg foroven
Paa Bakken staaer.

Du elsker Freden;
Dit Sind er let;
Jeg troer, af Eden
Jeg snart blev træt.

Naar Stormen dundrer,
Jeg lystigt leer;
Men Du, Du undrer
Og paa mig seer.

Du er saa stille,
Du er saa bly;
Jeg er den vilde
Forrevne Sky.

Og dog Du hænger
Saa ømt ved mig,
Og dog jeg trænger
Saa dybt til Dig.

T:Beduinen
F:Hvor Kamelen tungt belæsset
SIDE:91-96

Hvor Kamelen tungt belæsset
      Gnaver Græsset,
Hvor paa rige Kaktusplanter
Kilden skænker Diamanter,
Hvor jeg planter nu min Landse,
      Vil vi dandse.

Ørkens favre, hvide Due!
      Solens Lue
Deiligt Dig med Glands forgylder,
Sløret som Dig let tilhyller,
Naar Du dandser, naar Du løber,
      Formen røber.

Som den hellige Cisterne,
      Naar en Stjerne
Klart den speiler, er Dit Øie;
Vandringsmanden maa sig bøie
For at skue i den stille
      Længselskilde.

Snart Du lader som Du frygter,
      Som Du flygter,
Liig en Antilope bange,
For en spraglet Kongeslange;
Snart jeg springer paa Sandalen
      Som Schakalen.

Snart vi, helded mod hinanden,
      Kysse Panden,
Kysse Kinden, kysse Munden;
Snart vi, Favn af Favn omvunden,
Som to vilde Figengrene
      Os forene.

Mage til de spæde Hænder
      Ei jeg kjender.
De som Tambourinen svinger,
Med en Grube for hver Finger
Mage ei til Dine varme,
      Hvide Arme!

Dine Blikke er som Honning,
      Sahras Dronning!
Dine Smile er som Manna
I den brændende Savanna,
Sødt om Tunis Roser minder
      Dine Kinder!
  
Vækket ved de franske Trommer
      Af sin Slummer,
Til det indre Høiland sniger
Sig den afrikanske Tiger,
Mens Giraffen bagved Røret
      Spidser Øret.

Fra Algier Kanonen dundrer,
      Løven undrer.
Hvad, tør Christenhunden haane,
Hellige Prophet! Din Maane?
Lyttende i Vinden, Strudsen
      Staaer med Studsen.

Solens Børn er trængt tilbage;
      Men de drage
Atter frem i Ørkenlandet,
Og en Hær, af Stammer blandet,
Kryber frem som Krokodillen
      Hist ved Nilen.

Fra de høie Atlasbjerge,
      Med sit Værge,
Med sin Damascenerklinge,
Som en Ørn paa Lynets Vinge,
Farer frem med Vindens Hvinen
      Beduinen.

Lilie blandt Østens Dadler!
      Snart jeg sadler
Ørkens vilde, sorte Dandser,
Haster mellem Sværd og Landser,
Jammerskrig og Hestetrampen
      Ind i Kampen.

Naar da Israfil mig kalder,
      Naar jeg falder,<note>Indrykning ensrettet, her og andre steder.</note>
Palmedalens unge Sanger,
Naar i Tunis, Fez og Tanger
Og Marokko Korset veier
      Høit med Seier —

Skjønne, ungdomsfriske Palme!
      Vil Du falme?
Vil Du bøie Dig derover,
Som Cypressen, hvor jeg sover?
Sukke, naar Dig Franken spørger
      Hvi Du sørger?

Dybt i Ørkens Sand begravet —
      Middelhavet
Aldrig med sin Vind mig kjøler;
Ei jeg ved Din Side føler,
Ved Dit Hjerte Elskovs Glæde, —
      Vil Du græde?

Ja, Du vil det! alt Du græder,
      Ranke Ceder!
Skaan for Taarer Dine Blikke;
End forlader jeg Dig ikke!
Stands det Suk, som Barmen hæver
      See, jeg lever!

Ørkens Datter! om min Landse
      Vil vi dandse.
Hvor paa saftig grønne Planter
Kilden skærker Diamanter;
Over Franken Samum svinger
      Dødens Vinger!

T:Den stumme Sorg
F:Kom liden Thora, kom og sid
SIDE:96-99

Kom liden Thora, kom og sid
Søsterligt ved min Side!
Alt i Morgen mig seer i Strid
Solen i Østerlide.

Hvæsset er nu min lette Piil,
Skærped Gangerens Hove;
Qvælven kaster sit Afskedssmiil
Gjennem de dunkle Skove.

Sladre vil vi den Aftenstund,
Sladre som gamle Venner;
Sid ved min Side og ræk mig kun
Dine sneehvide Hænder!

Barn Du var, da vi skiltes ad,
Nu alt en Jomfru stille.
Husker Du, da paa mit Knæ Du sad
Deilige Thoralille?

Nu skal atter i Kamp jeg bort,
Falder maaskee i Morgen;
Vikingen kan kun dvæle kort,
Har ikke Tid til Sorgen.

Derfor vil vi nu sammen lee,
Barnligen os fornøie.
Kan Du ei meer som fordum see
Kjærligt mig i mit Øie?

Hovedet ryster Du taus og bleg;
Er Du ei meer den Gamle
Siden Du voxed fra Barnets Leg,
Voxede fra Din Skamle?

Lidet til Livets milde Lyst
Kjender den haarde Kæmpe;
Frygter maaskee Du min stærke Røst,
Vil jeg den gjerne dæmpe.

Kampens Bulder og Sværdeslag
Hærder en Vikings Stemme;
Naar man har raabt gjennem Stormens Brag,
Kan man vel Møer skræmme.

Kan maaskee Dig mit barske Skæg
Og mit Øie forskrække,
Vil jeg tage min Hjelm fra Væg
Og mit Hoved bedække.

Taus og bleg Du i Hytten gaaer,
Siger ei hvad Dig feiler;
Thora, siig om Dit Hjerte slaaer
Hemmeligt for en Beiler.

See! jeg giver Dig alt mit Guld,
Da kan Dit Bryllup stande.
Lykken bliver mig atter huld
Paa de skummende Vande.

Seieren og den raske Daad
Mere end Guld jeg skatter.
Hvorfor brister Du ud i Graad,
Deilige Kæmpedatter?

Har man krænket Dig? er Du syg?
Hvad har bleget Dig Kinden?
Qvinden er kun en Lilie myg,
Visner for Nattevinden.

Gaae og læg Dig til Slummer hen!
Let udsover Du Sorgen.
Langt fra Dig er Din Barndomsven,
Naar Du vaagner i Morgen.

Mægtigt lokker ham Kampens Gru;
Han maa sin Lykke friste.
Ræk ham Munden til Afsked nu;
Det er maaskee den sidste.

Bleg og stille Du staaer som før
Og Dit Hovede ryster. —
Nu Farvel da! hvis Kæmpen døer,
Mindes ham da som Søster!

SEKTION:Fabler og Parabler

T:Keiserkronen
F:See, hvilken Blomst, hvor rank og skjøn!
SIDE:103-104

See, hvilken Blomst, hvor rank og skjøn!
Udbrød et Barn i Glædens Tone.
Ja, svared Gartneren, min Søn,
Den hedder ogsaa Keiserkrone.

Og nærmere de gik derhen.
Med Rette man den saa kan kalde,
Gjentog den Lille, see, hvor den
I Purpur kneiser over Alle.

Men Gartneren med varsom Haand
Den skjønne Blomst af Stilken plukked,
For Barnets videlystne Aand
Det skjulte Bæger han oplukked.

Og see! bag hvert et prægtigt Blad 
Sad gjemt en Draabe liig en Taare.<note>* En saadan Draabe findes i en egen Fordybning under hvert af Keiserkronens Blade.</note>
O, raabte Gartneren, o lad
Dig aldrig Barn af Pragten daare!

Seer Du hvad Blomsten gjemmer her:
En Taare, skjult for Mængdens Blikke.
Saa Høiheds ydre Glands man seer;
Men hvad den skjuler, veed man ikke.

T:Vandringsmanden og hans Skygge
F:Der var engang en Vandringsmand
SIDE:104-105

Der var engang en Vandringsmand
    Etsteds i Støvets Land.
Hans Skygge tyktes ham for mørk;
Den fulgte ham i Skov og Ørk
    Og ved den vilde Strand.

Paa Fjeldet steg den i hans Fjed,
    I Dybet var den med.
Og hvor han gik og hvor han stod,
Forfølgeren dog aldrig lod
    Den arme Flygtning Fred.

Naar Solen daled under Fjelv,
    Og Lyset svandt i Qvæld,
Blev Skyggen meer og mere stor
Og hvisked paa den sorte Jord:
    Som Skyggen er Dit Held.

Men som han gik og sørged der,
    Hans Skytsaand stod ham nær;
Flygt, raabte den, kun frem, kun frem,
Og rastløs frem mod Solens Hjem,
    Der er ei Skygge meer!

Og Manden fulgte Englens Bud,
    Han løb med solbrændt Hud;
Hver Dag han iled længer bort,
Og meer og meer blev Skyggen kort,
    Ja, ganske slettet ud.

Men lodret Solens Straale faldt,
    Og Ørk var overalt;
Den brændte ham saa luehed;
Da svæved atter til ham ned
    Hans Skytsaand upaakaldt.

Giv mig den Skygge, jeg forlod.
    Bad han ved Englens Fod;
Men tankefuld i Ørkens Sand
Skrev Engelen: o Mand! o Mand!
    Dit Navn er Vankelmod!

T:Billedstøtten
F:Stranden skylled ind et halvfuldendt
SIDE:106-107

Stranden skylled ind et halvfuldendt,
Et herligt Billed, Mesterhaanden værdigt.
Man fandt det; Konsteren var ubekjendt,
Man priste det og ønskede det færdigt.

I ædle Trak det bar sin Skabers Aand,
Men raat det sad endnu i Marmorblokken.
Hvo vil fuldende det med Konstnerhaand?
Udraabte Fyrsten til Beskuerflokken.

Og Mange meldte sig: de glatted hist,
De glatted her i Nætter og i Dage;
Og Alle tænkte da saa ganske vist,
Det Billed maatte blive uden Mage.

Den sidste Politur nu Værket fik,
Afsløres skulde det fuldendte Billed.
Igjennem alle Gader Trængslen gik
Til Torvet, hvor det blev til Skue stillet.

Og neppe Sløret man til Side trak,
For Mængdens blinde Bifald alt var vundet.
Der stod en pyntet Nikkedukke, ak!
Det mesterlige Anlæg var forsvundet.

Ikkun en Kjender raabte: Daarer seer,
Nu er ja Billedet et ganske Andet!
Saa gaaer det! man udsletter Prægets Værd,
Og kalder saa den slebne Dukke dannet.

T:Parykkerne
F:Omsurret af den lumre Sommers Myg
SIDE:107-108

Omsurret af den lumre Sommers Myg
En Mængde Løvetand i Vinden vugged.
Hver bar af Dunn sin pudrede Paryk,
Og som en Hofmand sig for Solen bukked.

Men Bonden vandred paa den skjønne Eng,
Han saae det dovne Ukrud trindt sig brede;
Ak, sukked han, hvi skabtes dette Slæng,
Der staaer som Klinten i min gode Hvede?

Det hørte Vinden, og et Pust den gav,
Som bedst Parykkerne sig monne sole;
Den pusted, saa de fløi i Luften af,
Som Barnet puster for den nye Kjole.

Parykkerne og deres Tid svandt hen;
Men paa den skjønne Eng vi end maae klage:
O kjære Vind, o pust dog om igjen,
Du lod jo alle Stilkene tilbage!

T:Dadleren
F:En Hytte kneiste paa den vilde Sti
SIDE:108-109

En Hytte kneiste paa den vilde Sti;
En fattig Hyrde levede deri.
Da kom en Rytter fjernt fra Stadens Vrimmel,
Han tumlede sin stadselige Skimmel
Og raabte: ,,Nei hvor er Din Hytte lav
Og smagløs!'' ,,Herre, ak den gav -
Mig trofast dog et Læ for Vinterstormen''.
,,Men den er skjev, brøstfældig, plump i Formen,''
Saa vedblev Dadleren, ,,et usselt Skuur!
See, med et Spark jeg styrte kan dens Muur,
Og, naar jeg hæver blot min Pidsk, med Slaget
Af Skaftet spredes strax som Avner Taget!''
Saa foer han løs til Muren sank i Gruus.
,,Ak'', raabte Hyrden, ,,Herre, dette Huus
Har givet Ly til mig og mine Fædre,
Nu vil I vist opbygge mig et bedre,
Der kan beskytte mig for Veirets Suus''?
,,Ei hvilken Snak''! gjensvared fornemt Manden,
,,Du selv min Ven, maa bygge Dig en anden,
En bedre Hytte; denne dued ei.
Farvel!'' og dermed traved han sin Vei. —
Der stod da Hyrden uden Ly og Skygge,
Og sandede, hvad hver Erfaren veed:
At Faa i Verden vide at opbygge,
Men hver en indbildsk Nar kan rive ned.

T:Cocosnødden
F:En Cocosnød
SIDE:109-111

    En Cocosnød
    Paa Havet flød,
Omtumlet vildt af Voven.
    Fra Asiens Kyst
    En Storm i Høst
Den rev fra Cocosskoven.

    Ak, klaged den,
    Hvor skal jeg hen?
Hvi blev min Kjærne moden?
    Blandt Hval og Hai
    Jeg kan jo ei
I Dybet fæste Roden.

    Min Kjærnes Kraft
    Og sunde Saft
Ei qvæger Ørkens Arme;
    Kold er Din Grav,
    Du store Hav,
Og jeg behover Varme.

    Men Herren loe;
    Han klæder jo
Hver Rose og hver Lilje,
    Det mindste Frø
    Kan ikke døe,
Naar ei det er hans Vilje.

    Bag Havets Vand,
    Der, vidste han,
Laae Øen i det Fjerne;
    Med frugtbar Grund,
    Men uden Lund,
Den vented paa sin Kjærne.

    Og Nødden drev
    Op paa dens Rev
Fra Verdenshavets Vove,
    Den fæsted Rod,
    Og Øen stod
Snart dækt med Cocosskove.

    Hvert Sandhedsord,
    Udtalt paa Jord,
Vi kan ved Nødden ligne:
    Det er et Frø
    Paa vilden Sø ,
Men Gud kan det velsigne.

    Som Hiin en Kyst,
    Et aaben Bryst
Vil Det i Verden finde;
    Og veedst Du vel,
    Om ei en Sjæl
Det kan for Himlen vinde?

    Tal Ordet ud
    Og stol paa Gud,
Lad Strømmen det bortrive!
    Et Palmetræ,
    Til Slægters Læ,
Kan Sandhedsordet blive.

T:Indsigt og Oversigt
F:En Træorm i en Vinduespost
SIDE:112-113

En Træorm i en Vinduespost
Et Hul dybsindig monne gnave;
Da flagred ind i Stuen just
En Somerfugl fra Husets Have.

Men Ormen titted af sit Hul;
Den tænkte: Herre Gud, der flyver
Den Sværmer af en Sommerfugl,
Mens jeg i Verden mig fordyber!

Den grov og grov sig længer ind.
Men jeg som heldet stod til Muren,
Jeg tænkte i mit stille Sind:
Saa gaaer det ei blot i Naturen.

Saa er Din Indsigt, min Herr Lærd!
Naar for spidsfindig Haar at dele,
Du glemmer, hvad dog mest har Værd,
Er Oversigten af det Hele.

Glad slap jeg atter Psychen ud;
Den boltred sig i Morgenflammen.
Tak, raabte jeg, tak gode Gud,
At den og jeg vi høre sammen?

T:Paafuglen
F:En Paafugl mellem Fugle smaa
SIDE:113-114

En Paafugl mellem Fugle smaa
Man hørte opblæst prale:
See, hundred Øine har jeg paa
Min vidtudspredte Hale.

Hvo kan vel see saa klart som jeg?
Kom følger mig I andre!
Og bagvendt saae man den sin Vei
Igjennem Skoven vandre.

Men Skaden høit paa Qvisten loe
Og raabte: tag Dig vare!
Jeg seer med mine Øine to,
At Du er stedt i Fare.

Knap søgte den et Fristed, før
Hiin Paafugl lod sig hilde;
Den baglænds løb i Rævens Kløer.
Ak! raabte den, ak, Naade! hør!
Men da var det forsilde.

Saa løber stedse Hoben vild,
Thi stol, min Ven, i Livets Spil
Paa Dine Øine tvende;
Kun lidet nytter hundred til —
Især naar de er blinde.

T:Knortestokken
F:En gammel Knortestok i Krogen stod
SIDE:114-115

En gammel Knortestok i Krogen stod.
Den havde styttet Oldefædres Fod;
Dens Politur var slidt og Knappen gammel.
Fy, raabte Spanskrørstokken, stygge Skrammel!
Hvor Du er ubehøvlet, raa og stiv!
See mig! jeg er saa smidig som et Siv;
Med mig den unge Herre Lokken purrer
Og svipper lystigt Hovedet af Borrer.—
Eia! nu skal en Tour jeg atter ud.
Farvel, Du gamle, stygge Skumpelskud!
Men Tiden svandt, og graa blev Ynglingslokken,
Og Foden træt, og Lykken veg med Flokken
Af vilde Venner. Da fra støvet Krog
Den Ældede sin glemte Stok fremtog.
Af Skovens faste Kæmpeeeg var Vedet.
Den lette Spanstrørstok blev sat istedet;
Men ud i Verden vandred han ved hiin.
Vel var den plump, dens Politur ei fiin;
Men ærlig monne den paa Veien nytte. —
O, raabte han, min Trøst, min Vandrings Støtte!
Vi Daarer! først naar Verden gaaer os nær,
Da føle vi den stille Troskabs Værd.
Ak, hvi er det i Modgang først man kjender
De troe og hjælpsomme og sande Venner.

T:Sommerfuglen
F:Hvad fik hiin Østers Skallen til?
SIDE:115-116

Hvad fik hiin Østers Skallen til?
Og jeg, hvi fik jeg Ingen?
Hver næsviis Dreng kan, naar han vil,
Mig plump befamle Vingen.

Saa klagede en Sommerfugl.
Men mild Naturen svared:
Hvad var Du, hvis det plumpe Skjul
For Lyset Dig bevared:

Dog giv mig Dine Vinger to
Og Dine Øine begge.
Da skal Du trygt i Støvet boe
Og faae en Skal til Dække.

Der hører og der seer Du ei,
Der ængstes Du ei mere —
Nei, tænkte Sommerfuglen, nei,
Gid Pokker Østers vare!

T:Natfiolen
F:O, bønfaldt alle Markens Blomster, straal
SIDE:116-117
 
O, bønfaldt alle Markens Blomster, straal,
Du rige Sol! og, som de bad, det skete.
Da lukked sig den stille Natfiol,
Og bøiede sit Hoved imod Lethe.

Og jeg var ung, i Morgenrødens Glands
Mit Liv jeg vied til letsindig Glæde;
Af Roser bandt jeg til mit Haar en Krands,
Men før jeg mærked det, var Solen nede.

Og jeg var, trættet, skuffet og forladt,
Hver Rose lukked sig og Æspen bæved;
Men i den høitidsfulde Stjernenat
Den stille Natfiol sit Hoved hæved.

Mod Stjernerne sin Duft udaanded den,
Jeg bøied mig bevæget hen derover;
Hvo er Du, sukked jeg, Du Sorgens Ven,
Som vaager medens Altnaturen sover.

Den svared, Vandrer, Taalmod er mit Navn;
Blandt Glædens Vrimmel finder Du mig ikke,
Jeg aander bort Dit Hjertes bitre Savn,
Og hæver over Jorden Dine Blikke.

O, raabte jeg, og kasted Letsinds Krands,
O, det er let for Glæden kun at leve;
Men det er stort, forladt af Lykkens Glands,
At kunne Hovedet af Støvet hæve!

T:Elephanten og Myggen
F:Paa Elephantens Næse sad en Myg
SIDE:118

Paa Elephantens Næse sad en Myg.
Hvad! skal Du Priis i Storhed bære?
Bliv lidt, jeg skal Dig andet lære!
Saa skreg den lille Usselryg.
Men Elephanten lod den stikke —
Hvordan? — han mærkede den ikke.

T:Solen og dens Skygge.
F:En gang faldt Solen paa
SIDE:118-119

En gang faldt Solen paa
At see sin egen Skygge;
Da dækked Bjerg og Straa
Den snildt med deres Rygge.

Hvorhen hans Naade gik
Og straaled med sin Lue,
Ei kunde dog hans Blik
Den mindste Skygge skue.

Og da han Ingen saae
(Begribelig er Tingen,)
Faldt Excellentsen paa,
At og han havde Ingen.

T:Skralden
F:
SIDE:119

Jeg, raabte høit en Skralde,
Og overdøved Alle,
Gjør selv den Vise taus!
Hvad melder Du da Kjære?
Der maae vel Perler være —
Lad see — da var det Snaus.

T:Det lyse Hoved
F:Et Sildehoved i Mørket laae
SIDE:119

Et Sildehoved i Mørket laae
Og fryded med Glandsen nogle Smaa;
Ei, raabte de, hvilket prægtigt Skin!
Saa bar de det Hoved i Stuen ind. —
Men ved de flammende Kjerter der,
Det lyse Hoved ei lyste meer.

T:Iistappen
F:See, ogsaa jeg for Himlens Glød
SIDE:120

See, ogsaa jeg for Himlens Glød
Hensmelte kan,
Udbrød en Iistap høit og flød —
I bare Vand.

T:Formen
F:Hvad uden Formen danner Alt?
SIDE:120

Hvad uden Formen danner Alt?
Saa raabte Taagen, Formen, Formen!
Den giver mig min Skygestalt!
Men Luften rensedes af Stormen —
Og Taagen faldt.

T:Rosen og Tidslen
F:Vi to skal ei hinanden skose
SIDE:120-121

Vi to skal ei hinanden skose,
Udbrød en Tidsel til en Rose,
Thi begge vi jo Torne har —
Ja, lød den ædle Roses Svar,
Mod plumpe Angreb sikre mine;
Men hvortil bruger Du vel Dine!

T:Flynderen
F:En Fisker drog paa Land sit Garn
SIDE:121

En Fisker drog paa Land sit Garn;
Høit sprællede Fiskene dernede.
Ved Siden stod hans lille Barn
Og saae det tunge Dræt med Glæde.

See, raabte Drengen, hver en Hummer
Selv Aalen som sig hisset krummer,
Makrelen, Silden, alle de,
Som vi til begge Sider see.

Men Fader, den, som hist sig skynder,
Kun opadvendte Øine har? —
I, svared Fiskeren, Du Nar,
Kan Du ei see, det er en Flynder!

T:Vandringsmanden og Tordenskyen
F:O Menneske, hvor kan Du fly?
SIDE:122-124

O Menneske, hvor kan Du fly? —
Saa buldrede en Tordenfly
Og trak sig om det høie Bjerg,
Hvor kan Du fly mig Støvets Dværg?

Og meer og mere trak det op
Omkring den høie Klippetop,
Og alle Hjerter sukked: nei,
For Himlens Lyn er Fristed ei.

Forskjelligt ytred man sin Skræk:
En stak sit Hoved i en Sæk,
Ret som, han skjult for Lynets Skjær,
Den Taabe ret var sikker der.

En stopped Vinduet til med Kit,
Og satte sig fra Væggen vidt;
En vilde i Lampetters Glands
Bedøve Bulderet med Dands.

Kun Een, kun Een ei Modet veg;
Ad Fjeldets Sti han rolig steg,
Imod den mørke Sky han gik.
For den forbauste Mængdes Blik.

Hvad! er Du rasende! det lød,
Du gaaer jo lige i Din Død!
Hvad hjælper Dig Din stolte Trods?
Kom, føl Dig Støv, og fly med os!

Men Manden steg, o hvilket Syn!
Om Issen spilled Lyn paa Lyn;
Snart svandt i Mulm hans kjække Sti,
Da tænkte man det var forbi.

Men nei! høit over Skyen saae
Ei Mængdens Blik Guds Himmel blaae
Der løfted Bjerget mildt sin Top
I evig Ro og Solglands op.

Igjennem Mulm steg Manden did;
Han vidste, Ro kun naaes ved Strid!
Ved Maalet smilende han stod
Med Jordens Uveir for sin Fod.

Da sank han ydmygt ned paa Knæ
Og raabte: Gud! hos Dig er Læ!
Hvo som til Dig tør kraftig ty,
Staaer hævet over Jordens Sky!

T:Planeten og Kometen
F:I sit System en meget lærd Planet
SIDE:124-125

I sit System en meget lærd Planet
Formanende sin Stemme hæved,
Da gjennem Universet en Komet
I sin gigantiske Ellipse svæved.

Stands, raabte hiin, min bedste Ven, og drei
Dig om min Sol, og lad Dig kjærligt raade!
Ubændig, uden Klarhed paa Din Vei,
Du holder med Din Flugt sletingen Maade.

Hvert Skridt af mig kan kaldes absolut;
Min Stilling der og der kan man fra Jorden
Ved Kikkerten udregne paa Minut;
Det kan man kalde Klarhed dog og Orden!

Ti! svarede den brusende Komet,
En større Orden er, end den Du drømmer;
Har det uhyre Alt Du overseet.
Da Du saa dristigt om min Bane dømmer?

Din lille Sol den eneste Du troer!
O Blinde, rundt om den er mange Andre;
Sig disses Bane om en Større snoer,
Og denne Større maa om Større vandre!

Det sande Middelpunkt ei Nogen veed.
Af Tidens Haand vi Alle lænked bliver;
Om Almagts Sol ikkun en Evighed
Sin uudgrundelige Bane skriver.

T:Guldfiskene
F:
SIDE:125-

Vn dobbelt Boble, hvælvet af Krystal,
Heel prægtigt spillede i Solens Lue;
Paa Marmorbordet i den rige Hal
Det sirobelige Pragtverrk stod til Skue.
Den indre Kuppel hvælvede sig huul,
Mens Vandet kjoligt i den ydre strømrned;
I hiin man skued en Canarifugl,
I denne nogle gyldne Fiste svømmed.
De dreiede og dreiede sig om,
Ei Verden fandt det værd et Blik at skjænke; 
Det gik i samme dumme Kredsgang, som
De følte sig for stolte til at tænke.
Det var et fornemt Liv! de gjorde Cour
Og logrede med Finne og med Hale.
Men gjennem Vinduet, fra den fri Natur,
Der tittede en fattig lille Svale.
Den saae Canarifuglens Tidsfordriv,
Den saae de gyldne Fiste Ryggen krumme;
Da fryded den sig ved sit frie Liv
Og tænkte: Gud hvor Fistene er dumme!
O, siig mig Kjære, har Du aldrig seet
Med friske Øine ind i Selskabssalen
Paa Fornemhedens stive Gravitet?
Og siig mig, har Du aldrig tænkt som Svalen?
»SKO«-«—

T:Oldingen og Pogen
F:
SIDE:127-


^ a a Grenen høit en Perre hang.
Den solvgraae Gubbe gik i Haven;
Omkring ham Barnebarnet sprang
Og Kjephest red paa Oldingsstaven.
Ei, raabte Det, hvor er Du seen!
Jeg gidder ikke fulgt Dig lomger!
- Men stop! hvad seer jeg, paa en Green
En Keiserindepære homger!
Til den Du maa mig hjælpe op.
Den Gamle Frugten saae og sukked;
Stivt var hans Knæ og tung hans Krop,
Men for sin Dubling han sig bukked.
Op paa hans Nakke Pogen steg;
Fuldt af Forventning Øiet straaled;
As Fryd den Lille Hurra streg,
Thi alt han drømte sig vedMaalet.
Nu, raabte han, nu kan Du gaae;
Jeg hjælper mig med egne Hænder;
Den Frugt, som Du kan ikke naae.
Den duer ei for gamle Teender!
Men Oldingen veemodigt loe:
Mit Barn spot ikke Alderdommen;
Ved mig Du steg til Frugten jo.
Og end Du har den ei i Lommen!
Endnu er der et Stykke til;
Vogt Dig, thi Grenen let kan briste!
Men Pogen gyngede sig vild
Ud paa de marv eløse Qviste.
Om han den søgte Frugt fik fat.
Skal dommes, naar I Daarer smuldre,
Som overmodig glemme, at
I steg paa djerrve Fædres Skuldre.

T:Naturens Grund
F:
SIDE:129-


Mennesie, Du Jordens halve Gud,
Lad til mit Moderbryst mig ømt Dig trykke!
Kom, Du mit Ba rn, min Stolthed, kom herud!
Med friske Roser vil Dit Haar jeg smykke.
Hvi vil Du dvæle hist i Stadens Pragt,
Hvor mine Blomster maae i Skyggen falme?
Kom, flyv som Esau til den vilde Jag t,
Og hvil som Jakob under Dalens Palme.
Saa sang Naturen i sin Foraarspryd
Af Roser, Liljer og af gyldne Klokker;
Paa hendes Haand slog Jrisien af Fryd,
Og Morgenrøden krandsed hendes Lokker.
Og see, fra Stadens Porte flur hun saae,
Som naar man ved en Myretue pirrer,
En mylrende, en broget Vrimmel gaae
Af pyntelige Damer og af Herrer.
Forbavset skuede Naturen paa
Sin Stolthed, sine Børn; ak, hvor forandred.
Fra dengang de ved hendes Hjerte laae,
Og nøgne under Edens Palmer vandred!
Alvorlig rynkede hun Skyens Bryn,
Til Uveir trak det op paa Himmelpanden,
Fra Øiet foer i Harme Lyn paa Lyn —
Men hendes Børn af Skræk lob mod hinanden.
Og Livets store Moder brast i Graad;
Ak, raabte man, ak see, der har vi Regnen!
Min nye Hat! min Kjole bliver vaad —
Men hendes Taarer strømmed over Egnen.
Her vendte sig en Silkeparaply,
Her tabte Een sin Visielæ'ersgaloche;
Men Alle søgte de til Stadens Lye;
Jeg selv var med, jeg rulled i en Drosche.
Og Alt laae atter i den gamle Ro,
Uveiret svandt, og Jord og Hav blev stille;
Men mildt Naturen gjennem Taarer loe,
Og trøsted sig ved Nattergalens Trille.

T:Sultanen og Bierne
F:
SIDE:131-

Sultan i sin Lænestol
Sig strakte ud i Palmens Skygge;
Visirerne med krumme Rygge
Stod om den høie Herskersol.
Han rog, som vel man kan begribe,
Sin Pibe
Og svoer
Høit ved sin Damascenerklinge,
At hvo der vovede et Ord,
En Lyd, hans Hoved skulde springe.
Saa, liig en stiv chinesisk Gud,
Han sad og pusted Røgen ud.
Paa Taaen sig hver Hofmand listed;
Thi hvo fordristed
Sig til at trodse sligt et Bud?
Alt faldt Despoten lidt i Staver,
Da hørte man en Lyd, o Skræk!
En Sværm af Bier flsi nok saa kjak
Om Rosenbuske og Papaver.
Ha, raabte Fyrsten, usle Slaver,
Jag mig de frakke Bremser vak!
Men neppe Slaverne sig nærmed
Og slog til Busten, for fornærmet
Hver lille, flittig Honningbi,
Flvi op og stak i Raseri.
Da blev der lystigt! Storvistren!
Den fvrste Pascha og Emiren
I Luften fegtede omkring.
Og hvo der saae dem, uden Tale
At dandse om med sære Spring,
Dem skulde troet en Flok af Gale.
Sn art Hiin, snart Denne Braaden stak.
Da brod det ud i Au og Ak!
En saae man sig paa Haanden blæse,
En greb til Øie, En til Kind,
En tabte Tvskerne, mens blind.
Med svulne Læber, hoven Næse,
Despoten lob i Borgen ind.

T:Den unaturlige Mode
F:
SIDE:132-


§ 8 la n d t meget andet Narreri,
Som gaaer i Svang paa denne Klode,
Var i Kong Loves Monarkie
Man falden paa den dumme Mode,
At lægge af sit givne Maal;
Selv Æslet standsede sit Skraal
Og brugte bagvendt kun til Tale
Sin Hale.
Han fegted om med den i Taaget,
Sn art var den strakt, snart krum, snart kroget
Med Proppetrækkerens Facon,
Saa Meningen blev meget broget;
Men det var nu, som sagt, »'Ion-ton.
Til Hove
I Konning Nobels grønne Skove,
Der brugte man ister sin Svands
Ved Cour og Assemblee og Dands,
Saa sagde den berejste tynde,
Høibaarne Mynde,
Med megen Anstand og med Ånde,
At det var Moden udenlands;
Med Lunteir Ræven slog i Luften,
Som han var ganske fra Fornuften;
Og Hanen, som, trods Modens Bud,
Kom af Forundring til at gale.
Blev st'ra.r viist ud —
Det var en frygtelig Skandale!
Den snilde Abe, vidt bekjendt
For Smidigheden i sin Hale,
Som et uhyre Hoftalent,
Tilhviffed Bjornen smukke Sager;
Men Bjornen, som er noget plump.
Enfoldig, løfted paa sin Stump;
Det skulde sige: Hvad behager?
Saa det en Stund heel prægtigt gik.
Den anden Deel af Dyreskaren:
Insekterne, Muldvarperne og Haren,
Som ingen smidig Hale fik.
Og de i Sværmen,
Som holdt sig til den gamle Skik,
Blev regnet kun til Pobelbærmen.
Saa gik, som sagt, det godt en Tid,
Ind til Naturen i sin Harme
Bod Elementerne tik Strid.
De stærke Lyn foer hid og did.
Og vældigt monne Tordnen larme:
Da blev der bræget, brslt og gjoet;
Hvert Dyr ihast kom til det Mæle,
Hvormed naturligt det var født;
Til Øst og Vest de smurte Hæle;
Slukoret saae man sig at skynde
Til Skovens Skjul den lette Mynde
Med Halen mellem sine Been
Var Ræven ikke mindre seen.

T:Edderkoppen
F:
SIDE:135-

Edderkoppen.
Du Edderkop, vil Du til Hækken spinde?
Hvor kan Du Vei over Strømmen finde?
Om Dag og Nat Du løber Din Vei,
Dm brusende Bak omgaaer Du ei.
,,Tys, Vandringsmand, hvor ei Flid forslaaer,
Man ofte ved Taalmod Maalet naaer.''
Nu sad den der med sit lette Spind,
Da sused en sagte Aftenvind,
Den svavende Traad sig til Hakken bandt,
Saa den liden Spinderste Veien fandt;
Den havde jo ventet saa ufortrøden,
Nu sad den derovre i Aftenrøden.
Saa sidder Du selv ved Tidens Strøm,
O Menneskebarn, med din Fremtids Drøm!
Dit Haab, det er den flagrende Traad,
Som Du haver vadet med Længsels Graad.
Forsag kun ikke! det kan vel lykkes:
Paa Himmelens Hjalp kan meget bygges!

SLUTSEKTION

T:Til Familien i Præstegaarden
F:
SIDE:136-

^ ) e r sidder jeg stakkels Spøgefug!
I Stuen nu atter fangen.
Hvi stulde jeg kægge paa Hjertet Skjul?
Hvert Minde om den deilige Juul
Bevæger mit Bryst til Sangen.
Af Latter moet'og af Spøgen træt,
Jeg sidder nu her paa min vante Plet;
Mens Følelsen fordrer sin stærke Ret,
Jeg giver efter for Trangen.
Naar Dagen helder, i Skumringen,
Da faaer man saa lyse Tanker,
Da drømmer jeg glad hver Fryd igjen.
Og sidder saa taus, naar Den og Den
Til Ddren kommer og banker;
Ja, hvor jeg vandrer, og hvor jeg staaer.
Sin lette Vinge min Længsel staaer
Til den velsignede Proestegaard,
Omstynget af grønne Ranker.
Herinde seer Alt saa vrantent ud,
Og taaget er Kongestaden;
Man tramper om i en evig Slud
Med Paraplyer paa Gaden.
Og hvor man vender sit trætte Blik:
Kun Lapse og Gadedrenge,
Og stive Damer og kolde Nik,
Og saa kun Tale om Politik
Og Penge! Penge! Penge!
Ja, De kan troe, at jeg har min Nsd,
Jeg stakkels Drømmer, med Albustød
Og Regnvandødryppet fra Muren,
Som Barnet jeg bliver om Hjertet blod,
Af Længsel efter Naturen.
Og naar jeg saa har mit Dagværk gjort,
Jeg iler op over Byens Port;
Thi det gjør Hjertet saa varmt og stort,
At længes efter Naturen!
Der staaer jeg paa Volden i Blæst og Regn
Og seer paa den sorte Krage,
Og sender et Suk til min Undlingsegn,
Til Søen og til de levende Hegn
Og Landsbyens gjæstfrie Tage,
Til Bække og til de klare Aaer,
Til Jægerbakken og Ledet;
'Men ak, jeg Stakkel, som der jeg staaer,
Jeg ligner Mollen, der. Vingen siaaer,
Men kommer ikke af Stedet.
'' i Saa svober jeg mig i min Kappe toet,
Og Luftkasteller mig bygger:
Et Huus og foran en Haveplet,
En Bænk under Lindeskygger,
En pileomkrandset Fiskedam,
En Gaard med Ænder, en Eng med Lam,
Et Gjerde af vilde Roser,
Og Udsigt fjernt over Skovens Kam
Til Søer og sorte Moser.
O, min Lyksaligheds Ideal!
Ei nogen glimrende Marmorsal!
Ei bonede Gulv derinde!
En venlig Stue, en Bogreol,
Et gjestfrit Bord og en Lomestol,
Og saa tilsidst, alle Ønskers Sol,
En from og elskelig Qvinde!
Saa mindes jeg hiin Natur, hvor vi
Har vandret og sværmet sammen:
Det skjønne, bakkede Kalkbrænderi,
Og Dalen med Molledammen;
Jeg seer det igjen saa klart og vist,
Her Proestebakken og Kirken hist,
Men Præstegaarden dog først og sidst.
Det Andet bliver kun Rammen.
Ja, hvor jeg vandred ved Danmarks Søer,
Paa alle de stjsnne Steder,
Mig aabnedes aldrig saa gjæftfri D sr,
Saa kjærligt et Hjem jeg fandt ei for,
Med patriarkalske Soeder.
O, det er mere end Smiger tom!
Vist aldrig jeg fandt, hvorhen jeg kom,
Saa aabne Hjerter, saa mild en Dom,
Som, Elskelige, hos Eder.
Hver Dag hensvandt som en landlig Fest,
I Glasset perlede Vinen,
Og venlig spoged den gamle Præst
Og spillcd paa Fiolinen.
Mens Solen skinned ad Ruden ind,
Der toned yndige Sange;
Da maatte jeg ud i Aftnens Vind,
At skjule mit bevægede Sind
I Havens lovrige Gange.
/
Naar Marken dufted af Klsverho,
Vi stedte Baaden fra Landet —
Valdhornet klang paa den stille Se ,
Her slog en Fist, her plumped en Fro,
Og Solen glimred paa Vandet.
Med Sommerblouse og Straahat paa
Jeg roede for de Skjønne,
Og Himlen syntes mig mere blaa
Og Skovene mere grønne.
Og alt som Dagen gik meer paa Held
Og Svalerne lystigt piilte,
I Nordens deilige Sommerqvæld
Min Haand over Aaren hviilte;
Og Maanen steg, og Solen sank.
Og sagte blev Lærkens Trille,
Og Søen den var saa blank, saa blank,
Og alle Øine saa milde;
Da stemte vi i det fulde Chor,
Og tyst laae Himmel og tyst laae Jord,
Og Stjernen funklede stille.
0 Dage rige paa Ungdomslyst!
1 Vaaren og i den gyldne Høst,
I efteraarsstille Skove,
Naar Maagen streg med stingrende Røst,
Og Søen vælted sin Vove!
Og Kjoretoure til fjerne Byer,
forvovne Streger og Eventyr,
Og Andejagter bag Sivet!
Og Den og Den og Den og Den!
Jeg glemmer Dem aldrig meer igjen!
Jeg glemmer det aldrig i Livet!
Forsvunden er nu den skjønne Tid
Og Sommerens deilige Dage;
Nu fyger Vintrens Snee saa hvid
Om Landsbyens lave Tage,
Og Storken ei meer paa Reden staaer
I Aftenrøden paa Præftens Gaard;
Nu suse de kolde Vinde,
Og Lyset teendes, og Rokken gaaer,
Og Ovnen buldrer derinde.
Og jeg alvorlige Svogefugl,
Jeg sidder nu atter fangen,
Mens Rumlen af de evige Hjul
Forstyrrer mig tidt i Sangen;
Den hæse Skraalen med Torv og Aal
Forvirrer mig reent mit Versemaal —
De hører det vist paa Klangen.
Dog, flyv min Længsel med dette Blad,
Flyv fra den larmende Kongestad
Til Præstens hjemlige Stue,
Til alle de blomstrende Pigers Rad
Og til den venlige Frue.
Og flig, hvad hos mig Du hørte og saae.
Alt hvad mig Stakkel paa Hjertet laae,
Og bring mig saa atter mev Svar derpaa
Et Blad som en Arkens Due!

T:Til Baronesse L
F:
SIDE:142-

Til Baronesse L.
b a ro n e s s e, De som tvinger
Alvor selv og Gravitet
Til at laane Sangens Vinger,
Kan De undres om jeg bringer
Dem min Hylding som Poet?
Undres om af Hjertets Fylde
Jeg besynger Dem som Skjald?
Jeg, hvis egentlige Kald
Er, at lade mig fortrylle?
Skal kun Mænd med Issen graae,
Han ister, som Krandse fletter
Deres Skjønhed, i de smaae
Undlingslivlige Billetter,
Have Privileg derpaa?
Hvad fik jeg da Strengelegen
Af den.høie Norne til!
Kjæk jeg Dem besynge vil,
Kjæk - og dog er jeg forlegen! -
Ak, thi veed jeg ikke godt,
At De leer mig ud og siger,
Naar jeg rsrer Strengen blot,
Det er lutter, lutter Smiger,
Det er lutter Artighed! —
Elskelige, bliv ei vred!
Da De dalede fra Eden,
Tog en Engledyd De med —
Engledyd, men Feil herneden —
Den: at De — er for beskeden.
> Smigre! hvis jeg smigrer Dem,
Slaae min Musa mig paa Munden!
Alt for nordisk ligefrem
Er jeg, det er ene Grunden.
Kun paa Hofmandsnoder dum
Staaer for Damen jeg som Herre,
Etiqvetten gjør mig stum,
Og et Smiil kan mig forvirre.
Ja, den stakkels Troubadour,
Maa han ikke reent forandre
Sin bevægede Natur!
Tam, et Huusdyr, som de Andre
Inden Honsegaardens Muur,
Seer man ham adstadig vandre,
Vandre som en anden Struds
Gravitetisk paa det Jævne,
Til den stærke Genius
Soetter ham et Elskovsstævne.
Da forvoven, stolt og fri
Hæver han fra Jord sin Vinge,
Lader høit- i Poesie
Dine gyldne Æbler springe,
Lunefulde Phantasie!
Loftet til Begeistrings Rige
Og med Guder Du og Du,
Hvad han føler vil han sige,
Tale kjækt som jeg gjør nu!
145
Milde, ædle Baronesse!
; De, som med den dybe Sands
Fletted ind i Glædens Krands
Alvors hellige Cypresse,
De, som venlig, god og from
Sidder nu og sysler inde
' Hist i Hjemmets Helligdom,
Mens de hsstliggule Linde
- Suse alvorsfuldt derom!
Tsr den ubersmte unge
Digter sige Dem i Sang,
Hvad der svævev mangen Gang
j Lænkebundet paa hans Tunge?
l Ei De Smiger kalde maa,
i Naar han ikke kan fortie,
' At han ingen Qvinde saae
^ Mere yndig end Marie!
Midt i grønne Skoves Krands,
I den høie Jægerbolig,
Lever nsisom De og rolig,
^ Lokket ei af Hoffets Glands,
r Med Musik og Konst fortrolig.
Hjemmets Glæder elsker De.
Pidsker Stormen Hagl og Snee
Vinterlig henover Skoven,
Knoppes purpurrod foroven
Lundens hvælvede Allee,
Eller ruller søvnig Bonden
Paa sin lille Pindevogn
Til det fjerne Kirkesøgn
Hjem i Sommeraftenstunden,
Eller falmer Skovens Haar,
Og den vilde Trækfugl siaaer
Vingerne til andre Kyster:
Som i Vinter, saa i Vaar,
Dem Naturens Liv forlyster,
Nannas og skjøn Valborgs Ssster
Hvor kan vel den rige Sjæl
Stadens tomme Glæder savne!
Liig Maria, Deres Navne,
Valgte De den bedre Deel;
Deres Verden har De hjemme,
Og den Fremmede, der kom
Indenfor dens Helligdom,
Kan den aldrig meer forglemme,
Hvor hans Fod end vandrer om!
Tag hans Hylding, SEdle, Milde!
Tag den her, endskjøndt forsilde
Den til Deres Fødselsfest
Kommer, da af hver en Gjest
Hjemmet staaer forladt og stille,
Tag den, som han har den bedst!
Vil med venligt Smiil om Munden
Ikke De forsmaae den reent,
Er jeg glad; thi da igrunden
Kommer den jo ei for seent.
Hvilke Dnster tør jeg bringe!
Maatte hver en Sorgens Stund
Flygtig, som naar Fuglens Vinge
Slaaer i Vandet gyldne Ringe,
Deres Sjæl berøre kun!
Let som Kredsene der bølge
Medens Bruddet lukkes i,
Saa i evig Harmonie
Deres Tanker Tanker følge!
Hvo kan vel en Fremtid see
Mere lys end De imøde!
Dog blandt Roser elsker De
Meer den hvide end den røde,
Mere Rosens Duft end Skjær.
Derfor snsier jeg Dem her
Ei den Fryd, som blander Daarer;
Men den ædlere, som leer
Mildt begeistret gjennem Tsarer.
Ingen giftig Aande bringe
Taage over Sjælens Speil!
Sagtelig i Livets Seil
Vifte Fredens Englevinge,
Ind til De med Dagmars Feil
Horer Himlens Klokker ringe!

T:Brynhildes Drapa
U:Fri Bearbeidelse efter en færøsk Kæmpevise
NOTE:Kæmpevise] Kæmpepise rettet i underoverskriften.
F:Kong Budle var en mægtig Drot
SIDE:149-185
N:Se folkevisen <xref poem="folkeviser2018041005"/>

Kong Budle var en mægtig Drot;
I Marken stod hans Hære;
Det Guld, som gjemtes i hans Slot,
Ei hundred Trælle bære.

Der Porte var mod Syd og Nord,
Mod Himlens fire Vinde,
Naar de fra Verdens Hjørner foer,
De dandsed rundt derinde.

Paa Hindarfjeld Brynhilde sad,
Hun Budles Datter var;
Saa melder os det gamle Qvad:
Hun stolt sit Hoved bar.<note>Hoved] oved</note>

Brynhilde sad i høien Hald
Mens Solen lo derind;
Paa hende, sang den gamle Skjald,
Som Skygge faldt dens Skin.

Hun straaled som det rige Guld,
Ei Jordens Qvinder liig;
Slet Ingen tyktes stolthedsfuld
Hun Ligemand for sig.

Og Fyrster ginge ind og ud.
Og Helte holdt paa Sletten;
Men Ingen var det Kongestud
Tilpas for Budleætten.

Brynhilde sad paa gylden Stol,
Saa taus hun for sig saae;
Paa Gulvet faldt af Morgenens Sol
En Straale ind paaskraa.

Om Jomfruankelen sig snoer
Den gyldne Silkelidse.
Men Hunnerkongen staaer for Bord
Med Kronen paa sin Isse.

,,Og hør Du mig, min Datterlil,
Hid ride store Helte;
Er Ingen, som Din Hu staaer til.
Som kan Din Stolthed smelte?'' —

,,Nei ingen Helt, nei ingen Mand
Saae Stjernerne hiddrage,
Som Budles Datter elske kan
Og tage vil til Mage!'' —

,,Brynhilde, skal da Budles Navn
Af Jorden brat forsvinde?
Den Helt Du tage vil i Favn
Er aldrig til at finde!'' —

,,Jeg drømte om en Yngling skjøn.
Og det var Fafners Bane,
Den store Sigurd, Sigmunds Søn,
Alt paa sin Ganger Grane.'' —

,,Heel egen est Du, Datterlil!
Jeg kan Dig ei forstaae;
Blandt Helte staaer Din Hu kun til
Den Mand, Du aldrig saae.'' —

,,Det volde mig de Norner tre
Bag blege Stjerners Bue;
Jeg aldrig vil i Verden lee,
Faaer jeg ham ei at skue.

,,Om Jorden vidt hans Rygte drog,
Det voldte mig stor Glæde;
I Kamp han Dragen Fafner slog
Paa vilden Gnytahede.

,,,,To Kister Guld, saa Rygtet qvad,
Paa Granes Ryg han hang;
Derovenpaa ung Sigurd sad
I Solens Skin og sang.

,,Lad liden Fugl bag Lyng og Tjørn
Sin Mage søge ud,
I Skyen søger Ørn til Ørn,
Det er Naturens Bud.'' —

,,Stærk er, min Datter, Din Atraa;
Jeg kan den ikke dæmpe.
Men siig, hvordan vi hid skal faae
Den store Sigurd Kæmpe.'' —

,,Et Jomfrubuur Du bygge skal 
Mig paa de steile Høie;
Som Falke Helte uden Tal
Skal flokkes om dets Fløie.

,,Naar stærke Steen det bygges af,
Det kan vel sagtens stande,
Om Stormen løber over Hav
Og støder mod sin Pande.

Saa tage de den liden Glød
Og tørre Lyng af Tuer,
Og puste op om Borgen rød
En Gyldenring af Luer.

,,Mod Skyen buldre maa det Baal,
At bort det skræmmer Dværge.
Der vil jeg sove tryg i Staal
Blandt høie Flammebjerge.

,,Og flyver over Svalen hen,
Da skal den svide Vingen;
Igjennem rider iblandt Mænd,
Undtagen Sigurd, Ingen.

,,Med blaae og røde Flammers Spil
Skal Ilden mig forsvare;
Foruden ham er Helt ei til,
Som tør igjennem fare.'' —

Kong Budle lod paa Hindarfjeld
Opreise da et Slot.
Det blussed som den røde Qvæld;
Tre Miil man saae det godt.

Det var en Morgen, Solens Skin
Mon ned ad Fjelde gaae;
Den straaled langt i Skove ind
Og maalte Havets Blaa.

De Helte red i Morgendug
Til Hunnerkongens Gaard.
Brynhilde sad ved Hallens Glug
Og flettede sit Haar.

Kong Budle ud mod Solen seer.
Den blænded fast hans Øie:
,,Vist kommer Gjukes Sønner der
Til Hest paa Hindars Høie.

,,Fra Frankerlandet komme De;
Hist kan jeg Gunnar øine;
Mod Morgenrøden, skjøn at see.
Sin Ganger tumler Høgne.'' —

For Borgens Port de Helte holdt,
Blandt høie Græs og Straae.
Til Brynhild beiler Gunnar stolt
Og venter Ja at faae.— .

Thi ingen Mand er jo saa stor,
Ham kan en Mø forblinde.
Brynhilde svared ei et Ord,
Hun var en selsom Qvinde. 

Da Havet skinnede som Guld,
Og Skumring faldt paa Dal,
Hun steg til Flammeborgens Skjul
Paa høien Hindarsal.

Bag Ildens Muur Brynhilde sad,
Derude Helte holdt.
Heel spodsk den stolte Skjoldmø qvad:
,,De har det ikke koldt!'' —

Men Rygtet løber hid og did,
Det løber selv paa Vand;
Fra Norden drog det Sigurd hid
Til Hunnerkongens Land.

En deilig Morgenstund han red,
Dugdraaber faldt fra Qviste;
Slet ingen Mand i Verden veed,
Hvad han i Qvæld skal friste.

Hen Sigurd red langs Markens Aa.
Han leged paa sin Luur;
Da sang hver Lærke i det Blaae:
Rid til Brynhildes Buur.

Og da han red i dyben Dal,
Hans Øine lyste milde;
I Busken sang hver Nattergal
En Vise om Brynhilde:

En Qvinde mere skjøn og stor
Vist aldrig skued Du;
Ei svang sig nogen Falk fra Jord
Saa høit, som hendes Hu.

Da spored Sigurd rap sin Hest,
Med tog han rige Skatte;
Og som fra Nordenfjeld en Blæst
Til Hunnaland han satte.

Og bort foer Bjerge, bort foer Byer,
Ham Grane bar fra Norden;
Et saadant trofast, herligt Dyr
Ei findes meer paa Jorden.

Hen under sorte Klippemuur
Han red ved Bjergets Fod;
Da klang fra Gjukaborg en Luur:
Fru Grimhild for ham stod.

Med Krone paa, blandt sine Mænd,
Hun stod paa Fjeldets Skrent.
,,Siig, kjække Sigurd! stig hvorhen
Du rider saa gesvindt?

,,I gylden Sadel mere skjøn
Ei nogen Mand jeg saae;
Jeg har en Datter, Sigmunds Søn,
Som Du til Brud kan faae.

,,Saa tøv og tal et Ord med mig,
Det haster jo siet ikke!
Jeg har en deilig Brud for Dig
Med milde Dueblikke.'' —

,,Tys! Dronning Grimhild! frist mig ei!
Jeg kan ei Grane standse;
Til Hunnerlandet gaaer min Vei,
Hvor høie Luer dandse.'' —

Saa drog til Hindarfjeld han hen.
Paa flammerøde Slette,
At beile, kom saa mange Mænd;
De holdt i Klynger tætte.

Og Ilden slog fra sorten Muld,
Det var et mægtigt Syn.
De Helte skinnede som Guld;
Men svede deres Bryn.

Den vilde Grim var mellem dem,
Han sporede sin Ganger;
Men Dyret vil et Skridt ei frem,
Omsnoet af Lueflanger.

Den raske Gunnar Gjukason,
Med Høgne ved sin Side,
Da raabte over Sletten grøn:
,,Kom Broder, skal vi ride!

,,Jeg skal vist føre Møen tam
Til Gjukaborgens Sale!''
Men Flammen med sin gyldne Kam
Alt vildere mon gale.

Og Hingsten slog og steiled brat
Og sparkede og fnyste,
Mens Sigurd i den sorte Nat
Som Guld paa Grane lyste.

,,Kom!'' raabte han til Gunnar, ,,sving
Dig op paa Granes Nakke!''
Op svang sig Gunnar med et Spring:
,,Jeg skal Dig siden takke!''

Men Grane som en Støtte stod,
Han vil ei lystre Tøilen;
Han mærked at en fremmed Fod
Var stegen op i Bøilen.

Den Brynjesærk som Sigurd bar
Til Gunnar Helten gav;
Men Grane holdt de ei for Nar,
Han kasted Gunnar af.

Da høit i Skyen Sigurd loe
Og klappede sin Hest:
,,I Verden skilles ei vi To;
Vi passe sammen bedst!''

Som Grane fik ham paa sin Ryg,
Den dandsede paa Tuen:
Som efter Lyset flyve Myg,
Saa fløi de efter Luen.

I Ilden, som den røde Bolt,
Man skued Helten lyse;
Sit stærke Skjold han for sig holdt:
,,Det hjælper ei at gyse!''

Med Brag det hvirvled og med Skrald
Det var slet ikke Spøg!
Som Stjerner Funker uden Tal
Om Heltens Tinding fog.

Men neppe tænkt, saa var det gjort.
Thi Grane havde Hast;
Som Kobber skinned Borgens Port,
For Sigurds Sværd den brast.

I Hindarsalen steg han ind;
Omkring sig Helten saae.
En Skjoldmø der med Rosenkind
Paa rige Tæpper laa.

Hun var ei Jordens Qvinder liig,
Som stor hun slumred der.
Forvovent Sigurd bøied sig
Den ranke Skjoldmø nær.

Hun aanded tungt bag Brynien trang.
Han løsnede den ømt;
Fra Leiet da Brynhilde sprang,
Som om hun havde drømt.

Med store Blik hun saae sig om
Og dækked Barmen hvid:
,,Hvad Helt igjennem Flammen kom,
Undtagen Sigurd, hid!'' —

,,Ham er det, som Du for Dig seer.
Han kom i Luer røde.
Dit Syn han glemmer aldrig meer,
Du Mægtige! Du Søde!'' —

Brynhilde smiilte blidelig —
Saa Sol kan Isen smelte:
,,Saalomge har jeg ventet Dig,
Du Herligste blandt Helte! —

,,Vist aldrig saaes Du og jeg,
Dog tør jeg ømt Dig møde.
O, varst Du, Sigurd, kommen ei,
Jeg længtes mig tildøde!''

Da om den ranke Brynhild fast
Sin Heltearm han vinder:
,,O, gribe lad os Tidens Hast,
Før Liv og Ungdom svinder!''

Mod Sigmunds Søn hun bøied sig,
Og kyssed ham paa Munden:
,,Jeg har saa længe ventet Dig;
Nu er min Stolthed svunden.''

Hun blev saa mild, hun blev saa øm
Saa sagte Læben sukked,
Og Øiet i en svimmel Drøm,
Det store, halvt sig lukked.

Og midt i Røg og Flammen vild,
Som rundt om Borgen brændte,
Der lued op en større Ild,
Som mægtig Elskov tændte.

Den stærke Lidensiab dem rev
Med i sin Himmelflugt. —
I Tiden liden Aslaug blev
Den ømme Times Frugt. —

Om Brynhilds Hals sin stærke Arm
Ung Sigurd monne snoe:
,,Jeg sværger ved Din hvide Barm,
At blive evigt tro!

,,Jeg sværger Dig ved Hav og Jord
Og ved hver Lysets Gud,
At blodigt hevnes skal hvert Ord,
Begaaer jeg Troskabsbrud!''

Saa satte mangen gylden Ring
Han paa den Skjønnes Haand,
Men Panden slynged han omkring
Af røden Guld et Baand.

Saa mange gyldne Ringe smaa
Han monne Brynhild skjenke;
Det skulde være Tegnet paa
Den stærke Elskovs lænke. —

Men Dronning Grimhild smiler gram
I Gjukaborg hun staaer:
,,Min Datter skal vist eie ham,
Om Troldom jeg formaaer.'' —

Ung Sigurd sad paa Hindarfjeld,
Han stirred ned for sig:
,,Jeg gad dog vidst, hvad monne vel
Vil Dronning Grimhild mig?

,,Hør Brynhild, hør, jeg maa afsted,
Jeg maa et Ærend drage —
Saa see dog ei saa mørk derved.
Jeg kommer jo tilbage!''

Sit Hoved ryster hun til Svar,
Hun havde ingen Taare:
,,En deilig Datter Grimhild har.
Hun vil Dig vist bedaare.

,,Hør, Sigurd, hør jeg beder Dig,
Drag ikke til Grimhilde!
Dit aabne Heltesind med Svig
Og List hun vil forvilde.'' —

Men Sigurd drog, da Solen steg,
Hen over brune Hede.
Fra Borgen skued Brynhild bleg,
Hun kunde ikke græde.

Alt som den bratte Vei han red,
Mod ham Kong Budle kom;
Men Sigurd slog sit Øie ned
Og vendte Hesten om.

,,Hvi flyer Du mig, o Ungersvend!
Jeg kjender grandt Din Hu;
Jeg skuer Skjebnens Magt, og den
Ei ændrer jeg og Du.

,,Jeg kjender den og skuer rørt
Dig kneise paa Din Ganger;
Snart er af Dødens Nat tilslørt
Du, som i Ungdom pranger.

,,Du fangen er i Gudruns Garn,
Det Grimhild vel sorstaaer.
Ak, hvi forlader Du mit Barn
Og bleger mine Haar? -

,,O, Sigurd, rid ei denne Vei,
Du unge Helt, vend om! —
Dog Lidet mægter Du og jeg
Mod Skjebnens strenge Dom. —

,,Jeg bærer til Dig intet Nag,
Du raver hen iblinde;
Engang dog komme skal den Dag,
At Du mit Ord vil minde.'' —

Ind i den dybe Klippedal
Red Sigurd Fafnersbane;
Der Grimhild stod for høien Hal,
Hun greb i Tøilen Grane.

I Tøilen fast hun Grane tog;
Da kom den ei fra Sted,
Den steilede mod Sky og slog
Og vildt omkring sig bed.

Da mæled Sigurd: ,,Aldrig før
Det kunde Nogen volde,
Blandt Hunnerhelte Ingen tør
I Granes Tomme holde.'' —

,,Det haster, ei, Du stolte Mand!
Kom til min Borg med mig!
Min Datter er en Liljevand,
Som længes efter Dig.'' —

,,Jeg bryder mig kun lidt derom!
Mit Ord jeg gav Brynhilde.
Din Gudrun er mod hende, som
Mod dybe Hav en Kilde.'' —

Da Gjukaborgens Port opgik
Alt under grønne Linde,
Og rødmende for Heltens Blik
Der stod en deilig Qvinde.

Hun neied sig i samme Stund,
I Kjortel himmelblaa;
De gyldne Fryndser monne kun
Til Liljeknæet naae.

Om Skuldren sorte Fletning hang
Med rosenrøde Baand;
Som Hindens let var hendes Gang,
Og spæd var hendes Haand.

Hun var saa ung, hun var saa skjøn;
Hun bad i Toner milde:
,,O Moder, stands ei Sigmunds Søn
Han elsker jo Brynhilde!

,,Af Svig mod Andres Elskovspagt
Man altid Uheld spørger.
Hvad ligger Sigurd paa for Magt,
Om jeg ihjel mig sørger!'' —

Da Grimhild, som en Mørkets Aand,
Af vilden Harm sig bryster;
Mod Gudrun haver hun sin Haand:
,,At tugte Dig mig lyster!

,,Gak ind i dette Øieblik,
Du Daarlige, og ti!
For Sigurd skjenk den Trylledrik,
Som jeg kom Glemsel i.''

Og Gudrun gik, som hun befoel;
Men snart hun atter kom,
Bad Sigurd, paa den gyldene Stol,
At drikke Kanden tom.

Og Helten aned ei Bedrag;
Han drak hver Draabe ud,
Men glemte ved de stærke Drag
Paa Hindarfjeld sin Brud.

Han drak sig Skam, han drak sig Sorg,
Ham monne Troldom hilde;
Forglemt var nu paa Gjukaborg
Den mægtige Brynhilde.

Han tømte først et Gulvhorn der
Og gav det over Bord;
Ei Brunhilds Kys han mindtes meer,
Ei Eden som han svor.

Og atter tømte han et Horn,
Da var han Dødsens Mand;
Saa vild var Helten ei tilforn —
Bag Gudrun iler han.

Men Nornerne bag Skyen staae,
De vide hvad skal komme;
I Kammeret de To de saae,
Da Hallerne stod tomme. —

Paa Hindarfjeld Brynhilde sad,
Mens Solen sank og steg.
Saa selsomt Nyt de Rygter qvad,
At hun blev rød og bleg.

Og som fra Stol hun reiste sig,
Hun følte hun var Viv, —
,,At Sigurd, Gudrun, gjested Dig,
Det koste vil hans Liv!''

Og Solen steg, og Solen veg
I Verdens vide Rum;
Brynhilde gaaer i Hallen bleg
Af vældig Harme stum.

Paa Hindarfjeld hun svøber sig
I Sorgens sorte Tæppe -
,,Min Fæstemand at røve mig,
Det lykkes vistnok neppe.''

Der var et Bad med grønne Siv
Og høie Bakker om,
Hvor sammen Brynhild, Sigurds Viv,
Med Gudrun Gjuka kom.

Ved Badet stod de Qvinder to,
Det var en deilig Morgen;
Den Ene mild som Glæden loe,
Den Anden ligned Sorgen.

En hang sit Liin i grønne Træ,
En smed i Græset Koften;
I Vand stod Brynhild til sit Knæ,
Og Gudrun efter Hoften.

Hun vaded længst i Elven ud
Og saae til Brynhild stolt;
For Sigurd Fafners rette Brud
Sig Grimhilds Datter holdt.<note>holdt.] holdt</note>

Den dybe Flod hun dukked af
Alt som den vilde Svane.
,,Den Mand, Dig Ringen, Brynhild, gav,
Stjal den fra Fafnersbane!'' —

,,Af Sigurd selv jeg Ringen fik,
Og Husbond er han min;
Du har forført ham med Din Drik;
Han bliver aldrig Din!''

Men Gudrun spodsk i Elven loe:
,,Med Dig jeg Medynk føler!
Jeg eier Kongebrødre to.
Som vist Din Længsel køler.

,,Blandt dem Du Gunnar vælge kan,
Han vil Dig Troskab skjenke.
Man længes efter Fæstemand,
Naar man saa ung er Enke.''

Brynhilde ved den dybe Elv
Saa bleg som Marmor staaer. —
,,To Konger Du trolove selv
Udi den samme Gaard!''

Og høiere hun hæved sig,
Hun var en Qvinde stor —
,,Jeg, Grimhilds Datter, sværger Dig
Du angre skal Dit Ord!'' —

,,Din Trudsel, Brynhild, agter kun
Jeg lidt som dette Siv;
Nu gaaer jeg hen i denne Stund,
At favne Sigurds Liv.''

Og smilende fra Elvens Bred
Gik Grimhilds Datter væk?
Det mørke, dødelige Had
Stod i Brynhildes Træk.

Til høien Hindarfjeld hun foer,
Der sad hun mørk og stille.
Kong Gunnar træder frem for Bord
At beile til Brynhilde.

,,Jeg kan paa Jord kun elske ham,
Som nu jeg hader dybt;
Men hevner, Gunnar, Du min Skam,
Da har min Haand Du kjøbt.

,,Jeg elsked ham, som Qvinden kan!
Din Søster mig ham stjal;
Men dræber Du den falske Mand,
Da ender Du min Qval.

,,Den Helt som dristig ender den,
Hvad Navn paa Jord han bær,
Ham giver jeg til Lyst mig hen,
Jeg kan ei give meer!''

Ung Høgne støtter sig paa Sværd:
,,Han er min Fosterbroder,
Ung Gudrun er min Søster kjær;
Vi died samme Moder.'' —

,,Hvad vil Du mig, Du bløde Svend!
Gak fra mit Aasyn bort;
Jeg kan kun give mig til Den,
Som hevne tør min Tort.''

Kong Gunnar prøver Sværdets Od:
,,Jeg lider ikke Snak!
Men vover jeg den Nidingsdaad,
Kun kold bli'r Qvindens Tak.

,,Du bruger dertil kun et Ord,
Et ringe Aandedræt;
Men Sigurd Fafnersbanes Mord,
Det bliver neppe let.''

Brynhilde stolt i Hallen loe
Saa Heltene blev røde:
,,Vist aldrig Spurvehøge to
Tør Kongeørnen møde.''

Saa tankefuld Brynhilde sad.
Hun taug et Øieblik —
,,I give ham den salte Mad
Og dertil ingen Drik.

,,Og naar han tørster, da paa Jagt,
Da har I vundet Spil;
Hvor ei kan bruges aaben Magt,
Der maa vel Listen til.'' —

Ung Sigurd red til Budles Borg,
Han traadte stille ind;
Der sad hun med sin dybe Sorg
Og med sin blege Kind.

Han trak sit Veir bag Brynjen trang
Saa alle Ringe brast:
,,En fjendtlig Skjebnes Magt mig tvang;
Læg mig det ei til Last!''

Og, da hun monne Sigurd see
Med Øine dybe, blaae,
Da hændtes det, at hun med Vee
En Datter skulde faae.

Det hjalp slet ei, hvad Sigurd bad,
Hun var saa streng en Frue:
Det lidet Nor blev født i Had,
Hun vil det aldrig skue.

Man bar det Barn til striden Aa,
Som Moderen det bød;
Hvor Havets vilde Strømme gaae,
Det ud fra Stranden flød.

I Budles Borg der var stort Gny;
De Helte vil udride.
Af dette Ridt skal gange Ry
Paa Jordens Kreds den vide.

Brynhilde ud fra Borgen seer.
Hvor Gjukes Sønner drage:
,,Kom aldrig hjem til Borgen meer,
For endt er Sigurds Dage!''

Dog, Hvo kan Qvindens Hu forstaae
Hun voldte Sigurds Død;
Men da hun ham udride saae,
Paa Kinden Taarer flød.

Og alt som Morgenhanen gol,
Til Jagten Sigurd red;
Men inde paa den gyldne Stol
Brynhilde sad og græd.

Kong Budle qvad saa sorrigfuld:
,,Hvi græder Datter min?
Giv Sigurd med sin Hjelm af Guld
At slukke Tørsten sin!'' —

,,O ti! o ti! har jeg ei nok
Af Qval og Hjertesorg!
Ei Hjelmen dække maa hans Lok,
Den bliver her paa Borg!

,,Jeg hevner mig, jeg hevner Dig;
Aftvættes maa den Plet.
Han uden Hjelm vel værger sig,
Om jeg ham kjender ret.''

,,Man er paa Jord sig selv dog næst;
Jeg Skammen hevne maa.
Hvo der af Alle lider mest.
Det tænker Ingen paa.'' —

Hen Sigurd red i Solens Skin;
Ham fryded Lærkens Sang;
Det faldt den raske Helt ei ind,
Det var for sidste Gang.

Blandt alle Helte red han først,
Han red sin Død imøde;
For at han skulde føle Tørst,
Man gav ham salten Føde.

De red igjennem grønne Dal;
Paa Issen brændte Dagen;
Derhjemme i Kong Budles Hal
Hang Sigurds Hjelm paa Knagen.

De red igjennem grønne Lund;
Dem monne Solen stikke;
Hvor Kilden sprang af bløden Grund,
Vil Gjukes Sønner drikke.

De drak af Hjelme, drak igjen;
For Tørst er Vand som Viin.
Da ønsked ungen Sigurd Svend
En Drik for Tørsten sin.

Og ned han sprang af Granes Ryg,
Hvor Pilebusken hang;
Han lagde sig i Græsset tryg
Og drak mens Lærken sang.

Han drak udaf den klare Bæk,
Han drak sig i sin Grav;
Men grædende løb Elven væk
Ud i det vilde Hav.

Der hvor den raadne Knort skjød frem
Med sine skjøne Qviste,
De svage Skud der ligned dem
Sig monne sagte liste.

Da skjulte sig den gyldne Sol;
Den vilde det ei see.
De hug som Brynhild det befoel,
Dem selv til evig Spee.

De monne ham med Sværde slaae
Bag Træer og grønne Hække.
Hvis for han havde tænkt derpaa,
Han havde knuust dem Begge.

Endnu engang sin Heltekrop
Han reiser dog igjen:
,,Var jeg itide kommen op,
Da var I Dødsens Mænd!

,,Og havde jeg mit stærke Srærd
Og saa min gode Hjelm,
Ei skulde nu mig myrde saa
En Niding og en Skjelm!''

Saa knytted han sin Næve fast,
Med Kraftens gode Rest,
Og slog saa Gunnars Staalhjelm brast;
Ham undte han det bedst. -

,,Det hjælper ei at grunde paa,
Hvad der paa Jorden hændes!
Jeg havde ikke tænkt mig saa
Min Heltebane endes.'' —

De taalte ei hans sidste Blik,
Sig vendte bort de To;
Den store Kæmpe dog ei fik
I Dødens Time Ro:

Thi da han bøiede sig mat
Mod Græssets Tue lav,
Sprang Høgne til med Sværdet brat
Og hug hans Hoved af.

Kong Gunnar mæled da et Ord:
,,Til Brynhild nu vi drage.
Der findes ei en Helt paa Jord
Som ham vi tog af Dage!'' —

Saa svang han sig paa Grane op,
Men Grane lystrer ikke;
Dens døde Herres Kæmpekrop
Maa paa dens Nakke ligge.

Det var et Sorgesyn at see!
Med Tøilen, slap og løs,
Den snilde Kæmpe satte De
I Sadlen, hovedløs.

Men Grane endnu stille stod;
Først dengang han fornam
I Bøilen Sigurd Fafners Fod,
Blev Grane som et Lam.

Da Brødrene til Borgen kom
Og ind den Døde bar;
Da vendte sig Brynhilde om
Og gav dem intet Svar.

De havde fulgt det onde Raad,
De myrded ham der drak;
For deres blinde Nidingsdaad
Kun kold blev Qvindens Tak.

Brynhilde tænde lod et Baal
For Helten og for sig;
Der steg hun op, i blanken Staal,
Til Sigurd Fafners Liig.

Hun lagde tæt sig til hans Bryst:
,,Mig længes efter Hvile!
I Flammer steg vor Elskovs Lyst,
I Flammer vi bortile.'' 

Med Guld og Falk og Hund og Høg
Hun lod sig der opbrænde;
Igjennem Baalets Qvalm og Røg
Man saae den store Qvinde.

Tidt blander Elskov sig med Had,
Det Mange ei forstaae;
Men Sigurd og Brynhildes Qvad
Skal gjennem Tiden gaae.

Ung Gudrun sad paa Gjukaborg,
Trak af sin Kjortel rød;
Saa bleg nu som den blege Sorg
Begræd hun Sigurds Død.

Og det er sandt som Skjalden sang:
De Koner ere ømme!
Ung Gudrun gik paa grønne Vang
Og holdt i Granes Tømme.

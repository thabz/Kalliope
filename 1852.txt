KILDE:S. Beyer: <i>Vintergrønt</i>, Andr. Fred. Høsts Forlag, Kbh., 1852.
DIGTER:beyer
FACSIMILE:130024099823-color.pdf
FACSIMILE-SIDER:229
TITELBLAD:Vintergrønt // samlet / af / S. Beyer. // Kiøbenhavn. / Paa Universitetsboghandler Andr. Fred. Høsts Forlag. / Trykt hos Kgl. Hofbogtrykker Bianco Luna.
NOTE:Afsnittet ,,Sonetter af Shakespeare'' har påtegnelsen ,,Sonetter af Shakespeare / oversatte til / Johannea Louisa Heiberg / i Foraaret 1850.''

T:Til Italien
U:(Petrarcas 16de Canzone.)
TOCTITEL:Til Italien. Petrarcas 16de Canzone, oversat af S. W.
F:O mit Italien! Ord forgjæves raabe
SIDE:66-71
NOTE:Bemærk, teksten er ikke oversat af Sille Beyer. Oversætteren er angivet som S. W.
NOTE:Overskriften har fodnoten ,,I Anledning af =Ludvig af Bajerns= Indfald Aar 1327.''
N:Oversættelse af <xref poem="petrarca2024042701"/>

{c:1.}

O mit =Italien!= Ord forgjæves raabe
    ved Saar, saa dødelige,
hvoraf dit skjønne Legem har saa mange -
dog skal mit dybe Hjertesuk udsige,
    hvad =Tiber=, - =Arno= - haabe,
og =Po=, hvor nu jeg sidder, mørk og bange.
    O hør du mine Sange,
du Himlens Styrer! Kjærlighed til Jorden
dig fordum førte - lad den end dig bøie,
    at vende hid dit Øie,
hvor grusom Krig af ringe Grund er vorden.
    Aabn =deres= grumme Hjerte,
hvem =Mars= sin Grumhed lærte;
det vilde Sind til Mildhed du omvende;
    lad mig din Sandheds Kjerte,
hvor svag jeg er, i deres Hjerter tænde!

---

{c:2.}

I! til hvis Haand blev givet Magtens Tømme
    i disse skjønne Lande,
som Medynk ei til Eders Hjerte binder!
Hvad skulle Sværd vel her fra fjerne Strande?
    Barbarisk Blod i Strømme
hen over Eders grønne Enge rinder!
    Et Blændværk Eder blinder:
I Lidet see og Meget troe at skue.
    I! som i kjøbte Hjerter Troskab søge,
        ei Eders Hær forøge,
som flere Fjender ville Eder true!
    O Syndflod! sær at skue,
som fjerne Ørken sender
at overskylle vore grønne Lunde!
    Hvo skal, naar vore Hænder
os dig har bragt, os endnu frelse kunne?

---

{c:3.}

Vel forudsaae Naturen denne Fare,
    da =Alperne= til Skranke
den stilled mellem os og =Tydsklands= Vrede;
men Daarers Viisdom blinded Eders Tanke!
    I have nu at svare
for, at paa skjønne Legem Saar sig brede.
    Nu i den samme Rede
boe grumme Vilddyr med de tamme Hjorde,
saa at den Bedste maa bestandig lide:
    og, til vor større Qvide,
de stamme fra hiin løvløs vilde Horde,
    som =Marius= dog torde -
- det Sagn forglemmes ikke -
med skarpen Staal saa dybt i Barmen saare;
    da træt han vilde drikke,
flød Blod, ei Vand, i Flodens brede Aare!

---

{c:4.}

Om =Cæsar= tier jeg, som monne lede
    vort Sværd til deres Egne fjerne,
og farvede hver Hede rød i Striden:
    Nu veed jeg ikke, hvilken fjendtlig Stjerne
        har bragt os Himlens Vrede,
thi Eders Hu fik jo al Magt i Tiden;
    blandt Eder oprandt Spliden,
som Verdens skjønne Have længst har skæmmet.
- Er det vel billigt, Eders Viisdom værdigt,
    at plage uretfærdigt
Hjemstavnen, ved at kalde hid en Fremmed
    fjerntfra - til Værn for Hjemmet?
        Han kun for Guld vil krige,
og Guld hans Blod - ja selv hans Sjæl betaler.
    Kun Sandhed vil jeg sige.
jeg ei af Had, af Avind ei, jeg taler!

---

{c:5.}

Er Eder end ei nok Beviser givet 
    paa Bajrerførstens Rænker,
som Eders Blod ei regner just saa nøje?
At Faren ei er Striden værd. jeg tænker,
    naar saa I vove Livet
og efter Fjenden villigt Eder føie.
    O aabner Eders Øie!
I ædru Morgenstund I da vil skue,
hvor slet den Nedrige paa Eder skjønner,
    O ædle =Romasønner!=
Afkaster Byrden, som vil Kraften kue,
    et Navn ei Eder true,
        som ei Betydning eier!
At Lykken er fra os til Hine vegen,
    hvis Snedighed vandt Seier,
er ei naturligt, Skylden er vor egen!

---

{c:6.}

Er dette ej den Jord, hvor først jeg stammed?
    Den Rede, i hvis Skygger
end alle mine Barndomsminder smile?
Er det ei Landet, hvor mit Haab jeg bygger,
    som mine Fædre ammed,
og i hvis hulde Moderskjød de hvile?
    Lad denne Tanke ile
til Eders Hjerte! Eder engang prise
det Folk, som svælger Smertens bittre Draaber,
    og ene Hvile haaber,
næst Gud, af Eder! og naar kun I vise
    et Medynkstegn mod Disse,
    skal Kraft mod Voldsomheden
til Vaaben gribe, Striden kort skal vorde!
    Thi Oldtidstapperheden
er i =Italien= end ei stædt til Jorde.

---

{c:7.}

I Førster! skuer op, nu flyver Tiden!
    O seer, hvor Livet flygter!
See, Døden over Eders Hoved svæver!
End er I her - men Eders Udgang frygter!
    Thi nøgen, mat af Striden
engang ved mørke Port skal Sjælen bæve.
    Naar did I Foden hæve,
da skulle Had og Vrede bort I kaste -
- Modvinde kun paa Evighedens Strømme.
    O værdiges at dømme:
Er det ei bedst til anden Daad at haste?
    Lad Eders Aand ei raste,
lad Hjernen lede Haanden,
og Iver dem til værdig Daad forbinde.
    Da frydes her alt Aanden,
og Himlens Vei I skulle aaben finde!

---

{c:7.}

    =O Sang!= dit Hverv du røgte
med Høviskhed, drog dette dig til Minde!
Thi mellem stolte Folk du snart skal vanke;
Folk, i hvis Hjerters Tanke
du vil en gammel Uskik indgroet finde:
    Al Sandheds Arvefjende!
    Du prøve skal din Lykke
iblandt de Faa, som gjemte Kjerligheden.
    Siig dem: ,,Hvo vil betrygge
mig, som gaaer om og kalder lydt paa Freden?''

{r:S. W.}


SEKTION:Sonetter af Shakespeare oversatte af Udg.

T:(LXXVIII.)
LINKTITEL:Sonnet LXXVIII
F:Saa tidt jeg Dig har paakaldt, som min Muse
SIDE:78

Saa tidt jeg Dig har paakaldt, som min Muse,
Og huldt ved Dig flød Verset fra min Pen;
Det var som Vingeslag jeg hørte suse,
Der sendte Ord og Tanker til mig hen.
Dit Øie har jo lært den Stumme tale,
Og Dorskhed selv at flyve høit mod Sky;
Har Granskeren ført bort fra Lærdoms Sale,
Og har kaldt svunden Livslyst frem paa Ny.
Dog meest af Alt er Dit, hvad jeg frembringer; 
Ved Dig det fødtes, vaktes ved Din Gunst -
I Andres Digt Du vel gav Stilen Vinger,
Og adled Konstens Værker ved Din Konst -
Men Du er al min Konst - alt Ophav, Livet,
Al Evne Du min ringe Kraft har givet!


T:(LXXIX.)
LINKTITEL:Sonnet LXXIX
F:Naar til mit Vers jeg kun Din Hielp paakalder
SIDE:79

Naar til mit Vers jeg kun =Din= Hielp paakalder,
Din milde Ynde spredes i min Sang;
Dog syg og svag i Dvale Aanden falder,
Naar jeg for Andre vækker Harpens Klang;
Og stundom selv til Dig min Musa svigter -
Jeg veed det, Du er vant en bedre Pen -
Dog alt hvad Skiønt og Godt for Dig man digter,
Fra Dig man stial og bringer kun igien.
Al Roes man skienker Dig, man kun har røvet;
Alt fra Dit Ord, Dit Aasyn straaled frem;
Hver Dyd, hver ædel Handling, der blev øvet,
Fandt i Dit eget Indre kun sit Hiem.
Tak derfor ei for hvad til Dig blev sagt -
Hvad der er laant, blev kun tilbagebragt.

T:(LXXX.)
LINKTITEL:Sonnet LXXX
F:Hvor lyder mat, Alt hvad til Dig jeg skriver
SIDE:80

Hvor lyder mat, Alt hvad til Dig jeg skriver -
En bedre Digter har Du - det er sandt!
Og ved saa mægtig Klang han os henriver,
At den med Rette vel min Tunge bandt.
Men da saavidt som Havets Bølger række -
(Og vidt som Bølgen naaer Din Roes, Dit Navn)
Den mindste Baad gaaer som den største Snekke,
Og naaer ved Haab og Mod den ønskte Havn -
Lad paa Din Siæls bundløse Dyb ham glide
For fulde Seil med stolte Master frem!
Min lille Baad kan styre ved en Side
Sin Fart, til ved Dit Vink den naaer sit Hiem -
Din Hielp den holde flot i Farens Stund -
Viid, uden Dig, den snarligt gaaer paa Grund.

SLUTSEKTION

KILDE:Adolph Recke: _Viser af -h-e_, H. Hagerups's Boghandel, Kbh., 1854.
DIGTER:recke
FACSIMILE:11540800129B_color.pdf
FACSIMILE-SIDER:78
TITELBLAD:Viser / af / -h-e. / Les vers sont enfandt de la Lyre / Il faut les chanter, non les lire. / La Motte. // Kjøbenhavn. / H. Hagerups's Boghandel. / Trykt hos J. C. Salomon. / 1854.

T:Sang for Flaaden
F:Holmens faste Stok
SIDE:3-6
ID:recke2002050901
CREDITS:Bidrag fra Sven Sørensen.
N:frederik7,christian4

Holmens faste Stok
Lystelig hinanden praier:
De har sikkert nok
Lugtet Tydskens Rævestreger;
Og Matrosen, som
Færdes paa de salte Vande,
Vender Næsen om;
Han har lugtet li'saadanne:
Danske Gutter blaa,
Kommer hjem fra fjerne Lande!
Hurra! Store, Smaa,
For Dannebrog vil slaa.
Hurra, Hurra, Hurra!

Derfor rask om Bord!
See Fregatten hvor hun stamper!
Ser I ikke, hvor
=Hekla= med af Længsel damper?
Op med Sejl og Damp!
Op med Ræer og op med Master!
Rask af Sted til Kamp!
I skal vide, at det haster, -
I skal vide, at
Tydsken haaner Eder, Gaster!
Ud med hver Fregat!
Og send ham Laget glat!
Hurra, Hurra, Hurra!

Ja vi skulle først
Vise ham det er vor Villie ,
At han skal ha'e Børst
Af vor lille Roeflotille —
Derpaa nok saa net,
Skal vi bringe ham i Knibe,
Thi med een Corvet
Kapre vi hans Kræmmerskibe.
Fra =Stettin= til =Kiel=,
Og fra =Hamborg= op til Ribe
Vi ham vise vil
Hvad Flaaden duer til!
Hurra, Hurra, Hurra!

Saa vi lægge bi
Udfor Slesvig Kammerater,
Der vi gjør Parti
Med de tappre Landsoldater —
Om det tydske Pak
Efter vore Øer snuser,
Faaer han frit Tobak:
Snuus med Skraae og med Karduser;
Hjælper det saa ei,
Hvis alligevel han snuser,
Viser =Bille= sig,
Saa løber han sin Vei.
Hurra, Hurra, Hurra!

Vi skal muntre ham
Naar han kommer med sin Flaade
=Nyrrenberger= Kram,
Seil af Sirts og Toug af Traade.
Siig mig: har I glemt
Hvor vi tugted' hver Forræder?
Hvor vi forhen slemt
Mønstred' disse Hansestæder?
Har man ei fortalt,
Eder om vor Orlogshæder?
Naar vi stred og faldt,
Men seired' overalt —
Hurra, Hurra, Hurra!

Efter gammel Skik
Vil vi seire eller falde -
For =Kong Frederik=
Vil vi kæmpe Een som Alle;
Et saa dansk og bravt
Sømandssind har paa min Ære
Ingen Konge havt
Siden =Christian= den Fjerde.
Mod den =tyske= Bred
Peger Flaget - og vi skjære
Lynende af Sted -
Og bringer Sejer med.
Hurra, Hurra, Hurra!


T:Bøn for Danmark
F:Kongernes Konge! ene Du kan
SIDE:7-8
ID:recke1999100201
CREDITS:Bidrag fra Anders Nordentoft.<!-- Oprindeligt efter <i>Den danske lyrik</i>, F. J. Billeskov Jansen (red.), Hans Reitzels forlag 1961. -->

Kongernes Konge! ene Du kan
Skjærme vort elskede Fædreneland!
    Herre, Du ene
    Kan Seiren os forlene.
Værn om vort herlige og ældgamle Dan!

Slyng om os Alle Enigheds Baand!
Send fra din Himmel Begejstringens Aand!
    Følg Du i Fare
    Den tappre, lille Skare!
Løft over Hæren din velsignende Haand!

Kjærlige Fader, lyt til vor Røst!
Freden og Friheden smykke vor Kyst!
    Rigdomme følge
    Med Snekken over Bølge,
Marken velsigne Du med rigeste Høst!

Herrernes Herre, mægtig og stor!
Naadig Du høre vort bedende Chor!
    Herre Du ene
    Kan Seiren os forlene
Værn om vort herlige og ældgamle Nord

T:Sømandshilsen
U:,,Gutter ombord!''
F:Gutter ombord!
SIDE:9-11

Gutter ombord!
Agt paa mit Ord!
Skuden er lille, Faren er stor,
Søen er svær,
Klipper og Skjær
True os her og der.
Op, Dannemænd, op! vel kuler hun bra',
Men dertil var I vant,
I mægted' at klare Skuden endda;
Er det ei sandt?

Rendsborg og Kiel
Vil uden Tvivl
Gjerne os atter narre April -
Derfor vi staae
Store og Smaa
Rustet fra Top til Taa.
Saa lempelig sidst med Handsker vi tog
Daa Nelden - Hvad om nu
Vi Næverne rask om Ukrudtet slog? -
Hvad mener Du?

Seer Du ei hvor
Stormagten boer? -
Den er Dig nærmere end Du troer.
See ved din Lænd
Har Du en Ven!
Slaae Du kun Lid til den!
Ei Fremmedes Flag skal vise Jer Vei -
Om Dannebrog slut Kreds!
Ja heiser det op saa blodig at ei
Det Hvide sees!

Tappre Soldat,
Kom Kammerat!
Ræk mig din Haand, Du raske Krabat!
Vil Du som jeg,
Skilles vi ei -
Vi skal jo samme Vei.
Et Ord er et Ord, en Mand er en Mand
Vi To gjør fælleds Sag,
Saa klare vi nok vort elskede Land
Og gamle Flag.

Borger min Bro'er!
Vi gaae ombord,
Hustru og Børn til Dig vi betroer;
Kæmpe vi hist,
Veed vi for vist,
Skjærmer Du dem som sidst, -
Da først kan vi trygge stævne herfra
Og gaae i Ledingsfærd;
Ja styrket og modig svinge vi da
Vort gode Sværd.

Styrmand ombord!
Agt paa dit Roer!
Skuden er lille, Faren er stor.
Kjækt er dit Blik!
Konge, Du gik
Stæt paa et dansk Bestik!
Op, Dannemænd, op! ja Stormen er stiv!
Heis Flaget høit i Stavn!
Vi føre med Gud det slingrende Skib
I sikker Havn!

SEKTION:Krigen derovre

T:<num>1848.</num>Det var ved Paasketide
F:Det var ved Paasketide vi skulde pløie til
SIDE:12-14

Det var ved Paasketide vi skulde pløie til,
Da Kongen lod os vide, at Tydsken var paa Spil;
Fra Ploven da vi spændte, tog Sabelen ved Lænd,
Og Hestene vi sendte Krigsministeren.
Beklemt Farvel vi sagde til Pigen i vort Hjem -
Men Hurra man os bragte hvor vi drog frem;
Saa sloges vi for Landet - nu hvile vi og vil
Fortælle Jer hvordan det er gaaet til.

Vi droge da mod Sønder og viste Dannebrog;
Der traf vi danske Bønder, som talte Tydskens Sprog,
Da mærked' vi vor Fjende han maatte være snild,
Da saae vi det var inte gaaet rigtigt til.
Os Bonden kom imøde som Landsmand - det er vist!
De Store gik og gjøede og beed tilsidst.
Ved Bau de vilde skrække os med en vældig Hær;
Vi kom - de maatte strække for os Gevær.

De Fleste af dem rendte - og Prindsen rendte med -
Vi tusind Fanger sendte til Kjøbenhavn afsted.
Vi naaede Dannevirke, en Stilling der vi fandt; -
Men at vi gik i Kirke det er inte sandt. -
Da listed' Fjendens Skare sig ind paa vor Armee;
Vi holdt ham, skjøndt vi vare kun Een mod Tre;
Vi bandte og vi skjældte hans lumske Tapgevær,
Vi misted' mange Helte, men Tydsken fleer.

Med Standser vi befæsted' den Ø som hedder Als,
Hvis Fjenden der os gjæsted', da var han om en Hals
Ved Dybbel stod Forposten, det leed vi ikke vel,
Thi jog vi ham til Graasteen under Schleppegrell;
Den Karl var saa koradsig - I skulle blot ham see;
Han rysted' Kuglen a' sig som det var Snee.
Men skal Enhver jeg prise, som sloges kjækt dengang,
Jeg frygter for min Vise hun blev for lang.

Den femte Juni Fjenden stak atter Næsen frem,
Det vared' kort forinden han trak den atter hjem,
Det hued' ham ei saadan som vi gik paa parat'
Med Bajonetten og ,,Den tappre Landsoldat''<note>Se Fabers <xref poem="faber1999071101">.</note>.
Da saa vi observeerte han trængte ei til meer,
Vi skiltes og marscherte til vort Qvarteer;
Men vover han til Slesvig sig atter næsviis hen,
Da Kammerater sees vi vel nok igjen.

T:<num>1849.</num>Den Vinter var nu omme
F:Den Vinter var nu omme, den Vaabenstilstand med
SIDE:15-16

Den Vinter var nu omme, den Vaabenstilstand med,
Vi skyndte os at komme til Sundeved afsted,
For længe dog vi tøved' - vor Fjende var præcis -
I Slesvig alt han støved' om i tusindviis -
Men vi var' ei forsagte, hans Skarer bød vi Trods;
Og to Kanoner bragte vi hjem med os -
Og spørg ham om han skulle erindre sig maaske
Han mødtes med de Ullerup Jægere.

Til Jylland nu vi fore, og Als vi bød Farvel,
Det mageligt vi torde, den skjøtted' nok sig selv -
Paa Kolding Gade mødte vi Tydskerne paany,
Vi maatte Gaden rydde - og de maatte flye;
Men der blev de Krabater saa maliciøst i Sind,
Og skjøde med Granater i Byen ind;
Og Bomberne de tændte, og gjorde stor Fortred;
Da Kolding By den brændte - drog vi afsted.

Ved Gudsø-Passet spærred' vi Landeveien dem -
Kanonerne de snærred' hvergang de vilde frem -
Og Prittwitz maatte tøve, thi Rye drog foran,
Ja dyrt han maatte kjøbe hver en Fodsbred Land;
Og Leerbeck hele Veien, drog med og passed' paa;
For Tydsien var der ei en Spion at faae -
I Nørre-Snede sov de Churhessere for fast -
Fra Aarhuus Fælled jog vi ham bort i Hast.

Fra Helnæs man os henter - til Frederits vi kom,
Det var nu Insurgenter som laae derudenom,
Fra tretten Skandser sendte de Kugler overalt,
Og mange Huse brændte - men det blev betalt -
Ad Porte og ad Gange vi trak os sagte frem;
Tog 1800 Fanger - jog Resten hjem -
Til ,,Landsoldatens'' Toner vi stormed' med Gevalt,
Tog tredive Kanoner - Men Rye faldt!

T:<num>1850.</num>Da Freden ret var sluttet
F:Da Freden ret var sluttet, brød Krigen rigtig frem
SIDE:17-18

Da Freden ret var sluttet, brød Krigen rigtig frem,
Og lige paa Minuttet trak Svenskerne sig hjem;
Mod Flensborg vi os vendte - Og Slesvigholsteens Hær
Gik over Eidren - men det skulde de lad't vær'.
De Stillingen forskandsed' ved Idsted snevre Pas,
Men os den ikke standsed'; Vi raabte: Plads!
Med ufortrødent Mod vi gik paa - De maatte flye -
Og samme Aften stod vi i Slesvig By.

Ja Gud skee Lov vi seired' - det kostede os nok -
Paa Dannevirke leired' sig nu den tappre Flok;
Og Tiden i Barakken og Bøndernes Qvarteer
Den gik med Sang og Snakken, og med meget meer.
Vi maatte Bonden ave, naar Kaffen blev for tynd,
Vi maatte Skandser grave i Marsk og Dynd.
Og det var inte Løier, for der var koldt og vaadt -
Saa kom de uldne Trøier - de gjorde godt.

Nu spilled' vi da Herre i Slesvig saa omtrent,
Det hued' destoværre kun lidt vor Insurgent;
Saa hastigt som han kunde, han mod Midsunde gik.
Men jeg skal ei misunde ham, hvad der han fik;
Og siden løb han Panden mod Fredrikstad - Ja men
Han glemte Commandanten hed Helgesen -
Vi kjøbte Seiren billig - vi tog ham med en Trumf -
Men Byen skjød han Ild i til sin Triumf.

Han styrtede i Floden - det var saa kold en Grav -
,,Giv Agt! Gevær ved Foden og Bajonetten af!''
Vi opgjort har vor Regning med Tydskens Spræl og Qualm,
Med Naturalforpleining og den mugne Halm.
See Aftens-Bordet vinke - see Mo'ers Sulefad!
Med Fa'er vil jeg klinke - Jeg er saa glad!
Jeg favner atter Pigen, jeg hilser hver Bekjendt -
Og dermed er da Krigen - og Visen endt.

SLUTSEKTION

T:Soldaten paa Valpladsen
F:Læg Mustetten til Kinden see Fjenderne flye!
SIDE:19-21

Læg Musketten til Kinden see Fjenderne flye!
Hør det regner med Bly fra den ildsvangre Sky!
Avanceer, avanceer over Mark over Hegn;
Vi faae Solskin idag efter saadan en Regn.
See der blinker et Skud, det var sigtet ret flot;
Kammerat jeg er ramt - Naa lad det være godt!
Avanceer, avanceer, det er prægtigt at døe,
Naar man slaaes for sit Fædreneland og sin Mø.

See det rullende Train gjennem Huulveien foer;
Hesten fnyser - Der har vi den lille Major -
Saa maa Fjenden afsted - Luften blev ham for qualm,
Vi har fløitet ham væk med det rungende Malm;
Ambulancen vil hente mig; Nei kjør kun Jer Vei!
Hent min Nabo - Farvel! jeg behøver Jer ei!
Avanceer, avanceer, det er prægtigt at døe,
Naar man slaaes for sit Fædreneland og sin Mø.

,,Avanceer, avanceer!'' det Signal er min Lyst,
Den Musik skal i Dødsstunden blive min Trøst!
Hvad! dernede i Skoven gjør Fjenderne Holdt -
Jeg vil med - jeg vil med - Ak mit Blod bliver koldt.
Saa farvel Kammerat - o men hils i mit Hjem
Hils dem Alle - og siig jeg vil bede for dem.
Avanceer, avanceer, det er prægtigt at døe,
Naar man slaaes for sit Fædreneland og sin Mø.

Der er Jubel derhenne - hvor kommer den fra?
Er det ham eller os? Der er Solen! Hurra!
Høit fra Skandsen deroppe, der vaier et Flag! -
Det er Dannebrog! Tak - vi har seiret idag.
See den elskede Fane - den straaler saa reen!
Ha! det Syn - det kan trænge til Marv og til Been!
Saa farvel! saa farvel - det er prægtigt at døe,
Naar man slaaes for sit Fædreneland og sin Mø.


T:Fredericia-Slaget
F:I Natten klam og kold
SIDE:22-24
ID:recke1999100202
CREDITS:Bidrag fra Anders Nordentoft.<!-- Oprindeligt efter <i>Den danske lyrik</i>, F. J. Billeskov Jansen (red.), Hans Reitzels forlag 1961. -->

    I Natten klam og kold,
    Bag Fredericia Vold
Forventningsfuld og taus staaer Danner-Hæren bold;
    Paa Gaden er strøet Halm,
    Man hører Fjendens Malm,
Der tordner gjennem Byen og gjør Luften qualm.
Soldatens Hjerte banker, han veed jo han skal frem,
Han beder til Vorherre - han tænker paa sit Hjem.
    Da lyder Bülow's Bud,
    ,,Soldater vi skal ud!
Saa kjæmper nu for Kongen og vort Land med Gud!''

    Hvor har vi Fjendens Trop?
    Nu skal vi lyse op;
Giv Fyr! - Ryg Ræven ud af Hulen i Galop!
    Recruter, som i Dag
    Er første Gang i Slag,
Følg med os! bryd Jer ikke om Kartovens Brag!
Ryd op i Fjendens Standser - sæt Staalet for hans Bryst!
Men beder han om Naade, saa lyd dit Hjertes Røst,
    Og giv ham kun Pardon -
    Men skulde den Person
Bedrage Dig - saa send ham blot en skarp Patron.

    Hvad hjælper Bajonet?
    Den tages ei saa let
Den Skandse hist som Pallisaden krandser tæt.
    Læg dine Skuldre til!
    Saa har vi vundet Spil.
Den Vei jeg gaaer; - dog nei, det ret ei lykkes vil.
Hvi standse I Soldater - er Eders Mod da brudt?
- Herr Lieutenant ak nei - men man siger Rye er skudt. -
    Saa storme vi paany,
    Trods Sabelhug og Bly;
Ja nu er Skandsen vor - og vi har hævnet Rye.

    See Fjenden er paa Flugt,
    Han løber lige lukt
I Randsfjord ud og drukner i den dybe Bugt.
    En Skare fløi mod Nord,
    Men Størsteparten foer
Ad Erritsø og efterlod et dækket Bord.
Vi gav ham netop Tid at faae Bankekjødet med,
Men Laurbærblade mangled' - han kom saa fort afsted;
    Hans hele Skyts og Tros
    Vi førte hjem med os,
Og viste ham at saadan kan de Danske slaaes.

T:Soldatens Sang om Generalerne
F:Jeg synge vil en Vise
SIDE:25-28

  Jeg synge vil en Vise,
  En Vise uden Pral,
  Og deri vil jeg prise
  Hver tapper General.
      Han skal ha'e
      Et Hurra,
Som kan runge ned til Rendsborg,
      Saa de maae
      Huske paa,
Hvor de sidste Gang ham saae.
  Først <b>Olaf Rye<b> vi nævne;
  Han elsket var - Javist!
  Endnu Soldater stævne
  Til hans Brigade hist.
      Hurra, Hurra!
      Endnu engang,
      Hurra, Hurra!

  Ei Tid kan Eder levnes,
  Til Mellemspil - Thi ret
  Nu <b>Schleppegrell</b> bør nævnes
  I samme Aandedræt -
      Han skal ha'e
      Et Hurra,
Som kan runge ned til Rendsborg,
      Saa de maae
      Huske paa,
Hvor de sidste Gang ham saae.
  Hans sidste Ord i Live
  Var: ,,Fremad! fremad blot!''
  Det Lov skal han os give,
  Vi lystrede ham godt.
      Hu rra, Hu rra!
      Endnu engang,
      Hurra, Hurra!

  Der er en Seirherre,
  En 6te Juli Helt,
  Nu savner destoværre
  Soldaten ham i Felt -
      Han skal ha'e
      Et Hurra,
Som kan runge ned til Rendsborg,
      Saa de maae
      Huske paa,
Hvor de sidste Gang ham saae.
  Og skulde Nogen tale
  Med <b>Bülow</b> - Siig ham frit:
  Hans Fredericia-Karle,
  De tænke paa ham tidt.
      Hurra, Hurra!
      Endnu engang,
      Hurra, Hurra!

  Hvo vandt den bedste Seir,
  Ja hvo har det forvoldt,
  At Dannebrog nu vaier
  Paa Dannevirke stolt? -
      Han skal ha'e
      Et Hurra ,
Som kan runge ned til Rendsborg,
      Saa de maae
      Huske paa,
Hvor de sidste Gang ham saae.
  Hvem var det, som ved Idsted
  Var Willisen for klog?
  Hvis ei Du forhen vidst'et -
  Saa viid: at det var <b>Krogh</b>.
      Hurra, Hurra!
      Endnu engang,
      Hurra, Hurra!

  Dengang da Seiren heldte.
  Og Fægtningen var hvas,
  Vor <b>Meza</b> flux sig meldte.
  Og meldte sig tilpas.
      Han skal ha'e
      Et Hurra,
Som kan runge ned til Rendsborg,
      Saa de maae
      Huske paa,
Hvor de sidste Gang ham saae.
  Blandt Kugler saaes han ride
  Den hele Dag i Træk,
  Ja Hesten - vil man vide,
  Blev under ham skudt væk.
      Hurra, Hurra!
      Og nok engang,
      Hurra, Hurra!

  Endnu en Helt vi ære -
  Er han ei General,
  Saa burde han det være,
  Han er en Kjærnekarl.
      Han skal ha'e
      Et Hurra,
Som kan runge ned til Rendsborg,
      Saa de maae
      Huske paa,
Hvor de sidste Gang ham saae.
  Saalænge Bølger rulle
  Mod Fredriksstad - Min Ven!
  Mon der man glemme skulde
  Den tappre <b>Helgesen?</b>
      Hurra, Hurra!
      Endnu engang,
      Hurra, Hurra!

T:Landsoldatens Hjemkomst
F:Goddag, goddag min Pige
SIDE:29-32

Goddag, goddag min Pige
Her har Du mig igjen,
Her træffer Du tillige
Saa mangen gammel Ven;
Du kan troe, vi har stridt,
Vi har dæiet lidt;
Men nu er Danmarks Rige
For Tydsken atter quit -
Ja for Tydsten atter quit.

Dog vil Du snart erfare,
At hver som drog afsted
Alt med den tappre Skare
Drog ei tilbage med -
Jeg vil sige Dig blot
De har Forfald faa't -
Men det skal jeg forsvare,
De har det nu saa godt -
Ja de har det nu saa godt!

Og vel det kunde hænde,
Betragter Du os ret,
Saa kan Du ikke kjende
Os ligestrax saa let, -
En Soldat blev Sergeant,
En blev Lieutenant -
Og Somme hjemad vende
Med Sølvkors saa galant -
Ja med Sølvkors saa galant.

I husker nok hvorlunde,
De Danske bar sig ad,
Ved Idsted og Midsunde,
Og sidst ved Fredriksstad -
Vi har viist ham vor Braad
Da han blev for kaad;
Og mange tusind Munde
Vil synge om den Daad -
Ja vil synge om den Daad.

Ja Stormen og Attaqven,
Det var jo kun Plaseer -
Men Livet i Barakken
Geneerte os lidt meer -
Der var vaadt - der var raat,
Der var inte godt;
Og saa den Satans Flakken
Paa Forpost - Tænk Jer blot -
Ja paa Forpost - Tænk Jer blot!

Men vi vil inte klage
For hvad vi leed ifjor, -
Nu vende vi tilbage,
Til Fader og til Moer. -
Til min Pige igjen, -
Vil jeg haste hen, -
Du er jo alle Dage
Min allerkjærestens Ven -
Ja min allerkjærestens Ven.

Og derfor nu vi byde
Farvel og Afsted ta'er
Med Fyenboe og med Jyde,
Og faa med Sjællandsfa'er.
Kun eet Ord - Kammerat!
Hvis en tydst Krabat
Vil Dannevirke bryde,
Saa er vi strax parat -
Ja faa er vi strax parat.

Ja vær du kun, min Pige,
Af Landsoldaten stolt!
Thi Kongen vil nok sige:
,,Sit Løfte har han holdt'',
Sige frit - ,,Han har stridt,
Han har døiet lidt'' -
Men nu er Danmarks Rige
For Tydsken atter quit,
Ja for Tydsken atter quit.

T:,,Den er svær, men den kan ta'es''
LINKTITEL:Den er svær, men den kan ta'es
INDEXTITEL:Den er svær, men den kan ta'es
F:Der staaer et Huus paa Hallandsaas
SIDE:33-35

Der staaer et Huus paa Hallandsaas 
      Der vi saaes -
      Husker I blot!
Vort Øl vi drak, vi hørte Snak,
      Røg Tobak,
      Levede flot.
Der stod et Billard hvorpaa
      Ballen laae,
      Den var ei let -
Jeg saae en Mand med Kjenderblik
      Queuen fik,
      Sigted' adræt.
Der jeg hørte mangen en Gang
      Hvor de sang
      Bommelommelom,
De sang: Ja den er svær - men den =kan= ta'es.

Et nyt Parti en Sanger faaer,
      Sangen staaer
      Temmelig høi -
Han er Bassist, han kan ei ta'e
      G og A; -
      Det er ei Spøg.
En Kræmmersvend har slidt og læst
      Som et Bæst,
      Henved et Aar;
Examen er ei Smørrebrød -
      Hilledød!
      Sikkert det gaaer;
Guld og Æren vinke dem jo
      Begge To -
      Bommelommelom,
De sige: Den er svær - men den =kan= ta'es.

Dernede i den lumske Bugt,
      Indelukt,
      Gefion staaer;
Den vaander sig i Trældoms Aag,
      Stakkels Skrog!
      Pinen er haard.
De Tydske pynte Nat og Dag,
      For og bag
      Gefions Stævn;
Men Blodet kan de ei faae væk,
      Høit fra Dæk
      Raaber det Hævn.
Raabet høre Gutterne blaae,
      Pas kun paa!
      Bommelommelom,
De svare: Den er svær, men den =kan= ta'es.

Du fik et sært uheldigt Ry,
      Rendsborg By,
      Troløse Krop!
Med Vold og Muur og Udenværk,
      Strunk og stærk
      Kneiser Du op.
Den gjemmer i sig - veed I nok -
      Fjendens Flok -
      Flokken er stor.
Kanonen i hvert Skydeskaar
      Trodsig staaer,
      Gaber mod Nord.
Landsoldaten skotter derhen -
      Godt min Ven!
      Trommelommelom,
Han siger: Den er svær, men den =kan= ta'es.

T:Sang paa Sundet
F:Deilige Sund, med den blaanende Bølge
SIDE:36-37

Deilige Sund, med den blaanende Bølge,
Og med den skovsmykte sjællandske Kyst;
Lokkende Længsel ja Dig vil jeg følge,
Hvile ved Vovernes svulmende Bryst.
Dampbaaden seiler jo netop afsted,
Nu mine Venner! skal vi dampe med!
See hvor det vinker det lysblaa Azur!
Kom da Du Sangfugl og følg Din Natur.
Flyv af Dit Buur!

Neiende, feiende henover Voven
Flyve vi Snekker og Vogne forbi;
Gyngende, syngende kom vi til Skoven;
Fuglene juble saa muntre som vi -
Hør hvor de synge fra Green og fra Blad!
Hjertet maa synge, naar Hjertet er glad.
Seile vi hjemad i Aftenens Stund,
Hilses Du atter med jublende Mund
Deilige Sund!

T:Fader jeg maa have Penge
F:Paa Herregaarden er nu saa tyst
SIDE:38-39

Paa Herregaarden er nu saa tyst -
Før var der Støi, der var Liv og Lyst,
Munterhed tidlig og silde.
Men Sønnen drog over til Kjøbenhavn
Fader og Søster i Hjemmets Favn
Længtes - og Alt blev saa stille.

Og som han savnes, han savner dem, -
Ofte dog skriver han til sit Hjem;
Søsteren han det jo lov'te -
Men Byens bevægede muntre Liv
Snart blev ham en kostelig Tidsfordriv -
Og saa skriver han mindre ofte.

Det nytted' ikke de skrev og skrev.
Endelig bringer dog Posten det Brev,
Som Faderen vented' saa længe -,
Den gamle Skriver ham læser koldt
De fyndige Ord, som det indeholdt:
,,Fader jeg =maae have Penge.=''

,,See her min Datter! Din Broder be'er
Om Penge - han faaer ei en Skilling meer,
Hvor meget han end kan trænge;
Det Sva r vil jeg sende ham kort og godt!'' -
- ,,Men kjære Fader! der staaer jo blot:
=Fader!= jeg maae have Penge.''

Den Gamle studser - ,,o Datter kjær!
Ja skriver han, som Du mig læser der,
Da maae han visselig trænge -
Da maae jeg ham hjælpe i hvor det gaaer,
Da var det grusomt at være haard,
Derfor - han maae have Penge.''

T:Fiskerpigen
F:Ved Strandbreden sad jeg en silde Aftenstund
SIDE:40-41

Ved Strandbreden sad jeg en silde Aftenstund,
Mens Stjernerne funkled' paa Himlens dunkle Grund,
Og Bølgerne rulled' saa sagtelig i Sund; -
    I Tanken fløi jeg hen
    Til min hjertenskjære Ven,
Til Orlogs han drog over Bølge -
O kunde jeg bare ham følge!

Da slukkes de Stjerner, da stormer det fra Øst,
Da rulle de Bølger faa fraadende mod Kyst,
Da bæver mit Hjerte, da hæver sig mit Bryst, -
    Thi Havets dybe Skjed
    Bringer Varsel mig om Død, -
O Bølge, bring Trøst for min Taare,
Jeg ængstes og ængstes saa saare!

Med Taarer paa Kinden jeg sidder nu ved Strand,
Et Budskab jeg hørte - det foer saa vidt om Land,
Det rysted' hver Qvinde, det smertede hver Mand,
    O Bølge, har Du ei
    Seet min Elskte paa Din Vei?
Bring Trøst for min Sorg og min Smerte,
Bring Ro i mit bævende Hjerte!

T:En nye Vise om Hertugen af Choiseul Pralin,
TOCTITEL:En nye Vise om Hertugen af Choiseul Pralin
INDEXTITEL:En nye Vise om Hertugen af Choiseul Pralin
LINKTITEL:En nye Vise om Hertugen af Choiseul Pralin
U:der ynkelig omkom sin Gemalinde, i en Seng.
U:Saa og noget om Mammesel Delussi.
F:Har I læst den Berlingske Avis
SIDE:42-44
ID:recke1999100207
CREDITS:Bidrag fra Margin Ammentorp.

Har I læst den Berlingske Avis, -
Eller har I hørt 'et,
At en fornem Hertug i Paris,
Har sin Kone mørdet?
Hun var lige gaaet i sin Seng,
Drømte om sin Manne, -
Han heed Hertug =Choiseul Praslin=,
Hun heed li'esaadanne.
Mens hun sov, og tænkte Pokker
Ei paa Sjov, da kom den Klokker
Listendes paa Hosesokker
Ind i hendes Kammer.
Tralala lalalala tralala etc.

Hvad han gjorde veed man ikke ret;
Men fortørnet blev hun,
Skreg Gevalt og raabte: ,,Hvad er det?''
Og i Klokken rev hun.
Ind kom Kammerpigen trippendes galant,
Spurgte: ,,Hvad behaver?''
Men ved nøiere Eftersyn hun fandt
Fruen reent Cadaver.
Hertugen den Tyverad
Vadskede sig i et Fad,
Aad en Ret forgiftig Mad,
Brændte saa sin Slobrok.
Tralala etc.

Saadan gik det ein-zwei-drei;
Men foruden Venten
Benede en Liberi-Lakei
Efter Assistenten.
Da han kom, var Klokken næsten tolv
Hertugen var mussig;
Sagde, han var kommen fra et Sold
Hos Mamscl Delussi.
Siig fortjente slig en fiin
Hertug-Rad ei rædsom Kliin ,
Naar han kunde gjøre sin
Kone saa bedrøvet?

Tralala etc.

T:Nyeste Tivolivise
F:See det er nu en afgjort Sag
SIDE:45-47

See det er nu en afgjort Sag,
Jeg sværmer for Tivaali -
Ja Nogle har en proper Smag,
Men Andre har en daarlig.
Ja naar jeg blot kan komme der,
Ad Dyrehaven og Fre'sber
Jeg blæser, jeg blæser:
<margin>:,:</margin>Tivoli Tivoli Tivolalalala. :,:

Thi der er Vand fra Kirsten Piil,
For Syge og for Matte,
Det bliver kjørt halvanden Miil -
Og der er Abekatte;
Her spiller Lumbye - han er rar,
Og første Jægercorps - Passiar!
Det blæser, det blæser:
<margin>:,:</margin>Tivoli Tivoli Tivolalalala. :,:

See Beduinen - aldrig her
Du Mage saae til hans Spring.
Hist regner det, skjøndt Tørreveir -
Det kommer fra et Vandspring;
Det Regnestykke - mener jeg -
Gaaer lige op, naar bare ei
Det blæser, det blæser,
<margin>:,:</margin>For saa, for faa, for saa gaaer det skjævt. :,:

Hver Tanke kan man faae paa Tryk,
Og man kan blive veiet;
Og om man saa er nok saa tyk,
Det koster ligemeget.
Man gynger i en Muslingskal;
Og seile kan man og ifald -
Det blæser, det blæser,
<margin>:,:</margin>For ellers, for ellers, for ellers kan man roe. :,:

Den lille Garde vigtig gaaer
I rød Mondur og straaler.
En Sanger sine Triller slaaer
Det er nok en Tyroler.
Og Lamper lyse paa Din Vei,
De brænde klart, naar bare ei,
Det blæser, det blæser,
<margin>:,:</margin>For saa, for saa, for saa gaae de ud. :,:

Ja de gaae ud og vi gaae ud -
Thi Knald-Raketten springer,
Nys dundrede det sidste Skud,
Og tredie Gang det ringer.
Afsted, afsted! Derude hør
Jeg heldigviis en Conducteur,
Som blæser, som blæser:
<margin>:,:</margin>Tivoli Tivoli Tivolalalala. :,:

T:En Samtale i Flaadens Leie
F:Manne rundt i Flaadens Leie
SIDE:48-50

,,Manne rundt i Flaadens Leie,
Hei lad =Skjold= i Nat Jer praie;
Thi om Dagen her i Vandet
Mudres der saa reent forbandet;
  Kun ved Nat lidt Ro man har,
  Himlen er saa stjerneklar,
  Kammerater giv mig Svar! -
  Skal vi ha'e os en Passiar''?

,,Hvor er =Waldemar?='' ,,I Dokken
Digtes om af Haandværkstokken;
Over ham skal Ingen sørge,
Der han har det paa det Tørre.
  Hjulet snurrer - Hestens Skoe
  Klappre - =Gerner= kan I troe
  Smiler fra sin Himmel-Boe
  Til sit Pumpeværk saa fro.''

,,=Flora!= hvor var Du isommer?''
,,Jeg fløi ud med Vaarens Blommer
Op til =Island='' - ,,Og jeg gjætter,
Som Du pleier, med Cadetter.
  Evigungt saa er dit Blod,
  Siig mig er den Slægt end god?''
  ,,Ja saavidt, som jeg forstod,
  Fuld af Liv og fuld af Mod''

,,Endnu Eet - da did Du seiled'
Sikkerlig Du =Færø= peiled -
Kan Du mig fortælle, hvi mon
De vil sælge lille =Dimon?=
  Er da ikke Landet end
  Lille nok?'' - ,,Tilvisse - men
  Spørg Du hellere min Ven
  Indenrigsministeren!''

,,Er der Ingen her som kjende
De to Seilere derhenne?
See hvor de med Næbet hænger.'' -
,,Hvordan - kjender Du ei længer
  =Kiel= og =Elben?='' - ,,Hvad vil de
  Her i vores Compagnie?''
  ,,Lad dem bare ligge - Thi
  Her er givet Amnestie.''

,,Hvor er =Skirner?= mellem os den
Savnes her'' - ,,Den fører Posten.
Den maa pidske Dag med Natten
See hvor =Hekla= griner a' den.''
  ,,Og =Nayaden= nu som før
  Ligger den ved =Helsingør?=''
  ,,Immervæk - som det sig bør -
  Kræver Told og fuld Honneur.''

,,Stille! Stille! Dagen bryder
Frem, og Arbeidsklokken lyder,
See Nyboders Mandskab komme
Travende med Mad i Lomme -
  De for os skal tage fat,
  Derfor lad os standse brat -
  Dampere, Corvet, Fregat!
  Saa farvel til næste Nat.'' -

T:Stokken
F:
SIDE:51-53

Manne op i Fart!
Arbeidsklokken lyder klart;
Manne er I tjent
Med at saae Absent?
Fatter med sin Sang
Stikker af i Luntetrav,
Mutter kom galant
Med hans Proviant.
Først maa Mandstabet staffe
Forend det lsbe kan omkaps;
Somme fik sig lid t Kaffe,
Og somme sig fik en Snaps.
Nu ta'er alle fat,
Og vort Arbeid gaaer saa glat;
Her vi samle Ros,
Den skal varme os.
En bli'er gjennemblæst,
Staaer og fryser som et Boest,
En i Smeden han
Staaer og sveder Tran.
Her staaer Skibet paa Stabel -
Længes svært at komme afsted
Ud at vadste sin Snabel -
Og det gjør vi andre med.
Saadan veed 2 nok
Muntrer sig den faste Stok,
Ja med Slid og Slæb
Under Holmens Chef.
Ugen gaaer med Sjou,
Søndag ei paa samme Boug.
Lyder Klokken end
Lystrer ingen den.
Somme sidde og lirke
Hjemme med et og andet Smaat
Somme drage til Kirke,
Og det er da nok saa godt
V'' 7M-
Med vor Hjertellskjær
Gaae vi faa til Frcdrikober',
Der kan nok det hoends
Blive r Pungen loends.
Derfor næste Gang
Gaae vi under lystig Sang
Ud og leve frit,
Paa Kalkbrænderi't.
Ingen der bliver prellet -
Smerrebrød har vi med i Papi
Og paa Østerefælled,
Der ender hun med en Sv iir .:

T:Mølleren
F:
SIDE:54-56

Be-hag at trer-de nær-me-re! Hur-ra Iberer Sold! og
ly t- tc r saa til Mol-ler-sven-den fra Ve - ster-vold. Med
Hat-ten ei jeg mel-der mit God-dag, Fal-de - ra - og
Mol-len ta'er ei hel - ler Hat - ten a', Fal - de - ra!
2)ehag at troede nærmere! Hu r r a!
Her er Sold!
Og lytter faa til Mollerfvenden fra
Vestervold.
Med Hatten ei /eg melder
Mit Goddag - Faldera -
Og Mollen ta'er ei beller
Hatten a', Faldera!
Min Molle den er god, det gamle Skrog
Er min Ven,
Den dreier sig med Vinden, den er klog,
- Det er den. -
Knap Vinden vender inden
Den saa sandt - Faldera -
Bemærker: blæser Vinden
Fra den Kant? Faldera!
De andre Moller brænde bedst de staae,
Det veed G u d!
Og Assuranæcompagniet maa
Punge ud!
De faaer en Beet i Krellen
Nok saa glat, Faldera,
-Men vi siar Lys paa Mellen
Dag og Nat, Faldera!
Jeg meler nu min Kage immervoek;
- Det siar Art, -
For jeg vil sia'e i Pose og i Sæk;
Det er klart.
Jeg som Correggio taler,
For jeg fandt, Faldera,
At ,,ogsaa jeg er Ma le r'',
Ikke sandt? Faldera.
Vi boe saa fornemt paa den grønne Vo ld;
Ved dens Skrænt,
De r siolde vi en Skildvagt og en Told-
Assistent;
Og vil vi kan vi slaae os
Ret til Ro, Faldera,
For de skal passe paa os
Begge to, Faldera!
Og efter Klokken Ni paa Volden ter
Man ei gane,
Kun Msllen gaser - den er ei gal og
Om den maa.
Den driver om med Vinger
Som et Lyn, Faldera.
Og see! mit Værk det bringer
Mig jo Gryn - Faldera k

T:,,Rullen gaae''
U:Rullevise,
U:som kan synges af Piger og Karle naar de rulle.
LINKTITEL:Rullen gaae
INDEXTITEL:Rullen gaae
F:
SIDE:57-59

Jeg synes den Rulle gaaer saa trang,
Rullen gaae
'Saa lad os nu faae en lystig Sang!
Rullen gaae
Syng engang! jeg syntes saa kjønt om
Visen du sang forleden om Brendum.
Rullen gaae
'Saa skal du see hvor Rullen gaaer.
Og. kjender du Drondums Dampbrænderie
Rullen gaae
De r kan jeg flet inte komme forbi,
Rullen gaae
Ja kjender du hans Aquavit den fine,
Saa kjender du ikke til Mav.pine;
Rullen gaae
Saa skal du see hvor Rullen gaaer.
Min Kone sender mig tidt med en Spand,
Rullen gaae
At hente hos Brøndum det varme Vand;
Rullen gaae
Spanden bli'er fuld - men blev jeg det Samme,
Saa fik jeg nok Prygl af min Madamme;
Rullen gaae
Saa skal du see hvor Rullen gaaer.
,,Ne i, syng mig heller de gamle Ord -
Rullen gaae
De kradser bedre som jeg troer -''
Rullen gaae
,, Ja! men see denne Sang er trykket,
Og den er ei heller saa pukkelrygget'' -
Rullen gaae
Saa skal du see hvor Rullen gaaer.
,,Armeen ligger derovre paa Als
Rullen gaae
Og du staaer her i en Kjælderhals''.
Rullen gaae
,,Jeg staaer ei leenger i Rullen, Rikke!
For stod jeg deri - saa kunde jo ikke
Rullen gaae
Saa knade ikke Rullen gaae.
Hiv op - nu synge vi alle Mand:
Rullen gaae
Rast over Stok med Stene kan
Rullen gaae
Vi raabe Hurra med vældigt Bulder,
For Land- og for Soe- og for Kjælder-Ruller
Rullen gaae
Saa skal du see hvor Rullen gaaer.

T:En ny og lystig Vise Pjaltenborgs Brand
F:
SIDE:60-62

saavel til Opmuntring, som og til en Advarsel
for den nedrige Stand at omgaaes forsigtigen
med I ld, Lys og Svovlstikker.
t '' I
  L! --------- ----------------------------
- F - B- F - - F - - M
4   i »
Zu-li - a Ju - li - a Iu - li - a Iu -li - a Hopsa - sa! Ju-li - a
l'V/te
--1------ >-
Iu - l i - a so - de Ju-li - a! Deu Vocg-ter stand-ser i sitVers,
-i
i I, I l
S--------- s ----------F ----------F ------
-------------, ,-----
----- ----------F ----------F ---------  ------
-----------------------------------------------
Brand han bro-ler og gjør Commers. Det klemter stot i
Taarnets Top;Sproiter-ne kom-mer i fuld Ga - lop.
c lulia J u lia
Ju lia J u lia Hopsasa!
J u lia Ju lia
Sode J u lia!
Den Vægter standser i sit Vers,
Brand han broler og gjer Commers,
Det klemter stot i Taarnets Top,
Spreiterne kommer i fuld Galop.
J u lia Ju lia osv.
,,He i Vægter! hvor skal Staget staae?''
,,Oppe paa Hjornet af Aabenraa'' -
,, I h Gud bevares, skal den Sorg
Ramme det prægtige Pjaltenborg!''
J u lia J u lia osv.
I Borgen boede der en Flok
Lazarusser - det veed jeg nok -
Men fine Folk man ogsaa fandt,
Josses der boede en Loitenant.
J u lia J u lia osv.
Og hvem der nu i Senge laae,
Naaede knap at saae Burer paa,
Men hvem der stod og sov - Hu rra!
Frelske sit Liv og sit To i endda.
Ju lia J u lia osv.
Og der kom En og der kom To,
En paa bare Been, En paa Skoe,
En kom med Hat - og den var graa
Og saa havde han Sokker paa.
Ju lia J u lia osv.
En drukken Mand de stæbte ned,
Mens til Værten han raabte vred:
,,Fiirs tillin g gav jeg Dig, min Ven,
Maa jeg saa be'e om de To igjen!''
J u lia J u lia osv.
Hvormange Men'ster der er brændt,
Er mig endnu ikke ret bckjendt -
Og hvem det er, man kan ei see,
Th i man finder kun Maverne.
J u lia Ju lia osv.
En chcmifk Svovlstik; blcv der sagt.
Har vor Pjaltenborg ødelagt -
Hvad er da Verdens Glands og Skin
Alt inod en usselig Fyrrepind?
J u lia Ju lia osv.
yde r l ig e r e Opl ysni ng
om denne syrgterlige Begivenhed indeholder følgende, til
Indrykkelse i et offentligt Blad indsendte Brev fra en af '
Beboerne (ordret astrykt).
,,Høy AZngstclig Meldelse.
Soren Jensen, Snekersvend af Profuionen 54 Aar
gammel, kan ikke undgaa at meddele enhver, om denne
Gruesome Skjabne Natten den 22 Martz lige under vores
Soveværelse Nr. 21 hvori befantes 4 Manspersoner opkom
denne Gruesomme I ld, da forstnavnte Vogitede som strax
kunde Merke at der var I ld i Huset og var strax Resolveret
at vogne de 3 andre Mand det første jeg greb til det var
at olme Døren og saa at der var I ld i Trapen og derefter
obnede et Vindu og saa at der var I ld i alle 4 Hjerner af
Gaarden da sammenfolder jeg mine Hænder og beder til
den Almægtige Gud om Hjalp og om jeg var skabl til at
brendes levende, som aldrig har gjort noget Menneske Ondt.
jeg fik den Aandsnervarelse og Refolverte at Bryde igiennem
Taget som lykkedes mig at komme op paa Skorstenen over
i den anden Gaard og en Mand med som nogen sat sig
paa Rygningen indtil Brandeorpset befattede snarest mulig
at komme bort som lykkedes med stor Moye, de andre 2
Mand vare bange for at falde ned og blev i Luerne. Det
Lykkedes dog mig at jeg fik min Frakke men ved min Udbrydning
fik jeg den Total Rogineret ligeledes mistede jeg
en Pakke med hvori var 2 Skjorter, 2 Vaste og 2 par
Strømper, ligeledes den jeg h''vde paa da jeg kom i Logi
havde jeg taget af mig og fik netop Tid til at tage Frakken
paa det nøgne Legeme.''


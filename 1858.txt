KILDE:H.V. Kaalund: <i>Et Foraar</i>, Jacob Lunds Forlag, Kbh., 1858.
DIGTER:kaalund
FACSIMILE:
FACSIMILE-SIDER:242


T:Forord
SIDE:ii-iii
FACSIMILE-SIDE:9-19
TYPE:prosa

Uagtet denne Digtsamling indeholder en Deel nye Digte, beder jeg dog Læseren nærmest betragte den som en Afslutning af en tidligere poetisk Virksomhed, ↄ: en Opgjørelse med en lyrisk, romantisk Ungdom, over hvilken jeg troer at være kommen ud, uden derfor at være kommen ud over Poesien. Dog dette maa Fremtiden afgjøre! Saameget er vist, at jeg, efter en mangeaarig Taushed, seer tilbage paa mine tidligere Frembringelser med et temmeligt uhildet Blik, der gjør mig istand til at erkjende, at der er Meget, som jeg har Grund til at ønske utrykt. Mine ældre Digte findes adspredte i forskjellige Samlinger, Tidsskrifter og Blade, de ere ikke naaet langt ud i Publikum og ere for Størstedelen udgivne i en ungdommelig Periode, uden Valg og Kritik. I denne uheldige Skikkelse vil jeg nødig flytte min poetiske Fortid med over i Fremtiden; derfor har jeg nu foretaget en Revision af mine Ungdomsarbejder, hvis Resultat er denne Samling af Digte. De nye slutte sig i Karakteer og Tone til de ældre, og disse ere saa lidet kjendte og tildeels saa omarbeidede, at de mulig kunne gjælde for nye. Resten af hvad jeg har skrevet overgiver jeg - med Undtagelse af de ,,Halvhundrede Fabler for Børn'', som jeg har udgivet i Forening med afdøde Maler Th. Lundbye - til Forglemmelse.

{rb:H. V. K.}


T:Sommerfuglene
F:
SIDE:1-3

En Sommerfuglesamling er disse mine Sange.
De flagred i mit Indre, der tog jeg dem tilfange.

Jeg vilde dem med Jubel i Verden udsende;
Men ak, da var de døde, - jeg kunde dem ei kjende.

Dog synes mig nu, da jeg dem atter bringer
Som spiller af min Ungdom et Skjær paa deres Vinger.

See derfor har jeg draget dem frem for Lysets Straale,
De blege Falæner og stukket dem paa Naale.

Ja, stukket dem paa Naale! og nu vil Verden dømme
Fra disse døde Sange til mine Digterdrømme.

Og den vil troe mig fattig, og den vil haanligt tænke:
,,Er det Din hele Rigdom, det Bedste Du kan skjænke?

Det er jo kun Frostmøl fra Din Vaar, den forsvundne,
Kun Tusmørkesværmere i Dæmringen fundne.

Selv, efter lange Aar, Du atter Dig nærmer,
Og er kun hvad Du var - kun en Tusmørkesværmer.''

O nei! o tro det ikke! o vent til de næste!
De røre sig derinde! der gjemmer jeg de bedste.

Som Pupper har jeg baaret dem skjult i mit Hjerte,
Som vingeløse Orme, som Tvivl og som Smerte.

De krøb mig ind i Sjælen med Livets Strid og Jammer,
Og hvad jeg led det veed kun mit eensomme Kammer.

Men af de stille Pupper og af de blege Larver
Kan blive Sommerfugle med alle Livets Farver.

Jeg synes, jeg mærker at Forvandlingen er omme
Jeg venter kun den varmende Solstraales Komme.

Som store Sommerfugle de røre sig derinde,
Med alle Livets Farver, med Vinger som skinne.

Maaskee skal det mig lykkes engang dem at fange:
Maaskee skal ud de flyve som jublende Sange!

Faa kun paa Jorderig eied' din Evne,
Eied' din Ild og Forstand;
Men, hvo var stor, og som Du dog den jevne,
Elskelig-livskloge Mand;
Lysalf og Cherub og knusende Kæmpe,
Viismand og Barn paa engang!
Hvo har som Du kunnet Sorgerne dæmpe,
Herlige Skjald, med din Sang!

T:Til Adam Oehlenschläger
F:Nordens Homeros! Hvad kan jeg Dig sige
SIDE:4-6
N:oehlenschlaeger,shakespeare,sophocles

Nordens Homeros! Hvad kan jeg Dig sige,
Som alt ei Tusind' har sagt?
Du, som din Stav over Aandernes Rige,
Har lig en Troldmand udstrakt!
Prise din Storhed? Den Vise er gammel,
Sjungen af Mange før mig -
Ak, fast jeg troer, fra jeg sad paa min Skammel
Elsked som Fader jeg Dig!

Saae jeg med Thor Dig til Ragnarok age
Vældig mod Afgrundens Orm,
Tyktes mig kraftig min Arm til at tage
Himlen og Jorden med Storm!
Sang Du om Axel og Valborg, og maled
Rørt Du Coreggio's Død,
Var det som Englenes Vinger mig svaled
Kindernes brændende Glød!

Da Du blev født, til Din Vugge nedstege
Muserne, smilende hver.
Sophocles, Shakespeare, og Ossian, den blege
Svæved usynlig Dig nær:
Malere, Spillemænd, Vise og Skjalde
Kyssed Din Pande og Kind;
Derfor Dit Prisma fik Glands af dem alle
Deiligt med Syvstjernens Skin!

Fulgt jeg har Dig i det Dybe, det Høie,
Fulgt Dig til Kamp og til Leg;
Dristigt, som Freier, med speidende Øie,
Op paa Dit Hlidskjalf jeg steg;
See, som den deilige Gerda, da røved'
Musen mit Hjerte, min Ro,
Ikke jeg dvæled', før blomstrende Løvet
Favned os Elskende to.

Tilgiv nu Skjald, at sig ynglingen nærmer,
Ført af Begejstringens Ild!
Kald bam ei Daare, og kald ham ei Sværmer!
Skjænk ham kun venligt et Smiil!
Vel mod Din mægtige, himmelske Lue
Faldt i hans Sjæl dog en Gnist;
Og hvis Du dybt i hans Bryst kunne skue,
Vilde Du elske ham vist!

Mejslen i Haanden man gav mig og Leret;
Ak, det blev dødt for min Haand!
Træerne grønne og Solstraaleskjæret
Drog til Naturen min Aand.
Penslen da greb jeg, men kasted den atter.
Nu først forstaaer jeg mig selv!
Nu mig med svulmende Bølger omfatter
Sangens henrivende Elv!

Tag da, Du Rige! hvad kjærligt jeg byder;
Tro mig, jeg veed det er lidt!
Blomsterne vilde paa Gjærdet dog fryder
Meer end de kunstige tidt.
Tag dem til Tak for Din Digtersols Straaler;
Men for Dit Hjertes især,
Du, som det Høie i Sole, Violer 
Endnu som Barnet har kjær!

T:Til Danmark
F:Hil dig Du Nordhavets
SIDE:7-12

Hil dig Du Nordhavets
Deiligste Datter,
Stille, velsignede
Fædreneland!

Øernes, Sletternes
Yndige Dronning!
Axebekrandset,
Sangrig og sangrig
Speiler Dit Aasyn
Mildt Du i Havet,
Det aldrig hvilende,
Himmelblaae.

Ei har du Klipper,
Trodsige vilde,
Ei tordnende Vandfald,
Ei svulmende Floder:
Fager mig tykkes
Er dog Din Græsmark
Yndig Din Strand.
Saftgrønne Bøge
Skygge i Skovene;
Himmelens Hvælving
I Vinternatten
Udspænder frit
Sit funklende Telt.

Markerne bølge med
Vældige Grave, -
Kongers og Heltes;
Underligt suse
Om Runestenen
Oldtidens Sagn.

Lystig ved Stranden,
Paa Fiskerleiet,
Solbrændte Søgut
Bøder sit Net;
Kirkebyer 
Og Bøndergaarde,
Krandsed' af Haver
Ligge paa Marken;
Rygteren driver,
Hvor Kæmperne blødte,
Hjorden tilvands.

Storken hvert Foraar
Kommer fra Asiens
Og Nilens Palmer,
Hvor Crocodillen
Snøfter mod Solen;
Hilser Din grønne
Lærketørvstue
Med knæbbrende Næb.

Isefjordsbølgen
Og Kongedybet,
Bugten ved Kjøge,
Ved Kolbergerheide
Sjunge en Drapa
Høit til din Ære,
Herlige, ældgamle
Fædreneland!

Mindes du dengang
Arken i Østen 
Paa Ararat landed?
Slægten af Japhet
Drog som Nomader
Op imod Norden,
For at befolke
Den hellige Jord.

Længe de søgte
Efter en Hjemstavn:
Yndige Danmark,
Dig da de fandt!
Venlige Lunde
Loe dem imøde,
Fiskrige Fjorde,
Bølgende Enggræs,
Sprudlende Væld.

Glædestaarer
Steg da de stærke
Kæmper i Øiet;
Danmark de nævned
Det yndige Land.

Hytter sig reiste,
Og vidt udbredtes
Slægten i Nord.
Moder Du blev til
Cimbrer og Ungler
Og stolte Normaner
Sagnrige Slæger
Som Verden behersked
Udgik fra Dig.

Ak, nu forlængst
Herlige Moder
Er jo Din svundne
Storhed en Saga.
Yndig Du smiler dog
Axebekrandset
Havombeltet
Deilig som før.

Fattig man kalder Dig,
Dog jeg Dig elsker,
Dog jeg mig nævner
Midt i Din Armod
Stolt som Din Søn!

Ja, om jeg stod nu
Midt i Arabiens
Paradis-Dal
Eller ved Indus
Eller ved Tiber
Vilde jeg længes
Efter Din Skovvang,
Vil jeg trække
Ud mod Din Tue
Barnlig min Favn!


Skjænk mig en Hytte
I dine Lunde,
Tæt ved det friske,
Rullende Hav!
Hellige Moder,
I Dine Arme
Skjænk mig to Fodsbred
Jord til en Grav!

T:Hilsen til Thorvaldsen
F:Vær velkommen Søn af gamle Norden
SIDE:13-15
N:thorvaldsen

Vær velkommen Søn af gamle Norden,
Vær velkommen til Din Moders Bryst!
Henrykt føler hun hvad Du er vorden,
Du, som ved Dit Værk forbauser Jorden,
Nævner Dig sin svage Alders Lyst.

Længe har forgjæves hun imøde
Aabnet Dig sin længselsfulde Favn;
Hendes Kæmpe-Sønner ere døde,
O, men de hun har endnu, de gløde,
Mens de juble høit Dit Brodernavn.

Tak da for den skjønne, rige Gave;
Tak for Æren, som Du skjænkte dem!
Tak fordi Du fjernt i Sydens Have,
Længtes til de gamle Kæmpegrave,
Til Dit fattige, Dit simple Hjem!

Skjøndt Dig flyder Fyrsteblod i Aaren,
Blev Du ei blandt Rigdoms Glimmer fød
Til den Høihed som forblinder Daaren;
Nei! af Armod er Du født og baaren,
Og til Fostermoder fik Du Nød.

Al Din Rigdom var Dit store Hjerte,
Din begeistrede, Din lyse Aand.
Som Prometheus greb Du Himlens Kjerte,
Skjænked Leret Liv og Fryd og Smerte,
Trylled Guder frem med Skaberhaand!

Lille Bertel, som med valne Hænder
Og i Armods Klæder ukjendt gik,
Sender nu sit Navn til Verdens Ender,
Hyldes overalt, hvor han sig vender,
For den Adel han fra Oven fik.

Og, naar de, som kappes om at bære
Dig, beskedne Thorvaldsen, paa Haand
,,Jordens Mægtige,'' forglemte ere,
Da skal Skjalden sjunge til Din Ære,
Da skal Du henrykke ved Din Aand.

Frem af Jorden gamle Marmorrester
Hæves skal og tale underfuldt,
Som det Eviges, det Skjønnes Præster;
Vidne skal de om den store Mester,
Naar i Muld Du længst har ligget skjult!

See, beundrende Dig hylder Jorden!
O, men hun, som tog Dig først i Favn,
Meest Dig elsker dog; det gamle Norden
Føler dybt, hvad hun ved Dig er vorden,
Jubler moderøm Dit Sønnenavn!

Men tilgiv, hun i sin Fryd maa sukke:
Alt har Aldrens Snee din Isse dækt -
Her i Danmark gynged jo Din Vugge,
O! hvi vil Du her ei Øiet lukke,
Slumre blandt den gamle Helteslægt?

Vil Du strax fra Hjemmet Afsked tage
I det første Gjensynsøieblik?
Hør Dit gamle Danmarks Moderklage:
Bliv dog her, hvor Dine Barndomsdage,
Hvor Din Ungdoms-Foraarsalder gik!

Her er intet kjælent, yppigt Eden,
Her er ingen evig Blomsterflor;
Og men Fuglen bygger selv paa Heden,
Der hvor Stormen suser over Reden,
Hvor kun hist og her en Lyngblomst groer.

Og en Udørk, hvor ei Vaaren kommer,
Er Dit Fødeland dog heller ei;
Kort, men skjøn er Nordens grønne Sommer!
Fremmed staaer Du hist blandt Sydens Blommer,
Med Dit Øies blaae Forglemmigei!


T:Kvindens Skabelse
F:Tidens Morgen frembrød i straalende Glands over Eden
SIDE:16

Tidens Morgen frembrød i straalende Glands over Eden,
Herlig sig Solen opsvang paa flammende Vinger af Mulmet,
Ormen krøb ydmygt i Støv, og Ørnen steg høit imod Skyen.
Dybt i Beskuen fortabt stod Manden: den nyskabte Adam;
Henrykt for Skaberens Værk han sukked med smeltende Længsel:
Ak! hvi kan jeg det Alt til mit bankende Hjerte ei trykke!
See, da danned ham Gud dets Billed af Roser og Lilier:
Ildens med Vandets Natur han blanded, og Slangens med Duens,
Klippens med Sivets: og skabt for Adam smilede Kvinden -
Englen, ved hvilken er tabt, men atter gjenfundet et Eden!


T:Aftenskumring
F:Hver en Smaafugl blunder
SIDE:17-18

Hver en Smaafugl blunder
I den dunkle Lund,
Med sit Hoved under
Vingens bløde Duun;
Hellig Taushed troner
Over Mark og Vang;
Fra det Fjerne toner
Kun en Vandrers Sang.

Svøbt i Duggens friske
Lette Perleslør,
Elverpiger hviske
Mellem Søens Rør:
Medens Alfer kigge
Frem af Busk og Krat,
Engens Blomster nikke
Tusinde Godnat.

Trættet af sin vilde,
Stolte Kæmpegang,
Bølgen luller stille
Paa sin Aftensang;
Bugten mod den strækker
Blomsterarme to,
Som et Barn den lægger
Sig deri til Ro.

Ogsaa jeg vil følge
Længslen i mit Bryst,
Som den vilde Bølge
Søge Fredens Kyst!
Vidt min Sjæl, du flakked
Uden Ro og Rist;
Nyd da nu en stakket,
Ak, kun stakket Frist!

T:Ephemer-Glæden
F:Klart straaler Slottet i festlig Glands
SIDE:19-20

Klart straaler Slottet i festlig Glands
Af tusind blændende Kjerter;
Der hvirvle sig oppe, i lystig Dands,
De stolte Menneskehjerter.

Men ude ruger den sorte Nat
Med Storm og med Lyn og Torden;
Det suser saa vildt over Vei og Krat,
Mens Regnen pladsker paa Jorden.

De høre ei Sangen af Nattens Storm,
Der pidsker Regnen mod Rude:
,,Ja tuml dig kun, Du stakkels Orm,
Snart er med Din Lyst det ude!

Snart veirer jeg hen Dit usle Støv -
Saa dands Du kun lystigt derinde!
Snart dandser Du om bag vissent Løv,
For susende Hvirvelvinde!

I Secler jeg sang over Tidens Hav:
Stig kun, du rastløse Bølge!
Snart tumle sig Andre paa Din Grav;
Men Alle de skulle Dig følge!''


T:Niels Ebbesens Mindestøtte
F:En Bautasteen paa gammel ærlig Viis
SIDE:21-24

,,En Bautasteen paa gammel ærlig Viis
Vil Danmark for sin kjække Martyr reise,
For Ridder Ebbesen fra Nørreriis,
Paa Randers Torv skal Æresstøtten kneise;
Der skal i Seclers Storme stolt den staae,
Paa Heltedaaden pegende tilbage,
Mens Slægterne som komme og som gaae,
Skal føle Hjerterne til Storværk slaae
For gamle Dannemark i Trængslens Dage!''

Saa hæved nylig sig en liflig Røst
Blandt Larmen af de travle Arbeidsbier,
Den klang saa fædrelandsk med Liv og Lyst,
Som Tonen i de gamle Melodier,
Som Hedelærkens Foraarssang den lød,
Og herlig hæved sig i Manges Minde
Den Tid, da Atterdagens Sol frembrød
Og Ebbesen dens Morgen farved rød
Med Blod af Danmarks frygtelige Fjende.

Men nu er atter Alt saa dødt og tyst,
Om Mindestenen høres knap en Stemme,
Og denne Taushed har en Uglerøst,
Som Livet af det bedste Haab kan skræmme.
See, derfor lyder høit mit Harpeslag,
Som mig mit Fødelands Natur det lærte
I Lærkens Pindsesang, i Stormens Brag;
Frit vil jeg tale, Ebbesen, Din Sag
Med Toner, hented’ dybt fra Danmarks Hjerte!

Hvi er det da saa tyst? Fordi, o Skræk!
Fordi vort undertrykte Lands Befrier
Som Morder plettet er - med holsteensk Blæk;
See derfor Danmarks Folk forsigtig tier!
Vi kunde lettelig fornærme Een
Af hine Pennehelte, som os love
I Gotthorp at opreise Geert en Steen;
Slig Strid os kunde vorde let til Meen!
Og derfor lade vi nu Sagen sove.

O nei, mit elskte Fædreland, saa dybt
Jeg kan ei troe, Du er i Afmagt sunken!
Du, som med Daad har Verdens Studsen kjøbt,
Er Du en Olding nu saa svag og lunken?
Er slukt Dit Ørneblik, er koldt Dit Blod,
Som blussed stolt, ved Danmarks Navn, i Kinden.
Er Egen marvløs, trøsket i sin Rod?
Saa lad os jevne ud, o Dannebod,
Den Vold, som stærk Du reiste imod Fjenden!

Ja, hørte Du, hvis trætte Kæmpebeen
Fem Secler har paa Ærens Laurbær sovet,
Til Dværgekvækket mod Din Mindesteen,
Du vilde ryste paa Dit ædle Hoved
Og sukke høit, ei for Dit Navns Forliis,
Men over Folket, som Du Frihed kjøbte,
Da Du dets Bøddel slog paa Ridderviis,
Det Folk, som Secler stemte i Din Priis,
Og nys med skjændigt Mordernavn Dig døbte!

Dog nei, det ligner ei, Du Danske, Dig!
Det er kun fremmed Klint, som skjuler Hveden,
En fremmed Faarekyllings hæse Skrig,
Som røver Fædrelandet Moderglæden!
Du vil ei glemme Broderheltens Løn,
Og lade feig Dig skræmme ham at hædre
Med Mindets Krands, som blomstrer evig grøn.
Du er dog ei en saa vanslægtet Søn
Af Moderen til hine store Fædre!

Ham kan Du takke for, at Dansk er til,
At Du et Fædreland urgammelt eier,
At med sit Frelsenskors i Kampens Ild,
Det himmelfaldne Dannebroge vaier.
Ja, ham, hvis Kæmpesværd Tyrannen slog,
Ham kan Du takke trindt i Mark og Skove,
At end Du trylles af Dit Fædresprog
I Skjaldesang, i Tale og i Bog,
Og at du bygger under danske Love!

Naar Hedens Lyng i Blomster atter staaer,
Da er det nu femhundred Somre siden,
At Danmark saae det store Jubelaar,
Da Folket vaktes efter Jammertiden;
O, lad Niels Ebbesen da reise sig
Ved Kunstens Tryllestav igjen af Graven!
En Æresstøtte bliver det for Dig;
Men lytter Du til hint udanske Skrig,
Da over Dig Du selv vil bryde Staven!


T:Konen ved Ledet i Frederiksdal
F:Naar gjennem det deilige Frederiksdal
SIDE:25-27
VARIANT:kaalund2018060538

Naar gjennem det deilige Frederiksdal
I den varme, duftende Sommer
Du drager hen gjennem Bøgenes Sal
Og aander den Luft, som kjølig og sval
Fra Fuursøens Bølger kommer,
Da seer Du paa Veien i Skoven et Led,
Du behøver ei længe at søge:
Den fattige Ledkone bygger derved
I Ly af de mægtige Bøge.

Fra tidligste Morgen til Aftenen seen,
I Støv og i brændende Hede,
Og enten Du kommer paa bare Been,
Eller ager afsted som en fornem Een,
Er altid hun villig tilrede.
Naar Hjulenes Rumlen og Hestens Galop
Og Fodtrin paa Skovvejen lyde,
Da springer fra Finlapperstolen hun op
For Ledet tilbage at skyde.

Selv har hun en Hytte ved Vejen sig bygt
Af nedfaldne samlede Grene;
Af ældgamle Bsge er Taget beskyg't;
Som Fuglen i Reden, saa luunt og saa trygt,
Hun boer der i Skovhytten ene.
Med duftende Granriis er Taget belagt,
Og rundtom er luget for Nælder,
I Lænke ved Døren en Mops holder Vagt
Med udklippet Halsbaand og Bjælder.

Den Hytte mig volder et hjertligt Behag,
Skjøndt mere den ligner en Æske,
Og skjøndt kun den hele bestaaer af et Tag,
Skjøndt ei den er byg't i den gothiske Smag,
Den romerske eller den græske;
Og hvergang jeg gjæstede Fuursøens Bred
Og Møllen og Bakken og Slottet,
Jeg først dog en Stund ved det venlige Led
Ved Synet af Hytten mig gotted.

Saa mangen en Gang har jeg titted derind
Fra Bøgene og fra det Grønne,
Forunderligt rørt af det kjærlige Sind,
Hvormed det enfoldige, fattige Skind
Har villet sin Armod forskjønne:
Smaabilleder, klipped af Fiirskillingsark,
Og Guldpapiir Væggene smykke,
Af Blomster og Urter fra Skov og fra Mark
En Ramme omkrandser hvert Stykke.

Den fattige Pyntning, den er mig saa kjær,
Den adler den kunstløse Hytte,
I den jeg en hellig Bestræbelse seer,
Som selv midt i Armoden tænker paa meer
End det som kan sandseligt nytte;
Enfoldig og smagløs og underlig vel
Den her i sin Barndom sig viser,
Men bærer dog Præg af den evige Sjæl,
Og derfor den Hytte jeg priser.

Naar Vinteren flygter med Storme og Slud,
Og Lærkerne slaae i Skjærsommer,
Og Jorden staaer smykket som smilende Brud,
Og atter Du iler til Fuursøen ud
Og hen gjennem Skovledet kommer.
Da stands ved den fattige Ledkones Bo,
Og hvis den som mig kan Dig fryde,
Da skjænk hende venlig en Hvid eller to,
Hvormed hun den bedre kan pryde.

T:Til Historiemaler Adam Müller
U:(Ved hans Afreise til Rom)
F:I Østerland leved en Yngling engang
SIDE:28-29

I Østerland leved en Yngling engang,
Han elsked en funklende Stjerne;
Ved den kun hans Hjerte saa inderligt hang,
Mod den gik hans Vei i det Fjerne;
Det herlige Lys i det natlige Blaae,
Mod det han kun stræbte, mod det han kun saae.

O! Du som forlader den hjemlige Strand,
Hvor Mindet om Barndommen smiler,
Du ligner hin Yngling fra Palmernes Land,
Hvor Kunsten Dig vinker, Du iler;
Til Jorderigs Dronnings den blomstrende Grav,
Til Høienes Stad Du nu flytter Din Stav.

Din Aand som har aabnet sin svulmende Knup,
I Syden sig rigt skal udfolde.
Du kraftige Skud af den herlige =Stub=,
Opvoxed i Norden det kolde;
Beskeden og stille Du vandrer Din Vei.
Hvo skued Dit Arbejd, og elsker Dig ei?

Lad Syden kun see, at Barbaren fra Nord
Som Sværdet kan Penselen bruge.
Af Blomsterne hist i den evige Flor,
Som Bien Du Honning skal suge,
Og bringer den ærlig til Øresunds Kyst,
Den hjemlige Kube til Stolthed og Lyst!

Thi hvor Du end flytter Din Vandringsstav frem
I Verden den vide derude,
Du vil ei forglemme Dit fattige Hjem,
Hvor Iisblomster groe paa vor Rude;
Du vil ei forglemme de Brødre, som he
Har Hjerte og Sands til at skatte Dit Værd.

Lad Kvinderne sørge, vi ville som Mænd
Med Munterhed Afsked nu tage;
Og freidigen haabe, vi sees vel igjen
Engang i de kommende Dage.
Vi ønske Dig Sundhed og Hæder og Held!
Vor nordiske Broder, Farvel! Farvel!

T:Ved Frederik den Sjettes Død
F:En Sphinx med Fingeren paa sin Mund
SIDE:30-34

En Sphinx med Fingeren paa sin Mund,
I Dæmring Fremtiden ruger,
Mens Kongegraven ved Leire-Lund
Sit Bytte hungrig opsluger.
Som tusindaars Olding Kirken seer
Veemodigt ned paa den Jordefærd,
Mens Hjertesukket fra Norden
Hensuser vidt over Jorden.

Nu staaer den kjærlige Drot forladt
I Graven blandt sine Aner,
Hvor Vinden sukker i sorte Nat
Igjennem de revne Faner,
Hvor ingen Tjenere paa hans Vink
Tilrede haste som Lynets Blink,
Hvor Faarekyllingen gnaven
Er Kammersanger i Graven.

Af Leiet svæver, naar Midnat slaaer,
En Skare med gyldne Kroner:
Kong Svend hos Vilhelm i Choret staaer,
Ved Alteret Axel troner;
Da glider Skyen fra Nattens Sol,
Den skinner paa Saxos Munkestol,
Det klinger bag Murens Stene
I Haralds muldnede Bene.

De samles Alle foruden Støi
Som Helteskygger ved Lethe;
Rolf Krake svæver fra Markens Høi,
Hist hæver sig stolt Margrethe,
Fra Kjeldren samler Kong Christian op,
Paa Sværdet han støtter sin Kæmpekrop.
De Volmarer tre i Vrimlen
De straale som Stjerner paa Himlen.

De hørte den gamle Kongeport
I rustnede Hængsler dundre;
Ind bare de Bønder en Baare sort -
Vel maatte de Døde undre:
Det var jo ret som ved Balders Død, 
Da Alles Øine i Taarer flød;
Ja, selv fra Palmernes Zone
Farvel imod Norden tone.

Som Vindenes Suk i et bladløst Krat,
De tale blandt Fortids Rester:
,,Hvo er Du, Du som i Gravens Nat
Fra Kongesalen os gjæster?
Stat op en Stund af Din Dødningseng!
Hvad har Du virket for Danmarks Væng?
Thi siden ældgamle Dage
Ei hørtes til Liigtog Mage.

De Bønder, som bare Dit døde Muld,
Vel dreves af Fogdens Svøbe?
Maaskee man maatte for lumpent Guld,
Som Leiesvende dem kjøbe?
Hvi fletter man Dig den Hæderskrands?
Du vandt vel Seire til Lands og Vands
Og hævede Danmarks Vælde,
Saa andre Folk bleve Trælle?''

Da reiser den gamle sølvgraae Drot
De trætte Lemmer fra Baaren;
Med Mildhedsstraalen i Øiet blaat,
End vædet af Afskedstaaren.
Kong Christian knap han til Skuldren naaer,
Dog kongelig han blandt Skaren staaer.
Omkring den salvede Gamle
Sig Danmarks Konger forsamle.

Han peger hen paa sin Kistes Skrift
Paa Hjerte riig, ei paa Ordet -
,,Der kan I læse mit Livs Bedrift,
Og hvi jeg med Graad blev jordet.''
Og alle de see paa Baaren med Lyst,
De skue Sandhedens Folkerøst
Ved Maanens bleggule Straale,
Og undrende Gubben maale.

,,Ja, Du har vundet en Seier stor,
Som ingen af os har oplevet!
Den Bonde som Aaget tynged til Jord,
Ham har til Frihed Du havet!
Du løfte den sorte Negers Haand
Af Slavehandlerens Bøddelbaand!
Du staaer som Fader omringet
Af Folkeraadet paa Thinget!

,,Ja, ærligt har Du fortjent Din Krands
Saa raabe de rørte Alle,
Og Hænderne lægge de hver i hans,
Og Folke-Kongen ham kalde.
Kong Christian trykker ham i sin Favn,
Og begge velsigne de Danmarks Navn,
Mens Vinden susende griber
I Orgelets sølverne Piber.

,,I Fred og Krig vil med Ild og Lyst
Vi Folket til Daad besjoele,
Og aabne det stolte Kongebryst
For Friheds dristige Mæle!
Thi Magten snart med Despoten døer,
Hans mægtige Scepter er dog kun et Rør!
Men Kjærligheds hellige Vælde
Sit Hoved til Folket kan hælde!''

T:Til Historiemaler, Professor Eckersberg
U:Ved hans Halvhundredeaars Jubilæum
F:Vi bringe Dig vor Hylding, kjære Gamle!
SIDE:35-36
ID:kaalund2001061504
N:eckersberg,thorvaldsen,kuchler,marstrand,bendz,juel

Vi bringe Dig vor Hylding, kjære Gamle!
Foruden Faklers Glands kun med en Sang,
Vi ved Dit Vindue os i Natten samle;
Ei Opsigt elsked Du paa Livets Gang.
Om af den yngre Slægt den Ældre glemmes,
Vi vil dog ikke følge Modens Viis;
Af vore fulde Hjerter her istemmes.
Beskedne, gamle Eckersberg, Din Priis!

Mens Tvivl og Uro gjære trindt i Livet,
Mens Ormen gnaver skjult i Tidens Eg,
Er Kunsten som en deilig Drøm os givet,
I den sig neier Sol og gyldne Neg.
Mens Verdens Babler styrte i Ruiner,
Du sidder der med Haaret sølvergraat,
O Kunstens Søn, og seer med milde Miner
Paa Livet, som fra et Morganaslot.

Naturen elsked Du, og glad Dit Øie
Hang ved Guds Himmel og det friske Hav,
Et Straa, lidt Solskin kunde Dig fornøie.
Og hvad Du saae, Din Pensel sandru gav;
Dog for Din Sjæl blev hvert et Billed ringe
Mod Værket af Guds Almagts Fantasie,
Dig Kunsten paa Naturens Ørnevinge
Er kun en liden deilig Kolibri.

Som Lærer har Du ærligt vidst at gavne:
En Küchler, Marstrand, Bendz og mange fleer
Skal hæve med europakjendte Navne
Dit Mesterværd, naar Du er ikke meer.
Og medens Verden Danmarks Thorvald ærer,
O Eckersberg, Din Roes skal ei forgaae:
Som Kunstner stor og høitfortjent som Lærer,
Som Menneske saa elskelig som Faae!

Fred med Dit hvide Haar paa Livets Aften!
Langt fra Din Tærskel vige Sorgens Aand,
At længe Du bevare Kunstnerkraften,
Dit sikkre Øie og Din faste Haand!
Fred med Dit Liv, til Du hos Juul faaer hjemme
Høit paa Udødeligheds lyse Bjerg!
Vor gamle Lærer, aldrig vi forglemme,
Vor Ven, vor elskelige Eckersberg!

T:Kjærligheds Trang
F:Dig Kjærligheds veemodsfulde
SIDE:37-38

Dig Kjærligheds veemodsfulde,
        Hellige Trang!
Dig vier i Verdens Kulde
        Jeg denne Sang.

O elsk mig! leer i sin Vugge,
        Det lille Noer;
Ved Graven høre vi sukke
        De samme Ord.

O elsk mig! trygler hver Alder
        Paa Støvets Vei;
Det jamrer i Livets Haller:
        Forstød mig ei!

Og Kvindens svulmende Hjerte,
        Og Mandens Bryst,
Og Veemod, Glæde og Smerte
        Har samme Røst.

Saa klager, sukker og vaander
        Det dybe Savn,
Og Aander knuge med Aander
        Sig tæt i Favn.

Ja, Kjærligheds hellige Vælde!
        I Verden vild
Du Puden er jeg vil hælde
        Mit Hoved til.

O, bær mig paa bløde Arme
        Over Tidens Strøm,
Mig, og min brændende varme
        Begejstrings Drøm!

Ja, hæv mig mod Lysets Porte
        Med Guddomskraft,
Skal ei i Natten den sorte
        Min Sjæl gaae tabt!

T:Aftenskyerne
F:Naar Aftenen breder om Jorden sit Slør
SIDE:39-40


Naar Aftenen breder om Jorden sit Slør,
Da ligge i Vesten de deiligste Øer;
Fra skinnende Sletter, hvor Alferne boe,
Hensuser om Jorden den himmelske Ro.

Og Menneskesjælen sig stirrer fast blind
Med Længsel i Paradisdalene ind;
Den drømmer at see paa den rødmende Sky
Bag gyldene Bjerge Seraphernes By.

Som Barn, naar jeg leged i Dæmringen før,
Jeg skued med Undren de deilige Øer;
Da tænkte jeg: naar jeg engang bliver stor,
Til dem vil jeg gaae om den rullende Jord.

Ja, dem vil jeg søge bag Bjerg og bag Hav,
Med Randsel paa Ryggen og Pillegrimsstav;
Naar rigtigt jeg søger, jeg finder dem vist,
Og bygge hos mig skal de Elskede hist.

Ak, nu er jeg voxen - Arabiens Hest,
Saa rap og saa vild som den susende Blæst,
Med Sporer i Siden og flagrende Man
Mig bringer ei til det forjættede Land.

Og gik jeg om Jordkloden modig min Vei
Over svimlende Bjerge, jeg naaede det ei,
Hvad enten jeg flyver mod Vest eller Øst
Med uendeligt Savn i mit Menneskebryst.

Ak, Elskte, jeg er ei uskyldig som før!
I Taage forsvinde de himmelske Øer;
Og var selv et Eden den rødmende Sky,
Hvad skulde jeg Daare i Englenes By!


T:Alverden er syg
F:Alverden er syg, Alverden er mat!
SIDE:41

Alverden er syg, Alverden er mat!
Mig tykkes den ganger paa Held;
O, jeg gad lystigt svinge min Hat
Og bestige det høieste Fjeld.

Den smaalige Klogskab, den visne Fornuft
Gjør Barmen hernede trang;
O, jeg gad indaande den renere Luft
Og føle mig ung engang!

Ja, Verden synes mig ganger paa Held,
Den har saa vrantent et Smiil!
O, jeg gad bestige det høieste Fjeld,
Vel over Jorden en Miil.

O, jeg gad stige paa Bjerget op
Og juble og svinge min Hat;
Og greb mig en Hvirvelvind paa dets Top
Da syge Verden: God-Nat!

T:Den stumme Sorg
F:Kom liden Thora, kom og sid
SIDE:42-45

Kom liden Thora, kom og sid
Søsterlig ved min Side!
Alt i Morgen mig seer i Strid
Solen i Østerlide.

Hvæsset er nu min lette Piil,
Skærped' Gangerens Hove;
Kvælden kaster sit Afskedssmiil,
Gjennem de dunkle Skove.

Sladdre vil vi i Aft'nens Stund,
Sladdre som gamle Venner;
Sid ved min Side og ræk mig kun
Dine sneehvide Hænder!

Barn Du var, da vi skiltes ad,
Nu alt en Jomfru stille.
Husker Du, da paa mit Knæ Du sad,
Deilige Thoralille?

Nu skal atter i Kamp jeg bort,
Falder maaskee i Morgen;
Vikingen kan kun dvale kort.
Har ikke Tid til Sorgen.

Derfor vil vi nu sammen lee,
Barnligen os fornøie.
Kan Du ei meer som fordum see
Kjærlig mig i mit Øie?

Hovedet ryster Du taus og bleeg -
Er Du ei meer den Gamle,
Siden Du voxed fra Barnets Leg,
Voxede fra Din Skamle?

Lidet til Livets milde Lyst
Kjender den haarde Kampe;
Frygter maaskee Du min stærke Røst,
Vil jeg den gjerne dæmpe.

Kampens Bulder og Sværdeslag
Hærder en Vikings Stemme;
Naar man har raabt gjennem Stormens Brag,
Kan man vel Møer skræmme. 

Kan maaskee Dig mit barske Skjæg
Og mit Øie forskrække,
Vil jeg tage min Hjelm fra Væg
Og mit Hoved bedække.

Taus og bleg Du i Hytten gaaer,
Siger ei hvad Dig feiler;
Thora, siig om Dit Hjerte slaaer
Hemmeligt for en Beiler.

See! jeg giver Dig alt mit Guld,
Da kan Dit Bryllup stande;
Lykken mig bliver vel atter huld
Paa de skummende Vande.

Seieren og den raske Daad
Mere end Guld jeg skatter. -
Hvorfor brister Du ud i Graad,
Deilige Kæmpedatter?

Har man krænket Dig? er Du syg?
Hvad har bleget Dig Kinden?
Kvinden er kun en Lillie myg,
Visner for Nattevinden.

Gaa og læg Dig til Slummer hen!
Let udsover Du Sorgen.
Langt fra Dig er Din Barndomsven,
Naar Du vaagner i Morgen.

Mægtigt lokker ham Kampens Gru,
Han maa sin Lykke friste.
Ræk ham Munden til Afsked nu;
Det er maaskee den sidste.

Bleg og stille Du staaer som før,
Taus Du Dit Hoved ryster. -
Nu, saa Farvel da! ifald jeg døer.
Mindes mig da som Søster!

T:Forstrøstning
F:Jeg sad og saae
SIDE:46-47

    Jeg sad og saae
    Mod Skyen graa,
Og veed Du hvad jeg tænkte paa?

    Jeg tænkte, Ven,
    Engang som den
Vil Livets Kummer svinde hen!

    Vi skue til
    Ved Skyens Spil,
Og finde hver hvad selv vi vil.

    Ja, hver vil see
    Kun sin Idee, -
Man græde maa derved og lee.

    Hvor jeg saa grandt.
    Kun Myggen fandt
Min Nabo saae en Elefant.

    Men Skyen gaaer.
    Og Sol opstaaer
I Østen som for tusind Aar.

    Saa gaaer dernæst
    Den ned i Vest
Hver Aftenstund, trods Regn og Blæst.

    Dog fra dens Vei
    En Tomme ei.
Den rokker ikke Du og jeg.

    Og derfor fro
    Jeg gaaer til Ro,
Og holder paa min simple Tro:

    At Skyen gaaer,
    Men Sol opstaaer
I Østen som for tusind Aar!

T:Vor Tid
F:Nu skriver fast Alle den dejligste Stiil
SIDE:48-51

Nu skriver fast Alle den dejligste Stiil,
Man digter og rimer saa yndigt;
Kritiken gaaer efter med Høvl og med Fiil,
Og det saa det næsten er syndigt.
Saa priser man Literaturens Held;
Men det smager ikke af Livets Væld.

Forstanden driver saa kløgtigt et Spil,
Den alt i Systemer vil føie;
Ja vist skal af Øine der skarpe til
At træde et Synaaleøie!
Men Musen dog aldrig fødte et Fjeld -
Som før græder Aanden for Livets Væld!

Ja Verden, den bliver saa led og saa kjed,
Den gaber og skaber sig kræsen;
Saa kildrer man den med lidt Vittighed
I Siderne og under Næsen,
Og Narrenes Brixe slaae Smæld i Smæld;
Men det smager ikke af Livets Væld.

Heel broget er Smagen fra Taa og til Top,
Modern, antik og romantisk
Min Stol pompeiansk og kinesisk min Kop;
Dog skaber sig Dverrgen gigantisk:
Et Been i Dalen og et paa Fjeld;
Men det smager ikke af Livets Væld.

Effekten! Effekten! tilbeder vor Slægt:
Man skyder paa Fyrster og Konger,
Saa kappes Ens Hoved med megen Effekt,
Man nævnes af tusinde Tunger;
Der prækes og gjøres urimeligt Spræl -
Men det smager ikke af Livets Væld.

Lidt Nyt maa det være! ja vist noget Nyt!
Nu trænge vi til det Pikante;
Saa vender man Tingen paa Vrangen, Pyt!
Til Pirringen ere vi vante.
Den Nyhedslyst er mig forskruet og grell,
Ældgammelt som Livet er Livsens Væld.

Med Dampen man seiler, trods Veir og trods Vind
Og kalder sig Kræfternes Herre;
Man damped sig gjerne i Himmelen ind,
Men bliver dog ude, desværre!
Som før er af Hunger og Død man Træl -
Af Kuldamp smager ei Livets Væld!

Ja, trods al vor Kløgt og vor smukke Stil,
Og alle de mange Maskiner,
Vor Tid har om Munden saa sygt et Smiil,
Og sørgende ere dens Miner.
Det tykkes mig tidt som det lider mod Kvæld,
Som vi skal gjenfødes i Livets Væld!

Naar Bølgen sig løfter, den synke maa
For atter sig mægtigt at hæve
Saa lad det kun falde, hvad ei kan bestaae,
Hvad Aanden tilhører skal leve!
Jeg troer det forvist, det hæver sig vel
Med seierrig Pande af Livets Væld!

Jeg troer det forvist, jeg stoler paa Gud!
Til Lise for Menneskesorgen,
Den Kamp for Lyset skal kæmpes ud,
Og Dæmringen følges af Morgen,
Ja friskere Sløgter til Jorderigs Held
Opdukke, forklared', af Livsens Væld!

Men naar skal den komme, den store Idee,
Som Tiden forjætter at føde?
Skal fjernere Slægter dens Straaler først see,
Naar vi, som den aned, er døde?
Jeg havde saa gjerne kvæget min Sjæl
Ved Livets evige Sundheds Væld.

Jeg havde saa gjerne hilset med Sang
De lysere, skjønnere Dage!
Men Tiden henvandrer urokket sin Gang;
Det hjælper slet ikke at klage.
Thi maa jeg end synge som Lærken i Kvæld,
Jeg jubler som den dog for Livets Væld.

T:Kom glade Overgivenhed
F:Kom glade Overgivenhed
SIDE:52-54

Kom glade Overgivenhed
Og Fryd for Ingenting,
O, kom og tag mig atter med
Til Dands og Leg og Spring!

Min Kind har Skjæg, dyb er min Røst,
Og jeg er stiv og sat;
Kom overgivne Barndomslyst,
Flet Blomster om min Hat!

O drag mig ud til Skov og Eng, -
Jeg kjedes ved min Bog;
Drag mig, som naar den vilde Dreng
Du før til Frihed drog.

Ja, gjør mig glad og let og mild,
Som fordum Du mig fandt,
Før Verdens Alvor gjør mig til
En mørk og stiv Pedant.

Nu spørger koldt mit Hoved, om
Min Glæde har en Grund,
Hvis ei, da er den Latter tom,
Som toner fra min Mund.

O, hvad skal Fryd med ydre Grund!
Alverdens Sorg som Fjer
Bortvifter jeg jo med min Mund,
Naar jeg som Barnet leer.

Hvad hjalp det vel om Jordens Guld
Man lagde i min Haand?
Det blev kun Muld som andet Muld
For en mismodig Aand.

Og steg jeg end til Ærens Top,
Fandt jeg min Glæde der?
Uhyre svulmer Ønsket op
Og hvisker altid: Meer!

See, Verdens Herre seer sig midt
I Pragten arm omkring -
Den sande Fryd behøver lidt,
Den leer ad Ingenting.

Naar Barnet jubler sjælefro
Spørg det engang: for Hvad,
Alt hvad det veed, er at det lo
Fordi dets Sjæl var glad.

O, kom min gamle Glæde, Du!
Jag mine Griller hen;
Jeg vil jo være nøisom nu,
Gjør mig til Barn igjen!

Man bliver en Forstening stiv
I Tidens kolde Elv;
Giv mig de Indfald, fuld' af Liv,
Som sprudle af sig selv.

Giv mig den friske Barndomslyst
Og Fodens lette Iil,
Det raske Blod, det aabne Bryst
Og glade Ungdomssmiil.

Kom tag mig atter, tag mig med
Til Dands og Leg og Spring,
Min gamle Overgivenhed
Og Fryd for Ingenting!

T:Før hun var voxen
F:Før da til Valsen
SIDE:55-57

Før da til Valsen
Jeg hende bød,
Da blev til Halsen
Hun næsten rød.

Da var hun stille.
Da var hun bly.
Og kom jeg, vilde
Hun altid fly.

Men nu - nu purrer
Hun i mit Haar
Og skjelmsk mig Burrer
Paa Frakken slaaer.

Saa let i Flugten
Er ingen Hind;
Som Ferskenfrugten
Er hendes Kind.

Med korte Ærmer,
Paa bitte Skoe,
Hun om mig sværmer;
Jeg har ei Ro.

See den Poliske,
Nu staaer hun der,
Med gule Piske,
Og hjertensleer. -

Du søde, lille,
Forfløine Skarn!
Vær nu et stille.
Fornuftigt Barn.

Min Kind hun klapper,
Men strax igjen
Af Haanden snapper
Hun mig min Pen.

Nu er Du fangen.
Du Vildkat, Du!
Hvad faaer for Sangen
I Løn jeg nu?

Ja, vend Dit Hoved
Og hvisk kun: tys!
Har Du ei lovet
Mig tusind Kys?

At bryde Pagten,
Det gjælder ei -
Her er Contrakten,
Og her er jeg.

Nei, nei, nu bliver
Det alt for galt!
Kvittering giver
Jeg strax - betalt!

T:Da hun var voxen
F:Med milde Blikke
SIDE:58-59

Med milde Blikke
Du paa mig seer -
Du kan slet ikke
Forstaae mig meer.

Du er saa stille.
Du er saa bly;
Jeg er den vilde
Forrevne Sky.

Ved Kildevoven
Du venlig gaaer.
Mens jeg foroven
Paa Bakken staaer.

Du elsker Freden,
Dit Sind er let;
Jeg troer, af Eden,
Jeg snart blev træt.

Naar Stormen dundrer
Jeg lystigt leer;
Men Du, Du undrer
Og paa mig seer. -

Og dog Du hænger
Saa ømt ved mig.
Og dog jeg trænger
Saa dybt til Dig.

T:Tankens Elv
F:Den larmende Dag maa svinde
SIDE:60-61

Den larmende Dag maa svinde,
    Men i mig selv
Uroligt styrter derinde
    Sig Tankens Elv.

Om Hjertet skylle dens Vover
    Med rastløs Iil,
Og Mindet bøier derover
    Sin Taarepiil.

Slet Intet kan Strømmen standse;
    Erfarenhed
Ophænger visnede Krandse
    Hver Dag derved.

Min Sjæl paa Bølgerne gynger,
    Ved ei hvorhen;
Mod Stjernerne de mig slynger
    Og ned igjen.

Forsvundne Verdener dølger
    Den stride Elv;
Men evigt bruse dens Bølger
    Dybt i mig selv.

Og om jeg lukker mit Øre
    For Verdens Larm,
Jeg kan dog Brændingen høre
    I egen Barm.

T:Naar Du er træt
F:Naar Du er træt, naar Du er kjed
SIDE:62-63

Naar Du er træt, naar Du er kjed
Af Verden og dens Smaalighed,
Da skynd Dig fra den trange Muur
Ud i Guds mægtige Natur.

Og naar Du Dig paa Sletten seer.
Hvad eller mellem Skovens Træer,
Da kast Dig ned i Græsset, bøi
Din Ryg tilbage mod en Høi.

Og skam Dig ei for Du er stor:
Læg Dig kun paa den grønne Jord,
Men see Dig først forsigtig om,
Du arme Træl af Verdens Dom.

Dog hvis Dit Blik foroven seer
Kun lutter Vind og lutter Veir,
Da reis Dig atter, gaae Din Vei,
Thi Kjære, Du forstaaer mig ei.

Men Du, som Aandens Kampe stred,
Kom, læg Dig træt paa Høien ned,
Og fæst en Stund Dit Øie paa
Det grændseløse Himmelblaa.

Henover Dig gaaer Luftens Strøm.
Du synker i en stille Drøm.
Vend kun Din Ryg til Verden her,
En Verden gaaer da op Dig der -

En Verden sammensat af Alt,
Hvad Støvet aldrig gav Gestalt,
Hvad Anelsen kan male kun
Med Himmelguld paa Himmelgrund.

Det kvæger Øie, Sjæl og Sind,
At see i Himmeldybet ind.
Hvor Intet minder os om Støv,
Hvor Intet raaber: Tanke, tøv!

Og see derop til Du er træt,
Indtil Dit Hjerte bliver let,
Da reis Dig atter, Støvets Søn,
Og Du vil finde Verden skjøn.

T:Naturens Uforanderlighed
F:I Verden op og ned det gaaer
SIDE:64-65

I Verden op og ned det gaaer;
Naturen leer derad.
Blaaøiet, som for tusind Aar,
Den smiler endnu glad.

I Haven bagved Bondens Skuur,
I den bag et Palads
Er, evigtvirkende Natur,
Dig ligegodt tilpas.

Du smiler til vor Kjærlighed,
Du smiler til vort Had:
Ved Brudehuus og Rettersted
Groer lige grønt Dit Blad.

End kommer Svalen søndenfra
Med samme Iil og Hast,
Som dengang, da paa Golgatha
Vor Frelsers Øie brast.

End ruller stolt sig Euphrats Flod
I Østens Paradiis,
Som da den badede Din Fod
Engang, Semiramis.

End nynner Verdenshavet paa
Sin gamle, dybe Sang;
Den samme Stjernehvælving saae
Chaldæerne engang.

Som fordum smiler Jorden grøn
Og Himlen lyseblaa -
Men jeg, som Tidens lette Søn,
Veemodig seer derpaa.

Blandt sjunkne Grave Livet leer
Med tusind Øine fro:
Just derfor fylder Veemod her
Med Taarer mine to.

Og derfor knuger jeg mig varm
Op til Naturens Bryst
Og trygler: slip ei af Din Arm
Mig og min rige Lyst!

Et Barn i Vuggen var jeg nys,
Snart slaaer min Afskedsstund
Og derfor trykker jeg et Kys,
Et varmt, paa Livets Mund.

T:Den flyvende Sommer
F:En Spindelvæv flagrer i Solens Skin
SIDE:66

En Spindelvæv flagrer i Solens Skin,
Naar Vaaren med Sangfugle kommer,
En Tømme af Guld paa Himmelens Vind,
Man kalder den: flyvende Sommer.

Med Regnbuefarver den svæver saa let:
En Væv af den spindende Lykke;
Og Væderen flytter omkring med sit Næt
Og søger det Sted, han vil bygge.

Saa flyver og jeg omkring med min Sang,
Den bærer mig høit mod Guds Himmel,
Paa den har jeg svævet saa mangen en Gang
Over Livets brogede Vrimmel.

En Rose mig rækker engang vel sin Green,
Hvorpaa jeg kan hvile og bygge;
Der spinder vel Silke paa Kjærligheds Teen
Min Sangs den ustadige Lykke.


T:Jeg hviler med mine Minder
F:Jeg hviler med mine Minder
SIDE:67

Jeg hviler med mine Minder
Under Livets grønne Træ;
Som Børn med blege Kinder
De sidde paa mit Knæ.

Jeg sidder ved Glædens Kilde
Med Roser om min Lok,
Men hos mig sidder den stille
Erindrings Engleflok.

Jeg jubler med mit glade.
Mit friske Ungdomsmod;
Som visnede Rosenblade
De dandse om min Fod.

De gamle, kjære Minder,
De nævne mig ømt ved Navn;
Naar Dagens Lys oprinder,
Jeg vaagner med dem i Favn.

Naar engang Livets Varme
Forsvinder fra min Kind,
Med dem i mine Arme
Jeg sover stille ind.

T:Tankespillet
F:Kjender Du det Tankespil, som sindrigt
SIDE:68-69

Kjender Du det Tankespil, som sindrigt
Sammensat af Stykke tæt ved Stykke,
Føier sig til et harmonisk Billed,
Til et Billede af Edens Have,
Eller til en Dal med Trylleslotte
Og en deilig Udsigt i det Fjerne?

Ofte har som Barn med det jeg leget,
Skilt det ad og prøvet, om jeg kunde
Sammensætte det, og længe prøvet
Og forkastet, til det skjønne Billed
Atter samlede sig til et Hele.

Som et saadant Tankespil mig synes
Er min Sjæl. Engang i svundne Dage
Laae den udbredt lys og klar for Verden
Men den kolde Tid, som Alt forstyrrer,
Kom og greb deri og tog mit Væsen
Fra hinanden, rystede det sammen

I Adspredelsernes vilde Hvirvel,
Og af mit forsvundne Edens Have
Gav den mig kun Stykkerne tilbage.
Derfor sidder jeg nu her i Verden
Tankefuld og grunder paa, hvorledes
Jeg det seere Tankespil skal samle
Og af Stykkerne, jeg har tilbage,
Sammensætte mig mit Eden atter.

T:En Drøm
F:Et Samlingspunkt jeg trængte til
SIDE:70-71

Et Samlingspunkt jeg trængte til
Hvorved jeg fæste kunde
Hvad der var spredt i Livets Spil
Og gaaet halvt tilgrunde.

Fra Himlen blinked Stjernen ned
Med Evighedens Gaade;
Da fæsted jeg med Suk derved
Mit Jordlivs brustne Traade.

Og bort fra Støvet jeg mig sneg,
Fra al dets Sorg og Trængsel,
Og opad jeg mod Stjernen steg
Med min uhyre Længsel.

Og opad steg jeg. Trin for Trin,
I det Uendelige;
Jeg raabte: Herre, luk mig ind
Til Dig i Lysets Rige!

Jeg kommer som en Flygtning hid,
Nedtynget dybt af Støvet;
Endnu har ikke Livets Strid
Mig Guddomspræget røvet.

O luk mig faldne Engel ind,
Fra Lysets Hjem forvildet,
Før Verden pletted har mit Sind
Og krænket dybt Dit Billed.

I Universets Rum jeg hang,
Ei Støtte var for Foden;
Jeg saae hvor Alt i Bølgegang
Sig væltede paa Kloden.

Min Haand alt efter Stjernen greb,
Da vaklede jeg svimmel,
Da brast den lette Spindelvæv,
Og jeg sank fra min Himmel.

Som før jeg gaaer i Støvet her,
Og i det vide Fjerne
Som før til mig veemodig seer
Den stille Nattens Stjerne.

T:Den fiirbenede Proletar
F:See Puddelen med det purrede Skind
SIDE:72-75

See Puddelen med det purrede Skind;
Hvor boltrer den sig med lystigt Sind
I Sneen derude paa Pladsen!
Det gaaer afsted over Steen og Stok
Med hele den brogede Hundeflok,
Og Pudlen agerer Bajadsen.

Den er hverken vadsket, redt eller kjæm't;
De lækkre Retter blev aldrig gjemt
Til den fra det rige Kjøkken;
Ei veed den af Herre, Huus eller Hjem;
I Verden maa ene den fægte sig frem -
Den blev ikke født til Lykken!

Blandt Hvalpene tog man den grimmeste ud
Og kasted den, ret som en anden Klud,
Over Bolverrket ud i Kanalen;
Dog slap den igjen paa det Tørre op
Og rysted i Solen sin vaade Krop
Og bjeffed og logred med Halen.

Den Spøg var lidt grov, men Badet var sundt;
Den tænkte ei, det var meent den saa ondt,
Den holdt sig til det der var faktisk:
Den havde jo reddet sit fattige Liv -
Var Pudelhvalpen ei spekulativ,
Saa var den desmere praktisk.

I lystig Frihed sin Ungdom den nød;
Vel vanked der ofte Prygl og Stød,
Dog bjerged den sig som den kunde.
Hvor blev dens Brødre, de andre Smaa?
Bevares vel! de kom høit paa Straa,
De fik Embed - som Lænkehunde.

Men den, den har intet Tegn til sin Hals;
For Hundesangerens Vogn tilfals
Den flakker omkring i Staden;
Dog Pudlen er snild, den hytter sig nok!
Thi hvergang den seer en mistænkelig Stok,
Den smutter om Hjørnet af Gaden.

Med stjaalne Blikke og varsomme Skridt
Og sænket Hale man seer den tidt
Ved Slagtertorvets Boutikker -
Er Frygten stor, saa er Sulten størst;
En Gang eller to spadserer den først
Forbi og skotter og kikker.

Saa gjør den med Et et behændigt Hop -
,,Stop Tyven!'' raaber man, ,,stop ham, stop
Ja, da maa Pudelen løbe!
At stjæle, det er nu dens Erhverv;
Den eier jo aldrig en eneste Skjærv,
Og forstaaer sig kun lidt paa at kjøbe.

I Solskin og Regn, i Slud og Vind,
Den gaaer i det samme laadne Skind,
Den har kun den eneste Frakke;
Men enten nu Peltsen er vaad eller tør,
Har Pudlen dog altid et prægtigt Humeur,
Og tager med Alt tiltakke.

Nu leger den der paa den aabne Plads,
Gjør Krumspring og agerer Bajads
Blandt Kjøtere, Spidser og Mopper;
Saa lystig en Fyr de aldrig saae,
Snart er han underst, snart ovenpaa
Med tusinde skjelmste Spilopper.

Og der er nu Urtekræmmerens Hund,
Og Perle, den lille Slikkemund,
Og Grevens fornemme Støver,
De ruske i Pudelens uldne Paryk:
Lad hele Verden kalde ham styg,
En fiirbenet Tyv og Røver -

De kjende kun lidt til Stand og Rang,
Til stive Manerer og fornem Tvang,
Til Verdens Nykker og Noder;
Med Poterne favne de Pudelens Hals,
Saa føre de op en feiende Vals
Med deres lurvede Broder.

Og han, den fattige, usle Hund,
Han mangler Intet, han er jo sund,
Han har jo Luften og Solen,
Den gyldne Frihed og Venner nok,
Af Kammerater en lystig Flok,
De foragte ham ei for Kjolen.

T:To Hænder fik vi
F:To Hænder fik vi til at trykke
SIDE:76

To Hænder fik vi til at trykke
I Favn Alverdens Herlighed;
Men ak! de gribe kun dens Skygge,
Og trætte snart de synke ned.

To Øine fik vi til at skue
Med rene Hjerter op til Gud;
Men ak! dem blænder Lysets Lue,
Og Mismod hyller dem i Slud.

Møisommeligt ved Vandringsstaven
Paa tvende Fødder frem vi gaae;
De bære hastigt os mod Graven,
Dog Haabet kan de aldrig naae.

Men for den Verden at udsjunge,
Hvortil vort Hjerte fattes Rum,
Vi eie kun den ene Tunge.
Og den gjør Fryd og Smerte stum.

T:Forbandet Kain udi Ørken gik
F:Forbandet Kain udi Ørken gik
SIDE:77

Forbandet Kain udi Ørken gik,
Og Eva hviled paa Baare;
Da faldt fra Oldingen Adams Blik
Den første brændende Taare.

Og da han grov i den stille Dal
En Grav for sin døde Mage,
Da fløited den første Nattergal
Sin første smeltende Klage.

Og da han sukked ved Nedgangssol
Alene i Dødningehaven,
Da aanded den første Natviol
Sin himmelske Duft ved Graven.

Forsvundne er mange tusind Aar;
Sødt klager end Nattergalen,
Og Veemodsblomsten tungsindig staaer
Og aander sin Duft i Dalen.

End kæmper Livet med Sorgens Hær,
Det bære eller det briste!
Den første Taare blev fulgt af fleer
Men naar, naar flyder den sidste?

T:O, jeg har siddet engang som Drot
F:O, jeg har siddet engang som Drot
SIDE:78

O, jeg har siddet engang som Drot
Paa Fantasiens Throne;
Men Tiden kom og styrted mit Slot
Og røvede mig min Krone.

Nu maa jeg forjage den gyldne Drøm,
Nu snige sig Timerne tunge;
Dog synes mig tidr ved Tidens Strøm,
At jeg er en falden Konge.

T:Orgelet
F:Det er mig engang for Sandhed sagt
SIDE:79-80

Det er mig engang for Sandhed sagt,
At mellem Kirkerne findes
En brøstfældig En, jeg veed ei hvor,
Dens Navn kan ei heller jeg mindes.

Den Kirke skal eie et Orgelværk,
Hvorpaa man ei vover at spille;
Thi hvergang Hymnen bruser derfra,
Da bæver den ormstukne Pille.

Da vakler Bygningen i sin Grund,
Da sittrer den høie Halle,
Som Hvælvingen skulde sprænges derved
Og Kirketaarnet nedfalde.

Man tør ikke spille det Orgel fuldt;
Dog Orgelet bærer ei Skylden,
Men Kirken, som er for svag og trang,
Som rummer ei Tonefylden.

Man tør ikke spille det Orgel fuldt,
Men maa efter Kirken sig læmpe,
For ei at nedryste det vaklende Taarn
Maa Tonernes Fylde man dæmpe.

O Du, som dadled mig tidt, fordi
Jeg med min Følelse leger,
Fordi jeg skjuler bag lystig Spøg
Hvad dybt mit Indre bevæger -

O milde, fagre Veninde! viid,
Som Orgelet saa er mit Hjerte:
Det har et Omfang fra høieste Fryd
Og til den dybeste Smerte.

Naar Tonerne vækkes, som slumre deri,
Jeg føler mig mægtigt rystet,
Hvis Orglet derinde jeg spillede fuldt,
Jeg troer, det sprængte mig Brystet.

T:Til Trankebar!
F:Til Trankebar, til Trankebar!
SIDE:81-83

Til Trankebar, til Trankebar!
Ak, hvo der dog en Sømand var!

Mens Middagssolen brænder hed,
Til Havnebroen gaaer jeg ned.

Man bliver kold, man bliver stiv
I dette matte Hverdagsliv.

Den brune Søgut til mig seer
Og lunefuldt i Skjæget leer.

Hil Dig, Du frie Konge af
Det store, vilde Verdenshav!

Jeg sukker, naar jeg tænker paa
Alt hvad paa Jordens Bold Du saae:

Det brændende Batavia
Du bringer friske Hilsner fra.

Du saae bag Cubas Sukkerrør
Den rige Kjøbmand for sin Dør -

O Himmalaya! Chinas Kyst!
O Tryllenavne, rige Lyst!

O, var jeg fri og glad som Du!
Et tæmmet Huusdyr er jeg nu.

Paa Jorden her er Alt saa smaat,
Men Havet ruller himmelblaat;

Og staaer jeg ved det stolte Dyb,
Jeg føler mig et lidet Kryb.

Med haarde Næve, brune Kind
Du leer ad Hav og Nordenvind.

Men jeg gaaer atter til min Pult
Med Hovedet af Tanker fuldt.

Der griber jeg til Pen og Bog - 
Ak, Verden skriver sig saa klog!

Men Tiden har saa slappe Træk,
Den skriver sig sin Sundhed væk.

Til hjertlig Latter og til Daad
Har Ynglingen ei længer Raad.

O, var jeg dog en Sømand nu,
En lystig, sorgløs Gut som Du

Da rystede jeg Støvet af
Og fløi derud paa Verdens Hav;

Da blæste vel en Nordenvind
De syge Griller af mit Sind.

T:Eftersommeren
F:Her, hvor den græsrige Slette
SIDE:84-86

Her, hvor den græsrige Slette
Støder til Strandens Næs,
Vil jeg paa Skrænten mig sætte
Dybt i det bølgende Græs.

Efteraarstiden nu kommer,
Svalerne samle sig -
Nordiske heldende Sommer,
O, hvor fortryller Du mig.

Snarlig Du Afsked vil tage,
Skoven er dunkelgrøn;
End Dine yndige Dage
Fryder dog Sletternes Søn.

Toner fra Harpen sig trænge:
Det er Dit Aandepust
Gjennem de bævende Strænge,
Høstlige, milde August.

Vinden fra Havet mig kjøler;
Medens jeg ungdomsfro
Sidder paa Stranden, jeg føler
Sjælens forklarede Ro. 

Længe Du gjæsted mig ikke,
O, Du min Genius!
Ilden i Sangerens Blikke
Brændte som hektiske Blus.

Nu paa de susende Høie,
Frisk som en Nordenvind,
Seer Du igjen i mit Øie
Stille og ophøiet ind.

Herlig jeg skuer Dig atter!
Mildt Du bebrejder mig,
At jeg med letsindig Latter
Glemte for Vrimmelen Dig.

Hjertet i Ungdommens Alder
Fristes af daarlig Lyst;
Tilgiv, min Engel! jeg falder
Angrende jo til Dit Bryst.

Ikke kan Hjorten, den vilde,
Kvæges ved Skovens Væld
Som ved Din svulmende Kilde
Styrkes og lædskes min Sjæl.

Derfor af Glæde jeg bæver;
Thi en guddommelig
Genius, føler jeg, svæver
Salig i Livet om mig.


T:Før Søvnen
F:Paa mit Kammer nu jeg Lyset slukker
SIDE:87

Paa mit Kammer nu jeg Lyset slukker:
Mørket hviler paa den trætte Jord,
Medens Drømmens Verden sig oplukker.
Underfuld og stor.

Som en Konge staaer min Sjæl derinde:
Ak, men Støvet vil ei lystre den,
Hvert et herligt Haab og lifligt Minde
Maa den lægge hen.

Og den tager af sin Krone, klæder
Sig for Gud sin Flitterkaabe af,
Ham, som den en Orms Fornødenheder
Her i Støvet gav.

Alt den føler sin Bevidsthed vige.
Føler sig saa underlig forladt,
Som et Barn, der nok engang maa sige
Moderen Godnat!

T:Friskt Veir
F:Det dufter til Regn
SIDE:88-90

Det dufter til Regn
Fra rødmende Skovrosers Hegn,
Blandt Moser og Dale og Bakker
Ensomt jeg flakker
Saa fri og saa frank og saa fro;
Til Hinden ved Gjærdet
Jeg raaber: Halo!
Halo! og den flygter forfærdet.

Hvor Huulveien brat
Danner Grændsen for Skovdybets Nat,
Jeg milevidt skuer den brede
Slette dernede.
En Vogn, hvis Hjul ei er smurt,
Jeg hører nu knirke;
Her nikker en Urt,
Og hist staaer en Gruppe af Birke.

Hvor herlig og vild,
Med en eensomt svaiende Piil,
Er den bakkede Egn! Ved Mosen
Bøier sig Rosen;
Der hænger en blomstrende Tjørn
Over Gravhøiens Stene;
En spejdende Ørn
Flyver oppe i Skyverdnen ene.

Nu hæver sig stor
En truende Regnsky mod Nord;
Dybere Mørket sig sænker,
Vinddraaben stænker;
Jeg stiller mig under et Træ,
For Regnens Strømme
Det yder mig Læ,
Mens Himmelen Sluserne tømme.

Dog stiger paany
Den straalende Sol af sin Sky:
Taager som gyldene Fjelde
Over den hælde;
Med Farvernes funklende Spil
Regndraaberne hænge
I Solens Ild
Og glimre paa Marker og Enge.

Henover jeg maa
Den regnopsvulmede Aa;
Mens Frøen bag Vandaxet dukker,
Liljen jeg plukker;
Der vrimler af Urter og Straa,
Som ikke jeg kjender,
Mens Biller smaae
I hvirvlende Cirkler sig vender.

O herlige Stund!
Jeg er ung, jeg er glad, jeg er sund;
Sværmerens sygnende Fagter
Dybt jeg foragter;
Ikke med Verden i Strid,
Feig for min Broder
Flygter jeg hid;
Jeg kun søger Naturen, min Moder.

Bruser hun vild,
Eller smiler hun blomstrende mild,
Mig hun paa Eng og paa Hede
Volder kun Glæde,
Aabner for Storhed mit Bryst,
At jeg maa smile
Ad Livets Dyst
Og længes i Striden at ile.

T:
F:
SIDE:

Sommeraftenens Tusmørke.
>>)eg Baaden har paa Land nu sal
Og standset Aarens Slag.
Endnu et Blik, og saa Godnat,
Du skjønne, lyse Da g!
I Vest en deilig gylden Rand
Af Kvælden sees endnu:
Den mindste Myg med Vingen kan
Slaa Søens Speil itu.
Fjernt pipper end en liden Fugl
Paa Søens anden Kyst,
Nu svandt den dybt i Skovens Skjul.
Og nu er alt saa tyst.
Imellem Lys og Mørke staaer
Min Sjoe! saa veemodssuld;
Dens Isse over Stjernen naaer,
Dens Fod i Gravens Muld.
Det er som Død og Evighed
Vil fordre deres Krav,
Halvt drages jeg mod Mulmet ned.
Halvt op mod Lysets Hav.
Mit Vasen føler med et Gys
Sin dobbelte Natur.
Og drikker glad det sidste Lys
Fra Himmelens Azur.
Det sidste Omrids, som jeg seer,
Den sidste Livets Lyd
I sagte Suus af Busk og Træer
Jeg hanger ved med Fryd.
Jeg elsker Livets Farvespil,
Jeg er ei Mørkets Ven -
Det er som Intet meer var til.
Og jeg stod kun igjen!
Ved Lysets Smiil jeg dvale maa.
Jeg suger Mod deraf.
Som svævede min Sjæl derpaa
I Intets store Grav.

T:
F:
SIDE:

Mismod..
^ u n g t paa den vaade Skovvej Vognen henrasler
Ud fra Gjærdet strække sig visne Hasler;
Taarnede vildt, som høie Bjerge, af Blåsten,
Aftenens Skyer flamme som Ild i Vesten.
Og paa fjerne, kobbersarvede Høie
Sidder Stormens Engel; for mit Øie
Kjendte Steder glide; hver en Bolig,
Hver en Hytte vinker min Sjæl fortrolig.
Gjennembruset mægtigt af Ungdomsflammen,
Blussed jeg nys; nu synker Stoltheden sammen;
I den dunkle Kvald under sukkende Graner
Leer jeg ad mine egne Høihedsplaner.
Og paa de ode Høie, bvor Vindene bruse,
Mismod griber mit Indre. Hellige Muse,
Fyld mit Hjerte atter med Manddomskraften
I den vilde, den tungsindige Aften!
Keiseren og den fattige Løne.
Keiser lod bygge et Tempel til Guds Ære,
De stolteste Soiler skulde Hvælvingen bære.
Saa herlig en Bygning var aldrig seet tilforn;
Alt hæved sig mod Solen det vældige Taarn.
Blytækkeren, som hang paa dets øverste Spidse,
Saae ud som berørte han Himlen med sin Isse.
Naar fra sit høie Seede til Jorden han saae,
Ham syntes Folk dernede saa underlige smaae.
Selv Keiseren, den mægtige, blev ganske lillebitte;
Blytækkeren ham kunde blandt Vrimlen neppe hitte.
Ham, hvem man kaldte stor, hvis Magt var nhyre,
Saae ud fra Taarnets Sp iir kun som en lille Myre.
Paa Pladsen foran Templet, der sad han paa Sto le n;
Hans Guldkrone blinked, naar han vendte sig i Solen.
Det frydede den mægtige Keiser at see,
At Smeden brugte Hammeren og Mureren sin Skee.
Det fryded ham at see hvordan Oxerne flabte;
Det fryded ham at rastløs man med Bygningen strakte.
Saa lod han paa Muren en gylden Indskrift satte,
Som skulde hele Verden hans Jdræt beretle;
Som fluide berette med sorsangelig Bram,
At Haderen for Templet tilhørte kun ham.
Men neppe var paa Muren den gyldne Indskrift sat.
Da skete et Mirakkel i den stille, dunkle Nat.
Den næste Morgen tidlig med Undren man saae
Et andet Navn i Guld over Keiserens staae.
Ja, over Keisernavnet med Scepter og Krone
Stod Navnet paa en gammel, en tiggefærdig Kone.
Da Keiseren ersoer det, sit Bud han udsendte
Og lod den gamle Kvinde frem for sin Trone hente.
,,Ha, blege, runkne Kjærling! hvordan er det fat?
Har Du med Hexekonster Dit Navn paa Muren sat?
Vil snedigt Du med Trolddom min Hader Dig tilvende.
Da, ved min Keiserkrone, da skal paa Baal Du brande!''
,,Ak Naade, Herre Keiser!'' saa bad den Gamle blidt,
,,Min Brsde kjender Gud jeg bekjender den f r it!
I Himmelen at are, jeg fulgte Dit Exempel,-
Du rier store Skatte, Du bygged Gud et Tempel.
Men fattig som jeg er, en stakkels gammel Enke.
Hvad skulde jeg i Verden vel have at skjænke?
Jeg grunded i min Hytte sorgmodig derpaa,
Saa gik jeg ud paa Veien og samlede Straa.
Jeg sanked Straa og Korn, som fra Hostvognen faldt,
Til Oxerne ved Templet jeg skjænkede det Alt.
Til Oxerne, som slæbte den store Marmorblok:
De aad det af min Haand, og aldrig fik de nok.
Tilg iv mig min Brsde, tilg iv den. Herre D ro t!
Jeg stakkels Enfoldige, jeg meente det saa godt/'
Da Keiseren sornam den gamle Kvindes Ord,
Da bøied han sit Hoved og knælede paa Jord.
Nedkastet i Støvet, paa sit Ansigt han bad:
,,Almægtige Gud, mig mit Hovmod forlad!
Nu fatter jeg, hvi Navnet paa den fattige Kone
Staaer høit over mit, som prydes af en Krone.
Dig kan man ei bedrage med Verdens falste Skin,
Du seer. kun paa det fromme, det ydmoge Sind!
Jeg bygged Dig et Tempel: men hun gjorde mere,
Da hun et Halmstraa offred til Himmelens Mr c! ''

T:
F:
SIDE:

Epigrammer.
d^aar Du er dum,
Da verr blot stum.
Men med en kritisk Mine
Strax gyser Hver,
Som til Dig seer.
Og tænker: Død og Pine!
,,Jeg,'' raabte Vintren, ,,klæder Jorden af
Og frem den nøgne Sandhed viser.''
Men mildt til Gjensvar Vaaren gav:
,,Jeg doekker kjærligt Jordens Grav,
Og derfor Skabningen mig priser.''
O Pige! jeg vil ikke see
Hvordan Din Hat kan klæde;
Men vel om Du med Aand kan lec
Og kan med Hjerte groede.
Kaalunds Digte. <
Den Mand er ikke stort bevendt, som praler af sin Hjerne;
Det er jo kun den skrumpne Ned, som rasler med sin
Kjærne.
Natur, hvor Lidt har Mennesket Du paa dets Vandring
givet!
Den plumpe Bjsrn Du knapper selv en Foerværkspelts om
Livet,
Paa Faarets Fødder trækker Du de varme uldne Strømper
Og giver Saal til Hestens Skoe; men hvad fik jeg, jeg
Stymper!
Jeg Støvler kjøbe maa og Skoe, om Hatten ei at tale,
Og bsde selv med Kjoleskjod paa Mangelen af Hale;
I Faar og Heste har den frit, hvor jeg misunder Eder! -
Her har en Regning jeg igjen nu faaet fra min Skravér!
Af Reænsent faaer man Navnet nu,
Naar man kan skrive: Du Fæ!
Til Feiekost kan det Smaakrat due.
Som ei har Marv til et Træ.
Ja, Sto f til Sang har hver en Tid
Mens Lys og Skygge parres,
Om ei ved sine Heltes Strid ,
Saa dog ved fine Narres.
De Vises Steen.
Den er Din Øiesteen, o Almagts Gud,
Jeg kan det ikke anderledes raade.
Din Øiesteen, som opløft seer hver Gaade,
Og den vil Grublervanvid rive ud.
Dadl ei Den, som, blind for Livets Glade,
Efter Glade sukke kan:
Kan man ei paa Verdenshavet grade
For en Draabe Kildevand?
Shakes-eare.
Leer jeg af Hjertet med Dig, jeg kunde bevaget dog
, grade;
Brister i Graad jeg med Dig, da funkler mit Øie af
Glade;
Det er Din uhyre Kraft, som Skyggen og Lyset omfatter,
Boier min Alvor til Smiil og smelter i Taarer min
Latter.
Voltairc.
En Digter sang: hvor Smaae kan vare store!
Men seer jeg Dig i al Din Storhed staae
Og saarc Hjertet for med Vid at more.
Jeg synger: ak, hvor Store tidt er smaae!
Grundtvig.
Heel selsomt det i Verden gaaer:
Forundring hos Beundring staaer -
Hvo af de to Du voekked meest.
Det har jeg aldrig rigtig vidst.
Schak Staffeldt.
Schak Staffeldt, de dybeste drømmende Savn
Du nævner med solvklare Toner ved Navn.
Man kalder Dig mystisk og ei populair -
Naar gik det ei saadan det Himmelske her!
Til
Jeg savner Noget! skal jeg Navnet sige?
Mid t i Din Digterverdens Trylleland
Jeg savner - Nei, nei ingen lille Pige,
Men - tilgiv mig, o Digter! men - en Mand.
Itzl
s
Hvor skal jeg søge Sandhed?
,,^>vor skal jeg søge Sandhed? hvor?
Jeg seer kun lutter vilde Sp o r;
En mener saa, en Anden saa -
Men, hvor er Veien jeg skal gaae?''
Saa klager Du, og paa Dit Sind
Hver Tvivlens Djoevel stormer ind,
Til, huusvild i Dit eget Bryst,
Du drukner Dig i Verdens Lyst.
Forsag ei Broder! Vær Dig selv!
Og saa for Hobens Dom ei skjalv.
Trods hver en siin, spidsfindig Røst,
Tro paa Guds Stemme i Dit Bryst!
O, den er let at flille fra
Forfangeligheds tomme Ja
Paa Onflets Spørgsmaal, den har Klang
Som Himmeriges Englesang.

Den toner i den stille Nat,
Naar Du af Verden staaer forladt,
Naar Du er, saaret og miskjendt.
Hjem til Dit stille Kammer vendt.
Den kalder Dig med Livets Røst
Fra Dybet af Dit eget Bryst,
.Den er Din Engel, uden den
Er Du et Blad for Vinden, Ven!
Ved den jeg vil mig holde fast
I Livets vilde Bølgekast!
Om hele Verden raabte Nei
Jeg fulgte dog min Engels Vei!

T:I Efteraaret
F:
SIDE:

Jeg svøber mig i Kappen lunt og tæt
Og vandrer ud, alene med min Tanke,
I Esteraarets sørgende Natur.
Det blaser koldt derude. Ved hvert Vindstød
Jeg maa mig stride frem; men det forfrisker,
Naar man er glad og fuld af Ungdomsmod,
At kampe rask mod Elementerne
Og lade Stormen lege med sit Haar.
Hvor ode og forandret er dog Alt!
I Haven, hvor saa mangen Sommermorgen
Jeg traadte ud og faae de krumme Gange,
Heelt festligt revne, kun med lette Spor
Af Jomfrufsdder; her hvor Frugtalleen
Hang fuld af Kirsebar paa alle Kviste,
Her ligger Alt nu falmet og forladt
Og fugtigt efter sidste Uveirsbyge;
Det lune Drivhuus, hvor Melon og Graskar
Og gule Asier svulmede i Solen,
Er bakket nu med Maatter toet for Kulden;
I Dammen søge Fiffene til Mudret
Og snappe ikke meer i Aftensolen
De lette Myg; i Græsset ligger Rusen.
- Hør hvor det suser! det er Dødens Engel,
Som gaaer usynlig over Sivet hen
Og hvisker det sin sørgelige Løndom;
Det bøier sig og hvisker til det næste,
Og Løndomsordet gaaer fra Siv til Siv ,
Saa Gysen farer gjennem Alnaturen.
Ud over Gjoerdet mellem visne Hasler
Jeg kaste maa et Blik paa Landsbygaden.
Ei blomstrer meer ved Kirkcgaardens Muur
Siren og Guldregn; ingen Holsteensvogn
Med Kjøbstedfolk i lette Sommerklæder
Mig farer nu forbi; kun et Loes Brænde
Fra Skoven ruller til en Vinterarne.
- Nu ruffer det saa smaat. Der kommer Katten
Den vender hjem til Bondegaardens Lo,
Troet af at jage efter rappe Markmuus;
See, hvor den søger sig forsigtigt ud
De rene Steen, at Poten ci skal smudffes.
Men Blikket strøifer videre omkring,
Til Horisonten og de fjerne Skove
Og ned til Snen hist. Du ffjsnne Ss!
Hvor oste har jeg vugget paa Dit Speil
I Sommeraftnen, snart i lystigt Selskab
Og snart alene med en Bog i Haanden;
Nu fraade dine Bølger vildt med Skum
For Kastevindens Stod. Ei meer paa Banken
Jeg hviler mig nu ved Din Bred som for;
I Haven langtfra hører jeg Din Brusen.
Det er mig som igaar, da her jeg stod
En deilig Juniaften. Hist i Lunden
Var Bordet dækket til et landligt Maaltid:
Fra Marken kom en Dust af Hs, og Larken
Sang sødeligt sin Aftensang i Skyen.
Med skjønne Piger gik jeg op paa Høien,
Hvor Astetraer stygge, og vi loe
Og søgte Lignelser til Skyerne;
Og alt som saa vi spsgte. Aftenrøden
Udfolded sin uendelige Pragt:
Fra Solen gjennem Luften strakte sig
En Viste liig af Guld; det var som saae
Vi gjennem Himmeriges gyldne Porte,
Og Atle taug, udødelige Langsker
Gik gjennem Hjerterne. Vist aldrig glemmer
Jeg dette skjønne, flygtige Moment!
- Hvo skulde see paa denne Himmel nu.
Det er den samme? Vilde Skyer ile
I sorte Masser frem med Hagl og Kulde
Og starke Vindstod. Det er Vintrens Børn.
Ret som uhyre Svampe svulme de -
Et Tryk af Stormens Haand, da styrter ned
Skybrudets Strømme over Mark og Skove.
Hvad rasler der? tys! Det er kun et Fiirbeen;
Henover visnet Lov i Havens Gang
Det søger sig et Smuthul under Gjardet.
- Her sniger sig en Orm; hvor den har Hast;
Instinktet lærer den, det er paa Tide
At stunde til den store Vinterdvale.
Frygt ei! jeg vil kun hjælpe Dig paa Vei,
Du svage Kryb. Det er Naturens Herre.
Som skuer ned til Dig; dog sukker han.
Af Su lt og Søvn og Død en Tra l som Du;
En mægtig Skjabnes Magt staaer over ham
Og smiler ad hans Afmagt som han smiler
Ad Din. Godnat! Jeg Lakker Dig med Mu ld:
Naar Sneen smelter, vil Din Skaber finde
Dig i Dit Skjul og vakle Dig til Livet.
- Herovenpaa er Alt nu dødt og koldt,
Forfaldet som et Huus, hvor Moderen
Er død og Vinden trakter gjennem Ruden.
De dunkelrsde Hostens Georginer
Og Asterne see ud, tilredt af Blåsten,
Som Kvinder, der i Dagens blege Damring
Staae tratte af en gjennemvaaget Balnat
Og nikke ssvnige med spredte Lokker.
Alt seer saa sørgeligt, saa livsmål ud!
Dog, jeg er ung, og midt i Efteraaret
Jeg barer Livets Foraar i mit Hjerte.
Tys! atter sukker dybt det i Naturen:
Den drysser visne Blade om min Tinding
Ret som den vilde sige: Daare, der.
Der har Du Krandsen r il al jordisk Lyst!
Vel! jeg vil gribe den og slynge ind
De visne Blade mellem Haabets Roser
Og vie mig i Livets friste Morgen
Til Savn, til Alvor og til Veemod ind!
Der faldt et Mble ned soran min Fod,
En Gravenstæn, sorglemt af Gartneren.
Du skjønne, modne Frugt, o hvor forfrisker
Du i den visnende Natur mit Syn!
Derinde rasle Dine modne Kjarner
Og gjemme Livets evigunge Spire.
O, maatte jeg, naar og min Høst er kommen,
See Frugten af mit Liv saa skjøn som Du!
Her sorer Havelaagen ud til Marken.
Jeg aabner den og træder udenfor.
Imens jeg trykker fastere min Hue;
Thi voldsomt over Høicne gaaer Vinden.
En gammel Kjærling med et Knippe Grene
Har ondt ved hjem at stride til sin Hytte,
Som ligger hist ved Ledet; Vogterdrengen
Er krøben ind blandt Kæmpegravens Stene
Og titter ud, om Bygen snart er ovre.
Paa Høien maa jeg op. See, Faarene
Forfærdet flygte ud til alle Sider,
Og Drengen efter dem. Stakaandet staaer
Jeg nu paa Overliggeren, hvor Lyngen
Har trængt sig ind i muldopfyldte Sprækker
Og nikker med sin lille, røde Blomst.
Jeg veed ei selv! jeg føler mig saa vel
Med denne vilde Himmel over mig.
Kun lidet passed jeg l i l hiin Natur,
Hvor Alting blomstrer i et evigt Foraar,
Der sank jeg hen til en umandig Drømmer;
Men Norden med sin underlige Alvor,
Med Elementers Kamp, og Skumringen
I lange Efteraars- og Vinteraftner
Opvækker Eftertanken i mit Bryst.
Derfor Du friske Storm, bruus Du kun lystigt
Din Sang, Din dybe Alvorssang, og lu ft
Det syge Mismod bort og Smaaligheden
Fra denne Slægt, som færdes nu i Norden,
At gammel Ærlighed og Heltekraft
Maa atter reise sig af Fædres Muld!
Foroven skilles nu fra Himlens Blaa
De tunge Skyer, og deiligt kaster Solen
En Straale paa de mørkebrune Skove.
O, det er Sommeren, som end engang
Til Afsked vender sig og seer tilbage;
Nu vil hun atter over Alperne
Nedstige til de skjønne Sydens Dale,
Hvor vilde Roser og Levksier glsde;
Det milde Solglimt er et Kys, hun kaster
Til hver en Bæk, til hver en Høi og Eng,
Hvor hun har hvilet, med Fioler krandset.
Farvel Du Solens Barn, Du Flygtige!
Jeg kommer ikke hid for syg at klynke;
Jeg vil kun tage nu en kjerrlig Afsked
Og takke Dig for hine skjønne Dage,
Du atter skjænket har mig i Din Favn.
November med sin Sludtid narmer sig.
Da Dag og Nat man hører Regnen pladske
Fra Tag og Rende, og kun Uveirsfugle
I store Flokke sprede sig i Lusten;
Men Menneskene slutte tat sig sammen.
Hver søger til sit Hjem og skotter kun
Igjennem Ruderne ud til Naturen.
Den er ei død, den samler sig kun Krafter
Ved Almagts Barm. I Sviblens lille Log.
I Myrens Bryst, i Svalens i Moradset.
I Fro og Tra, selv i den kolde Bølge
Dybt under Isen banke Livets Pulse
Uhorlige, med aldrig udtomt Kraft.
Den hviler kun! jeg veed det jo sorvist:
Derfor, imens Forgangeligheds Billed
Sig hæver for mit Blik, jeg ængstes ei;
I Undergangens sørgelige Spor
Udvider sig mit Bryst ved Følelsen,
At Aanden staaer udødelig derover.
Veemodig, men med roligt Smiil jeg seer
Tilintetgørelsen i Viet ind.
Lad kun den Svage gysende sig vende
Fra Sorgesynet bort og prise Vaaren -
Jeg priser Efteraaret; rhi det viser
Mig ikke Haabet som et sorglsst Barn,
Men som en Cherub, der paa Dødens Nakke
/
Sto lt sætter Foden, og udødelig
I Undergangen peger op mod Gud.

T:
F:
SIDE:

Efter Uveiret.
Renset er Luften. Naturen som gjenfødt sig fryder.
Tordenen flye r;
Prægtigt i Guldglands den straalende Sol gjennembrvder
Splittede Skyer.
Og gjennem dunkle Alleer og skyggende Lunde,
Aandende Duft,
Vandrer jeg ene, ombølget af Nordhimlens sunde.
Herlige Luft.
Tørstig min Labe den drikker, hver Nerve forfrisker
Kjsligt dens Bad.
Hsr, hvor de spsgende Vinde om Kjærlighed hvister
Bag hvert et Blad.
See, hyor en Krands af Regnens Juveler omslynger
Lilliens Knop;
Høit i den rensede, lyseblaa Mther sig gynger
' Sølvpilens Top.
Gjennem den bølgende Rug, over Rapsmarker gule
Dandser en Hind;
Skovmusen foran sin lille mosdækkcde Hule
Soler sit Skind.
Der hvor i Bølgen de tindrende Solstraaler spille,
Roer jeg fra Land
Sagte i Baaden, blandt Aakander, ud paa det stille,
Speilklare Vand.
Mellem to Himle jeg glider; forneden og oven
Seer jeg det Blaa;
Baaden hensvømmer som Skyen, imens jeg paa Voven
Drømmer derpaa.
Hil Dig, Du yndige Sø og Du lyseblaa Himmel,
Græsgrønne Jord!
Verden, hvor er Du med al Din utallige Vrimmel
Herlig og stor!
Skjønne Natur! maa jeg raabe, og Echo mig svarer:
Skjønne Natur!
Henover Søen til fjernere Skove det farer:
Skjønne Natur!
Saa skal det svinde hvert Kummerens Uveir, som truer
Skummelt mit Fjed;
Luttret engang for det Ste v, som mig fangster, jeg skuer,
Herre, Din Fred!
Skjalvende jeg Dig tilbad, da Du nys i Din Valde
Haved Din Røst,
Nu, som det gladeste Barn, maa jeg jublende halde
Mig til Dit Bryst!
KaalunLs Digte. 8
>

T:
F:
SIDE:

Ms rk Himmel.
9tovemberaftenen bruser mørk
Henover Skove og Byer.
Deroppe i Himmelens vilde Ork,
Der jage de tunge Skyer.
For Elementernes barste Strid
Sig skjule Fuglene bange,
Mens Bladene hvirvles hid og did
I Lundens fugtige Gange.
Og jeg. den lille Mennesteorm,
Jeg sidder nu her og længes
Og lytter efter den dybe Storm
Og seer hvor Skyerne trænges.
Jeg sidder bag Ruden og seer derpaa
I Loe for de kolde Vinde -
O, kunde en Plet af Himmelens Blaa,
En eneste Plet jeg finde!
Thi opad flyver min Kjærlighed
Som en vildfarende Due;
- O, var der en Plet at hvile ved
Paa Himmelens mørke Bue!

T:
F:
SIDE:

Korset.
9!a a r Mennesket sin Favn udstrækker.
Hvad synes Du det ligner d a ?
Et Kors af Støv, som Tanken vækker
Om Smertens store Golgatha.
Naar Glædens Roser os omslynge,
Naar vi i Livets Morgen staae.
Da mørke vi ei Korset tynge.
Det Kors af Stev vi bære paa.
Men hastigt svinde Livets Glæder,
Som Roserne de falde af.
Og længselssuld Din Favn Du breder
Et Kors selv paa Din Lykkes Grav.
Saa staaer Du med udstrakte Hænder,
Belyst af Livets Aftensol;
Du seer Din Skygge, og Du kjender
Din egen Lidelses Symbol.
O. lad ei Støvets Kors Dig kue!
Naar Tiden farver Issen graa.
Da daler Fredens hvide Due
Med strakte Vinger ned derpaa.

T:
F:
SIDE:

Nisserne paa Vandring.
^ e arme Smaanisser, de undes ei Ro;
Slet Ingen har nu den gamle Tro,
At Lykke de bringe til Huset;
Selv passer Bonden sin Hest og Ko
Og skaffer sig Most til Kruset.
I Stæderne hersker den travle Kløgt,
Der blive de store Fabrikker bygi.
Med Gas man Gaden belyser.
For Stadernes Larm har Nisserne Frygt,
Dem Larmen og Færdselen kyler.
Forjagne, sordrevne fra By til By,
Forgjæves de søge om Huus og Ly;
De kan ei Oplysningen taale.
For Bøger og Lårdom i Skjul de tye
Og blinke for Solens Straale.
Alt længe maatte de lysfly Smaa,
Fra Sted og til Sted forjagede gaae,
Et hjemligt Skjul at oplede;
Saa kom de en Nat til en By, der laa
Forfalden midt paa en Hede.
Der kjendte man ei til Skolegang;
Dens Hufe var smaae, dens Gade trang.
Dens Folk vankundigt og flsvet;
I Stuer og Kamre Spindelvæv hang.
Og tykt laa paa Hylderne Støvet.
See, det var just efter Nissernes Smag;
De smuttede ind under Skuur og Tag
Som tusinde Vandringsrotter
Og slog sig til Ro og lagde Beflag
Paa Gryder, Pander og Potter.
Og der blev en Myldren i hvert et Huus,
Smaanisserne smulted omkring som Muus,
Snart hamred de nede i Tønden,
Snart vælted en Kjedel, snart klang et Kruus,
Snart raslede Lænken i Brsnden.
Om Natten snurrede Rok og Hasp,
Og der blev filet med Smedens Rasp
Og hamret paa Hesteskoen;
Naar Uglen tuded i Gran og Asp
Stod Nisseballel i Loen.
Paa Rivejern og paa Spoekkebroet
De spilled til Dandsen nok saa net
Og blæste Trompet i Tragten,
Der dandsedes R iil og Menuet,
De gamle Nisser slog Takten.
Forbauset hørte den Herremand,
At Nisserne fra det hele Land
Sig havde bosat i Egnen;
Til Nissebyen han drog paa Stand,
Ham fulgte Prasten og Degnen.
Der skulde reises et Skolehuus;
Man bragte Tommer, man bragte Gruus,
Men Barket fik ingen Ende,
Det larmed i Grunden med Snus og Bruus,
Og Murene saldt overende.
Det voldte de Nisser ved Midnatstid;
Saa mange de vare, de stimlede did
Med Hammer og Hakke og Spade;
At Bsnderne vaktes til Kundskab og Flid,
Det kunde de ei tillade.
Og der blev bygget i Aar og Dag,
Men endnu havde ei Skolen Tag,
Det voldte Smaanisserne Glade;
Endnu laa Bonden og sov i Mag,
Endnu var Marken en Hede.
Da viedes Huset af Præst og Degn;
Paa Muren gjorde man Korsets Tegn,
At Engle den ffulde beskytte;
Da jamred det trindt i den hele Egn;
Thi da maatte Nisserne flytte.
Paa Vandring maatte de atter gaac;
I Skolen sendtes nu Bondens Smaae,
Af Dvalen vaktes de Sleve;
Smaanisserne peeb i hver en Vraa,
De turde ei længere tsve.
Saa brede de op en Morgenstund,
Fer Lærken vaagnede af sit Blund,
Der blev ei en Nisse tilbage;
Kun Storken paa Taget og Bondens Hund
Og Hanen saae dem bortdrage.
Og Kattene fulgte et Stykke med.
De sagde Farvel ved Byens Led,
Veemodig var Afskedsstunden;
Saa vandred Nissefolket afsted
Og svandt bag Heden, i Lunden.
Derinde monne en Bæk sig sno.
- Ved Sivene under den hvalte Bro,
Blandt mosbevoxede Rsdder,
En Hyrde laa og flumred i Ro,
Da vakte ham Larmen af Fødder.
Saa vevre, saa lette, de trippende Smaa
Han hørte hen over Broen gaae, -
Han kunde det vel forklare!
Det var som det skulde ei Ende faae,
Thi stor var Nissernes Skare.
Nu flakke de huusvilde om paa Jord,
Og hvor de søge, i Syd og Nord,
Er alt det Gamle forandret -
I Duggen vi see det myldrende Spor,
Som viser den Vei de har vandret.

T:
F:
SIDE:

Lysets Flugt.
(§ee, hvor Aftnens Straaler drage
Veemodsfulde sig tilbage.
Langsomt stille. Fod for Fod.
Ret som om de stride mod.
Ret som om de nodigt ville
Fra den skjønne Jord sig stille.
Fra hver lille Plet derpaa.
Ak, det nytter ei, de maa;
Over Skov og Ss og Ager
Nattestumringen dem jager.
Glider, kold og mørk og graa,
Opad hvert et lille Straa.
Opad hver en Bust og Stamme
Og fordriver Solens Flamme,
Under Lyset ingen Frist
Paa den mindste Green og Kvist,
Skrider frem med Skygger kolde
Over Mure, over Volde,
Hyller Alt i Dæmring ind.
- Kun paa Kirketaarnets Tind
Og paa Stadens høie Tage
Er endnu en Rest tilbage
Af det gyldne Astenstin.
Deiligt dvæler det deroppe.
Ret som om det der vil stoppe,
Ret som det i Flugtens Hast
Klynger sig til Jorden fast.
For endnu engang at sige
Sit Farvel til Land og By,
For det maa for Mørket vige
Op til Luftens stille Rige,
Til den gyldne Aftensty.
Et Par flygtige Sekunder,
Længer faaer det ikke Stunder:
Høit paa Kirkens Sp iir tilsidst
Funkler kun en gylden Gnist -
Nu er ogsaa den forsvunden.
Nu har Mørket Seier vunden,
Dækket af dets Sorgeflor
Ligger nu den skjønne Jord.
Men den sorte Skygge trænger
Længer op, og altid længer,
Lsster sig alvorlig, stum,
Høit i Luftens vide Rum,
Og sit førte Hoved rækker
Op fra Sky til Sky, og strækker
Sig bestandig meer og meer
Mod de fjerne Stjerners Hær.
Ogsaa dem vil den fordunkle;
- Men de klare Stjerner funkle
Høit paa Himmelen hos Gud,
Slukkes ei af Mørket ud.
Der har Lyset Fristed fundet -
Fryd Dig, det er ei forsvundet!
Du, som sørged ved dets Flugt,
Fryd Dig, det er ikke slukt!
Hisset oppe i det Fjerne,
Paa den lille gyldne Stjerne
Glimre end dets Straaler smukt.
Is

T:
F:
SIDE:

O var jeg en Jaeger!
d>u suser den kolde Octoberblæst
Og voldsomt Egen bevæger -
O havde jeg nu en syrig Hest.
O var jeg en lystig Jæger!
Om Stormen sused med Hagl og Snee,
Om Solen brændte mig Kinden,
Jeg vilde juble, jeg vilde lee
Og give min Sorg til Vinden.
Og skued jeg mægtig Usselhed
Den Svage i Sts v at bukke.
Med Bossen knalded jeg.Hogen ned,
Som vilde Duerne plukke.
Ja, var jeg en Jæger, da jog jeg hen.
Halo! over vilden Slette!
For Horn og Bssse jeg bytted min Pen,
Det var noget Andet end Dette!
Hvor skulde jeg aande i dybe Drag
Den styrkende Lust derude!
Hvor skulde jeg hilse den gryende Dag
Og springe glad fra min Pude!
Og blev mig Barmen engang for fuld
Og smelted mig Veemods Lue,
Jeg trangle dybest i Skovens Skjul,
At Ingen skulde det skue.
Jeg bøied de vilde Grene ned,
Som vilde mig Deicn sparre.
Og langt fra Vrimlen jeg knalede ned
For Livets og Dødens Herre.
- Og funklede Stjernen i Nattens Stund,
Mens Verden hviled i Slummer,
Da fatte jeg Hornet for min Mund
Og blaste min dulgte Kummer.
Naar Skove og Bakker gjentog dens Røst,
Og dunkle, dømmende Dale,
Maaskee etsteds da et kjærligt Bryst
Fortroligt fatted dens Tale.
- Og red til Marked jeg ind i By,
Med Taste og Jagertroie,
Maaskee ved Ledel i Morgengrv
Mig hilste et kjærligt Øie.
Jeg vilde dandse, jeg vilde lee
Og tomme det fyldte Bager,
Mens Landsbvpigerne hvisted: See,
Der er den luftige Jager!

T:
F:
SIDE:

Ljsrnen som Rytter.
Fortælling for Lorn.
>Ln Bjs rn engang gik ud paa Rov,
Da traf den paa en Nordbag liden,
Som tsiret stod bagved en Skov,
Thi det var just i Sommertiden.
Da Bjsrnen nu var meget flau
Og, skjøndt et å rlig t Skind forresten,
Ei kjendte Pligterne mod Næsten,
Den meente, at den havde Lov
At tage for sig fr it af Hesten
En lille Bid til Huusbehov.
Og flux begyndte der en Jagen,
Et Voeddelob, som gik i Ring,
Med flig en Fart, omkring, omkring,
Saa man vist aldrig har seet Magen
Det kunde varet hele Dagen
Og blevet dog til Ingenting,
Men Bjsrnen gjorde snildt et Spring
Til Siden - det forandred Sagen!
Thi Hesten, som var i Galop,
Fik ikke Tid at holde op,
For Bjornen med et vældigt Hop
Alt sad den overskroevs paa Bagen
Med sin uhyre laadne Krop.
Af Raseri fik Hesten Kroester,
Den sprængte til, saa Toiret brast.
Og jog afsted med Vindens Hast
Den kjendte Vei ad Hjemmet efter.
Forbloffet, holdt sig Bjornen fast;
Den havde aldrig la r t at ride,
Ballanæn var dens svage Side;
Og uden Sadel, kjære Børn,
Det kan I Alle sagtens vide.
Det var for meget for en Bjorn.
Dog der var ikke Tid til Dumpcn,
Thi lystigt gik det: hop, hop, hop.
Afsted i susende Galop
Igjennem Krattet, langs med Sumpen,
Og Bakke ned og Bakke op,
Saa Bjornen, der sorstødte Gumpen
Ved den forfærdelige Humpen
Og ikke kunde raabe Stop,
Fand: Farten næsten meer end lumpen.
Den vilde hjem, den vilde ned.
Den havde faaet nok af Spsgen,
Og fnyste, overmaade vred;
Men da den skued Skorsteensrogen
Og Byen og det aabne Led,
Da svandt dens Bjsrnevardighed,
Da lob den Alting rundt i Panden
Og ud sprak Angstens kolde Sved,
Ja, den gik nasten fra Forstanden.
Nu skulde det sig netop hænde.
At Hestens Eier, Bonden, stod
Foran sin Gaard og kloved Brande;
Sin Nordbags Lob han kunde kjende
Trap, Tra p! Det var dens lette Fod
Forundret monne han sig vende.
Han saae og saae igjen og saac -
Ja vist, der kom jo Hesten henne.
Men Hvo var Rytteren derpaa?
Eia! hvor maatte Bonden grine.
Da Bjsrnen ssrst saa nar ham kom.
At han sik seet dens såre Mine;
Han lo, saa han sik Mavepine,
Han lo og holdt sig paa sin Vom
Ind til han nasten trimled om,
- Dog var det Bedste end tilbage.
Thi hør nu Loier! Alle Dage
Var Porten lukt for Bondens Hjem:
Ikkun en Laage eller Lem
(Hvorledes man det nu vil tage)
Tillod den lille Hest at jage
Derind i Gaarden ligefrem.
Og denne Vei var ganske nem
For Hesten, men for lav desværre
For den ubudne lodne Herre.
Maaskee, hvis han med megen Hast
Behændigt havde Panden bukket
Og siddet ret i Sadlen fast.
At han foruden Overlast
Derind i Gaarden kunde stukket;
Men Bamsen Øinene kun lukked
Og lod staae t i l: om Gaardens Port,
Hvad eller og hans Bjsrnehoved
Var af det bedste Tsmmer gjort -
Et Nu, da var Forsøget vovet!
Det var et Skrald, det var et Brag,
Som for ei hertes nogensinde
Paa denne Side Dommedag!
En Kat faldt ned fra Husets Tag
Af Skræk, og Hønsene derinde
Som soled sig paa deres Pinde,
Fls i op til Husets Duestag
Og dandsed som for Hvirvelvinde.
Kaalunds Digte. ^
Dog Porten holdt, og Huset stod;
Men Bjsrnen, som lsb Panden mod
Og drak den frygtelige Skalle,
Var værst dog faren af dem Alle,
Thi han flap ei med Næseblod.
Han blev aldeles flad paa Snuden,
Og Panden brast, skjøndt den var tyk,
Saa mistede han desforuden
Det Overste af Hovedhuden,
Som Bondekonen, hvem hint Tryk
Mod Porten lokked hen til Ruden,
Antog for Rytterens Paryk;
Kort, Bjsrnen dratted paa sin Ryg
Og opgav Aanden med en Tuden,
Som Lomkehunden selv fandt styg.
At Bonden fik en Vinterfrakke,
En lodden Vams for Regn og Blæst,
See, derfor kunde han sin Hest,
Sin raske, lille Nordbag takke.

T:
F:
SIDE:

Til Familien i prMegaarden.
D e r sidder jeg stakkels Spøgefugl
I Stuen nu atter fangen.
- Hvi ffulde jeg lægge paa Hjertet Skjul?
Hvert Minde om den dejlige Juul
Bevæger mit Bryst til Sangen.
As Latter moet og af Spsgen træt.
Jeg sidder nu her paa min vante Plet;
Mens Hjertet fordrer sin stærke Ret
Jeg giver efter for Trangen.
Naar Dagen helder, i Skumringen,
Da faaer man saa lyse Tanker,
Da drømmer jeg glad hver Fryd igjen.
Og sidder saa taus, naar Den og Den
Til Døren kommer og banker.
Ja, hvor jeg vandrer og hvor jeg staaer.
Sin lette Vinge min Længsel staaer
Til den velsignede Præstegaard,
Omslynget af grønne Ranker.
Herinde seer Alt saa vrantent ud,
Og taaget er Kongestaden;
Man tramper om i en evig Slud
Med Paraplyer paa Gaden;
Og hvor man vender sit trætte Blik:
Kun Lapse og Gadedrenge,
Og stive Damer og kolde Nik,
Og saa kun Tale om Politik
Og Penge! Penge! Penge!
Ja, De kan troe, at jeg har min Nød,
Jeg stakkels Drømmer, med Albuestod
Og Regnvandødryppet fra Muren;
Som Barnet jeg bliver om Hjertet blod
Af Længsel efter Naturen.
Og naar jeg saa har mit Dagvark gjort
Jeg iler op over Byens Port;
Thi det gjør Hjertet saa varmt og stort
At længes efter Naturen!
Der staaer jeg paa Volden i Blast og Regn
Og seer paa den sorte Krage
Og sender et Suk til min Undlingsegn,
Til Søen og til de levende Hegn
Og Landsbyens gjastfrie Tage,
Til Bakke og til de klare Aaer,
Til Jægerbakken og Ledet -
Men ak, jeg Stakkel, som der jeg staaer.
Jeg ligner Mollen, der Vingen siaaer.
Men kommer ikke af Stedet.
Saa svøber jeg mig i min Kappe toet
Og Luftkasteller mig bygger:
Et Huus og soran en Haveplet,
En Bænk under Lindestygger,
En pileomkrandset Fistedam,
En Gaard med Mnder, en Eng med Lam,
Et Gjoerde af vilde Roser,
Og Udsigt fjernt over Skovens Kam
Til Søer og sorte Moser.
O, min Lyksaligheds Ideal!
Ei nogen glimrende Marmorsal!
Ei Gulvet bonet derinde!
En venlig Stue, en Bogreol,
Et gjæstsrit Bord og en Lånestol; -
Og saa tilsidst, alle Onsters Sol,
En from og elskelig Kvinde!
Saa mindes jeg hiin Natur, hvor vi
Har vandret og svoermet sammen:
Det skovomkransede Kalkbrænderi,
Og Dalen med Mslledammen;
Jeg seer det igjen saa klart og vist:
Her Proestebakken og Kirken hist.
Men Proestegaarden dog først og sidst.
Det Andet bliver kun Rammen.
Ja, hvor jeg vandred ved Danmarks Søer,
Paa alle de skjønne Steder,
Mig aabnedes aldrig saa gjæstfri Dør,
Saa kjærligt et Hjem jeg fandt ei før.
Med patriarkalske Soeder.
O, det er mere end Smiger tom!
Vist aldrig jeg fandt, hvorhen jeg kom
Saa aabne Hjerter, saa mild en Dom,
Som, Elskelige, hos Eder!
Hver Dag henrandt som en landlig Fest,
I Glasset perlede Vinen,
Og venlig spsged den gamle Proest
Og spilled paa Fiolinen.
Mens Solen skinned ad Ruden ind
Der toned yndige Sange;
Da maatte jeg ud i Aftenens Vind
At kjøle mit bevægede Sind
I Havens lsvrige Gange.
Naar Marken dusted af Klsverhs,
Vi stødte Baaden fra Landet:
Valdhornet klang paa den stille Sø,
Her stog en Fisk, der plumped en Frø.
Og Solen glimred paa Vandet.
Med Sommerblouse og Straahat paa
Jeg roede for de Skjønne,
Og Himlen syntes mig mere'-blaa
Og Skovene mere grønne.
Og alt som Dagen gik meer paa Held
Og Svalerne lystigt piilte,
I Nordens deilige Sommerkvæld
Min Haand over Aaren hvilte.
Og Maanen steg, og Solen sank.
Og sagte blev Lærkens Trille,
Og Søen, den var saa blank, saa blank,
Og alle Dine saa milde;
Da stemte vi i det fulde Chor,
Og tyst laa Himmel og tyst laa Jord,
Og Stjernerne funklede stille.
O, Dage rige paa Ungdomslyst
I Vaaren og i den gyldne Høst,
I efteraarsstille Skove,
Naar Maagen skreg med skingrende Røst,
Og Søen vælted sin Vove!
Og Kjsretoure til fjerne Byer,
Forvovne Streger og Eventyr,
Og Andejagter bag Siv e t!
Og Den og Den og Den og Den!
Jeg glemmer Dem aldrig meer ig je n!
Jeg glemmer Dem aldrig i Livet!
- Forsvunden er nu den ftjsnne Tid
Med Sommerens deilige Dage;
Nu fyger Vinterens Snee saa hvid
Om Landsbyens lave Tage,
Og Storken ei mere paa Reden staaer
I Aftenrøden paa Proestens Gaard,
Nu suse de kolde Vinde,
Og Lyset tændes, og Rokken gaaer,
Og Ovnen buldrer derinde.
Og jeg alvorlige Spsgefugl,
Jeg sidder nu atter sangen.
Mens Rumlen af de evige Hjul
Forstyrrer mig tidt i Sangen;
Den hoese Skraalen med Torv og Aal
Forvirrer mig rent mit Versemaal -
De høre det vist paa Klangen.
Dog flyv, min Længsel, med dette Blad,
Flyv fra den larmende Kongestad
Til Proestens hjemlige Stue,
Til alle de blomstrende Pigers Rad
Og til den venlige Frue;
Og stig, hvad hos mig Du hørte og saae.
Alt hvad mig Stakkel paa Hjertet laa.
Og bring mig saa atter med Svar derpaa
Et Blad, som en Arkens Due!

T:
F:
SIDE:

Naturens Graad.
Menneste, Du Jordens halve Gud,
Lad til mit Moderbryst, mig ømt Dig trykke!
Kom, Du mit Barn, min Stolthed, kom herud,
Med friske Roser vil Dit Haar jeg smykke!
Hvi vil Du dvæle hist i Stadens Pragt,
Hvor mine Blomster maa i Skyggen falme?
Kom, flyv som Esau til den vilde Jagt,
Og hvil som Jakob under Dalens Palme!''
Saa sang Naturen i sin Foraarspryd
Af Roser, Liljer og af gyldne Klokker;
Paa hendes Haand slog Jrisken af Fryd,
Og Morgenrøden krandsed hendes Lokker.
Og see, fra Stadens Porte flux hun saae,
Som naar man ved en Myretue pirrer.
En myldrende, en broget Vrimmel gaa
Af pyntelige Damer og af Herrer.
Forbauset skuede Naturen paa
Sin Stolthed, sine Bs rn; ak, hvor forandret.
Fra dengang de ved hendes Hjerte laa
Og nøgne under Edens Palmer vandred!
v
Alvorlig rynkede hun Skyens Bryn,
Til Uveir trak det op paa Himmelpanden,
Fra Øiet foer i Harme Lyn paa Lyn -
Men hendes Børn af Skræk lsb mod hinanden.
Og Livets store Moder brast i Graad;
,,Ak,'' raabte man, ,,ak see, der har vi Regnen
Min nye Hat! min Kjole bliver vaad!'' -
- Men hendes Taarer strømmed over Egnen.
Her vendte sig en Silkeparaply,
Hist tabte Een sin Viskelæ'rsgalosche;
Men Alle søgte de til Stadens Ly -
Jeg selv var med, jeg rulled i en Drosche.
Og Alt laa atter i den gamle Ro,
Uveiret svandt, og Jord og Hav blev stille:
Men mildt Naturen gjennem Taarer lo
Og trssted sig ved Nattergalens Trille.

T:
F:
SIDE:

Leiserkronen.
,,^§ee, hvilken Blomst, hvor rank og skjøn!''
Udbrød et Barn i Glædens Tone.
,,Ja ,'' svared Gartneren, ,,min Søn,
Den hedder ogsaa Keiserkrone.''
Og Gartneren med varsom Haand
Den skjønne Blomst af Stilken plukked,
For Barnets videlystne Aand
Det skjulte Bæger han oplukked.
Og see! bag hvert et prægtigt Blad
Sad gjemt en Draabe liig en Taare.
,,O ,'' raabte Gartneren, ,,o lad
Dig aldrig, Barn, af Pragten daare!''
Seer Du hvad Blomsten gjemmer her:
En Taare skjult for Mængdens Blikke.
Saa Høiheds ydre Glands man seer;
Men hvad den skjuler seer man ikke.
Anmoerkning.
Paa Bagsiden af hvert af Keiserkronens Blomsterblade
en Fordybning, som indestutter en stor, klar Draabe.
Edderkoppen.
/
^ u Edderkop, vil Du til Hakken spinde?
Hvor kan Du Vei over Strømmen finde?
Om Dag og Nat Du lsber Din Vei.
Den brusende Bak omgaaer Du ei.
,,Tys, Vandringsmand, hvor ei Flid sorslaaer.
Man oste ved Taalmod Maalet naaer.''
Nu sad den der med sit lette Spind, -
Da sused en sagte Astenvind,
Den svævende Traad sig til Hakken bandt,
Saa den liden Spinderske Veien fandt,
Den havde jo ventet saa usortroden.
Nu sad den derovre i Aftenrøden.
Saa sidder Du selv ved Tidens Strøm,
O Menneskebarn, med Din Fremtidødrøm!
Dit Haab, det er den flagrende Traad,
Som Du haver vadet med Længsels Graad.
Forsag kun ikke, det kan vel lykkes:
Paa Himmelens Hjelp kan Meget bygges!

T:
F:
SIDE:

Silledststten.
! ^ i l Stranden skylled op et halvfuldendt.
Et herligt Billed, Mesterhaanden vårdigt.
Man sandt det; Kunstneren var ubekjendt.
Man priste det og ønskede det sardigt.
I ædle Træk det bar sin Skabers Aand,
Men raat det stod endnu i Marmorblokken.
,,Hvo vil suldende det med Kunstnerhaand?
Udraaber Fyrsten til Beskuerflokken.
Og Mange meldte sig; de glatted hist,
De glatted her i Natter og i Dage;
Og Alle tænkte de saa ganske vist.
Det Billed maatte blive uden Mage.
Den sidste Politur nu Barket fik,
Asflsres skulde det suldendte Billed.
Igjennem alle Gader Trangslen gik
Til Torvet, hvor det blev til Skue stiller.
Og neppe Slsret man tilside trak,
Før Mængdens blinde Bifald alt var vundet.
- Der stod en pyntet Nikkedukke, ak!
Det mesterlige Anlæg var forsvundet.
Ikkun en Kjender raabte: ,,Daarer seer.
Nu er jo Billedet et ganske andet!'' -
Saa gaaer det! Man udfletter Prægets Verrd
Og kalder saa den slebne Dukke dannet.

T:
F:
SIDE:

Solen og dens Skygge.
Engang faldt Solen paa
At see sin egen Skygge;
Da dækked Bjerg og Straa
Den snildt bag deres Rygge.
Hvorhen hans Naade gik
Og straaled med sin Lue,
Ei kunde dog hans Blik
Den mindste Skygge skue.
Og da han Ingen saae
(Begribelig er Tingen)
Faldt Exællentsen paa,
Han havde heller ingen.

T:
F:
SIDE:

Indsigt og Oversigt.
Trerorm i en Vinduespost
Et Hul dybsindig monne gnave;
Da flagred ind i Stuen just
En Sommerfugl fra Husets Have.
Men Ormen titted af sit Hul,
Den tænkte: Herre Gud, der flyver
Den Sværmer af en Sommerfugl,
Mens jeg i Verden mig fordyber!
Den grov og grov sig længer ind.
Men jeg, som hviled mig ved Muren,
Jeg tænkte i mit stille Sin d:
Saa gaaer det ei blot i Naturen!
Saa er Din Indsigt, min Herr Lærd!
Naar for spidsfindigt Haar at dele,
Du glemmer, hvad dog mest har Værd
Er Oversigten af det Hele.
Glad flap jeg atter Psychen ud.
Den boltred sig i Morgenflammen.
Tak, raabte jeg, tak, gode Gud,
At den og jeg vi høre sammen!
Kaalunds Digt?. 10

T:
F:
SIDE:

Locosnsdden.
^L-n Cocosnod
Paa Havet flød.
Omtumlet vildt af Voven.
Fra Asiens Kyst
En Storm i Høst
Den rev fra Cocosskoven.
,,Ak,'' klaged den,
,,Hvor skal jeg hen?
Hvi blev min Kjærne moden?
Blandt Hval og Hai
Jeg kan jo ei
I Dybet faste Roden.''
Men Herren lo;
Han klæder jo
Hver Rose og hver Lilje.
Det mindste Fro
Kan ikke do,
Naar ei det er hans Vilje.
Bag Havets Vand,
>
Der, vidste han.
Laa Den i det Fjerne;
Med frugtbar Grund,
Men uden Lund,
Den vented paa sin Kjerne.
Og Nødden drev
Op paa dens Rev
Fra Verdenshavets Vove;
Den foested Rod,
Og ben stod
Snart dækt med Cocosfkove.
Hvert Sandheds Ord,
Udtalt paa Jord,
Med Nødden er at ligne:
Det er et Frs
Paa vilden Ss,
Men Gud kan det velsigne.
Som Hiin en Kyst,
Et aabent Bryst
Kan det i Verden finde;
Og vedst Du vel.
Om ei en Sjæl
Det kan for Himlen vinde?
Tal Ordet ud
Og stol paa Gud,
Lad Strømmen det bortrive!
Et Palmetroe
Til Slagters Loe
Kan Sandhedsordet blive!

T:
F:
SIDE:

Planeten og Kometen.
>v) sit System en meget lærd Planet
Formanende sin Stemme hæved,
Da gjennem Universet en Komet
I sin gigantiske Clipse svæved.
,,Stands,'' raabte hiin, ,,min bedste Ven, og di
Dig om min Sol, og lad Dig kjærligt raade!
Ubændig, uden Klarhed paa Din Vei,
Du holder med Din Flugt slet ingen Maade..
Hvert Skridt af mig kaldes absolut.
Min Stillin g her og der man kan fra Jorden
Med Kikkerter udregne paa Minut -
Det kan man kalde Klarhed dog og Orden!''
,, Ti! '' svarede den brusende Komet.
,,En stsrre Orden er, end den Du drømmer;
Har det uhyre Alt Du overseet,
Da Du saa dristigt om min Bane dommer?
Din lille Sol den eneste Du troer!
O Blinde, rundt om den er tusind andre;
Sig disses Baner om en stsrre snoer.
Og denne stsrre maa om stsrre vandre!
Det sande Middelpunkt ei Nogen veed -
Af Tidens Haand vi Alle lanked bliver;
Om Almagts Sol ikkun en Evighed
Sin uudgrundelige Bane skriver.''

T:
F:
SIDE:

tloddeknoekkeren.
Nøddeknækker, hvad er Du stiv!
Nødder Du knoekker Dit hele Liv.
Har i Dit Hoved Du slet ingen Hjerne?
Smag dog engang paa den dejlige Kjerne.
At knække Skaller den hele Dag,
Det maa dog være en kjedelig Sag.
Nøddeknækkeren var kun af Troe,
Han svarede hverken Bu eller Boe:
Hvergang en Nød man i Gabet ham stak,
Klemte han ril saa Skallen knak;
Han agted kun lidt at Kjernen var loekker
- Men det var jo ogsaa en Nøddeknækker

T:
F:
SIDE:

Uveirsskyen.
Menneske, hvor vil Du fly?''
Saa buldrede en Tordensky
Og trak sig om det høie Bjerg,
,,Hvor vil Du henflye, Støvets Dvoerg?
Og meer og mere trak det op
Omkring den steile Klippewp,
Og alle Hjerter sukked: Nei,
For Himlens Lyn er Fristed ei!
Kun Een, kun Een ei Modet veg;
Ad Fjeldets St i han rolig steg.
Imod den mørke Sky han gik
For den forbauste Mængdes Blik.
Trods Storm og Lyn steg Manden did;
Han vidste: Ro kun naaes ved Str id!
Tilsidst ved Maalet glad han stod
Med Jordens Uveir for sin Fod.
- Deroppe, over Skyen, laae
Den hele Himmel lys og blaa;
Og Bjerget løfted mildt sin Top
I evig Ro og Solglands op.
Da faldt han ydmygt ned paa Knæ
Og raabte: ,,Gud, hos Dig er Loe
Hvo, som til Dig tør kraftigt ty,
Staaer hævet over Jordens Sk y!''

T:
F:
SIDE:

Guldfiskene.
!§ n dobbelt Boble, hvælvet af Krystal,
Heel prægtig spillede i Solens Lue;
Paa Marmorbordet i den rige Hal
Det skrøbelige Pragtværk stod til Skue.
Den indre Kuppel hvælvede sig huul,
Mens Vandet kjøligt i den ydre strømmed,
I hiin man skued en Kanarisugl,
I denne nogle gyldne Fiske svømmed.
De driede og drejede sig om.
Ret som de Verden ei et Blik gad skjænke;
Det gik i samme dumme Kredsgang, som
De følte sig for stolte til at tænke.
Det var et fornemt Liv! De gjorde Cour
- Og logrede med Finne og med Hale.
- Men gjennem Vinduet, fra den fr i Natur,
Der tittede en fattig lille Svale.
Den saae Kanarifuglens Tidsfordriv,
Den saae de gyldne Fiske Ryggen krumme;
Da fryded den sig ved sit .frie Liv
Og tænkte: Gud hvor Fiffene er dumme!
O, siig mig. Kjære, har Du aldrig feet
Med friske Øine ind i Selffabssalen
Paa Fornemhedens stive Gravitet
Og siig mig, har Du aldrig tænkt som Svalen?

T:
F:
SIDE:

Skralden.
,,>>)eg,'' raabte høit en Skralde
Og overdsved Alle,
,,G js r selv den Vise taus!''
Hvad melder Du da, Kjære?
Det maa vel Perler være.
Lad see - da var det Snaus.
Ratfiolen.
bønfaldt alle Markens Blomster, ,,straal.
Du rige Sol! '' og som de bad, det skete.
Da lukked sig den stille Natfiol
Og bøiede sit Hoved imod Lethe.
Og jeg var ung, i Morgenrødens Glands
Mit Liv jeg vied til letsindig Glæde;
As Roser bandt jeg til mit Haar en Krands,
Men før jeg mørked det var Solen nede.
Og jeg var trættet, skuffet og forladt -
Hver Rose lukked sig, og Æspen bæved.
Men i den høitidssulde Stjernenat
Den stille Natfiol sit Hoved haved.
Mod Stjernerne sin -Duft den aanded hen,
Jeg bøied mig bevæget ned derover;
,,Hvo er Du ,'' sukked jeg, ,,Du Sorgens Ven,
Som vaager, medens trindt Naturen lover?''
Den svared, ,,Vandrer, Taalmod er mit Navn;
Blandt Glædens Vrimmel finder Du mig ikke.
Jeg aander bort Dit Hjertes bittre Savn
Og hæver over Jorden Dine Blikke.''
- ,,O ,'' raabte jeg og kasted Letsinds Krands,
,,O, det er let for Glæden kun at leve;
Men det er stort, forladt af Lykkens Glands
At kunne Hovedet af Støvet hæve!''

T:
F:
SIDE:

Sommerfugl og Østers.
,,Hvad fik hiin Østers Skallen til?
Og jeg, hvi fik jeg ingen?
Hver næsviis Dreng kan, naar han vil
Mig plump befamle Vingen.''
Saa klagede en Sommerfugl,
Men mild Naturen svared:
,,Hvad var Du, hvis det plumpe Skjul
For Lyset Dig bevared?
Dog giv mig Dine Vinger to
Og Dine Øine begge.
Da skal Du tryg i Støvet bo
Og faae en Skal til Doekke.
Der hører, og der seer Du ei,
Der ængstes Du ei mere''
,,Nei,'' tænkte Sommerfuglen, ,,nei.
Gid Pokker Østers verre!''
Den h-iere Dressur.
d^ellem Fjellebodens Aber
Dandser jeg som Puddelhunden.
Skjøndt jeg kjeder mig og gaber,
Ei jeg dog min Anstand taber,
Holder Poten smukt for Munden.
Stive Flipper maa jeg bære;
Kjoekt paa Ho'det sidder Hatten;
Jeg maa lystre, jeg maa lære,
Aldrig gjs og bide mere,
Aldrig mere pudse Katten.
Som en lille Hvalp uboendig
Har man taget mig i Skole;
Nu spadserer jeg behoendig,
kultiveret og anstændig
Om i Buxer og i Kjole.
Jeg kan tale med om Smagen,
Sidde sirligt ved et Taffel,
Som en dannet Hund, paa Bagen
Med en Serviet om Hagen,
Holde smukt paa Kniv og Gaffel.
Paa min Herres Vink jeg venter
For jeg ts r paa Maden smage.
Bukker og gjør Complimenter -
Slig t betaler sig med Renter:
Jeg faaer Sukker, jeg faaer Kage.
Dog jeg nægter ingenlunde
Hellere fra hele Klatten
Lsb jeg strax, ifald jeg kunde,
Ud blandt Gadens frie Hunde,
For med dem at pudse Katten.
< -5 <--s l

T:Til Rosen
F:
SIDE:162-

Rose, yndige Rose! naar jeg Dig seer,
Er det som Glædens Engel til mig leer,
Som Du vilde med barnlig Uskyld spørge:
Menneske, slig, hvor er det muligt at serge.
Er ikke Jorden gren og Himlen blaa?
Skjønne Rose, Du seer ei Skyen derpaa!
,Du er saa ung, saa srifk og saa deilig. Rose!
Livsfro er jeg vel end og ung som Du,
Men til Aandernes Verden staaer min Hu -
Jordens Syner har forvirret mit Vie;
Derfor kommer jeg hid, for mig at bøie
Over Dit Bæger, for at skue deri.
Blive reen og nyde den Harmoni,
Som omsvæver Dit Hoved, deilige Rose.
Mennesket ligner ved Dig sin Kjærlighed -
Lidet Du dog af jordisk Elskov veed;
Solen dier Du og til Naturen horlder
Troet Din rødmende Kind, naar Dagen kvælder.
Lykkelig Du! det dunkle Valmueskin,
Som udbreder sin Flamme over vor Kind,
Det er ei Din uskyldige Rødmen, Rose.
O, hvorofte blev ei i Sang og Digt
Taget Dit himmelske Navn forfængeligt;
Skjønheds Dronning! aldrig trattes mit Bre
Dog af Dit Navn i Skjaldenes Sprog at høre.
Usorkrænkelig er Du! Kronen Din
Funkler herlig med Smaragd, Rubin,
Naar af Morgenduggen Du bades. Rose.
Nattergalens Sang og Din reneste Duft,
Stjerneskuddet, som glimter i natlige Luft
Ere jo Søstre, dejlige Bobler, som spille
Frem i evig Rigdom af Skabelsens Kilde.
Menneskesjælen standser midt i sin Drøm,
Seer og længes og bliver saa underlig om.
Foler sig selv en Engel som Du, o Nose.


T:Efter Maskeraden
F:Her sidder jeg alene
SIDE:164

Her sidder jeg alene
Med Haanden under Kind,
Fra Livets Narrescene
En flygtet Harlekin,

En Gjøgler syg og trættet
Af Pøbelens Behag,
En Fraadser overmættet
Med bitter Eftersmag,

En sminket Glædesmaske
Med blege Alvorstræk -
O kunde jeg nu vadske
Den falske Sminke væk!

For Verdens Smiil at vinde
Jeg kastede mig hen -
O kunde jeg nu finde
Mig selv, mig selv igjen!

T:Revolutionstiden
U:(1848)
F:Giganten var styrtet; paa eensom Ø
SIDE:165-175
N:rahbek,tode

{c:1.}

Giganten var styrtet; paa eensom Ø
Maatte han som rystede Verden døe.
Og der var Fryd i Philisternes Leir,
Nu havde man vundet den store Seir;
Nu havde man lænket med seige Baand
Omvæltningens higende Kæmpeaand;
Nu vared vel Freden til evig Tid;
Nu kom det ei meer end til Pennestrid.
Og Dagene kom, og Dagene gik,
Og der blev blandet en Dvaledrik,
Og der blev øst med et bundløst Sold,
Og præket om Fred og Maadehold;
Men Misfornøielsens Djævel sneg
Sig over Jorden og drev sin Leg;
Den listed sig ind i Hytte og Slot
Med ængstende Tvivl og isnende Spot;
Den rokked ved Alt, den gnavede skjult,
Saa Alt blev tomt og underlig huult.
Og Tiden ligned en sminket Gjæk,
Der skjulte med Smiil de slappe Træk:
Den mærked Øxen ved Træets Rod,
Den aned Vulkanen, hvorpaa den stod.
- Og der blev født en Slægt uden Ro,
En Slægt uden Tillid og Barnetro.
Den hvirvlede sig i den vildeste Dands,
Den gabede midt i Blændværkets Glands;
Hvad Tænkerne skrev, hvad Skjaldene sang,
Det havde for den ei Livsfyldens Klang;
Den lyttede med Forventningens Vee,
Som skulde nu brat det Mægtige skee;
Den vented og vented paa Skjæbnens Dom,
Den raabte: Kom ind! men Ingen kom;
Den nye Messias, den nye Prophet,
Som Sværmerne spaaede, blev ikke seet,
Og Ingen tændte det Sandhedslys
Hvortil man trængte i Tvivlens Gys.
Hvad hjalp den grublende Menneskekløgt,
De Vises Steen blev forgjæves søgt.
Det syntes Alt som et Kredsløb dumt,
Hvori det Krumme blev evigt krumt.
Det var som Livet i Fredens Skjød
Var viet ind til en langsom Død,
Det var som skulde dets Pulse staae -
Hvad eller Gjenfødelsens Time slaae.

Den kom, den kom, den anede Stund,
Den brast under Foden den hule Grund,
Den mørke Sky har sit Lyn udsendt, 
Og Freden, ,,den evige Fred,'' er endt. 
I Oprør vælter sig Tidens Flod,
Dens Bølger er røde af Menneskeblod;
Dens usleste Bundfald af Had og Nag
Er steget for Lyset og kommet for Dag;
Og alle de Suk, som i Stilhed lød
Om gammel Uret og gammel Nød,
Om svegne Løfter og skuffede Haab,
Nu svulme til et Befrielsesraab, -
Et Raab, der henfarer med Stormens Suus,
Saa Troner vakle og styrte i Gruus;
Og Folkevilliens Kæmpe stor
Opløfter vild sit Hoved fra Jord;
Den kneiser i Sky med Titanens Trods;
,,Jeg vil ei behandles som død Kolos!
Imens I feired Blændværkets Fest,
Stod jeg derude i Slud og Blæst.
Nu vil jeg smage den Lykke engang
Hvorom saa fristende Ordene klang.
Til Lykkens Ø fører vel en Bro,
Hvis ellers jeg kan mine Drømme tro,
Og kan jeg ikke derover naae,
Eia, lad da Dommedagskampen staae!''

Det vakler, det brager ved Kampens Gang,
Og Dødsskrig sig blande med Seierssang.
Den høieste Stordaad, den plumpeste Vold
Opløfter Sjælen og isner den kold.
Og Alt sig blander saa sært iflæng:
Hist strækker sig Betler i Kongeseng;
Mens Jordens Mægtige huusvilde gaae.
Tage Tiggerens Børn deres Guldkroner paa.
Mmyget er Alt, som kneiste i Sky;
Det Gamle er styrtet, men hvor er det Nye,
Det Nye, det Nye, som blev forberedt?
- En Herlighed, som Ingen har seet!
Det er som vi staae mellem Verdner to
Og har kun en Spindelvævstraad til Bro.
Vi see omkring os et Syndflodshav,
Men ikke den Jord, som skal stige deraf
Med klarere Lys, med renere Luft,
Vi mærke ikke dens Blomsterduft,
Vi famle endnu i Mulm og Nat.
- Hvor findes det frelsende Ararat?


{c:2. Til de Gamle}

Føler Du, Gamle, Dig trættet og tung,
Spørger Du Nyt kun derhjemme i Stolen?
Var ogsaa Du begejstret og ung,
Steg Din Aand som en Ørn imod Solen?
Sværmed engang Du for Frihedens Sag?
Har Du den mægtige Keiser beundret,
Lyttet med Fryd til de tordnende Brag,
        Da i hundrede Slag
Over Verden med Seier han dundred?

Seer Du nu, mæt af Erfaring og Aar,
Tvivlende til ved den brogede Færden?
Længes Du under de graanede Haar
Efter Fred midt i Ufredens Verden?
Viser man ikke Din Alder Respekt,
Kommer man ei Dine Ønsker imøde.
Vender sig bort den opvoxende Slægt,
        Har Dit Ord ingen Vægt,
Vinker Savnet Dig hen til de Døde?

Endt er Din Ungdoms begejstrede Drøm.
Fremmed forlængst for hver ny Aabenbaring
Kæmper Du svag mod den rivende Strøm
Som et Barn med Din Oldingserfaring.
Roser man Tiden, Du kalder det Vind,
Finder, at Alt i Din Ungdom var bedre:
Da var der Alvor i Daad og i Sind;
        Hvor de Unge kom ind,
Stod de taus blandt ærværdige Fædre.

Underligt hasted Dig Tiden afsted,
Barnet fast blev Dig for klog paa sin Skamle;
Tidsstrømmen rulled, Du fulgte ei med,
Du holdt fast ved det Vante, det Gamle.
Mod Din hellige Eenfold, Din Fædrenetro
Satte kjækt man Systemer paa nyeste Mode,
Duunhaget Dreng hørte Græsset at groe;
        Naar de Vittige loe,
Loe de ikke som Rahbek og Tode.

Siig mig, Du Gamle, hvad tykkes Dig nu?
Bliver Dig Verden alt værre og værre,
Synes Dig Jorden flagen med Gru
Og forladt af sin Skaber, sin Herre?
Rammer det Dig med Aarhundreders Vægt,
Det Uhyre, som skeer; troer Du Verden skal bløde,
Bløde af Saar, som Du meente var lægt,
        Og den levende Slægt
For sit Letsind forfærdeligt bøde?

Gamle, fornem dog et trøstende Ord,
Hør det, det lyder til Dig fra de Unge:
Seire forvist skal Lyset paa Jord,
Det er sagt med Propheternes Tunge.
Han, som før Dagenes Fødsel var til,
I de rullende Tider bag Stjernerne vaager.
Livet er intet Tilfældighedsspil -
        Der maa skee, hvad der vil,
Det skal dages trods Uveir og Taager!

Vakler end Alt i det flygtige Døgn,
Vælte sig vildt Nationer i Krampe,

Styrte forvist skal hver kneisende Løgn,
Der er Fred bag de rasende Kampe!
Taalmod, Du Gamle! Striden er lang,
Mange maa lide, og Mange maa sukke;
Menneskets Slægt skal dog juble engang
        Den Lyksalighedssang,
Som i Paradiis lød ved dens Vugge!

Fred om Din Alder! Fred om Din Tro!
Høit over Uveiret Stjernerne tindre.
Røver Dig Verden Din Alderdomsro,
Luk da Øiet og tye til Dit Indre.
Fred skal Du finde bag Evigheds Hav.
Herren er Herren, hans Navn være lovet!
Tager han end hvad paa Jord han os gav -
        Over Menneskets Grav
Løfter Menneskeslægten sit Hoved!


{c:3. Til de Unge.}

Du, som med det kjække Sind,
Med de stolte Kæmpeplaner
Styrter Dig i Kampen ind,
Er den Seier, som Du aner,
Broder, meer end Hjernespind?
Er Du meer end Tidens Gjæk?
See den Gamles slappe Træk -
Kæmper blive kan til Dværge,
Muus er født saa tidt af Bjerge;
Du med Dine stolte Planer,
Du vil flytte Bjerge væk!

Herlig, herlig er Din Drøm:
Verdensfrihed, Verdenslykke!
Gjenfødt skal nu Livet dykke
Op af Tidens vilde Strøm
Og bortkaste karsk sin Krykke,
Glædestempler skal det bygge
Blive som en festlig Leg -
Ingen, Ingen sidde bleg
I den kolde, mørke Skygge.

Nærmer sig alt Seirens Dag,
Jubler Du den alt imøde?
Sank i Graven, med de Døde,
Tusindaarige Bedrag?
Krymper sig for Sandheds Vælde
Løgnen i den sidste Strid?
Staae vi for en gylden Tid
Uden Herskere og Trælle?

Aander Du dens rene Luft,
Falder fra Dit Øie Bindet?
Tør nu Ingen meer forblindet
Sætte Vanvid mod Fornuft?
Har det Evige maaskee
Sig paany da aabenbaret?
Er hvert Spørgsmaal alt besvaret,
Kan den vantroe Thomas see,
Lægge Fingren selv i Aret?

Broder, det er Sværmeri!
Bag de skjønne Illusioner
Leer den bittre Ironi.
Paa Tyranners knuste Throner
Er dog ikke Verden fri;
Der er blodigt Had og Trods
Mellem Jordens Millioner -
Ak, og ingen ny Forsoner
Vandrer kjærlig mellem os!

Ham, som Fredens høie Ord
Talte her i Støvets Zone,
Ham gav man en Tornekrone,
Han blev ikke hørt paa Jord.
Fremad bruste Tidens Elv,
Riger sank, og nye blev grundet
Lykken blev dog aldrig fundet:
,,Elsk Din Næste som Dig selv.''
Denne Seir blev aldrig vundet.

Man har kæmpet, man har lidt,
Man har prøvet, man har vraget;
Men fra Lykken ligevidt
Staaer man, skuffet og bedraget
Du vil gjøre Klmpeskridt,
Du vil brat en Verden forme,
Uden Kampe, uden Storme,
Give Hver, som savner, Sit!

Broder, det er Sværmeri!
Kampen raser paa vor Klode -
Hæv os, styrk os, gjør os gode;
Da, først da er Verden frie.
Ak, thi, Broder, Tidens Orm,
Verdensnøden, Verdensstaden
Ligger ei paa Overfladen,
Ei blot i den ydre Form.

Søg den i Dit eget Bryst,
Der skal Du Tyrannen fælde;
Kun ved Kjærlighedens Vælde;
Kan Du ende Verdens Brøst,
Skabe Mennesker af Trælle.
Alt det Andet slaaer ei til,
Ender Kampen ei herneden,
Renser Klinten ei fra Hveden,
Er kun Tant og Gjæglespil.

Broder, jeg er ung som Du,
Deler Savn som Du med Tiden,
Jeg maa med som Du i Striden,
Frem til Lyset staaer min Hu.
Det skal feire, ja forvist,
Mørket meer og meer fortrænges!
Ogsaa jeg i Støvet længes,
Har som Du ei Ro og Rist.

,,Fremad mod det fjerne Maal!''
Bære Løsnet paa vor Klode.
Frem mod Lyset, men med Taal;
Lang er Kampen for det Gode.
Længe vil endnu vi rave
Frem mod Maalet, Skridt for Skridt
Broder, naar Enhver faaer Sit,
Smuldre vi i vore Grave.

T:Sang for det danske Folk
U:(Den 22de Marts 1848)
F:
SIDE:176-177

Opmand Dig, Du Danske! lad Verden nu see,
At ei Du vanslægted i Tiden.
Skal Dannemark rammes af Skændsel maaskee?
Nei, for skal vi knuses i Strid e n!

End ruller derude det sortladne Hav,
Det bruser om Fædrenes Seire;
Paa Kæmpernes Høie, paa Heltenes Grav
Skal Voldsmænd ei haanligt sig leire!

For Frihed, for Frelse i Trængselens Stund
Vi kæmpe saa mange vi ere,
Og Den skal vi kalde den feigeste Hund,
Som svigter sit Fædrelands Ære.

Vi drives jo ikke af Trods eller Had,
Vi kæmpe for Danmark, vor Moder.
Vort ældgamle Land vil man splitte os ad
Og bortrive Broder fra Broder.

Vi rase jo ikke med Ulvenes Mod, 
Med Lov vil vor Frihed vi bygge;
Vi føle ei Tørst efter Menneskeblod,
Men Tørst efter Menneskelykke!

I Kreds om vor Konge som Muur vil vi staae,
Thi dansk er hans ærlige Tanke;
Og Fjenden skal trække det korteste Straa,
Naar Loven først reiser sin Manke.

Ja, Seiren, den lyse, skal følge vor Sag,
Saavist som med knejsende Pander
Vi vende vort Øie mod Frihedens Dag
Og Ryggen mod Verdens Tyranner!

T:Ved Adam Oehlenschlägers Død
F:Ak, det herlige Lys er slukket
SIDE:178-179
N:oehlenschlaeger

Ak, det herlige Lys er slukket,
Stum er den mægtigste Harpe i Nord!
Skjalden, den store, Øiet har lukket,
Hakons Digter skal sænkes i Jord.

Der hvor han sang til Orglet som Lille,
Rede de nu bag Kirken hans Seng,
Der skal han sove hos Moderen stille -
Konge blandt Skjalde blev hendes Dreng!

Prægtig som Sol af vinterlig Taage
Hæved han sig med Aarhundredets Gry;
Gjennem den lille Kirkegaardslaage
Bæres han nu med det evige Ry.

Aldrig de herlige Toner skal svinde,
Som fra hans malmfulde Harpe klang!
Aldrig, mens Norden eier et Minde,
Glemmes Roars og Helges Sang!

Oldtiden vaagned! Heltene leved!
Som en Aladdin, af rugende Muld
Skatten, den glemte, atter han hæved,
Sangens pureste, funklende Guld.

Livet med al dets Jubel og Smerte
Lød i hans dybe, begejstrede Røst;
Baldur og Jesus fyldte hans Hjerte,
Smelted med Veemod hans mandige Bryst.

Hisset til alle de herlige Døde
Stiger han nu, til Evigheds Glands;
Fortidens Store gaae ham imøde,
,,Heltenes Hænder hænge i hans.''

Ikke vi klage tør ved hans Baare -
Endt er hans Storværk, fuldbragt hans Kald
Ikkun Beundrings hellige Taare
Græder Norden for Hakons Skjald.

T:Bryllupssang
F:Der er paa Jord et helligt Baand
SIDE:180

Der er paa Jord et helligt Baand,
Saa skjønt som intet andet,
Af Kvindens lette, bløde Haand
Og Mandens stærke dannet.
Den svage Haand, hvor har den Magt,
Naar stærkest Lænke glipper;
I Mandens Høire trofast lagt,
Den aldrig mere slipper!

Og slig en Haand er bleven Din,
O Brudgom, føl Din Lykke!
Den vil, saa lille, skjær og fiin,
En Lykkens Borg Dig bygge,
Et Fredspaulun for Verdens Kiv;
Og henrykt skal Du mærke,
At Kvinden i det stille Liv,
I Ømhed er den stærke.

Og tro ei hvad saa tidt er sagt,
I lykkelige Tvende,
At naar først Haand i Haand er lagt,
Romanen er tilende.
Nei Stoffet er bestandigt rigt,
Og det kan aldrig tømmes;
For Eder blive det et Digt,
Saa skjønt som det kan drømmes!

T:Rastløs Higen
F:Ved hvert Maal, hvortil jeg higer
SIDE:181-182

Ved hvert Maal, hvortil jeg higer
Længselsfuld paa Livets Vei,
Ved hvert Trin, hvortil jeg stiger,
Finder jeg dog Hvile ei.
Neppe har jeg Glæden savnet,
Før den svinder, falmet, hen -
    Savnet, Savnet,
Ene Savnet bli'er igjen!

Ingen Hvile i min Viden,
I min Tanke, i min Dont!
Under mine Fødder Tiden
Dreier rastløs Hjulet rundt.
Neppe kan jeg Foden fæste,
Før den atter løftes maa
    Til det næste
Skridt, og altid, evigt saa!

Haabets Fugl, som kjækt jeg jager,
Aldrig under den mig Frist;
Stedse mig dens Sang bedrager -
Altid nær, dog evig hist!
O, hvor ofte træt til Døden,
Synker jeg i Slummer hen -
    Morgenrøden
Vækker mig til Strid igjen!

T:Den brudte Straale
F:Du priser kun Skjalde af første Rang
SIDE:183

Du priser kun Skjalde af første Rang,
De mindre kan Du ei taale;
Du vil kun høre udødelig Sang,
Ei svagere Harpers bævende Klang -
O Daare, har Du til Lyset Trang
Og skyer dog dets brudte Straale!

Det Lys, som Tiden skal klaret see
Maa brydes i tusinde Sjæle;
Med anende Længsel, med stammende Vee
Maa Tusinde græde, maa Tusinde lee,
Før Tiden sin mægtige Tolk skal see:
Den Skjald, som giver den Mæle.

Thi yder min Sang blot et useet Frø
Til Aandens evige Sommer,
Da lad kun mit Navn forglemmes og dø
Koraldyret lig i den dybe Sø,
Jeg bygger dog med paa den voxende Ø
Og bereder den Verden, som kommer!

T:De to Kamre
F:Tvende Kamre har Dit Hjerte
SIDE:184-185

Tvende Kamre har Dit Hjerte.
Fra det ene lyder Sukket;
Thi derinde, der har Sorgen
Sig for Verden indelukket.

Men ved Siden, i det andet
Kammer, boer den vilde Spiller,
Boer den tøilesløse Glæde.
Tynd er Væggen, som dem skiller.

Ensom, stille sidder Sorgen,
Som en Nonne i sin Celle;
Medens Glæden overgiven
Ryster med sin Narrebjælde.

Ikke ligne de hinanden,
Børn dog af den samme Moder;
Og forgjæves kalder Nonnen,
Sorgen, paa den vilde Broder.

Dag og Nat paa Skillevæggen
Banker hun, han vil ei høre;
Ud han flagrer, ud i Verden,
Ud i Livets Larm og Røre.

Sildig vender han tilbage,
Tung af Rusen, overmættet,
Som en Spiller, der er skuffet,
Som en Svirebroder trættet.

Høiere da kalder Sorgen.
Men den tynde Væg adskiller.
Som en fjendtlig Muur, de Tvende:
Nonnen og den vilde Spiller.

Ak, det hjælper ei hun banker
Paa den tynde Muur og kalder;
Skillevæggen styrter ikke,
Førend hele Huset falder.

T:Chaos
F:Styrtet er min drømte Verden, tabt
SIDE:186

Styrtet er min drømte Verden, tabt,
Kastet ned i Chaos og i Øde!
Skjønnere end hiin, af Ønsket skabt,
Vil jeg af min Sjæl en anden føde.

Undergangen har jeg selv fremkaldt.
Af min faldne Fortidsverdens Stykker
Triumferende en ny jeg bygger
Og med Skaberhaab omsvæver Alt.

Ak, men lange Aar er svundne hen -
End i Mørket famler jeg iblinde:
Skaberordet kan jeg ikke finde;
Hvad jeg bygger styrter jeg igjen.

End er ei Forventningskvalen omme -
Naar skal Aanden med dens Skaberkraft
Finde Glæde ved hvad den har skabt?
Ak, og naar skal Hviledagen komme?

T:Det gamle Øg
F:Det suser saa tungt i den visnede Bøg
SIDE:187-188

Det suser saa tungt i den visnede Bøg,
Det hvisler i Tidslernes Toppe.
Paa Bakken græsser et Udgangsøg,
Saa eensomt staaer det deroppe.

Hvad grunder Du paa, Du gamle Kræ?
Jeg syntes, jeg hørte Du sukked.
Med hængende Hoved og stive Knæ
Du staaer som af Steen udhugget.

Omflagret i Aftenens døende Skjær
Af skrigende Uveirsfugle,
Du stirrer fra Bakken saa eensom der
Mod Solens synkende Kugle.

Tungsindig staaer Du og stirrer mod Vest,
Med Blikket mod Aftenrøden.
Du ligner jo fast i den susende Blæst
En Knokkelganger for Døden.

Den magre Rytter Du venter maaskee?
- Ja vist! Naar Dagen er omme,
Naar Stjernerne tændes, da vil med sin Lee
Og med Timeglasset han komme

Og klappe Din Man og svinge sig op;
Og høit vil Du vrinske af Glæde
Og jage med ham i vildest Galop
Ud over den skumrende Hede.

Afsted vil Du fare ved Syvstjernens Lys,
Afsted gjennem Mørket derude.
Den ensomme Vandrer vil standse med Gys,
Og Landsbyens Hunde vil tude.

- Dog, hvis, som jeg troer, Du eier en Sjæl
Og ei blot er skabt til at lide,
Da vil Du, sporet af Dødens Hæl,
Vel finde den Vei, Du skal ride -

Mod Øst! Mod Øst! mod en lysere Dag,
Fra Verdens Trældom og Plage;
Hernede fik Du kun Utak og Slag.
- Mod Opstandelsens Sol vil Du jage.

O tag mig med! Skjøndt et Menneskebarn,
Naturens Konge og Herre,
Jeg agter det lidt, om Du agede Skarn,
Om Du drog for den usleste Kerre!

Jeg agter det lidt! Lad mig ride med,
Fra Menneskeaaget og Sorgen!
Saa farer med Dig jeg og Døden afsted -
Hurra! mod den evige Morgen.

T:Kun en Draabe
F:Tag friske Rosenblade - hundred Pund -
SIDE:189-190

Tag friske Rosenblade - hundred Pund -
Sænk i et Kar med Vand de skjønne Blade;
Lad Massen gjære dybt paa Karrets Bund,
Da pibler frem lidt Skum paa Vandets Flade.

See dette Skum, det maa Du samle let
Med Bomuld i en lille Pennepose;
Men pust ei bort det med Dit Aandedræt:
I det er Duften gjemt af hver en Rose.

Og derfor maa Du passe vel derpaa.
Fra alle Dine døde Roser stige
De skjønne Sjæle op i Bobler smaae
Med Rosenolien, den kostelige.

Af hundrede Pund Rosenblade faaer
Du kun en Draabe, kun en enkelt, liden,
Een Draabe kun med Duft af evig Vaar
- O Menneske, hvad naaer Du meer i Tiden?

Hvad er et hundred, hvad et tusind Aar
Med Alt hvad der blev dynget op af Viden!
Hvor stort er Resultatet som Du naaer?
Vei det, og stig, hvad kom der ud af Striden?

Lidt Rosenskum paa Glemsels dybe Hav,
En Draabe, i hvis Duft det Bedste gjemmes,
Det Bedste, det som Millioner gav,
Som lever, medens Slægterne forglemmes.

Vend mod den store Oltidsgrav Dit Blik:
Hvad blev der vel af hine stolte Dage,
Af hine Verdensriger, som forgik?
Kun Sagnets Duft, ei meer er der tilbage.

En enkelt, lille Draabe kun Du faaer -
O Menneske, hvad vil Du meer forlange!
I Draaben er de døde Rosers Vaar,
Og svundne Seclers Duft i Sagn og Sange.

T:Fredspiben
F:Jeg var en Vild, som Fuglen fri
SIDE:191

Jeg var en Vild, som Fuglen fri,
Mig skulde De ikke tæmme!
Til Urskoven i min Fantasie
Jeg flygted, der havde jeg hjemme.

Der svoer jeg de Tamme en evig Krig -
Men hvad kan ei Tiden forandre!
Nu har jeg buden min Haand til Forlig
Og er bleven som alle de Andre.

Men teer jeg mig end som en tam Person,
Jeg er dog den Gamle derinde,
- Jeg ryger kun som den vilde Huron
En Fredspibe med min Fjende.

T:Lærken
F:Det lakked hen mod Pintse, dog laae paa Marken Snee
SIDE:192-193

Det lakked hen mod Pintse, dog laae paa Marken Snee;
        Endnu var ei Vinteren omme.
Tungsindig blev min Sjæl, jeg tænkte: Maaskee
        Vil aldrig mere Foraaret komme!

Den Orm, som i Dvale saa tillidsfuld krøb,
        Skal evigt den af Muldet bedækkes?
Og Sommerfuglens Larve i visne Blades Svøb
        Skal aldrig den af Solstraalen vækkes?

I Nætter og Dage kun Sneefog og Regn
        Og susende Storme fra Norden;
Og ei noget Solglimt, og ei noget Tegn
        At Livet skal fornyes paa Jorden!

Da pludselig med Eet gjennem Stormvinden klang
        En sittrende, en jublende Trille -
O, det var Naturens Opstandelsessang,
        Og Sangeren var Lærken den lille!

Ja, Lærken, den lille, bevingede Prophet!
        Den agted ei den isnende Vinter;
Den jubled for den Vaar, som endnu ei var seet
        Og sang om Fioler, Hyacinter,

Om Spiren under Sneen, om det livsvarme Frø,
        Som rører sig usynligt i Furen:
Den sang om det Liv, som aldrig skal dse,
        Om Aanden, den store, i Naturen.

O lær mig, lille Lærke, saa freidigt og fro
        Som Du, førend Vintren er omme.
At synge prophetisk med jublende Tro
        Om Fremtidens Vaar, som skal komme!


T:Servisk Folkepoesi
U:(Frit efter Talwi)
F:
SIDE:194-196
<!-- Udeladt i nuværende _Foraar_. Skal have nyt id. -->
{c:1.}

Hemmeligt en Yngling og en Pige
Elskede hinanden, og de mødtes,
Vasked sig i en og samme Kilde,
Tørred sig med et og samme Klæde.
Første Aar fik Ingen det at vide;
Men det næste blev de Tvende røbed,
Og de strenge Frænder uden Naade
Skilte dem, som elskede saa trofast.

Da med Stjernen lod han hende sige:
,,Elskte, dø paa Ugens sidste Aften!
Naar paa Lørdagaften Stjernen tændes
Vil jeg dø med Dig i samme Time.'' -
Og det skete, - og de døde begge
I den samme Stund, da Stjernen tændtes
Og i Døden blev de To forened;

I den samme Grav de blev begraved;
Grønne Æbler fik de med i Haanden,
Grønne Æbler, som ei Solen modned,
Som en Storm for tidlig rev fra Grenen.

Ikke mange Maaneder derefter
Spired frem af Pigens Grav en Rose,
Og af Ynglingens fremstod en Poppel,
Og om Poplen slyngede sig Rosen.


{c:2.}

Tvende Elskende hinanden kyssed,
Og de troede intet Øie saae det.
Men det grønne Græs paa Engen saae det,
Og det grønne Græs til Lammet sladdred,
Lammet røbede det strax til Hyrden,
Han fortalte det til Vandringsmanden,
Og da Vandringsmanden naaede Havet,
Sladdred han det ud til Skibscap'tainen.
Skibscap'tainen røbed det til Skibet,
Skibet sladrede igjen til Vinden -
Og den hele Verden fik at vide.
At de To hinanden havde kysset.


{c:3.}

Sneen fyger paa St. Georgsdagen,
Alle Himlens Fugle have skjult sig;
Men paa nøgne Fødder gjennem Sneen
Vandrer Pigen med sin yngre Broder.
,,Fryser Du om dine Fødder, Søster?''
- ,,Nei, min Broder, men mit Hjerte fryser.
Det er ikke Sneen, som det isner,
Men vor strenge Moder, der vil give
Mig til Manden, som jeg ikke elsker.''

T:Nygræsk
U:(Efter Daumer)
F:Ned paa Olympos' høie Top
SIDE:197-198

Ned paa Olympos' høie Top
En mægtig Ørn sig sænker;
Den bærer i sin skarpe Klo
Et blodigt Heltehoved.
I snevre Pas, hvor Kampen stod,
Det laae blandt døde Kroppe.
Med Trods og Haan det smiler end
Foragteligt i Døden.
Og som nu Ørnen sidder der
Og stirrer paa sit Bytte,
Den spørger: ,,Blege Hoved, siig,
Hvo var Du, da Du leved?''
,,Fortær kun, Fugl, min vilde Kraft,
Min Marv, min Manddomsstyrke;
Engang saa stærk, engang saa bred
Da bli'er Din Klø og Vinge ?
I Luros og Xeromeros,
Der var jeg Armatole,
Tolv Aar jeg i min Rede sad
Som Klephte paa Olympos.
Jeg mangen mægtig Aga slog
Og brændte deres Byer.
Jeg meied Tyrker ned for Fod
Og Albaneserhelte.
Nu veed Du Alt, spørg ei om meer,
Men stil paa mig Din Hunger -
Du er Dit stolte Bytte værd,
Du mægtige Rovfuglklephte!

<!-- TODO: Find originalen -->

T:Helligkilden
F:Gjennem Hedelyng og Sand
SIDE:199-202

Gjennem Hedelyng og Sand,
Under Klinten ved Tidsvilde
Slynger sig Helenes Kilde
Yndig til den salte Strand.
Med det klare Væld forbinder
Sagnet sig og skjønne Minder,
Blomstersmykte Krykker finder
Du ved Kildens grønne Rand.

Ført af from, eenfoldig Tro
Komme Folk fra fjerne Steder
For i Vældet sig at toe;
Blinde, Halte did man leder:
Vandet, mener man, helbreder.
Hellig nævnes Kilden jo.

Febre skal den kunne standse.
Give Den, som Gigt fortrak,
Kræster til at gaae og dandse.
Disse Krykker, disse Krandse
Vidne om Helbredtes Tak.

Prunkløs, mellem Blomster vilde,
Risler den beskedne Kilde;
Intet Gitter, ingen Muur
Har man om dens Udspring bygget,
Af den hellige Natur
Er kun Helligkilden smykket.

Kjøbstadfolket med Foragt
Smiler ad de syge Stakler,
Som kan troe, at slig en Magt
Er i denne Kilde lagt.
Bonden selv i Troen vakler,
Lærde Dokt're har ham sagt.
At der skeer ei fleer Mirakler.

Længst er Vældet undersøgt,
Chemisk har man prøvet Vandet
Kalk og Kisel - intet Andet!
Fandt de lærde Dokt'res Kløgt.
Kilden er for simpelt blandet!
- Kun de lærde Dokt'res Kløgt
Bør man tro, naar man er dannet.

{c:* * *}

Har, min Ven, en slap Cultur
Dig forkunstlet og forkvaklet,
Smiler haant Du ad Miraklet
I den evige Natur?
Prøv da den moderne Cuur! 

Reis til fjerne Sundhedsbrønde,
For at blive sund og synde
Paa den gamle Viis igien;
Søg til de berømte Bade -
Neppe der Du finder, Ven,
Frelsen for den indre Skade!

Gnaver Tidens Orm Dit Sind?
Har sig dens Blaserthed sneget
I Din Sjæl, Dit Hjerte ind;
Fik af Livets ydre Skin,
Af dets Blændværk Du formeget? 

Vil Du atter vorde sund?
Bøi Dig, før det er forsilde
Mod Naturens Helligkilde,
Bøi mod Livets Væld Din Mund!

Det har Lægedom for Sjæle!
Ved dets Kraft kan Blinde saae
Deres Syn, og Halte gaae.
Stumme vinde deres Mæle.

Spørg ei, hvor det er at finde,
Dette Væld, saa klart og purt
Som den føste Mand og Kvinde
Saae i Paradiis det rinde -
Hellig Eenfolds grønne Urt
Vil Du ved dets Udspring finde.

See, det risler Dig forbi,
Ei paa Moden, ringeagtet;
Himlen speiler sig deri
Vældet er ei bortforpagtet,
Curen er for Alle fri.

T:Den lille Evadatter
F:Overgiven er Du, glad og vild
SIDE:203-207

Overgiven er Du, glad og vild
Som et Barn, og dog, Du lille Slange,
Med de store brune Øines Ild
Prøver skjelmsk Du Hjerter alt at fange.

Neppe har Du Legen glemt endnu:
Nylig døbte jeg jo selv Din Dukke.
Dog maa ikke meer jeg sige Du,
Frøken skal jeg kalde Dig og bukke.

Kan Dit lille Hoved ei forstaae,
At jeg gaaer omkring saa ligegyldig
Og behandler Dig som andre Smaa,
Dig, hvis unge Barm alt svulmer fyldig?

Deilig er Du! Ja, jeg seer det nok.
Spørg kun Speilet ad med stjaalne Blikke,
Mens Du retter paa Din sorte Lok -
Billedet i Speilet lyver ikke!

Frisk som en bedugget Rosenknop,
Blussende i yndig Pigerødme,
Lukker Du to Rosenlæber op.
Bag hvis Smiil man aner Kyssets Sødme.

Straalet har Du paa de Voxnes Bal,
Hele Natten var Du engageret,
Og en Candidat, som venter Kald,
Siger man, blev dødeligt charmeret.

O, men Du! hvad havde Du vel Sands
For hans Foredrag i Æsthetikken!
Sylfelet Du fløi afsted i Dands,
Gjennem Salen, baaret af Musikken.

Neppe femten Aar og alt koket!
Alt en ægte, lille Evadatter!
Husker Du den stakkels Søcadet,
Ham, hvis Suk Du lønner kun med Latter?

Daglig gaaer Dit Vindue han forbi.
Kold og grusom sidder Du deroppe,
Har kun Kys og Kjærtegn for Joli,
For Din Tantes fede Yndlingsmoppe.

Ogsaa jeg skal hildes i Dit Garn -
Ikke sandt, Du smukke, lille Slange,
Jeg, der kun vil see i Dig et Barn,
Jeg, der ikke teer mig som de Mange?

Mener Du, at jeg kan ikke see,
At den lattermilde, skjælmske Pige
Er forvandlet til en deilig Fee
Med et Tryllescepter uden Lige?

Synes det Dig Oprør mod Din Magt,
At ei disse Øine, dunkelbrune,
Disse sorte Lokkers rige Pragt,
Kan berøve mig mit gode Lune?

Ja, jeg veed det! Derfor er Du mut,
Tirret ved min overlegne Tone,
Naar jeg kalder Dig min lille Glut,
Spørger, om Du være vil min Kone.

Mellem os er der en stille Krig,
Ingen af de Andre kan det mærke.
Vogt Dig, Lille, slut med mig Forlig,
Jeg er dog i denne Kamp den Stærke!

Jeg har læst forlængst Romanen ud;
Spille Helt deri kan ei mig more.
Fra den lille Eros, Legens Gud,
Har jeg løftet Blikket mod den store.

Skudfast er jeg mod den lilles Piil;
Vaaget har jeg, bleg, i Nætter sorte
For at vinde dette glade Smiil.
Jeg har vævet selv min Seiersskjorte -

Ei af Drømmen fra min Ungdomstid,
Mens jeg flagred let paa Glædens Vinge;
Jeg har vævet den i Verdens Strid,
Maskerne deri er Tankeringe.

Mistet har jeg dog i Livets Dyst,
Ikke Sandsen for dets Fryd og Smerte;
Bag det kolde Pantser om mit Bryst
Slaaer endnu et varmt, bevæget Hjerte.

Jeg kan elske, jeg kan lee som før -
Det er netop Kunsten maa Du vide!
Tusinde, som saae bag Drømmens Slør,
Fandt kun Tomhed paa den anden Side.

Tro dem ikke! Livet er ei huult,
Brister end dets skjønne Illusioner,
Bagved Sløret ligger Templet skjult,
Hvor den sande, store Eros throner.

Har man naaet den stores Helligdom,
Kan man lege med den lilles Bue;
Derfor gaaer jeg nu saa rolig om,
Kan med Smiil Dig ind i Øiet skue.

T:Til Naturen
F:O store, evige Natur
SIDE:208-209

O store, evige Natur,
O lad mig ei i Savn forgaae!
Opluk, opluk mit Fangebuur,
Lad mod Din Sol mig Vingen slaae!

Du er saa riig, du er saa skjøn,
Guldfloder strømme ved Din Fod.
O lad mig ei forgaae i Løn
Midt i Din rige Overflod!

Selv har Du buden mig til Gjæst:
Og, mægtigt af Din Skjønhed rørt,
Med Sang jeg hilset har Din Fest;
Min glade Jubel har Du hørt.

Af Dig jeg Digterilden fik.
Beruset af Din Harmoni,
Jeg mægter ei med Kræmmerblik
At gaae Din Skjønhed kold forbi.

Et Blad, som svømmer paa en Bæk,
En Blomst, et Siv, et lille Straa
For mig er underfulde Træk,
Som gjør, at jeg maa stille staae.

Endnu har jeg ei Sangen glemt,
Den lyder kun, Natur, om Dig.
O Moder, har Du ikke gjemt
En Plads ved Livets Fest for mig?

T:Livet
F:En Tyran, forfærdelig og grum
SIDE:210-212

En Tyran, forfærdelig og grum,
Lod et kunstigt Marterkammer bygge;
Skjult han kunde paa en Fjeder trykke,
Da blev Fængslet mindre, af dets Rum,
Af dets Muur forsvandt hver Nat et Stykke.

Prægtigt han det Fængsel smykke lod,
Som et Glædestempel var dets Indre.
Ak, men Rædsel isned Fangens Blod:
Hvælvingen sig sænked Fod for Fod,
Med hver Nat blev Rummet stedse mindre.

Med hver Nat et Vindue svandt derpaa,
Et nu, et igjen - og saa det sidste
Med det sidste Glimt af Himlens Blaae;
Og den sørgelige Martervraa
Lukked sig - og blev den Kvaltes Kiste.

Er vort Liv et saadant Fængsel her?
Svar mig Du, som, hærdet i dets Jammer,
Haant Din glade Ungdomsdrøm beleer,
Er vort Liv ikkun et Marterkammer,
Som forkrøbler Sjælen meer og meer?

Føres vi som til en Fest derind,
For at føle Tiden langsomt kvæle 
Hvert begejstret Forsat i vort Sind?
Skrumpes Sjælen som vort Legem ind?
Er en Kiste Enden paa det Hele?

Rædselsfulde Tanke! Er det saa?
Er det dette, Du Erfaring kalder,
Denne Viisdom, som Du putter paa,
Mens Du praler af Din modne Alder,
Er det denne Viisdom, jeg skal naae?

Ogsaa Du har elsket, sværmet, drømt,
Ogsaa Du gik som en Helt i Slaget;
Træt af Striden staaer Du nu, bedaget,
Som en Krøbling ud af Kampen rømt,
Uden Rødmen over Nederlaget.

Sværmer, kalder Du mig, Sværmer, Drømmer!
Alt det Herlige, hvorpaa jeg troer,
Dyd og Kjærlighed er tomme Ord!
Som en Pebling, mener Du, jeg dømmer,
Seer for Blomster ei den sorte Jord.

Ak, jeg veed det! Trindt paa Torv og Sti
Prækes daglig denne visne Lære,
Og hver aandig Krøbling stemmer i:
,,Kun en Drøm er Livets Poesi,
Kun en Sværmerdrøm og intet Mere!''

Nei, o nei, trods Tidens tunge Aag,
Trods den Modgang, som jeg selv har prøvet,
Bedre Lære jeg af Livet drog!
For hver Sorg, som mig til Jorden slog,
Voxede min Udsigt her i Støvet.

Lad kun Lykken tage Rejsepas,
Lad kun Tiden kræve Sit herneden!
Smertesfængslet med den snevre Plads
Voxe skal dog til et Storpalads,
Der sig taber ud i Evigheden!

T:Contrasterne
F:Du stødes ved min Tale
SIDE:213-215

Du stødes ved min Tale,
Du kan slet ikke fatte
Dens underlige Volter
Fra det Høie til det Platte.

Du troer, jeg mangler Alvor -
Din Smag er saa poetisk!
Min Legen med Contraster,
Du finder uæsthetisk.

Selv nøies Du, forsigtig,
Med Sagens ene Side.
Den Venden Alt paa Vrangen,
Den kan Du ikke lide.

Om Livet og dets Spørgsmaal
Du har Din Mening færdig;
Din Holdning er saa sikker,
Din Anstand er saa værdig.

Høistærede, tillad mig!
Der er dog De, der mene,
At Tingen ret bør vendes,
Før man kommer paa det Rene.

I denne sære Verdens
Uhyre Pulterkammer
Een seer kun lutter Glæde,
En Anden lutter Jammer.

Een søger Idealet
I høie Regioner;
En Anden har kun Øre
For Raab af Fiskerkoner.

To Sider eier Sagen.
Det nægtes kan af Ingen.
Men hvilken er den Rette?
Ja, det er netop Tingen!

Det var dog værdt at prøve
De Tvende at forsone.
See, det er netop derfor,
Jeg leger Plat og Krone.

Som Mønt jeg kaster Verden
Heel lystig op i Luften -
Det synes Dig barnagtigt
At stride mod Fornuften.

Ja vist! mod Etiketten,
Og mod den gode Tone.
Men hele Livet raaber
Jo netop Plat og Krone.

Og Mangen, som paa Kronen
Sin Lykke ene satte
Blev bankerot i Tiden
Og endte i det Platte.

Som Verden er, min Kjære,
Saa maa vi den annamme.
Trods sine tvende Sider,
Er Mønten dog den samme.

T:Maaskee!
F:Jeg vil et Ord Dem nævne
SIDE:216-217

Jeg vil et Ord Dem nævne,
Saa fuldt af Haab, saa fuldt af Vee,
Det er det lille, jevne.
Beskedne Ord: Maaskee.

Paa det maa Hjertet bygge
Sin Fremtidsdrøm, sit Haab paa Jord:
For mig al Livets Lykke
Paa et Maaskee beroer!

Fra Dybet af mit Hjerte
Det er til Dem mit Afskedsraab;
Jeg nævner det med Smerte
Og dog med Gjensynshaab.

- Sært ruller Lykkens Tærning.
Den skjønne Drøm, den var saa kort!
Mig kalder Livets Gjerning
Til andre Egne bort.

Jeg drømte nær mig Hjemmet,
Jeg strakte ud mod det min Favn
Nu gaaer jeg bort som Fremmed,
Alene med mit Savn.

Men om mit Hjertes Gaade
For Dem ei aabenbaret blev,
De skal engang vel raade
Den Rune her jeg skrev.

Paa Haabet vil jeg bygge:
Vil Gud, jeg skal Dem atter see!
Til da er Livets Lykke
For mig kun et Maaskee.

T:Til Hende
F:Mens Vintersolen daler bag den rødmende Sky
SIDE:218-221

Mens Vintersolen daler bag den rødmende Sky,
    Min søde, lille Brud i det Fjerne!
Jeg sender Dig min Hilsen fra den fremmede By,
    En Hilsen med Aftenens Stjerne.
Den funkler og til Dig nu i Dæmringens Stund,
    Den seer Dig blandt Fiskerlejets Huse
Paa Stranden, hvor Du boer ved det deilige Sund,
    I Hjemmet, hist hvor Poplerne suse.

Det er den samme Stjerne, som saae mig saa tidt
    I Skumringen langs Kysten at ile
Til Gaarden, ved Havet, bag det grønne Stakit -
    Nu stilles Du og jeg af mange Mile!
Nu sidder jeg herovre i det halvtydske Land,
    Adskilt fra Dig ved Sunde og Belter,
Og ikke skal jeg gjensee min kjære, kjære Strand,
    Før Sneen i Foraarssolen smelter.

Hvad Under om jeg længes, min søde, lille Brud,
    Og drømmer om den Stund, jeg skal Dig favne!
Men see: som jeg længes voxe Vingerne mig ud.
    De Vinger, jeg saa lange maatte savne:
Og Brevet, jeg skriver, ja, tænk Dig engang!
    Det er jo et Mirakkel, Du Lille,
Det bliver til en sværmerisk Kjærlighedssang,
    En jublende Nattergaletrille.

Du troede vel, Din Elsker var af Gratierne forladt?
    Du mente vel i Stilhed, som saa Mange,
At han havde sagt de Himmelske Godnat
    Og havde ikke Raad meer til Sange;
Du sukked vel i Løn for Dine tyve Aar
    Og tænkte: Hvi fandt jeg ham saa silde!
Til mig har han nu neppe en Sang fra den Vaar,
    Der blomstred i hans Bryst, da jeg var lille!

Jo, end har i mit Bryst en Vaar jeg saa riig
    Af Roser, uvisnelige, røde.
Og mine Mandoms Sange, dem har jeg gjemt for Dig,
    Som Roser skal de dufte Dig imøde;
Jeg fletter dem til Krandse for Dig, min lille Viv,
    Og slynger dem om Hjemmet, vi skal bygge;
Ja der skal blive Sang og Solskin i Dit Liv -
    Lad Sorgen saa kun komme med sin Skygge!

Endnu har jeg dog Ild, endnu har jeg dog Aand,
    Trods Alt hvad jeg præker om Fornuften;
Endnu kan jeg kurre som en Due paa Din Haand
    Og svinge som en Ørn mig i Luften;
Endnu kan i Sang jeg forherlige Dit Navn,
    Trods Livets de kummerlige Pligter -
Og derfor skal Du kysse mig og tage mig i Favn
    Og føle at Du elskes af en Digter!

Saa dybt har jeg dukket mig ned i Livets Strøm,
    Saa dybt at knap min Sjæl kunde bunde,
Saa dristigt har jeg prøvet paa Jorden min Drøm;
    Men aldrig gik dog Drømmen tilgrunde.
For mig blev ikke Livet en ussel Parodi,
    For mig blev det saa kraftig en Skole:
Jeg aner gjennem Striden en evig Harmoni,
    Fra Støvet til de yderste Sole.

Og sidder jeg end fangen her som Fuglen i Buur
    Og kæmper for Livet, det reale,
Jeg kan dog ei, Du Kjære, fornægte min Natur,
    Den vaagner, den vaagner af sin Dvale.
Fornem det paa Rhythmernes jublende Dands
    Paa Verset, som svulmer og som klinger,
Endnu har min Sjæl for det Herlige Sands,
    Endnu kan den løfte sine Vinger.

Frygt ikke, Du Søde, at de vingede Ord,
    Skal bringe mig til Livets Krav at glemme!
Jeg elsker jo som Du denne deilige Jord
    Og føler mig paa den just som hjemme.
Jeg hvirvler mig med Sang kun som Lærken i det Blaae,
    Den synger for sin Mage dernede,
Sin søde, lille Mage, og jeg gjør ligesaa -
    Ak, havde jeg som den blot en Rede!

T:De grønne Blade
F:
SIDE:222-

Igjennem Plantens Liv der gaaer en Længsel:
Sin Blomst, sit Bedste stræber den at naae.
Fra Spiren bryder frem af Frøets Fængsel
Er hvert et Blad kun et Forsøg derpaa.

Den Skjønhedsform som Blomsterkalken eier,
Naar Planten pranger i sin fulde Flor,
Den er en langsomt vunden, stille Seier;
Fra Blad til Blad Du følge kan dens Spor.

Thi agt de grønne Blade ikke ringe!
Den Kraft, som drømmer skjult i Frø og Løg,
Som vil sit Ædleste for Lyset bringe,
Den naaer kun Seir ved famlende Forsøg.

Fra Blad til Blad den maa mod Lyset hige;
Og disse Blade, disse grønne Skud
Er Blomstersjælens lille Længselsstige,
Hvis Trin den føre op til Gjennembrud.

See, hvor de første følges af de næste,
See, hvor de trænge frem til Solens Daab:
Det Bedste vil de yde, ja, det Bedste!
Men ak - hvert Blad bli'er kun et skuffet Haab!

Et skuffet Haab - som hvert af disse Digte,
Et Tilløb kun til hvad jeg vilde meer -
Men dog et Vidne, selv naar Ord mig svigte,
Om Blomsten i min Sjæl, som ei Du seer!

Hvad Bladet lover, det skal Blomsten holde.
O kunde disse Blade Du forstaae!
Det er mit Væsens Blomst, jeg vil udfolde,
Min Digterlængsels Krone, jeg vil naae!


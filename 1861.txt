KILDE:Erica (Christine Daugaard): <i>Historiske Digte</i>, G. E. C. Gad, Kbh., 1861.
DIGTER:daugaard

               
T:Ninive
F:Hvis i Verden en Stad
SIDE:1-4

Hvis i Verden en Stad
Har nogentid drømt,
At en Flod har den elsket
Oprigtigt og ømt,
Om Tigris har Ninive
Tænkt det forvist,
Mens det stoltelig stod
I Assyrien hist.

Kunde Ninive see
Paa dit solklare Smil,
Sneltglidende Tigris,
Du rindende Piil!
Da du vanded dets Haver
Og kyssed dets Vang,
At det selv af din Harm
Skulde knuses engang?

Den stod i sin Tryghed,
Den herlige Stad,
Og i dine Bølger
Beskued sig glad,
Forlystedes sødt
Ved din Sang og dit Spil,
Mens et ældgammelt Sagn
Den lyttede til,

Et Sagn, at naar Tigris,
Den elskede Flod,
Som spejled dets Pragt
Og kyssed dets Fod ,
Skulde op som en Fjende
Mod Ninive staae,
Da først maatte Ninives
Vælde forgaae.

Vel tusinde Aar
Den stod i sin Fred,
Mens den skinnende Strøm
Om Paladserne gled.
Derinde var Jubel
Og Strængenes Klang,
Ustandseligt lød det
Som, Tigris! din Sang.

Ustandseligt gik det
Som Bølgernes Dands
Fra Sekel til Sekel
Med Festernes Glands.
Over Krigernes Slægt
Havde Graven sig lukt,
Den betvingende Kraft
Var segnet og slukt —

Den betvingende Kraft,
Den fortærende Ild,
Der lig Ørkenens Vind
Fremstormede vild.
Men sagteligt ulmed
I Vellystens Skjød
En indadvendt, langsomt
Fortærende Glød.

Din Undergang avled
Du selv i din Barm;
Da den kom, har du mødt den
Med kongelig Harm:
Med Kamp og med Sejr
Du bytted din Leg.
Da var det, at Tigris
Sit Ninive sveg.

Som Fjende sig rejste
Den elskede Flod,
Som vel tusinde Aar
Var Ninive god.
Dets oeldgamle, skjærmende
Mure den, vred,
Slog i Gruus og Ruiner
I Bølgerne ned.

Du faldt, og dit Ligbaal
Blev tændt af din Drot,
Og saa kongeligt straalte
Vel aldrig dit Slot,
Som da Luerne steg
For Himmelens Vind,
Mens Tigris brød ind,
Og Fjenden brød ind.

Ja, Ninive faldt,
Men Tigris med Sang
Gaaer siden som før
Sin rastløse Gang
Og hjælper paa Græsset,
At bedre det groer,
Og dækker det mægtige
Ninives Spor.
               
T:Semiramis og Ninyas
F:En fager Yngling est du
SIDE:5-8

,,En fager Yngling est du
Men som en Qvinde fiin;
Din Haand er skabt at sømme
Baade Silke og Liin;
Din Hals er som en Lilie,
Dit Haar er som en Flod,
Din Sjæl er uden Villie
Og dit Bryst uden Mod.

Naar dragne Sværde knittre
Som flammende Lyn, 
Det skjærer dig i Øret
Og blænder dit Syn;
Naar Guld og Perler skinne
Med Purpurets Glands,
Da qvæges dit Hjerte
Og din inderste Sands.
        
Thi svøb din lette Skabning
I en qvindelig Dragt,
Bad dine bløde Sandser
I Haremmets Pragt!
Der rasler det af Silke,
Der skinner det af Guld,
Og Luften er af Blomsterduft
Og Røgelse fuld.

Der skal du lifligt dysses
Af Strængeleg og Sang
For aldrig meer at vækkes
Af barske Vaabens Klang;
Der skal du dreje Tenen
Med ubekymret Sind
Og aldrig trætte Hjernen
Med Tankens fine Spind.

Jeg sætter mig paa Thronen
I den kongelige Dragt,
Jeg tænker Dag og Nat
Paa Assyriens Magt.
Jeg fører Sværd og Scepter,
Thi dertil er jeg skabt,
Og det skal aldrig kjendes,
At Ninus er tabt.

Imens da Verden tænker,
At i Seraillets Skjød
Semiramis begræder
Sin Ægteherres Død,
Hun leder fra hans Throne
Ved et Vink fra sin Haand
Hans Riger og Lande
Med hans Kraft og i hans Aand.

Og medens Folket jubler
Sin unge Herres Priis,
Der blev med eet saa virksom,
Saa kjæk og saa viis,
Han sidder mellem Terner
En Dronning blid og skjøn —
Saa skeer din Moders Villie,
Min qvindefagre Søn!''

Som Sivet sig bøjer
For den bydende Vind,
Sig bøjed for hans Moders Røst
Den bløde Ynglings Sind.
Som Blomsten sænker Kronen
For Sølens hvasse Stik, 
Saa sænked han sit Hoved
Alt for sin Moders Blik,

Saa visnede hans Villie
For hendes Villies Magt;
Han mægted ej at trodse
Den knusende Foragt,
Saa lidt som Axet mægter
At sætte sig imod,
Naar Gangeren det haanligt
Vil træde under Fod.
               
T:Den tyriske Hyrde
F:Hvor Middelhavet vælter
SIDE:9-13

Hvor Middelhavet vælter
Sit sølvklare Vand
Og kysser den smilende,
Skjælbedækte Strand,
En eensom Hyrde skued
Over Bølgerne hen;
Hans Hjord bevogted Hunden,
Den trofaste Ven.

Thi selv stod han i Tanker
Og Passed kun paa,
Hvor Bølge paa Bølge
For Vindene mon gaae;
Men hvor langt han dem fulgte
Med sit svævende Blik,
Hans Lyst og hans Længsel
Dog videre gik.

,,Med Jubel frem I storme
I Himmelens Glands,
I dandse gjennem Verden
I den stolteste Dands.
Til fjerne Landes Kyster
Med Sang og Klang I gaae,
Mens denne stille Strand
Jeg fortærer mig paa.

Jeg gad med de Andre
Dog skue forsand,
Hvor Sølvet man henter,
Der er saa blankt som Vand,
Hvor Saltet man graver,
Der er saa hvidt som Snee;
Jeg selv engang i Ophir
Det skjønne Guld gad see.

Jeg heller fast gad vandre
Ved det nordlige Hav,
Hvor Kysten ligger fuld
Af det dejligste Rav.
Tilsidst jeg med de Andre
Gad vende hjem igjen
Og vise mine Skatte
For Frænde og Ven.

Men Hjorden maa jeg vogte
Ved den eensomme Strand,
Maa see paa disse Skjæl
Og beskue dette Vand,
Hvad fra min første Barndom
Jeg Dag for Dag har gjort
Og aldrig erfaret
Noget fjeldent og stort.''

Som saa han sad fordybet
Og i sin Hu var mod,
Kom Hunden hen og logred
Og legte ved hans Fod.
Den nærmed sig fortroligt
Og slikked' hans Haand;
Da vaktes han og hjemdrog
Sin strejfende Aand.

Men som han kasted Øjet
Paa sin gode Hund og Ven,
Da blev han bedrøvet
Og bekymret for den.
Om Munden var den farvet
Med det klareste Blod,
Nogle friske, røde Draaber
Ham selv paa Haanden stod.

Han tørred den forsigtig
Og trøsted den blid,
Men efter Saaret søgte han
Forgjæves med Flid.
Forundret omkring sig
Paa Stranden han saae:
En sønderbidt Musling
I Græsset der laae.

I Skallen der skinned
En Farve saa god,
At Zeus maatte ønske
Sig saadant et Blod.
D et var det skjønne Purpur,
Som i Solens Lys og Glands
For første Gang forlysted
En Dødeligs Sands.

Ham gik igjennem Sjælen
En Ahnelse skjøn,
Om hvad han havde fundet
Beskedent i Løn.
Sine funklende Blikke
Han fæsted derpaa
Og hæved dem igjen
Mod det himmelske Blaa.

,,Jeg takker Jer, Guder!
At en Skat I mig gav,
Som Ingen har endnu
Hentet hjem over Hav.
I det hjemlige Græs
Blev et upaaagtet Skjæl
Til en levende Kilde,
Som forfrisker min Sjæl.''

Det tyriske Purpur
Med sin blændende Pragt
Blev siden et Billed
Paa Højhed og Magt,
Men aldrig, jeg troer,
Var en purpurklædt Mand
Saa glad derved som Hyrden
Paa den skjældækte Strand.
               
T:Carthago
F:Dronning Dido forlod
SIDE:14-17

Dronning Dido forlod
Sit phøniciske Hjem.
For den libyske Drot
Treen hun stoltelig frem:
,,Af fyrsteligt Højmod,
O Libyens Søn,
Giv Agt paa mit Ord,
Og forund mig en Bøn!

En sorrigfuld Viv
Du skuer forsand,
Forraadt af sin Broder,
Som slog hendes Mand.
Det skinnende Guld,
Som os Guderne gav,
Pygmalion tog
Over Broderens Grav.

Thi bød jeg i Vrede
Farvel til mit Land
At bygge mig Rede
Paa en vildfremmed Strand.
Mig Verden staaer aaben,
Og Verden er stor,
Men ingen Plet er min
Af al denne Jord.

Af fyrsteligt Højmod
Saa skjænke mig du
En Plet, hvor en Rede
Jeg bygger mig nu,
Saa stor, at blot en Oxehud
Omkring den kan gaae:
Et Huus til en Enke
Der altid kan staae.''

Hende svarte paa Stand
Den libyske Drot:
,,Hvis derom, o Frue!
Du beder mig blot,
Saa hjertelig gjerne
Du Jorden kan faae;
Thi maal den og tag den
Og byg kun derpaa!''

Den phøniciske Frue
Var yndig og snild;
Hun bøjed sit Hoved
Og takked ham mild.
Hun fløj til sit Følge
Med listefuld Hu:
,,I tage flux en Oxehud
Og skjære den itu,

I Strimler saa tynde,
Saa smalle, saa smaae,
At et milelangt Stykke
Deraf vi kan faae!
Saa spænde vi en Oxehud
Med List og med Lyst
Om en kostelig Strækning
Af den libyske Kyst.

Vi maale, vi tage,
Vi bygge en By;
Vor Lykke, som brast,
Vi begynde paany.
Jeg slukker min Harm
Og min brændende Sorg, -
Som for evigt mig drev
Fra min fædrene Borg.

Phøniciske Mænd,
Som herhid mig har fulgt,
Med en Sorg lig min egen
I Hjerterne dulgt
For vort Tyrus, vor Moder,
Vor Fødestavn kjær!
En Datter af Tyrus
Skal fremblomstre her.''

Og Carthago skjød frem
Paa den libyske Strand
Og strakte sit Scepter
Over Vand, over Land;
Den fattige Gjæst
Af den fremmede Kyst
Tog Skat og Skyld omsider
Med List og med Lyst.

Vel sexhundred Aar
I straalende Ry
Den stoltelig løfted
Sit Hoved mod Sky.
Da vakled, da faldt,
Dronning Dido! dit Huus.
En romersk Helt med Graad
Strøede Salt paa dets Gruus.
               
T:Philenerne
F:Paa Carthagos østre Grændse
SIDE:18-20

Paa Carthagos østre Grændse
Stod de troe Phileners Altre.
Disse vandred fra Carthago,
Fløj maaskee dog meer end vandred —
Fløj, men kæmpende i Flugten,
Kæmpende — dog kun med Foden —
Skjøndt med Foden dog som Tappre.
Medens de philenske Brødre
Gik mod Østen fra Carthago,
Gik mod Vesten fra Cyrene
Dem cyrenske Mænd imøde.
Hvor de mødtes, skulde begge
Stæders Landegrændser sættes.
Derfor fløi de meer, end Vennen
Fro sin Ven imødeflyver
For med Foden at erobre
Fædrelandet vide Grændser.
Og med Harme de Syrener
Saae de lidet Kjære komme
Saa betids, for dem i Utid.
Og de svor, at de Philener
Vare gangne fra Carthago
Før den fast bestemte Time.
Men Philenerne ved alle
Guder svor paa deres Retfærd,
Hvorpaa de Syrener sagde:
,,Aldrig Eders Udsagn troe vi,
For med Døden det besegles.
Dette Sted af os skal agtes
Som Carthagos østre Grændse,
Hvis I ville her paa Stedet
Lade Jer af os begrave.
Men hvis ikke, flux vi derhen
Gaae, hvor Grændsen er retfærdig
Og af Eder der begraves,
Saa vor Grav er Grændseskjellet.''
Skued de philenste Brødre
Da hinanden fast i Øjet:
,,Broder! skal det siges om os,
At vi kæmpe kun med Foden
For vort Fædreriges Grændser?''
Trykte de philenske Brødre
Da hinanden fast i Haanden,
Vandred de philenske Brødre
Sammen fra det muntre Dagslys
Haand i Haand til Gravens Hule,
Redebont som mod Cyrenes
Grændser før fra Fædrestaden.
Favned de philenske Brødre
Da hinanden fast dernede,
Mens dem Døden fast og langsomt
Knuged i sit kolde Favntag,
Og mens Altre blev deroppe
Paa Carthagos østre Grændse
Rejste til et evigt Minde
Om de to Phileners Troskab.
               
T:Tarpeja
F:Fæste til det blanke Guldmalm
SIDE:21-22

Fæste til det blanke Guldmalm
Intet Menneske sit Hjerte,
Ingen Mand og ingen Qvinde,
Fast mig tykkes mindst en Qvinde!
Hør Tarpejas Dom og Brøde
Og begræder, at Tarpeja,
At en Qvinde, skabt til Troskab,
Gav for Guld sin Sjæl og Ære!
Gid, usalige Tarpejus,
Capitoliums Bevogter,
Gid din Datter aldrig havde
Skuet gyldne Ringe skinne
Prægtigt om sabinske Haandled!
Thi Forræderinden sagde
Til Sabinerkongen: ,,Giv mig,
Hvad I bærer paa den Venstre!
Og den stærke Fæstnings Porte
Vil jeg aabne Jer ved Midnat.''
Og han sagde: ,,Du skal faae det.''
Og det skete, som de sagde:
Fjendehæren kom ved Midnat
For den stærke Fæstnings Porte,
Og hun aabned Porten for den,
Og den tog den stærke Fæstning.
Men hun stod i Guldets Længsel
Og forvented sin Belønning.
Tog da Kongen af sin Venstre
Flux den blanke, tunge Guldring,
Og det blanke, tifold tunge
Kobberskjold og med den Højre
Slynged dem imod Tarpeja;
Men som han enhver Sabiner.
Tæt omsuset af den gyldne
Hagelregn, hun sank og døde,
Slagen af en Kobberskjoldregn.
Paa Capitolinerbjerget
Den Usalige blev jordet.
Og Tarpejas Klippe valgte
Nomas Sønner til et Dødsspring
For Forrædere mod Roma.
Aldrig paa Tarpejerklippen
Voxte Græs, som skjulte Brøden,
Hun begik i Guldets Længsel.

SEKTION:Alexandriner
               
T:<num>1.Bucephalus
F:Kong Philip! Det var ingen Leg
SIDE:23-24

Kong Philip! Det var ingen Leg
Da han Bucephalus besteg.
Betvinger saaes han første Gang,
Da han den vilde Hest betvang.
Du spored klog i dette Ridt
En Jordbetvingers stærke Skridt.
Det runged under Hestens Hov,
Men trindtom Jordens Riger sov
Og ahned ej i Trygheds Skjød,
At Dommens Varsel for dem lød.
Mon ikke dette Dunders Kraft
Har isnet Hellas' syge Saft,
Og mon det ej til samme Stund
Har sukket dybt i Tyri Grund?
Mon til Persepolis det ej
Har under Jord en skudt sin Vej
Og rystet Slottet, saa forsagt
Det skjælved for en ukjendt Magt?
Mon ej, Bucephalus, din Hov
Har gjenlydt under Indiens Skov
Og bragt det ved dets Palmers Rod
En Hilsen, som det ej forstod?
Nej! men det kongelige Syn
Slog ned hos Philip som et Lyn,
Og han fornam i dette Ridt
En Jordbetvingers stærke Skridt.
               
T:<num>2.</num>Tyrus
F:Vil Tyrus ei sin stolte Pande sænke
SIDE:24-26

Vil Tyrus ei sin stolte Pande sænke
Og ej i Tide paa sin Frelse tænke?
Kast dig i Støvet ned for Verdens Konning!
Du var jo dog kun Middelhavets Dronning.
Din Moder Sidon ligger for hans Fod.
Mon ej hun hvad der sømmed sig forstod?

,,Og vil min Moder end Slavinde være,
Forsvarer hendes Datter dog sin Ære.
Skjøndt over Hovedet mig Sværdet svæver,
Jeg lige kjækt og kongeligt det hæver.
At han mit Fald skal see, jeg forud veed,
Mit Knæfald seer han ej i Evighed.

Og vel jeg over mine Børn maa sørge,
Men deres Skjændsel skal man aldrig spørge.
De sejled lystigt om paa Verdens Have,
De kæmped fromt for deres Fædres Grave,
De hented Guld Paa fjern og fremmed Kyst,
De vogted Ærens Guld i deres Bryst.

Med Kløgt og Kunst de dyrked Livets Glæder,
De havde Lyst til Pragt og bløde Klæder;
Men intet tyrisk Purpur dog kan straale
Saa lifligt, at det sig i Glands kan maale
Med denne Strøm af tyrisk Helteblod,
Med deres tappre Hjerters Purpurflod.

Jeg seer mig mod Aarhuudreder tilbage,
Som sorte Rækker frem af lyse Dage.
Jeg mærker vel, at Lykkens Tid er omme,
Og jeg forventer strenge Guders Domme
Og sidder i min stolte Modervee
Og har beredt mig paa, hvad der vil skee.''

Og hvad der skete har Alverden skuet,
Og man har vendt sit Aasyn bort og gruet,
Og Alexanders Fattigdom paa Naade
Er bleven Verden til en hæslig Gaade,
Og den, som Neros Grumhed kold forbander,
Sit Ansigt skjuler over Alexander.
Men Tyrus iblandt Stæderne paa Jorden
Er i sit Fald en Ærens Dronning vorden.
               
T:<num>3.</num>Parmenio
F:Jeg bringer Dig Philotas' Dødssuk
SIDE:26-43

{c:1.}

{cw:Et Sendebud.}
Jeg bringer Dig Philotas' Dødssuk.

{cw:Alexander.}
                Godt.
{cs:(Han vinker. Budet fjerner sig.)}
Saa er da hint forfængelige Hoved,
Som løfted sig lig Agrens tomme Vipper,
For stedse knækket af en Regn af Steen. —
Var han Forræder? Zeus alene veed det.
Han var en Tapper, uforstandig Yngling,
Hvis Straf, jeg næsten frygter, var for haard.
Hans Brøde meest var Daarskab. Mere værdig
For Alexander havde Skaansel været —
Og muligt mere sikker. Thi hans Fader
Kan blive farlig. Ecbatanas Skatte
Og mange tappre, macedonske Hjerter
Han holder i sin krigserfarne Haand.
For mægtig er han, selv om han er tro,
Men højst fordærvelig, ifald han svigter.
Og muligt har han svigtet allerede.
Philotas' Vidnesbyrd, som tifold Dødsqval
Ham pressed over Læben, er ugyldigt;
Men denne Tvivl, som gjærer i mit Bryst,
Er den ugyldig ogsaa? Han var aldrig
Af dem, som hengav sig til Alexander
Med Hjertets fulde, glæderige Varme.
Han elsker ej mit stolte Sejersløb
Og har til mit usigelige Mishag
Bestandig villet hæmme Kraften i mig,
Der kræver Handling som mit Legem Brød.
O! dette værdige og hvide Hoved
Har stundom været mig en Torn i Øjet
Og er det nu som ingentid tilforn.
{cs:(Pause.)}
Det var mig gavnligt, om Parmenio døde.
Jeg er hans Konge — over Liv og Død
En persisk Konge byder uden Skrupler. —
Ha! Macedonien var mig for lille,
Og har en macedonisk Konges Frihed
Mig nu for snævre Grændser? Det var Ate,
Som gav mig denne Tanke. Har jeg anlagt
Med persisk Belte persisk Kongedyd?
Jeg krænked Naaden; sligt er skeet mig før.
Retfærdigheden har jeg dog, ved Zeus!
Med aabne Øjne hidtil aldrig krænket.
Retfærdigheden! Er det da saa vist,
At den blev krænket ved Parmenios Død?
Hvis virkelig hans Søn har været skyldig,
Saa naaer ham dennes Brøde med sin Skygge.
Zeus vide, hvor der staaer sig med hans Troskab! —
I hvert et Fald hans Troskab neppe staaer sig,
Naar han saaer Kundskab om Philotas' Skjæbne.
Hvi lød jeg ikke Naadens milde Røst,
Som først forsonlig talte i min Sjæl!
Den levende Philotas var en Dreng —
Hans Død har gjort ham til en mægtig Skygge,
Som staaer med Eumeniderne i Forbund.
{cs:(Pause.)}
Det er nødvendigt, at Parmenio døer,
Saa vist som Hævn vil synes ham nødvendig,
Og udeelt Magt nødvendig er for mig.
Og hurtigt maa det skee, før mindste Nys
Om Sønnens Død kan komme for hans Øre,
Og hemmeligt, thi han har mange Venner —
Jeg frygter fleer end Alexander selv.
Jeg skriver Breve til Parmenio,
Og andre Breve — af forskjelligt Indhold —
Jeg skriver til Cleander; Polydamas
Skal bringe dem. I begge disse To
Jeg finder Folk, som kunne bruges her.
{cs:(Han sætter sig, griber Griffelen, men slipper den strax igjen og springer op.)}
Ha! slige Breve skrev jeg aldrig før.
Du sejrer, Ate! Gjør din Gjerning heel!
Bind til, bind til for disse sunde Øjne,
Lad Brøden skee! men jeg vil ikke see den.
{cs:(Han gaaer heftigt op og ned, standser derpaa og staaer fordybet.)}
Det er forunderligt, at netop nu
Jeg sættes i Erindringen tilbage
Paa Gaugamelas Sletter med Parmenio.
Hvor staaer han tydeligt for mine Øjne!
Han havde raadet mig til natligt Angreb
Og netop hørt mit Svar: ,,For Alexander
Det er usømmeligt at stjæle Sejren.''
Et let, et halv bedrøvet Præg af Mishag
Sig maled i de hæderlige Træk,
Men drukned og gik under i en Straale
Af ufordulgt Beundring fra hans Øje,
Et Smil , som tolked, at han selv fandt Smag
I hiin ungdommelige, kjække Reenhed,
Som foretrak de lyse, stolte Veje. —
Hvi følger dette Blik mig netop nu?
Det dukker op med Eet af Glemsels Taager
Og skyder sig igjennem Slag og Sejre
Og Marscher og Triumfer frem imod mig
Med Lynets ubegribelige Fart,
Til det staaer stille for mig som en Stjerne
Og lader Alt det Øvrige i Mørke.
Hvad vil du mig, du skjønne Fortidsstraale!
Forlad mig, thi din yndefulde Nærhed
Mig saarer dybt i min Samvittighed!
Vil du fortælle mig, at det er Uret
At stjæle Livet fra den gamle Mand?
Jeg troer dig — derfor gaae kun, hulde Lys!
Til hvad jeg nu har for, er Mørket tjenligst.
{cs:(Han skjuler sit Ansigt; efter i nogen Tid at være forbleven i denne Stilling med forandret Stemme)}
Parmenio maa døe.
{cs:(Han giver et Tegn. Til den Indtrædende)}
    Kald Polydamas!

---

{c:2.}

{cw:Polydamas.}
Der kommer han i Buegangen hist.

{cw:Cleander.}
Snart vil han være her. Dog nej, han standser
Han læner sig imod den store Palme ,
Mens Armene han slynger overkors.

{cw:Polydamas.}
Betragt ham, hvor han seer til alle Sider
Og derpaa hæver Blikket imod Himlen!

{cw:Cleander.}
Hvad om han mærker Uraad, om en Larm
Fra vor Bedækning — men den er dog rolig.

{cw:Polydamas.}
Dit Syn er flovt, Cleander! Er der Uro
Og bange Spejden i hans Blik og Holdning?
Mig synes, der er intet uden Fred.
Den gode Gubbe glæder sig ved Livet
Og suger Verdens Skjønhed ind med Øjet.
Ak, lad ham det! Det er jo sidste Gang.

{cw:Cleander.}
Du bliver blød om Hjertet.

{cw:Polydamas.}
                Nej, Cleander!

Det var kun en Betragtning.

{cw:Cleander.}
                See, han kommer,
Hold nu din slebne Tunge i Beredskab!

{cw:Polydamas.}
Og du din slebne Dolk! — Det er i Sandhed
En ædel Skikkelse.

{c:<>Parmenio</w> <small>(kommer).</small>}
    Min Polydamas!
Du her i Ecbatana — vær mig hilset!
Og du, Cleander, med!

{cw:Polydamas.}
                Velsigne Zeus dig,
Ærværdige Parmenio, ædle Helt!
Hvor glæder sig min Sjæl ved Synet af dig!
Det er, som havde Alderdommen Intet
At skaffe med dig uden at forskjønne
Dit stolte Hoved med en Krands af Selv;
Thi Højhed lægger den bestandig til
Og tager intet Gran af Kraften fra.
O, maatte denne Hæderskrone længe
Om denne Pandes rene Hvælving straale,
Bestraalet selv af Phoibos' lyse Guld!

{cw:Parmenio.}
Dit Venskab lægger Ord paa dine Læber,
Hvortil det var forfængeligt at lytte.
Men for dit Ønske Tak! Hvem kan vel Andet
End elske Phøibos' gyldne Herredømme?
Der er vist Ingen, som har længtes bort
Fra ham til Hades og Persephone,
Vist Ingen, som i frodig Muskelkraft
Har svunget Sværdet eller savnet Vennen,
Som gjerne til en Skygge svinder ind,
Tungsindigt sværmende med andre Skygger. —
Dog blev Udødelighedsbægret skjænket
Alene for de høje Guder selv.
Med Tak til dem at færdes under Solen
Og med Hengivenhed at gaae til Hades
Er hvad der sømmer sig. Og vel med Tak
Parmenio kan skue fro tilbage.

{cw:Polydamas.}
Thi hvad han seer er Hæder og Bedrifter.

{cw:Parmenio.}
Ej, Ven! jeg taler om min egen Hæder
Og om Bedrifter, jeg har selv bedrevet.
Den Sjæl, som fyldes af sit eget Billed,
Er kold og tom, den tærer paa sig selv,
Og den fortæres. Hjertets sande Lykke
Er den at have Kjærlighed til Andre,
At elske varmt som Fader eller Ven.
Jeg end ved Synet af Philotas' Ungdom
Fornemmer Ungdomslyst. Min tappre Søn,
Mit Haab, min Fryd! om ved hans Ungdoms Raskhed
Jeg end har rynket tidt min gamle Pande
Og rystet paa mit faderlige Hoved.
Er han ej kjæk og god? Hvad vil jeg meer?
De modne Tanker komme. Sign ham, Zeus!
Han er min Fremtid, Philip var min Fortid,
Min Ven, den tappre, kongelige Philip,
Min Ungdoms og min Manddoms Roes og Lykke;
Thi Roes og Lykke ligger netop deri
At gløde varmt af Iver for en Størres.

{cw:Polydamas.}
Hvor stor end Philip var, har Alexander
Dog overstraalet nu sin Fader langt.

{cw:Parmenio.}
Som Slangen klog og rolig som en Løve
Var Philip. Sønnen flyver som en Ørn,
Og højt beundrer jeg hans stærke Flugt.
At den, som var med Philip Mand og Yngling,
Som Olding kun kan følge Alexander,
Er dog naturligt.

{cw:Polydamas.}
            Ikkun altfor seent
Jeg mindes om, at Alexander sender
Dig ikke blot sin Hilsen, men et Brev,
Philotas ligesaa, din tappre Søn.

{cw:Parmenio.}
Hvi har du ikke stoppet for min Mund
Med saa at bringe Glæde til mit Hjerte?
{cs:(Han modtager Brevene og læser dem.)}
Beundringsværdig er han — nye Bedrifter.
Som han er Ingen, var og bliver Ingen.
Min aldrende Fornuft sig giver tabt,
Han tager den til Fange, binder den
Med samme Haand, som løste Gordiums Knude.
Saa spred da dine Vinger, stærke Ørn!
Jeg knurrer ej, fordi mit Blik forvirres
Og blændes ved din raske Flugt mod Solen.
Jeg vil ej trættes med min Overmand,
Men bede Zeus velsigne Philips Søn.
Hans Krone vorde tung af Ærens Vægt
Men let at bære for hans unge Kraft!
Zeus signe ham! — Og nu, min elskte Søn!
Først, som det sømmed sig, jeg har med Tak
Og undersaatlig Glæde vederqvæget
Min Sjæl ved Kongens Huld. Med Faderfryd
Jeg nu mig vender til Philotas' Hilsen.
{cs:(læser)}
Saa modig, rask og glad som altid før,
Saa øm imod sin Fader. Zeus skee Tak!
{cs:(Cleander gjennemborer ham. Parmenio døer.)}
               
---

{c:4.}

{c:Alexanders Sorg.}

Nedstrakt, sønderknust, i Støvet,
Al sin Herlighed berøvet,
Alexander græd i Løn.
Klitus' Blod er paa hans Hænder
Og mod Klitus' Skygge vender
Han sin angergivne Bøn.

,,Klitus, Klitus, lad dig røre,
Hvis mit Naab kan naae dit Øre
I de dunkle Skyggers Egn.
Sine Taarer Alexander
Knælende med Støvet blander.
Skjænk ham et Forsoningstegn!

Mærker du, hvor dybe Sukke
Alle Stolthedsluer slukke,
Som har flammet i mit Bryst.
Styrtet fra min Højheds Throne,
Uden Laurbærkrands og Krone
Ligger jeg og betler Trøst.

Hvad er Alexander vorden,
Han, som skued over Jorden
Med sit Herskerøjes Magt?
Sig til Jorden at fornedre
Dulmer nu hans Smerte bedre
End Alverdens Throners Pragt.

Under Vægten af min Brøde
Vil jeg bøde og forbløde
Mig af Hjertets aabne Saar.
Dybt at knæle, lavt at ligge,
Æde Støv og Taarer drikke,
Det er, hvad min Sjæl attraaer.

Allerhelst jeg vilde rede
Mig et Leje længer nede
Der, hvor nu min Klitus boer.
Jeg kan ikke længer taale
Solens glæderige Straale
Og den farvesmykte Jord.

Thi fra Livets Lys og Styrke
Sendte jeg til Hades' Mørke
Og de blege Skyggers Færd
Ham, som rev mig ud fra Døden
Kjækt i Sejersmorgenrøden
Med sin Arm og med sit Sværd.

Klitus! Hør, at Alexander
Højt sin højre Haand forbander,
Han i Slaget stoled paa!
Gid et Lyn den havde rammet
Og med evig Afmagt lammet,
For den havde syndet saa!

Alle mine Sejre svinde
Bort som Avner smaae for Vinde,
Naar jeg tænker paa min Daad.
Af min Hæders lyse Dage
Har jeg kun min Synd tilbage,
Som jeg stirrer paa med Graad.

Fældet er min Stoltheds Ceder.
Af dens Splinter jeg bereder
Klitus her et Hædersbaal.
Smertens Ild min Pragt fortærer,
Medens Luerne jeg nærer
Af min Angers fulde Skaal.

Kunde jeg til Mildhed stemme
Dine Manes og fornemme,
At mit Suk af dig var kjendt,
At min Bøn du vilde tage,
Lade dig min Graad behage,
At dit Blik var til mig vendt!

Dog forgjæves Taaren rinder.
Ingensinde Vej den finder
Ned til dig i Hades' Skjød.
O! men naar din Alexander
Snart ved Styx's Bredder lander,
Skal du see, hvor han fortrød.

Naar jeg da min Klitus kjender,
Mine bange Trin jeg vender
Mod hans strenge Skygge hen.
Og for han barmhjertig klæber
Fredens Kys paa mine Læber,
Slipper jeg ham ej igjen.

Men ifald han i sin Harme
Vil sig evig ej forbarme
Og sit Aasyn vender bort,
Alexanders Ild skal brænde
Uden Lindring, uden Ende
Gjennem Evigheder fort.

Thi jeg i min Sjæl kan føle,
At min Qval skal aldrig kjøle
Sig i Lethes dybe Flod,
At om end dens dunkle Strømme
Jeg til Bunden maatte tømme,
Saae jeg dog min Klitus' Blod.''

---

Trende Gange Solens Luer
Vexlede paa Himlens Buer
Med de blege Stjerners Hær.
End for Klitus' Manes bøjet,
Ligger han og skjuler Øjet
Taaremørkt for Dagens Skjær.

Anaxarch treen ind: ,,I Denne
Skal jeg Alexander kjende,
Verdensrigets Sol og Sjæl?
Det er Høvdingen for Helte,
Som jeg her i Graad seer smelte,
Strakt i Støvet som en Træl?

Og kan Alexander tænke,
At han sig i Sorg tør sænke,
Kaste Scepter bort og Sværd,
Ledig tabe sig i Sukke
Og sit ædle Hjerte lukke
For sin faderløse Hær?

Og tør Alexander mene,
At han giver sig alene
Hen som Offer for sin Ven?
Alle dine Stridsmand sørge,
Skue til din Dør og spørge:
Vil han aabne den igjen?

Eller vil han evigt dølge
Sig i Sorgens Nat og følge
Snart sin Klitus, mod hvis Barm
Grumt en Gud har maattet lede
I sit skjulte Raad hans Vrede
Og hans kongelige Arm?

Vil han ej vor Troskab kjende,
Men for evigt bort sig vende
Og til Hades skue ned?
Vil han ingensinde mere
Dem, som elske ham, regjere
I sin Styrkes Herlighed?

Skal hans Aasyns Heltelue
Ingensinde meer vi skue,
Som var Lyset paa vor Vej,
Ingensinde mere drikke
Modets Nektar af hans Blikke —
Ville Guderne det ej!

Som naar Hjorden uden Leder
Sig ad vilde Veje spreder,
Skulle flygtige vi gaae.
Andet er os ej tilbage,
Dersom Kongen vil forsage
Sine troe Soldater saa.''

Men han rejser sig og stander
Og er atter Alexander
I sin kongelige Kraft,
Og hans Herskerblikke funkle,
Og hans Kinder sarves dunkle
Af hans Aarers ædle Saft.

,,Skynd dig, Anaxarch, at sige
Dem, som vandt mig mine Krige,
At min Hu er til dem vendt,
At min Sjæl i Hades' Skygge
Ej for evigt nu kan bygge;
Thi jeg deres Tro har kjendt.

Bring min Hilsen til dem Alle,
At min Længsel snart vil kalde
Mig i deres Midte hen,
At ved dem jeg er til Livet
Og mig selv tilbagegivet,
Mine Venners hulde Ven.

I Samvittighedens Snoge!
Haster til de dunkle Kroge
Inderst i mit Hjertes Vraa,
Kommer frem af Eders Huler,
Naar mig Nattens Kappe skjuler! —
Klitus da sin Net skal faae.''

SLUTSEKTION
               
T:Sanct Patrick
F:Ung Patrick gik bag Ploven
SIDE:44-55
NOTE:* Irlands Skytspatron

Ung Patrick gik bag Ploven
I det fremmede Land;
Han sendte sine Suk
Til sin fædrene Strand.
Ham Vikinger fra Hjemmet rev,
Da han var sexten Aar,
Og nu er han Træl,
Mac Brien! i din Gaard.

Til Bretlands grønne Skove
Og hans Moders lyse Blik
Hans Længsel over Bølgerne
Med Qval og Kummer gik.
Hans eneste Trøst
Var mod Himlen at see
Og klage Gud sin Trældom
Og dybe Hjertevee.

Og Gud var barmhjertig
Og hørte hans Røst
Og gav ham i Sindet
En underfuld Trøst:
Til hans bedende Sjæl
Han betroed i Løn,
Hvor den himmelske Verden
Er usigelig skjøn.

Thi Aandens Finger rørte
Hans inderste Sands,
Og Guds Aabenbarelses
Herlige Glands
Med unævnelig Klarhed
I Sjælen ham faldt,
Og Christus i ham
Fik Liv og Gestalt.

Med Eet han fornam
I sin salige Sjæl,
At Erins Ø kun favned Een,
Som ikke var Træl,
Og det var just ham selv,
Der som Træl bag Ploven gik
Og sænked i Himlen
Sit frigjorte Blik.

Da kasted han i Skovenes
Eensomste Læ
Sig tidt for sin almægtige
Forbarmer paa Knæ
Og bad ham at betroe sig
Til det hele irske Folk
Og tage ham i Tjeneste
Som Sandhedens Tolk.

Til Bretlands elskte Kyster
Og sin Moders lyse Blik
Han længtes dog saa smerteligt,
Naar bag Ploven han gik.
Paa den eensomme Mark
Det hændtes engang,
At en Guldmønt i Furen
Mod Plovjernet klang.

Han tog den og kjøbte
Sin Frihed paa Stand
Og reiste med Jubel
Til sin fædrene Strand
Og trykte med Lyst
Efter brændende Savn
Sin Fader og Moder
I den synlige Favn.

Og Patrick forglemte
Sin Trældom og Nød,
Lyksalig i Hjemmets
Velsignede Skjød.
Men knap har han drukket
I de Kjæres Favnetag
Af Hjemmets glæderige Luft
Det første, søde Drag,

Før en stigende Længsel
Ham nager paany,
Før Synskredsen mørknes
For hans Sjæl af en Sky,
Og Skyen det er Erin,
Hvor før han var Træl,
Og hvor Gud er ikke kjendt
Af en eneste Sjæl.

Saa sendte han mod Erin tidt
Sit sorgfulde Blik,
Som før fra Erins Høje
Mod Hjemmets Kyst det gik.
Hans Fader og Moder
Den elskede Søn
Da spurgte tilsidst,
Om han sørged i Løn.

,,Min Fader, min Moder!
I lade paa Stand
Eders Søn drage bort
Til det fremmede Land!
Hvor jeg hensled min Vaar
Som den ringeste Træl,
Kun der faaer jeg Fred
For min rastløse Sjæl.''

Forbauste de stirred
Paa Ynglingen hen:
,,Vor Patrick! vi kjende
Fast ej dig igjen.
Vor Patrick, vor Patrick!
Du elsker en Mø;
Men hende vil vi hente dig
Alt over salten Sø.

I Højsalen hædret,
Hun blandt os skal gaae.
Din Brud skal hun være,
Og vort Hjerte skal hun faae.
Hun aldrig til Erin
Skal længes igjen,
Naar Patrick hun har
Til sin elskede Ven.'' —

— ,,Jeg elsker ingen Qvinde
Paa Erins grønne Strand,
Men elsker derovre
Baade Qvinde og Mand,
Og aldrig jeg Fred
I mit Hjerte faaer smagt,
Før jeg Fredens livsalige
Ord har dem bragt.

Min Fader, min Moder!
Vi leve saa froe
I den himmelske Frelsers
Velsignede Tro.
Den evige Fader
Os har ved sin Haand
Og leder os i Himlen ind
Alt ved sin Helligaand.

Men hiinsides Søen
De kjende ham ej;
Thi gaaer kun til dem
Over Søen min Vej.
Jeg elsker, jeg savner,
Jeg søger dem ømt.
Nu hør, hvad i Natten
Om dem jeg har drømt!

To Sønner af Erin
Kom til mig med Brev,
Men Brevet, jeg tænker,
Den Evige skrev.
Der stod: ,,Kom herhid,
Paa vor græsklædte Ø,
Velsignede Yngling!
At leve og døe!''

Min Fader, min Moder!
Thi lader mig gaae!
Jeg da skal i Sandhed
Velsignelsen faae.
Thi Christus, for hvem
Jeg lever og døer,
Over Erin ved mig
Velsignelsen strøer.''

Sanct Patrick! hvor bad dig
De elskede To
I Hjemmet at lægge
Dit Hjerte til Ro,
Hvor stormed de mod dig
Med Kjærligheds Vold, -
Hvor holdt for dit Bryst
Du Begejstringens Skjold!

Besinded sig først
Den forstandige Viv
Og sagde: ,,Min Husbond,
Mit elskede Liv!
Det nytter dog ej,
Vi staae Himlen imod.
Almægtig er Gud,
Og hans Villie er god.

Og hvis han vor Patrick
Har valgt til sit Bud
At føre hans Navn
Iblandt Hedninger ud,
Jeg tænker, vi for
Skal ham Prise for Sligt
End hindre vor Søn
I saa hellig en Pligt.

Thi lad til min Broder
Ham drage Paa Stand,
Den fromme Bisp Martin
I Galliens Land,
At rustes med Viisdom
Og Dygtighed ud
Og saa gaae med Gud
Som Apostel for Gud!''

De lød hendes Tale
Forstandig og from,
Og rustet med Viisdom
Til Erin han kom,
Da han dybt havde drukket
Med tørstende Sjæl
Af de hellige Skrifters
Friskt sprudlende Væld.

Til Erins den skjulteste
Vraa kom da Bud
Ved Patrick fra Naadens
Og Sandhedens Gud.
Ad vildsomste Stier 
Han vandred omkring
Og gav Folket Forstand
Paa de himmelske Ting.

Paa Taras Højder
Engang han stod,
Og Kløver og Græs
Blomstred rigt ved hans Fod.
Det lyttende Folk
Stod tæt i Ring
Og Ordet fornam
Om de himmelske Ting.

Og hørte de da
Med Undren stor,
At den evige Gud,
Som i Himlen boer
Og vil æres som een
I al Jorderige,
Er Fader og Søn
Og Aand tillige.

,,Hvad! Een i Tre —
Vi forstaae dig ej —
Hvad! Tre i Een?
Nej, Patrick! nej!''
Sanct Patrick standsed:
Saa hjælp da nu
Dit Navn paa Jorden,
Trefoldige du!

Med tankefuldt Blik
Han mod Jorden saae,
Hvor Blomster og Græs
Ved hans Fod mon staae.
Han bøjed sig ned
Og tog et Blad,
Hvor Kløver trefoldig
I Eenhed sad.

,,Det ringe Græs,
Som jeg plukker her,
Den høje Trefoldigheds
Billed bær.
Til tre i eet
Og eet i tre
Er det skabt af Gud,
Som Enhver kan see.

Saa troer da nu
Den treenige Gud,
Som Bladet har skabt
Til sit Brev og Bud!
Fader og Søn
Og Aand tillige
Som een Gud Jer aabner
Sin Favn og sit Rige.''

Da blev de glade
Og priste Gud
Og fik Kløveren kjær
Som hans Brev og Bud.
Og gode irske Hjerter
Velsigne til nu
Dit Billed deri,
Trefoldige du!

I Vaar de fejre
Sanct Patricks Dag,
Hvis Sag var Erins
Saligheds Sag.
Fæster da fro
Hver Erins Søn
I sin Hat en Trekløver
Lys og grøn,

Og mindes Sanct Patrick,
Der gik som Træl
Og dog var Erins
Frieste Sjæl,
Men vandred gjennem Erins Land
Ad hver en vildsom Sti,
Til dets Børn lod med ham
Sig som Guds Børn befrie.
               
T:Trolovelsen.
U:(Efter et venetiansk Sagn )
F:Giv mig din Datters Haand! Du skal ved Gud
SIDE:46-60

,,Giv mig din Datters Haand! Du skal ved Gud
Med Æren hende see som Zenos Brud.''
Det svor ved Adriaterhavets Strand
Venedigs Doge til en Fiskermand,
Og denne læste rigtigt i hans Blik,
At Løftet sanddru ham fra Hjertet gik,
Paa Stand han svared: ,,Aldrig skal i Pagt
Din Haand med Fiskerpigens vorde lagt.
Ej til Venedigs Roer du kom for Sligt.
Skal Een som jeg erindre dig din Pligt?''
— ,,Min Pligt er i Samvittighedens Sprog
Alvorligt skreven mig i Hjertets Bog.
Min Kløgt, min Kraft, min Arm, mit Sværd, mit Mod,
Mit Hjerte til dets sidste Draabe Blod
Jeg nu som før med trohengivent Sind
Venezia, min Dronning, vier ind.
Men ikke krænker jeg min Dronning prud,
Fordi jeg vælger mig en elsket Brud,
Som vorde skal saa fuldt Venedigs Pryd
Ved Dyd og Ynde som mit Hjertes Fryd.
Venedig lytte skal til Bølgens Sang
Og ei til tomme Navnes Adelsklang.
Dets Roes at hævde paa dets Kampmark blaa,
Hvor Fjender sværme, og hvor Bølger gaae,
Jeg glemmer ej i Kjærlighedens Favn.
Hvad skal da spørges om min Hustrus Navn?
Min Dandolo! Din Datters Byrd er god,
Og det saa fuldt som min. Et bedre Blod
End det, som gjør for Æren dig saa varm,
Randt ingentid i en patricisk Barm.''
— ,,Kan være. Men lad ej en ringe Mand
Som jeg tillige have meer Forstand
Paa Statens Vel! Det baader ej vor Stad,
At Dogen vækker Adlens Harm og Had
Ved slig en ubesindig Bryllupsfærd.
Ej er min Datter Diademet værd;
Men højt jeg sværger, at hun før skal døe,
Før hun, som er en god, uskyldig Mø ,
Skal vorde nævnet som en Tvedragtsbrand
I hendes eget kjære Fædreland.
Venedig lytter vel til Bølgens Sang,
Dog fuldt saa vel til tomme Navnes Klang.
Gak, Herre! til din fyrstelige Borg
Og sluk i Raad og Daad din Hjertesorg,
I Hædersraad og -Daad til Statens Gavn,
Men glem din Elskov og min Datters Navn!''

Ej glemte han sin Elskov. Dandolo
Da sagde til sin Datter: ,,Hjemmets Ro,
Det ringe Huus, den kongelige Stad,
Alt, hvorved fra din Barndom du var glad,
Du maa forlade. Kom, min Datter god!
Ej staaes Fyrstevillie let imod.
Det smerter mig at see din Kind saa bleg;
Vor Baad er skrøbelig, og Bølgens Leg
Kan være grum. Min Datter, frygt dog ej!
Sanct Marcus smiler til os paa vor Vej.''

Han smilte vist, men Zeno smilte ej.
Han paa den treradaarede Galej,
Som fløj for Smertens og for Vredens Vind,
De Flygtende paa Havet hented ind.
Da lyned Dandolos mod Dogens Sværd,
Og mere bleg end før stod Pigen nær.
,,Saa lad mig heller vorde Dødens Brud,
Før helligt Blod for mig skal øses ud.
Min Fader kjær, min Fyrste huld, Farvel!
Gud signe Jer! — Madonna, tag min Sjæl!''
Fra Baaden sprang hun i det dybe Hav,
Og Begges Taarer faldt i hendes Grav.

Men Dogen atter ud Paa Havet drog
Og Sværdet svang og Statens Fjender slog.
Tilbage kom han i Triumfens Pragt
Med Sejrsgudindens Herlighed i Pagt.
Og Jublen lød, mens Skibet fremad gled,
Men Dogen stirred taus i Bølgen ned.
De kom til Stedet, hvor den Elskte sank.
Da tog af Fingren han en Guldring blank
Og bøjed ud sig over Skibets Rand
Og lod den falde i det mørkblaa Vand
Og sagde: ,,Jeg trolover mig med dig.''
Da løfted sig Paa Stand et Frydeskrig:
,,Han Ringen Bølgen gav som Troskabspant,
Venezia sin Tro til Havet bandt.''

Saa vied han sig til sin blege Brud
Men til det store Hav sin Dronning prud.
I Hjertesorg han holdt sin egen Pagt
Men Republikens fejred han med Pragt
Og sendte Flaader ud i mægtig Dands
At hente Laurbær til dens Brudekrands.
Og Aar for Aar han paa det samme Sted
I Bølgen sænked Troskabsringen ned —
Fra sig til Bruden i den vaade Grav
Men fra Venedig til det dybe Hav,
Dets ædle Brudgom. Og da Dødens Haand
Forlængst befæsted Zenos Elskovsbaand,
Sin kongelige Bryllupsfest endnu
Venedig helligholdt med trofast Hu,
Lod sine Skibe træde mangen Dands
Og bandt af Laurbær sig en Brudekrands
Og mange hundred gyldne Ringe gav
I mange hundred Aar det dybe Hav
Og sukkende tilsidst i Lænker lagt,
Bekræfter med sit Suk den gamle Pagt.

T:Timoleon
F:Om dig Timoleon! jeg Strængen slaaer
SIDE:61-71

Om dig Timoleon! jeg Strængen slaaer.
Min Haand er liden dertil kun og ringe,
Kun svagt dit Værd at tolke jeg formaaer.
Men mægtigt kom det hid paa Klios Vinge:
Hvad fromt af hendes Dyrker skrevet staaer
Skal blideligt fra Lyren efterklinge,
Mens om et Navn af gammel Helteglands
Jeg slynger bly min skrøbelige Krands.

Timoleon var en korinthisk Mand,
Som følte sig beladt med Guders Vrede.
Fra Syrakusa paa Siciliens Strand
Da til Korinth kom Bud om Hjælp at bede.
Det underskjønne, solbestraalte Land
Var Tyranniets gyselige Rede.
Om Frihed, Ypperst iblandt Livets Goder,
Den bundne Stad nu sukker til sin Moder.

Af Medynk brændte hver korinthisk Barm,
Da der blev talt om Fængsler og om Blod,
Og Frihedstanken gjorde Sjælen varm,
Og Højmod flammed op til Løvemod,
Og Kamplyst gjennembæved hver en Arm,
Mens overlæggende man sammen stod,
Ej spørgende, om did man skulde gaae,
Men om hvem bedst til Fører var at faae.

Og Valget bøjed sig mod Mænd af Magt
Og Glands og Lyst maaskee til meer deraf.
Da blev med Eet dit Navn paa Læben lagt,
Timoleon! af Een hvem Gud det gav,
Paa det at du skal rejse uforsagt
Dit Hoved, du som brød dig selv din Stav!
Og see, at Himmelen har hørt din Graad
Og lægger i din Vægtskaal Ærens Daad.

I Balgen rusted ørkesløst hans Sværd,
I Panden sov hans Hjernes snilde Raad
Vel tyve Aar. Til ingen Manddomsfærd,
Til ingen stor Beslutning, kraftig Daad
Han agted sig i tyve Somre værd,
Men paa en svunden stirrer kun med Graad.
Tyran- og Broderblod er paa hans Haand,
Derfor er Tungsinds Taager om hans Aand.

Timoleon, o Sjæl saa reen og blid.
At Kjærlighedsgudindens milde Haand
Blev sagt at smykke selv den mindste Id,
Som tog sit Udspring fra din lyse Aand —
Kun mørk i hiin forfærdelige Strid,
Da dit Corinth var i din Broders Baand,
Da Borgerkjærlighed med Blodets Røst
Om Herredømmet kæmped i dit Bryst.

Og hvor var Borgerkjærligheden stor,
Hvor aanded fromt i hvert dit Aandedræt
Den rene Flamme for din Fædrejord,
For Borgerfrihed og for Borgerret,
Hvor kæmped du for dem i Daad og Ord —
I Tale klog, i Handling aldrig træt!
Da hejsed Broderen Tyrannens Flag.
Hvor var det for din ædle Sjæl et Slag!

Thi hvor var Broderkjærligheden øm,
Hvor var fra Eders Barndoms første Færd
Timophanes dit unge Hjertes Drøm!
Hvor kasted du dig hen for Fjendens Sværd
At øse ud for ham dets varme Strøm,
Da han paa Valen laae sin Bane nær!
Hvor var det dog en Broder kjæk og bold,
Som gav for Broderen sig selv til Skjold!

Og da han ej behøved Værn mod Døden,
Men vel i sin forbryderiske Magt
Et Skjold mod Folkedommen over Brøden,
Mod Vreden og den lønlige Foragt,
Flux øjned da din Brodertanke Nøden,
Og rigt var Mildhed paa din Læbe lagt
Med broderlige Forsvarsord, at ej
Sig skulde lukke for ham Angrens Vej.

Men til ham selv med Straffens Ord du gik,
Rev Dækket fra din sorgopfyldte Barm
Og lagde Hjertet aabent for hans Blik
Med al dets Kummer og med al dets Harm.
Der sad hans Brøde som et Dolkestik,
Mens Taaren brændte dig paa Kinden varm.
Du bad ham vende om og give Bod,
Mens end var Tid , for udøst Borgerblod.

Men fuldelig forkastet blev din Bøn,
Og Dage svandt. Da gik med Venner to
Af samme Sind du til din Moders Søn.
O Gang, som kosted dig din Sjælero,
O Kjærlighed, forfærdelig som skjøn,
Til Fædrelandet! Aldrig var du fro
Fra denne Stund, hvis Indhold nu dig staaer
Som Sjælens eneste i tyve Aar.

Med Grunde, Bønner — Kinden hed og vaad —
Med Knæfald hver ham smerteligt besvor,
At afstaae fra hans brødefulde Raad.
Hans Svar var Haan og derpaa Vredens Ord.
Da vendte du, Timoleon! med Graad
Tit Hoved bort, som i et Sørgeflor
I Kappen svøbt. Paa Tegnet sank i Blod
Din Moders Søn, Tyrannen, ved din Fod.

Din Moders Søn! — Og da nu hun erfoer,
At hendes Søn var dræbt ved hendes Søn, 
Forbanded hun sin Søn med Grumheds Ord.
Til hendes Dør han kom med ydmyg Bøn,
Men ej at see hans Aasyn meer hun svor.
O, Demariste! var din Adfærd skjøn?
Ej Borgerinde, Bloder kun for Een
Du kasted paa hans Hjerte Vredens Steen.

Han lod den falde Paa sit milde Bryst,
Som vaanded alt sig under Daadens Vægt,
Mens alt hans Hjerteblod fik samme Røst,
Som gjentog, hvad han havde gjort sin Slægt.
Ej meer for ham var under Solen Trøst,
Ej Haab om milde Guders Varetægt,
Ej tyktes det ham meer at leve værd,
Thi søgte Døden han for Hungrens Sværd.

Hans Venner bad; han afslog deres Bøn.
De brugte Konst og Flid og kjærlig Tvang;
Han afstod fra sit Forsæt. Men i Løn
Han vilde leve hen sin Livstid lang.
Da søgte Demaristes blege Søn
Til Klippevraaer og til Skovens Hang,
Tit øde Bjerge, sorgomslørte Steder,
Hvor Bølgen sukker, og hvor Pilen græder.

Om Livets Horizont, o Sørgeslør
Af meer end Sorg, o Mulm af meer end Mørke,
Naar Sjælen, som var lys og kraftfuld før,
Ej meer tør ruste sig til Daad med Styrke,
Ej meer tør see fra Hjertets lave Dør
Mod Liv og Handling, brændt af Angrens Tørke!
Saa sad, Timoleon! din fangne Aand,
Men Sløret løftes nu ved Guddomshaand.

Nu ligger for ham Ærens Mark. Med Ord
Af Ild treen Telekleides for ham hen:
,,Timoleon, løft Hovedet fra Jord,
Stat op, vær Borger og vær Mand igjen!
Tyrannens Morder, viser du dig stor,
Men Brodermorder, hvis du svigter, Ven!
Dit Navn skal være. Valget er dig givet.''
Han valgte, skued op, stod op til Livet.

Hans Navn med Fryd var som med Undren hørt,
Man havde jublet fro hans Valg imøde,
Og Folket takked sine Guder rørt
Som for en Ven, de havde vakt af Døde
Og frem fra Skyggerigets Taager ført
I Haabets glæderige Morgenrøde.
Hvor stod i den han takbesjælet, mild,
Som gjennemstrømmet af en himmelsk Ild.

I Templet treen han ind at offre from
Til sine Guder. Ej han vidste bedre;
Den store Skabers sande Helligdom
Var ubekjendt for ham som for hans Fædre.
Til Phoibos' Alter andagtsfuld han kom.
Da monne Himlen klarligen ham hædre:
Ned om hans Isse sank et Hovedbind,
Med Sejerstegn og Krandse virket ind.

Fra Gudens Gaver løsned det sig brat,
Blev, ham til Sejren forud alt at smykke,
Ham, som af Phoibos selv, om Panden sat.
Ud fra Korinth han drog i Haab om Lykke
Med Skibe ti. Da nu den første Nat
Om dem og Havet foldede sin Skygge,
Sig aabned Himlen og en Ildstrøm gled,
Om dig, Timoleon! i Mulmet ned

Og rejste som en Fakkel sig og svandt
I Vest i Retning af Siciliens Kyst —
Et sært Naturens Spil maaskee, som fandt
Sin Løsning flux i hver Korinthiers Bryst,
Som til dit Navn og til din Id det bandt
Og Guders Yndling kaldte dig med Lyst.
Hvor fløj, Sicilien! for fulde Sejl
Din Frelse til dig over Havets Spejl.

Om dig, usalige og skjønne Land!
Skal Sorgens Toner gaae fra mine Strænge.
Frisk skyder sig din skovomsuste Strand,
Hvor Blomster blusse, gyldne Æbler hænge,
Af Middelhavets ynderige Vand.
Dog, medens lifligt bølge dine Vange,
Gud bedre dem, som skulde Sæden strøe!
Forsmædeligt de Trældomsdøden døe.

Tyranners Borge knejse trindt om Lande
Og skue frækt mod Himlen, de fornærme,
Mens Jordens svage Sønner dem forbande.
Og rovbegjærlige Karthagers Sværme
Lig Aadselgribbe søge dine Strande,
Dem ingen Vogter huld og tro vil skjærme.
Du sveg, Iketes! Syrakusas Mænd
Og rakte Landets Fjender Haanden hen.

I denne Nat af Tyranniets Vildhed,
Af Rænker, af Forbrydelser og Blod
Du kom, Timoleon! med Guders Mildhed
Og satte Paa Sicilien din Fod,
Gik frem i Helteglands med Kraft og Snildhed
Og statelige Spor dig efterlod
Af Hædersskridt, som gjennem Sekler runge
Men ej er for min skrøbelige Tunge.

Tyranners Borge traadte de i Muld,
Og Øjet kjendte meer ej deres Sted;
Hvor du kom hen, sig rejste Markens Guld,
Og Stæder blomstred frem i dine Fjed.
Sin Ø Befolkningen blev hjertenshuld,
Og andre Lande saae dens rige Fred,
Og Fremmede kom did og søgte Ro,
Hvor ej dens Børn tilforn holdt ud at boe.

Og blidtbevæget Demaristes Søn
Ud over Øen sine Blikke sendte
Og fandt, at den var lykkelig som skjøn,
Og imod Guderne sin Sjæl han vendte
Og takked dem, som havde hørt hans Bøn,
Og hvis Barmhjertighed han grant erkjendte:
At da de Paa Siciliens Frelse tænkte,
Det skjønne Værk de ham i Naade skjænkte.

Men ej begjærte han Triumphens Glands,
Og ej han vendte til sit Hjem tilbage.
Siciliens Børneflok var bleven hans,
Og han en Fader rig foruden Mage,
Og barnlig Ømhed bandt hans Hæderskrands,
Og den er grøn og frisk til disse Dage.
Forgjæves de ham Herskerstaven bød,
Men om hans Raad de bade til hans Død.

Med Smaating ej de til den Store kom,
Men indtil Alderdommens sidste Tid,
Naar Ting af Vigtighed der spurgtes om,
De gik til ham, som sad ærværdigblid —
Ak, blind tilsidst, men i sin Blindhed from —
Og drog i fredelig Triumph ham did,
Hvor Syrakusas Sønner sig i Ro
Af deres Friheds Ret benytted fro.

Ak, hvor da lifligt Ærens Sol forgyldte
Hans hvide Haar med Aftenstraaler svale,
Naar Jubel ved hans Komme Luften fyldte,
Men dyb, ærbødig Stilhed ved hans Tale.
Og blandt hans Børn, som ham saa meget skyldte,
Hvor monne sødt i Qveld hans Livssol dale!
Et Lands Befolkning salvet har paa Baare
Ham til Udødelighed ømt med Taare.

Min Sang er endt. Timoleon, farvel!
Fra dine Manes maa jeg nu mig stille,
Men takker Himlen, at den lod min Sjæl
Sig i din Helteskjønhed sænke stille
Og øse frit og drikke Fryd og Held
Af ægte Storheds evig friste Kilde
Og skue Stordaads fulde Bølger gaae,
Dem, den dog aldrig selv kan sejle paa.
               
T:Garibaldi
F:Med himmelsk Fuldmagt og med Højmods Sværd
SIDE:72
N:sonnet

Med himmelsk Fuldmagt og med Højmods Sværd
Han kom, Sicilien! til dine Trængsler
Og Haabets Gry for dine Frihedslængsler
Har straalet om hans ridderlige Færd.

O, friske Lys af Dagens nye Skjær!
Hvor brød du ind paa Despotiets Fængsler,
Hvor har det sukket i de rustne Hængsler
Af Skam og Harm, da Straffens Stund var nær!

Thi der er Ting, hvorom et nordisk Øre
Med Rædsel og Forstenen kun kan høre,
Men Sydens Sol har længe seet derpaa.

Gud skabte det dog ej til Tyranniet,
Ved Garibaldi har han det befriet,
En ny Timoleon med Tak det faae.

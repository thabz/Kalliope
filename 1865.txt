KILDE:C. Hostrup: <i>Poetiske Skrifter</i>, Bd. 6, F. H. Eibe, Kbh., 1865.
DIGTER:hostrup
FACSIMILE:11520803315B_color
FACSIMILE-SIDER:208
VÆRKNOTE:Sjette bind af <i>Poetiske Skrifter</i> indholder et afsnit ,,Nyere Viser og Vers'' som er gengivet her.
DATO:20180516


SEKTION:Skandinaverne i Rom. I Julen 1852.

T:<num>1.</num>Kæmpevise
F:
SIDE:123

            De vare syv og syvsindstyve,
            der de droge ud fra Hald,
            og der de komme til Romaborg,
            saa sloge de deres Tjald.
Det donner under Ros, de stærke Kæmper der de udride.

            Og Paven stander paa Højenloft,
            og seer han ud saa fro:
            See, hisset komme de Nordens Mænd,
            dem lyster hos mig at boe.
Det donner under Ros, de stærke Kæmper der de udride.

            Og Paven aabned sin Dør paa Klem
            og ind dem i Borgen bød,
            saa tog han bort deres hvide Sølv
            og gav dennem Malmen rød.
Det donner under Ros, de stærke Kæmper der de indride.

T:Velkomstsang af Tiggere og Røvere
TOCTITEL:<num>2.</num>Velkomstsang af Tiggere og Røvere
U:Mel. Venetiansk Gondoliersang
F:Hil! hil! velkommen hid
SIDE:124

Hil! hil! velkommen hid
hver som ej er treven og nærig!
Haanden jer rækker fro
Romas ægte Kuld.
Kom! kom! kom! kom!
kom, I brave _forestieri!_
Deel frit vor varme Sol,
deel med os jert Guld!

T:Roma
U:Mel. Italiensk Folkevise
TOCTITEL:<num>3.</num>Roma
F:Velkommen, for mig at hylde
SIDE:124

Velkommen, for mig at hylde,
fra Kuldens og Taagens Hjem!
min evige Skjønhedsfylde
jeg viser ret gjerne frem.
Ja kom og sku kun fage
mig dybt i Øjet ind
og flyv saa stolt tilbage
med evigt Savn i Sind!

Men tryller dig Kunstens Stjerne,
og vinker dig Palmen grøn,
og kan du ej koldt dig fjerne,
jeg kaarer dig til min Søn.
Da faaer du - hvad der vejer
fuldt op mod hvert et Savn -
med Fogelberg og Meyer
et Hjem i Romas Favn.

T:Almindeligt Chor af Skandinaver
TOCTITEL:<num>4.</num>Almindeligt Chor af Skandinaver
U:Mel. Mens Nordhavet bruser
F:
SIDE:125

O Roma! en Dronning du evig var
og bliver, mens Aarene rulle;
hvert Savn, som i Norden mit Hjerte bar,
det stiller din Sø l mig tilfulde.
Den vækker Kunsten af Jordens Skjsd,
gjør Kvinderne fagre og Druen sod.
Og alt hvad mig kvæged paa Hjemmets Vang,
1 Roma jeg atter det sinder:
det nordiste Ma a l og min Barndoms Sang
og Hjemmets huldsalige Kvinder,
ja selv min ,,Be r lin g '', min Hjertensven,
jeg fandt i Giornalen med Fryd igjen.
J a Noma, du boder paa al vor Meen,
med Savnet du huldt os forsoner,
du dukker med Vedbend den sprukne Steen,
med Roser du Vinteren kroner;
og Dag og Nat jeg, o Dronning fiin!
maa drikke din Skaal i din egen Viin.

T:
TOCTITEL:<num></num>
U:Mel. Hösten är kommen. Hör stormarnas gny
F:
SIDE:125-126

Stemmer fra Norden.
Nordlyset spiller med Tunger af Guld,
Dugen den hvide er bredt over Mu ld,
Fuldmaanen lyser fra Hvælvingen reen,
tusinde Riimblomster blinke paa Green.
Stormen har selv tabt Lysten til Strid,
det er den hellige Juletid.
Festen forkyndes af Stjernernes Chor,
Festen i Menneskehjerterne boer;
Lyset, der tændtes paa Himmelens Blaa,
spreder sin Glands til den snævreste Vra a;
højt lyder Sangen fra Fattigmands Sk ju l:
Børnene prise den glade J u u l.

T:
TOCTITEL:<num></num>
F:
SIDE:

6.
En N is s e.
Svenst Folkemelodi.
Et Chor af Stemmer der nylig lød
op til min Kirkebakke,
saa rendte jeg fra min Julegrød
for lidt med jer at snakke.
J a som jeg hører, saa holder I
ogsaa en J u u l herneden,
men ak, det bliver vist Lapperi,
og Groben var vel sveden.
Th i Julen er en Familiefest,
her efter sligt I sukker,
og Groben koges vel neppe bedst
just af en Billedhugger. ^
Familiefester - de trives nok
knap i en Stat som denne,
hvor Kongen og hans Ministerflok
er lutter Pebersvende.
Saa gjør af Rom kun og Paven Sp ra l!
priis dem med vældig Stemme!
De g i'r jer dog ingen Inlekoeld,
som den, I fandt derhjemme.

T:
TOCTITEL:<num></num>
F:
SIDE:

1.
Slutningschor.
Mel. Og det var i Aaret 1807.
See nu er Nissen fardig - han talte som en Bog,
og Ret har han, frygter jeg nasten;
men da vi ej kan flyve til vor Kakkelovnskrog,
v il her vi dog prøve vaa Festen.
Og den maa blive glad,
naar blot vi hjalpes ad
og bare ikke glemmer at drikke til vor Mad.
Du Gamle, bliv til An g lin g! du Angling, til P o g!
saa glider det sikkert med Resten.
Ja Julen har vi stævnet idag til vort Bo rd;
og vel vi dens Fordringer kjende;
vi odsle med vor Latter, vi rutte med Ord,
vi synge, saa det aldrig faaer Ende.
Vi glemmer al Fortræd
og fare saa afsted,
at Paven selv skal sige: Maa jeg vare med?
Og naar vi atter samles til Julen i Nord,
vi længes dog lidt efter denne.

SLUTSEKTION

T:Romerne i Kjøbenhavn
U:December 1853
u:Mel. af Glunterna
F:Kjære Venner! i Nordens Slud
SIDE:128-129

Kjære Venner! i Nordens Slud
atter vi os forsamle.
Ak hvordan mon der nu seer ud
i vort Roma, det gamle?
Mon vel endnu dens Roser groe?
pladsker Fontanen i Nattens Ro?
skinner dens Maane endnu for to -
  =Chor.= Endnu for to?

Trampes Forum, til Guders Gru,
end af Franskmænd og Bøfler?
leger Paven, det Skrog, endnu
Gud i Slobrok og Tøfler?
gløder end Romerindens Blik?
sprudler endnu den søde Drik?
faaer man en Ruus, som den vi fik
  =Chor.= Som den vi fik?

Dog hvorfor skal jeg spørge meer?
Tvivlen vorder til Skamme.
Trindt paa Jorden Forandring skeer,
Roma bliver den samme.
Stivt hun staaer med sin gamle Trods,
Tiden mattes mod den Kolos;
hvad hun tabte - det var kun os
  =Chor.= Det var kun os.

Men hvordan er med os det fat?
Brødre - ja det er Tingen.
Hist vi flagrede Dag og Nat,
her vi hænge med Vingen.
Hisset var vi til alting med,
her er Kulden, og dens Fortræd
lænker os fast til vort Arnested -
  =Chor.= Vort Arnested.

Som Kometer vi foer omkring
i eliptiske Baner;
her os holder i snæver Ring
gamle Venner og Vaner.
Her vi sysle som satte Mænd,
dog hvor fast vi har sat os hen,
slaae idag vi os løs igjen -
  =Chor.= Os løs igjen.

Lad det Svundne dig træde nær,
lyt til Mindernes Stemme!
Leve Roma, vor Dronning kjær!
Aldrig hende vi glemme.
Tak for Mødet i Hjemmets Egn!
Skaal - ja det var vel ej afvej'n
Skaal for Banden og dens Kaptajn
  =Chor.= Og dens Kaptajn!

T:Ved Landskabsmaler Frederik Krafts Jordefærd
U:Mel. Lær mig, o Skov, at visne glad
F:Var det et Hjerte sløvt og træt?
SIDE:130

Var det et Hjerte sløvt og træt?
Nej, dit var ungt og gynged let
  paa Haabets høje Bølge;
for Glæden aabned du din Favn,
ak, her er kun det stumme Savn,
  den blege Sorg dit Følge.

Dog Livets Væld er end ej tomt,
og hvad vi her har elsket ømt,
  ej vorder Ormes Eje;
det Haab, der spired lyst og smukt,
den Blomst, der visned uden Frugt,
  skal bedre Hænder pleje.

Ja hist er Trøst, men Sorgen her -
Farvel, farvel, vor Broder kjær!
  sku end engang vor Taare
og hvil saa, hvor som Barn du sov,
i Skyggen af den danske Skov,
  du elskede saa saare!

Ak, her er Sorg, men Trøsten nær,
den daler ned som Lysets Skjær,
  der i vor Taare blinker.
Snart rinde Nattens Timer hen,
vi veed, vi mødes skal igjen,
  hvor Morgenrøden vinker.

T:Paa Landskabsmaler Krafts Grav
F:Det var et Hjerte varmt og blidt
SIDE:131

Det var et Hjerte varmt og blidt,
en Kunstnersjæl, som svang sig frit,
en Yngling glad og smuk og brav.
Du milde Sol, bestraal hans Grav!


T:Velkommen til Russen
U:I Studenterforeningen 1853
F:Hil og velkommen, som Vaarsolens Blus
SIDE:131-136

{cb:Chor.}
{cs:Mel. Fr. Ep. 13.}

Hil og velkommen, som Vaarsolens Blus,
Pallas', vor Mo'rs allerspædeste Pus,
fuldvoxen sød, som hun selv, i en Studs,
  smilende Rus!
Lokkede Yngling med Kinden i Glød!
endt er dit Plantelivs Trældom og Nød,
endt er din Drømmen i Muligheds Skjød,
  nu er du fød!
Nu du ved Glædens Kilder
hilses med søde Triller -
Lalalala .....
  af et Broderchor.
See dig om! ej meer, mit Noer!
Moders Liv til Fange har dig,
Verden, som et dækket Bord,
  siger: Vær saa artig!
Du som af intet er bleven til Drot,
drik dig af Frihedens Nektar en Pot!
Først dog et Blik paa dit Forlivs Cachot,
  saa smager den dobbelt saa godt!

{cs:Musik af P. Heise.}
{cs:Rektor.}

Paa Pladsen, Dreng! Hold Mund!
Det er Arbejdets Stund.
Du maa stride og stræbe,
slide og slæbe,
du maa ase og samle
lidt af alt,
Heelt og Halvt,
det Ny og det Gamle,
det Sure og Vamle,
Viisdom og Pjat,
alt i een Vælling, saa har du en Skat,
saa er dig hele Verden opladt.
- See ved Fysikken du knytter et Baand
  med Filistrene,
og gjennem Tydsken rækker du Haand
  til Ministrene,
og naar du har Humaniora læst,
saa bli'r du human som jeg, dit Bæst!
Men Kunsten er lang og Timerne faa -
  kjør paa!

{cs:Disciplene (læse).}
Arbe mirbe marbe murbe,
sarbe sirbe larbe lurbe o. s. v.

{cs:Rektor (under Læsningen).}
  Pas paa i din Bog!
  Det er Gudernes Sprog.
Stop, stop! det er noget for frit.
Godt, godt! det er ikke saa skidt.
Bliv ved, bliv ved! see i din Bog!
  Det er Gudernes Sprog.

{cs:En Solstraale.}
Kom, kom, du Yngling skjøn!
Græsset dufter, og Bøgen er grøn;
Jomfruen vandrer i Løvets Skjul,
spræng da dit Buur, min fangne Fugl!
  Afsted! kom - o kom!

Kom, kom med Lynets Iil!
Brødrene drage til Kirsten Piil;
riv dig fra Ciceros klamme Favn,
selv ikke Kofod stiller dit Savn,
afsted! kom - o kom! {s:(Der læses atter.)}

{cs:En Discipel.}
Det er for haardt.
O jeg maa bort.

{cs:Rektor.}
Pas paa, pas paa!
Det skal sgu gaae.

{cs:Solstraalen.}
Kom - o kom med Lynets Iil!

{sc:Disciplen.}
Afsted, afsted!

{cs:Solstraalen.}
Brødrene drage til Kirsten Piil.

{sc:Disciplen.}
Jeg vil med, jeg vil med!

{cs:Rektor.}
Er der noget itu?
Stille! - Tal du!

{cs:Solstraalen.}
Kom - o kom!

{sc:Disciplen.}
Nej intet mig meer skal hindre.

{cs:Rektor.}
Han tager fælt paa Vej.

{sc:Disciplen.}
Jeg Fængselets Muur skal splintre.

{cs:Rektor.}
Aa nej!
Han er fuld, han er gal.
Er der meer? saa tal!

{cs:Solstraalen.}
Kom - o kom!

{sc:Disciplen.}
O lad mig til Skoven drage!

{cs:Rektor.}
Jeg g i'r ej Løbepas.

{sc:Disciplen.}
O hold mig ej her tilbage!

{cs:Rektor.}
Paa Plads!
Han er pinende gal.
Er der meer? saa tal!

{cs:Solstraalen.}
Kom - o kom!

{sc:Disciplen.}
Maa blot jeg hilse paa Vaaren?

{cs:Rektor.}
Jeg seer slet ingen Grund.

{sc:Disciplen.}
Maa jeg da gaae ned i Gaar'en?

{cs:Rektor.}
Hold Mund!
Han er gal, han er fræk;
Kjør væk! {s:(Læsningen fortsættes.)}

{cs:Solstraalen.}
Kom - o kom, du Yngling skjøn!
Kom - o kom! Bøgen er grøn.

{sc:Disciplen.}
Hvis Lænken jeg brød,
han nye smeder mig;
det bliver min Død -
Uh, hvor jeg kjeder mig!

{cs:Rektor.}
Det er usselt! det er slet! Ingen Griin!
Om igjen! Ned med det Gardin!
{cs:(Gardinet rulles ned, Solstraalen gaaer, Disciplen slumrer ind.)}

{cs:Rektor (medens der læses).}
Godt, godt! overmaade vel!
Saadan skal det gaae fra Gry til Kveld.


{cb:Klagesang.}
{cs:Mel. Den Fisk, den Fisk, den grumme store Fisk!}

O Tid, o Tid, o grumme lange Tid!
      o sure Sved, der flød!
O Bid, o Bid, o grumme ringe Bid
      af Livsluft, som han nød!

O Væg, o Væg, o grumme tykke Væg,
      som holdt ham blandt de Smaa!
O Skjæg, o Skjæg, o grumme lille Skjæg,
      som ingen agted paa!

O vredt, o vredt, o grumme Mure! vredt
      han til jer snegled da;
men Skridt, men Skridt, men grumme lange Skridt
      ham førte snelt derfra.

{cs:De fire Kardinaldyder siunge:}
{cs:Mel. Svensk fiirstemmig Sang.}
        Dog ej Taarer meer os Kinden vaske,
        thi brudt er nu det Fængsel, vi har skjældt;
        gjennem Ild - af Skoledrengens Aske -
        svang du dig frem, vor Helt!
        Og du hørte Sfærers Toner,
        og du saae Magnificus,
og du retted din Ryg, og du sang i Sky: Nu er jeg Rus


{cb:Chor.}
{cs:Mel. Vi alle dig elske, livsalige Fred.}
Ja syng du kun lystig! der findes vel knap
    en friere Fugl under Himlen;
og løb du kun kjækt med Alverden omkap!
    thi du er dog lettest blandt Vrimlen;
        dit Gods ganske nemt
        i Lommen er gjemt,
    og Lærdommen tynger dig neppe slemt.

Og let som et Halmstraa er Sceptret, du fik,
    dog æres det højt hvor du kommer:
See Damerne, bejlende bly til dit Blik!
    See Kunstneren, ræd for sin Dommer!
        See Skrædren, som blidt
        dig byder Kredit!
    og siig saa kun stoltelig: Alt er mit!

T:Ungdommen
U:1854
U:Mel. Mens Nordhavet bruser
F:Jeg rutter med Glædens og Haabets Ord
SIDE:137-138

Jeg rutter med Glædens og Haabets Ord,
det Statsmanden aldrig kan døje;
den Stakkel skal lappe vor sprukne Jord,
det er en fortrædelig Møje.
Mens bidsk han tygger sin tørre Negl,
saa flyver glad jeg for fulde Sejl.

Den dristige Flugt gjør ham stadig vred;
han jævner til Venstre og Højre,
hvad højt rager op, vil han trykke ned,
hver Kraft han tilbørlig vil tøjre.
Snart har han alting gjort tamt og eens,
men jeg, jeg er ham for let tilbeens.

Han sidder belemret af Gods og Guld,
af Titler og Hensyn og Former;
jeg klæber ej fast ved det døde Muld,
bevinget mod Himlen jeg stormer.
Men hvad jeg seer fra den høje Tind,
det kalder gnavent han Hjernespind.

Og raaber saa højt han paa Kløgt og Aar,
paa Ungdom og skuffende Løgne,
saa bøjer jeg mig for hans hvide Haar,
men troer ligefuldt mine Øjne.
Til =Raad= er Gubben en herlig Gjæst,
men unge Øjne de see dog bedst.

Ja lidet jeg frygter for Stormens Hviin,
ej ændser jeg Vinterens Kulde;
jeg seer gjennem Sneens det tætte Liin,
at Vaaren er vaagnet i Mulde;
jeg leer ad hele den kloge Flok
og venter trøstig - den kommer nok.

T:Ved et Sølvbryllup
U:Til C. Hauch og hans Hustru
F:Til Lykke - midt i Livets Strid
SIDE:138-139
N:hauch

Til Lykke - midt i Livets Strid -
med Sejrens Bud det milde!
til Lykke med det Maal af Tid,
der gik, men ej tilspilde!

Den Tid, der mindes uden Nag
og endes uden Klage,
den klare Sommerformiddag,
I nu har lagt tilbage.

Til Lykke - blandt en hjemløs Slægt -
med Hjemmet, I har bygget!
det faste Hjem, som knejser kjækt
mod Stormene betrygget;

Det stille Hjem, saa luunt og smukt,
hvor intet Flitter brammer,
og aldrig Modens Vind faaer Bugt
med Arnens milde Flammer;

Det rige Hjem, hvor Aand og Vid,
som Dobbeltstjerner skinne,
og ligefuldt til hver en Tid
man Mennesket kan finde;

Det frie Hjem, hvor Sandhed boer
af intet Snørliv tvungen,
og Hjertets Kvad og Skjemtens Ord
ej fryser fast paa Tungen.

Til Lykke da med denne Dag,
og Tak med Hjertets Stemme
fra ham, som under eders Tag
sig altid føler hjemme!

T:En Theaterkritiker
F:Mig hædrer ikke Staten med Lønning eller Rang
SIDE:139-142

Mig hædrer ikke Staten med Lønning eller Rang,
og navnløs er min Virken og listende min Gang,
mine Skrifter rives sønder paa Kræmmerens Bord,
men Magten, som jeg øver, er ligefuldt stor.

Thi Tusinder som Børn i mit Ledebaand gaae,
og Digterne faae Feber, naar mig de træffe paa,
og Scenens store Navne til Hatten ydmygst ta'r,
den ene byder mig en Arm, den anden en Cigar.

Det er just ej af Kjærlighed, de skumle vist i Løn,
men lad kun hele Flokken ærgre sig grøn!
Jeg veed, jeg kom ej sovende til Magtens høje Top;
jeg veed med mig selv, at jeg kæmped mig derop.

Som Barn, maa jeg tilstaae, var jeg ikke noget stort,
jeg gjorde kun hvad tusinde Drenge har gjort,
paa Skolebænken sov jeg og drev, naar jeg var fri,
alt deraf slutted Moder, at jeg blev et Geni.

Men da jeg saa blev voxen, saa følte jeg det klart,
jeg passed ej til Arbejd af den vanlige Art,
jeg svømmed ej med Strømmen som de andre tamme Fisk,
jeg var for god til Trældom bag Pult eller Disk.

Og saa blev jeg Digter. Først stævned jeg mod Nord
og vilde mane Jetter og Aser op af Jord,
men Folk var træt af Odin og Kæmpernes Strid,
faa skifted jeg da Tonen og blev barnlig og blid.

Jeg sang om Duggens Længsel, om Markblomsten fiin,
om Spurveenkens Nød og den forelskede Kanin,
om Aborrens Moderfryd - men skjult blev Lykkens Sol,
da skiftede jeg atter, og saa blev jeg frivol.

Min barnlige Muse blev en Tøjte fræk og kaad,
gjennem mudrede Vande hun staged med sin Baad;
men selv ikke saa fik jeg Roes som fortjent,
jeg følte hvad der mangled: jeg var ikke Student.

Saa gik jeg til Theatret. Ak, mørk var min Vej,
jeg vilde være Helt, og jeg blev kun Lakaj;
jeg vilde fylde Huset med Kjærlighed og Skræk
og blev kun et Møbel med vexlende Betræk.

Dog lysnede det for mig i Musernes Hal,
dog var det der jeg hørte og fattede mit Kald,
ja der jeg lærte Kunsten, hvori man der er stærk,
den store Kunst at finde Fejl i hvert et Digterværk.

Thi rives hen og nyde - det kan den simple Mand,
og rose hvad man lider - det saare mange kan,
og dadle store Mangler - ja det kan mange fleer,
men derimod at finde Fejl, som ingen anden seer,

See det er Sagen. Derfor staaer bestandig jeg paa Vagt,
jeg bliver aldrig blændet af Kunstens Tryllemagt:
og intet er saa højt, at jeg det ej kan naae,
og intet saa reent, at det jo kan Pletter faae.

Og derfor skjælver Digteren, naar jeg seer hans Værk,
han veed, at jeg kan gjøre ham svag eller stærk;
og Scenens store Navne, som funkle med Glands,
de veed, at jeg kan plyndre deres fejreste Krands.

Thi er man end begejstret - de veed det saa godt,
at den gladeste Nydelse kan spoleres med lidt Spot:
og Publikum vil more sig, men tør det dog bedst
ved hvad jeg har forsynet med en venlig Attest.

Nu, venlig er jeg helst, thi jeg har Freden kjær;
til Dagligbrug jeg leger kun med Fæstet af mit Sværd;
jeg viser dem, jeg har det, de ane dets Vægt,
da farer der en Gysen gjennem Kunstnernes Slægt.

Men naar berust af Bifald man haaner min Dom,
saa venter jeg rolig til Bladet vendes om;
jeg veed, at Mængdens Gunst er som Duggen paa Græs,
og at snart jeg kan skyde til et hældende Læs.

Og det veed de Gamle, og den hele unge Flok,
hvor trodsig den saa knejser, den lærer det nok.
Jeg selv har været Digter og Skuespiller med,
jeg kjender, hvor de Godtfolk har det ømmeste Sted.

T:Til den opløste Rigsdag
U:Paa Skydebanen i Oktober 1854
U:Mel. Kong Christian stod ved højen Mast
F:For Danskes Vej til Roes og Magt
SIDE:142-143

For Danskes Vej til Roes og Magt,
    vor Grundlov god,
den Vold, som med vor Drot i Pagt
vi bygged op, til Rigets Vagt
og døbte, glad og uforsagt,
    med eget Blod;
for den mod Fjenden, nær og fjern,
I mandig stilled jer som Verrn
    og =stod=.

Det Folk, som ej I har forladt
    foruden Trøst,
det hele Folk, der om sin Skat
saae jer i Kreds i Farens Nat,
om sine Mænd vil flokkes brat
    med Mod og Lyst
og vidne højt af Hjertets Grund,
at det har kjendt i eders Mund
    sin Røst.

Vi stole paa vor klare Sag
    og Folkets Sands;
vi troe, at han, som gav os Dag,
da Haabets Kjerte blussed svag,
vil vogte tro i Stormens Brag
    sin Hæderskrands;
vi troe, at I til Ærens Havn
vil sikkert føre Danmarks Navn
    og hans.

T:Til C. Ploug
U:paa hans Studenterjubilæum 1854
U:Mel. Vi Sømænd gjør ej mange Ord
F:Da Lyren lagdes i din Haand
SIDE:143-144

Da Lyren lagdes i din Haand
  hist under Linde-Kroner,
da kvad du om vort Broderbaand
  i ny og stærke Toner:
du hilsed i dens Morgenskjær
  den Dag, der skulde vorde,
og skabte ved din Sang en Hær
  af den latinske Horde.

De lærde Svende strømmed til
  fra Byens fjerne Kroge,
og stærkt begyndte ved dit Spil
  det unge Blod at koge;
hver Haabets Green sprang ud igjen,
  selv den der fast var vissen,
og kjækt de drog til Storværk hen,
  men altid du i Spidsen.

Ja det var Storværk, da du sang
  os ud paa Østresaltet,
og let vi over Kløften sprang,
  som Sekler havde spaltet;
da du gik frem paa Fyrisval
  og slog med Ord og Sange,
saa det gav Lyd fra Dal til Dal,
  og Czaren selv blev bange.

Nu falder Kampen mere tung
  i Hverdagslivets Kvide,
dog end du stander kjæk og ung
  og trofast ved vor Side.
Snart du som for i Toners Strøm
  paa Ynglingshjertet banker,
snart former du Studentens Drøm
  til pandserklædte Tanker.

Tak, Broder, som af Aandens Høst
  saa gavmild os beværted,
for Ordets Kraft, for Sangens Lyst,
  men først og sidst for Hjertet!
Hav Tak for Aarene, hvis Hær
  i Kveld til Hvile ganger,
og end i femogtyve vær
  vor Høvding og vor Sanger!

SEKTION:Silkeborgviser


T:O Silkeborg! i Rosenskjær
TOCTITEL:<num>1.</num>
U:Mel. Der var engang en tapper Mand
F:O Silkeborg! i Rosenskjær
SIDE:145-146

O Silkeborg! i Rosenskjær
  dit Navn staaer allevegne,
dog ingen skjønner paa dit Værd
  saa fuldt, som dine egne.
Bag dine Bakker fro i Løn
  ved Søens Spejl vi bygge,
og kom vi ej paa Grenen grøn,
  vi kom dog i dens Skygge.

Vi har en By, en lille een,
  med Tage lyserøde,
vi har een Gade, lagt med Steen,
  og fire dejlig bløde.
Vi har en Traad, som løber glat
  med Bud til fjerne Kyster,
og Gas, som viser selv ved Nat
  hvormeget der os brøster.

Vi har et Huus til Lov og Dom
  i purpurfarvet Kjole,
vi har en Kirke, der faldt om,
  og saa en huusvild Skole.
Dog det formørker ej vort Liv,
  derfor vi ej vil klage;
vi har to ny i Perspektiv,
  og de er uden Mage.

Vi har en Mand, som med sit Ord
  har løst saamangen Knude,
som Steenkul gjør af Mosejord
  og Postpapir af Klude.
I Lyng og Sand med Lynets Fart
  han Livet frem har hexet;
han skaffer ogsaa Præsten snart
  en Jernvej til Annexet.

Vi har et Slot, et nyt og hvidt,
  ved Gudenaaens Vande,
hvis Tag i Dalen knejser frit,
  hvis Døre aabne stande.
Gid det maa staae i Stormen trygt
  blandt os og vore Sønner!
Ja leve han, som har det bygt,
  og hun, som det forskjønner!

T:I Dødens Fred laa Silkeborg
TOCTITEL:<num>2.</num>
U:Mel. Menuetten af Elverhøj
F:I Dødens Fred laa Silkeborg
SIDE:146-148

I Dødens Fred laa Silkeborg
uhyggeligt og øde,
den hele Dal var klædt i Sorg,
og ingen Stemmer løde,
kun Stormen tog i Lyngen Tag
og sang med Toner skarpe,
og Nøkken laa den lange Dag
og slog sin gyldne Harpe.

Naar Natten kom i sorten Flor,
da saae man Syner fæle,
da hæved Hosen sig fra Jord
paa fire røde Pæle.
Som Gjæst til Slottet Uglen kom
og sad og skreg i Karmen,
imens der gik et Gjenfærd om
med Ho'det under Armen.

Men over Dalen Lys oprandt
saa klart og uformodet,
det slemme Gjenfærd brat forsvandt,
han tabte sagtens Ho'det.
Ej Nøkken ligge tør i Skjul
nu paa sit grønne Øre,
han drejer alle Drewsens Hjul,
der fik han nok at gjøre.

Vor Adam kom med faste Trin
og rejste sine Telte,
og Eva kom med Smiil paa Kind
og Rosen i sit Belte.
=Han= lokked skjulte Kræfter frem
og brød dem slagne Veje,
=hun= skabte her det første Hjem
og gav det Moderpleje.

Og Ørknens Gru og Nattens Frygt
de maatte brat forsvinde,
da luunt og lyst og blomstersmykt
det Hjem blev rejst af hende.
Og alle, som paa rette Plads
herinde Ho'det bære,
oil derfor højt ved dette Glas
vor Moder Eva ære.

SLUTSEKTION


T:I Naaege
U:Ved Studentersangforeningens Besøg i Silkeborg 1859
U:Mel. _Vintern rasat_ o. s. v.
F:Nys vi skued mellem Skov og Bakke
SIDE:148-149
NOTE:Hjælp Kalliope. Mail venligst til jesper@kalliope.org, hvis du har en anden kilde til dette digt, hvor linje XXX kan læses.

Nys vi skued mellem Skov og Bakke
Aaens Slange blinkende sig snoe,
nys vi krøb paa Bjergets brune Nak
nu i Dalen har vi rejst vor Bo.
Luunt vort lille Huus af Blade tækkes,
hyggeligt og trangt er hvert et Sted,
Velkomstsangen, som af Frøer kvækkes,
brumme tusind Oldenborrer med.

Her vort Hjem vi fandt for denne Sinde;
du er hjemme, husk nu vel derpaa!
spiis og drik, om Munden du kan finde,
sæt dig ned, ifald du Plads kan faae.
De, som fløj med Sang ad salte Vande,
de, som gik i Tøjr paa Hedens Grund,
broderlig og frit sig sammen blande
i den lyse Sommeraftensstund!

Mon da Fjerkræ trives mellem Glenter,
Gaardens Fugl hos ham bag grønne Blad?
Travle Jyder, sværmende Studenter,
kan de søbe ret af samme Fad?
- Kjære Fugle, som saa liflig sjunge,
husk, I gjæste Danmarks yngste By!
?? der er ?? nok ?? en vi er unge,<note>Denne linje er i kilden desværre ulæseligt.</note>
ogsaa vi os svinge kan mod Sky.

?? vor Ungdom jordedes paa Heden,<note>Denne linje er i kilden desværre også ulæseligt.</note>
i vort Bryst vi hegned den et Sted,
nu den stiger syngende af Reden,
vil I flyve? - Godt! vi flyve med.
Ja de lyse Timer, som os samle,
Tonerne, som Ild i os har tændt,
har med eet gjort Unge af de Gamle,
gjort hver ærlig Jyde til Student.

Natten kom, men ej med Drømme blege,
dunkle Skygger paa den sorte Grund,
intet Mulm os favner i Naaege,
kun en lys og liflig Dæmringsstund.
Let i den sig løfter Sangens Vinge,
frit i den skal Skjæmt fra Læben gaae,
sødt i den skal gamle Strænge klinge,
glad i den skal unge Hjerter slaae!


SEKTION:Til Kong Frederik den Syvende

T:I Silkeborg 1857
TOCTITEL:<num>1.</num>Til Kong Frederik den Syvende
U:Mel. Vi Sømamd gjør ej mange Ord
F:Den lille By, som paa dit Tog
SIDE:150-151

Den lille By, som paa dit Tog
idag din Fod betræder,
det er, o Drot! den mindste Pog
blandt alle dine Stæder,
en Pog, som først igaar fik Uhr
og knap har Dunn paa Hage
og derfor vel i Politur
maa staae endeel tilbage.

En By, som grundlagt paa Papir
nu voxer op i Sandet,
paa Blomster, som paa Kirkespiir
den fattigste i Landet,
som ikkun har sit unge Blod
og kun paa Haab kan samle,
men hænger ved sin Konge god
saa trofast som de gamle.

Ja Konge! det er hvad vi har,
den Blomst vi her kan frede,
den trives godt paa Jorden bar
og paa den brune Hede;
og kom du hid at see dens Flor,
hvor ingen andre bramme,
saa tro os, Konge! paa vort Ord:
her staae vi ej tilskamme.

Saa tag vor Hilsen, Danerdrot!
du vil den ikke vrage,
og tag vort Ønske varmt og godt
for dine Fremtidsdage,
og tag vor Tak, fordi du nu
er stævnet over Vandet
og kom din yngste Søn ihu
og gjæsted ham i Sandet!

T:Paa Himmelbjerget 1861
TOCTITEL:<num>2.</num>Paa Himmelbjerget 1861
U:Mel. Unge Gjenbyrds Liv i Norden
F:Du, som bytted Nattergalen
SIDE:151-152
N:frederik7

Du, som bytted Nattergalen
med de jydske Lærkers Kvad,
vær velkommen, Drot, fra Dalen!
Bjerget hilser dig saa glad.
Det som du har ej sin Lige
i det Land, du gjorde frit,
Sædet højst i Danmarks Rige,
Konge! det er netop dit.

Ja en Throne her staaer bygget
just for dig, vor Konning prud!
af de friske Bøge skygget,
klædt i Lyngens Fløjelsstrud.
Fast paa Fod, den ej sig dølger,
skraaner mildt mod Dalen ned,
hegnet kun af klare Bølger,
værnet kun af Kjærlighed.

See dit Land det sommerfagre
for din Fod i Solens Glands!
Kæmpehøje mellem Agre,
Haab og Minder smukt i Krands!
Oldtids Skat af Graven drog du,
Kraften skjult i Folkets Bryst;
Landets Haab i Pleje tog du,
gylden vorde skal dets Høst.

Nattens Taager svandt ej ganske,
hist i Dal det end er graat,
men vi veed det jo, vi Danske,
vi kan stole paa vor Drot.
Du, der kom, som Vaaren kommer,
til dit Folk med Liv og Sol,
hil dig, Konning, i Skjærsommer!
hil dig paa din Kongestol!

SLUTSEKTION

T:Landsbykirken
F:Gudshuset, som os favner her
SIDE:152-153

Gudshuset, som os favner her,
vor gamle Kirke er os kjær,
den vinker os fra Hytten lav,
engang den skygger paa vor Grav.

Her var det, over Daabens Bad,
at Himlens Forhæng stiltes ad,
og han, der throner over Sky,
os rakte Faderhaand paany.

Her bødes os ved Klokkeklang
et Bedested paa Rejsen lang,
et Herberg, naar vor Sjæl var troet,
i Stridens Larm en Hvileplet.

Her fandt vi ham saa tidt igjen,
den Gud og Mand, vor Hjertensven,
som tager Synderen i Favn
og fører Vraget frelst i Havn.

Her aned vi med Lyst og Skam
den Kjærlighed, som boer i ham;
her sad vi ved hans Fod i Flok
og husked fro, at =Eet= er nok.

Men Guds er Æren, Magten hans,
han giver dette Huus sin Glands,
han taler Ordet, som har Liv,
han tænder Lyset ved sit Bliv.

Saa, Herre! lad det lyse her,
og var i dette Huus os nær!
Lad Aanden, som i Støvet boer,
højt vidne her i Sang og Ord!

O lad det til din Ære staae,
det ringe Huus, mens Tider gaae!
Ja du, vor Sol, som ej gaaer ned,
opfyld det med din Herlighed!

T:Stambogsblad
F:Bøj med ydmyg Tak dit Ho'de
SIDE:154
N:stambog

Bøj med ydmyg Tak dit Ho'de
udi Solens Skjær!
Vaag og bed, men bliv paafode,
naar en Storm er nær!
Hæv dit Blik, vær kjæk tilmode,
bliver Kampen svær!
Altin g tjener den tilgode,
som har Herren kjær.

SEKTION:Bryllupsviser


T:See, hvor Sejling Præstegaard
TOCTITEL:<num>1.</num>
U:Mel. Hist hvor Vejen slaaer en Bugt.
F:See, hvor Sejling Præstegaard
SIDE:154-155

See, hvor Sejling Præstegaard
gammel, mørk og øde staaer!
Væggen er saa skjæv og graa,
Støvet fylder hver en Vraa;
Præsten gaaer bekymret om,
stirrer paa sin Rede tom.
Ak, han eensom har betraadt'en,
Tanker mylre bag Kalotten.

,,Hvem skal bage mig mit Brød?
hvem skal koge mig min Grød?
hvem skal korte Hvilens Tid? -
hvem skal brede Dugen hvid?
hvem skal gjøre lyst og fro
i min stille mørke Bo?
Ene hun kan Savnet stille,
ene hun, hvis blot hun vilde.''

Trindt om Sejling Præstegaard
knoppes nu den unge Vaar.
Præsten har sit Hjem forladt,
borte var han mangen Nat;
dog han kommer der - pas paa!
hid han flyver paa den Graa.
Hjem han vender fra sin Bejling,
Solen skinner over Sejling.

Somren gaaer sin lyse Gang,
Dagen bliver hed og lang.
End i Høst er Reden tom,
ene vandrer Præsten om;
Haabet var saa sødt i Maj,
ak, men Haabet mætter ej.
Ingen Høst var lang som denne,
faaer da Aaret aldrig Ende?

Nu i Sejling Præstegaard
drager ind den nye Vaar.
Dugen bredes fiin og hvid,
yndig kortes Hvilens Tid;
ude raser Nattens Vind,
ej den trænger meer derind.
Ja nu er der lyst i Stuen,
leve Lyset, leve Fruen!

T:Skat Rørdam sidder i Bure
U:Mel. Svend Vonved sidder i Bure
TOCTITEL:<num>2.</num>Skat Rørdam sidder i Bure
F:Skat Rørdam sidder i Bure
SIDE:156-157
NOTE:Cf. folkevisen <xref poem="folkeviser2018041013"/>.

Skat Rørdam sidder i Bure,
mens Tanker Panden ham fure:
med kroget Ryg, med Haand under Kind
han stirrer saa dybt i de Foliobind.
    See dig ud, Skat Rørdam!

Alt Bukkar dufter i Dale,
alt tjelder Skoven sin Svale,
og alt i Buskens dæmrende Hang
den Nattergal vogter sin Rede med Sang.
    Hvor er din, Skat Rørdam?

Hvor Borgen knejser paa Banke
højt over Stammerne ranke,
hvor Blæsten vifter Tangerne væk,
der aander en Jomfru saa reen og saa kjæk.
    Ret din Ryg, Skat Rørdam!

I Skyggen hist under Linden
med Smiil i Blik og paa Kinden
hun ganger om og nynner en Sang,
saa mild og huldsalig som Dagen er lang.
    Den er lang, Skat Rørdam!

Mens Rosen knoppes paa Lide,
hun sender Øjet saa vide;
med snilde Ord til den og til den
hun skikker de Tanker i Løn til sin Ven,
    til sin Ven, Skat Rørdam.

Skat Rørdam sidder i Bure:
,,De Bøger falde mig sure.''
Han seer saa fast, han stirrer sig blind,
han læser og veed hverken ud eller ind.
    Luk kun i, Skat Rørdam!

,,Ja nu skal Bøgerne hvile,
og nu skal Roserne smile,
og nu skal Reden bygges af ny,
og nu vil jeg ride mig Sommer i By,
    det vil jeg, Skat Rørdam.''

Skat Rørdam rejser sin Arne:
,,Saa herligt er vi nu farne!''
ja til de tørre Foliobind
han fører den Jomfru med Roser paa Kind.
    Det var godt, Skat Rordam!

Skat Rørdam, hil dig! du kommer
idag til Byen med Sommer, 
du kommer med den lysgrønne Maj -
saa lang og livsalig er Sommerens Vej.
    See dig ud, Skat Rørdam!

T:De Piger gaaer og synge
TOCTITEL:<num>3.</num>
U:Mel. Visen om Gangerpilten. (Berggreen Nr. 68 c.)
F:De Piger gaaer og synge
SIDE:157-160

<!-- Både melodien (og temaet) er folkevisen er "Prinsessen sad i højeloft" http://www.ugle.dk/prinsessen_sad_i_hoejeloft.html ... men vi har den ikke -->

De Piger gaaer og synge
  den lyse Sommerkveld,
den Ungersvend han ganger nær,
  det huer ham saa vel.
  Den Sang til Hjerte gaaer
    og derfor Gildet staaer
      paa Øland.

I Jomfrusangen blander
  han listelig sin Røst,
den Pigelil med Rosenskind
  hun lytter til med Lyst.
  Saa liflig Sangen gaaer -
    og derfor Gildet staaer
      paa Øland.

De Timer og de Dage,
  de sang dem alle bort,
den Jomfru og den Ungersvend
  var Sangen altfor kort.
  Den Sang fra Hjertet gaaer
    og derfor Gildet staaer
      paa Øland.

Et selsomt Spil med Toner
  de spillede forsandt,
og begge to de tabte,
  og begge to de vandt.
  Saa liflig Sangen gaaer -
    og derfor Gildet staaer
      paa Øland.

De Toner lønlig slynged
  et Fangenet i Hast,
og længe for den sidste klang,
  sad tvende Hjerter fast.
  Saa liflig Sangen gaaer -
    og derfor Gildet staaer
      paa Øland.

De Fugle fløj i Høsten,
  og Vejret blev saa graat,
den Pigelil i Prustens Gaard
  hun nynner kun saa smaat;
  et Smiil paa Læben staaer,
    men lønlig Tanken gaaer
      fra Øland.

Den Ungersvend han sukker
  i Vinterkvelden lang,
han drømmer om den klare Sol
  og om den Jomfrusang;
  og heftig Hjertet staaer,
    og altid Tanken gaaer
      til Øland.

Nu Vaarens Fugle sjunge
  den lange, lyse Dag,
nu toner og den Jomfrusang
  saa klart i Gildeslag;
  den frit fra Hjertet gaaer,
    mens Bryllupsgildet staaer
      paa Øland!

Nu vil de synge sammen
  til Ende deres Sang,
Gud glæde dem, de unge To!
  den vorde smuk og lang,
  og frisk, som Sangen gaaer,
    og glad, som Gildet staaer
      paa Øland!

T:Paa Green sig gynged Fuglen let
TOCTITEL:<num>4.</num>
U:Mel. Visen om Gangerpilten. (Berggreen Nr. 68 d.)
F:Paa Green sig gynged Fuglen let
SIDE:160-162
NOTE:* Brudgommen var Lærer ved en Bonde-Højskole.

Paa Green sig gynged Fuglen let,
  saa lystelig den sang,
det var den raske Ungersvend,
  han standsede sin Gang.
For den kvidrede saa frydelig.

Den sang med Hjertens Glæde, saa
  det lysned gjennem Skov,
flux vaagned op de Blomster smaa,
  som dybt i Græsset sov.
For den kvidrede saa frydelig.

Ind titted gjennem Løvet grønt
  Guds Sol med Øje klart,
den lille Bæk kom dandsende
  og sagtnede sin Fart.
For den kvidrede saa frydelig.

Det var den raske Ungersvend,
  han undred sig derpaa;
saa grøn var aldrig Jorden før
  og Himlen ej saa blaa.
For den kvidrede saa frydelig.

,,Og hør, du lille favre Fugl!
  hav Tak, fordi du kvad,
saa Blomster skjød i Græsset frem,
  og Solen faldt paa Blad!
For du kvidrede saa frydelig.

Og hør, du lille favre Fugl!
  hav Tak, fordi du sang!
Jeg haver mig en Hytte god,
  nu tykkes den mig trang,
for du kvidrede saa frydelig.

Af danske Svende har jeg der
  en Flok med trofast Hu,
de brumme kan som Bjørne vel,
  men synger ej som du,
som du kvidrede saa frydelig.

Og hør, du lille favre Fugl!
  flyv med til Hytten god,
du vække der med Frydesang
  Smaablomster for min Fod,
du som kvidrede saa frydelig.<note>frydelig.] frydelig</note>

Du synge Guds den klare Sol
  til Ungersvendens Vraa,
du synge Jorden lys og grøn
  og Himlen mere blaa,
du som kvidrede saa frydelig!''

Tak være dig, du lille Fugl!
  du svared ikke Nej;
nu følger du den raske Svend
  og synger paa hans Vej,
du som kvidrede saa frydelig.

Nu synger du fra Hytten bort
  hver Lysets Fjende gram,
nu synger du for Bjørnene
  og synger dem til Lam,
du som kvidrede saa frydelig.

Hil være ham, den raske Svend!
  han Lykken greb i Hast,
hans Huus er nu det Fuglebuur,
  hvor Fuglen sættes fast,
den som kvidrede saa frydelig.

T:Skjøn Jomfru ganger i Løvets Skjul
TOCTITEL:<num>5.</num>Skjøn Jomfru ganger i Løvets Skjul
U:Mel. Dankonning og Hr. Asbjørn Snare
F:Skjøn Jomfru ganger i Løvets Skjul
SIDE:162-165
NOTE:Melodi som folkevisen <xref poem="folke2000012902"/>.

    Skjøn Jomfru ganger i Løvets Skjul,
        Bøgen staaer dejlig og grøn,
    hun synger omkap med den glade Fugl.<note>hun] un</note>
Den Sommer og den Mø saa vel kunne sammen.

    Skjøn Jomfru standser paa hviden Sand,
        (Bøgen staaer dejlig og grøn)
    hun lytter saa tavs til det hviskende Vand.
Den Sommer og den Mø saa vel kunne sammen.

    Det hvisker noget, hun ej forstaaer,
        (Bøgen staaer dejlig og grøn)
    men underlig fuldt hendes Hjerte slaaer.
De Bølger og den Mø saa vel kunne sammen.

    De lege saa blidt i Aftenguld,
        (Bøgen staaer dejlig og grøn)
    hvi bliver den Mø saa længselsfuld?
De Bølger og den Mø saa vel kunne sammen.

    Den Viking sidder paa Klippekyst,
        Granen staaer herlig og grøn,
    det Nordhav sjunger med Kæmperøst.
Den Viking og den Sø saa vel kunne sammen.

    Det kalder saa højt fra den vilde Strand,
        (Granen staaer herlig og grøn)
    han skyder Snekken i salten Vand.
Den Viking og den Sø saa vel kunne sammen.

    Den Snekke standser i Fjorden blaa,
        Bøgen staaer dejlig og grøn,
    paa Engen nikke de Blomster smaa.
De Blommer og den Sø saa vel kunne sammen.

    Han seer en Mø i Blomsterfavn,
        (Bøgen staaer dejlig og grøn)
    ,,Nu haver min Længsel fanget Navn.''
De Blommer og den Mø saa vel kunne sammen.

    ,,Du følge mig did, hvor Graner groe!
        Granen staaer herlig og grøn;
    du seer, i Skuden er Plads til to.''
Den Sommer og den Mø saa vel kunne sammen.

    Skjøn Jomfru skuer mod Løvets Skjul,
        Bøgen staaer dejlig og grøn,
    derinde synger den glade Fugl.
Den Sommer og den Mø saa vel kunne sammen.

    Saa blød er Engen og Luften blid,
        Bøgen staaer dejlig og grøn -
    hun rækker den Normand Haanden hvid;
Den Viking og den Mø saa vel kunne sammen.

    Men sejler hun op til Granens Skjul,
        (Granen staaer herlig og grøn)
    Med hende flyver den glade Fugl.
Den Sommer og den Mø saa vel kunne sammen.

    Og fæster hun Bo bag Klipper graa,
        (Granen staaer herlig og grøn)
    om hende knoppes de Blomster smaa.
Den Sommer og den Mø saa vel kunne sammen.

---

    Nu hilse de to den favre Tid,
        Haabet staaer dejligt og grønt,
    Christ gjøre dem Sommeren lang og blid!
Vor Herre og hans Smaa saa vel kunne sammen.

    Nu drage de over Bølgen blaa,
        Haabet staaer dejligt og grønt,
    Christ samle sødt, hvad skilles maa!
Vor Herre og hans Smaa maa vel blive sammen!

SLUTSEKTION

T:N. F. S. Grundtvig
U:Paa hans Jubelfest som Præst 1861
U:Mel. Hr. Zinklars Vise
F:Den Konning kalder ad Svenden sin
SIDE:165-167
N:grundvig

Den Konning kalder ad Svenden sin,
han under ham Daaden den bedste;
han siger: ,,den Gjerning skal være din,
din Herre en Brud at fæste.''

Afsted drog da Svenden i Hjertet fro,
han saae sig slet ikke tilbage;
han ledte, han sukked, han fandt ej Ro,
og Aarene gik som Dage.

Saa god som hans Drot var ej Mand paa Jord,
hans Huus kan ej loves formeget;
dog agted kun lidt man paa Svendens Ord,
men lo kun og priste sit eget.

Hans Herre var Drot over Drotters Hær,
slet ingen kan staae for hans Vælde;
dog trued han ej med hans skarpe Sværd,
han søger en Brud, ingen Trælle.

Han vandrer, hvor Bølgen paa salten Strøm
i Aftenens Purpur sig hæver;
han søger det Hjerte, hvis Barndomsdrøm
end gløder i Mindet og bæver.

Han vandrer, hvor Bøgen har strakt sin Top
saa højt, at den krones med Guldet;
han søger det Hjerte, som higer op,
men føler sig lænket til Muldet.

Han vandrer, hvor Blomsten ved Sølverelv
for Solstraalen Hovedet bøier,
han taler til Hjertet, som, fattigt selv,
ydmyges, naar man det ophøjer.

Han bejled for ham, som sig selv hengav,
saa Hjertet tilsidst maatte gløde,
og viste saa Vejen, ad Døren lav,
den levende Drot imøde.

Han tørrede Taaren af Brudens Kind,
saa trøstelig føjed han Ordet
og peged paa Lysenes milde Skin,
der funkled fra Brudebordet.

Ja nu er der Bryllup i Danevang,
den Svend vel sin Lykke maa love,
han kvæded den lifligste Bryllupssang,
som toned i Nordens Skove.

Og Bruden, som gaaer til sin Herre hen
og rødmende hører hans Stemme,
saa vist som hun ej bliver kjed af den,
ej heller hans Tjener vil glemme.

Den Herre, som throner paa Himmelslot
og dog blev paa Jorden vor Næste,
vor Herre, som gav ham det Værk fuldgodt,
han give ham Glæden den bedste!

T:Til C. Ploug
U:I Studentersangforeningen 1862.
U:Mel. Vi vandre sammen Arm i Arm
F:Velkommen som til Hjemmets Gaard!
SIDE:167-168
N:plough

Velkommen som til Hjemmets Gaard!
Her vented dig det bedste Sæde:
Tenoren ømt sin Trille slaaer,
og Bassen brummer blidt af Glæde.
Har selv, med Tonen lagt i Baand,
kun Ord du for din Lyst og Vaande,
du fik, o Skjald! dog Sangens Aand,
som vi Smaafugle fik dens Aande.

I hver sin Vraa vi fordum sad
og saae fra Kvisten Stjernen blinke
og aanded ud vort Savn i Kvad
om ,,smilende Haab'' og ,,skjønne Minke''.
Da klang dit Kald til hver Student,
de kom fra Cellen og fra Cliquen,
da stod der snart et Regiment,
og vi blev Regimentsmusikken.

Saa fik den Luft, saa kom den flot,
den Trang, der i vort Hjerte gløded,
og mødes vore Stemmer godt,
du har fra først af Deel i Mødet.
Og om med egen Lød og Klang
sig vore Toner sammenslynge,
er det en ret Studentersang:
vi lærte og af =dig= at synge.

Velkommen da, vor Sanger kjær!
i Sangerskaren tag dit Sæde!
Og kvidrer du ej =med= os her,
saa vil vi =for= hinanden kvæde.
Ja stem vort Bryst med Sangens Ord
og væk dets Kraft i Sløvheds Dage,
at vi til Tak i kraftigt Chor
kan aande dig din Sang tilbage!

SEKTION:Ved Grundlovsfester


T:Paa Himmelbjerget 1862
TOCTITEL:<num>1.</num>Paa Himmelbjerget 1862
U:Mel. Rolfs Skattekonge
F:O Danmark, med din Blomsterkyst
SIDE:169-170

O Danmark, med din Blomsterkyst
    i Havet lagt!
Hvad dækker vel dit aabne Bryst
    mod Stormens Magt?
Hvad hegned om din Ret og Ro
    mod Fjendevold,
om ej du fandt i Sønner tro
    et Klippeskjold?
Thi kæmpe de Danske for Danmark.

Af Hav i aarle Morgengry
    du kaldtes frem
til Fredens Vang, til Sangens Ly,
    til Friheds Hjem.
Du Vaarens bedste Krandse fik
    i Mark og Skov;
men Fjenden med det gridske Blik
    ret aldrig sov.
End kæmpe de Danske for Danmark.

Endnu du staaer, af Storme træt,
    i Aftenskjær,
saa lys og blød og fri en Plet,
    som Bølgen bær.
Saa sval en Lund, saa grøn en Maj,
    saa frisk en Sø,
saa sød en Moder findes ej
    paa Verdens Ø.
Thi kæmpe de Danske for Danmark.

Til Frihed født, du skal forvist
    ej vorde Træl,
og aldrig rygges skal ved List
    dit Grændseskjel;
og aldrig skal du skue Dag
    saa mørk og kold,
vi give fejgt vor Moders Sag
    i fremmed Vold.
Selv kæmpe de Danske for Danmark.

T:I Frederiksborg 1863
TOCTITEL:<num>2.</num>I Frederiksborg 1863
U:Mel. Mens Nordhavet bruser
F:Du Havfrue fiin, som paa Bølgen klar
SIDE:170-171

Du Havfrue fiin, som paa Bølgen klar
dig gynger med Ax om din Pande,
o Danmark! den Bejler, du vundet har,
han hued dig aldrig forsande;
han baader ej hvem hans Sind staaer til,
af Kjærlighed han dem æde vil.

Han bejled, mens Aar gik i Tusindtal,
ret aldrig han spared paa Ordet,
snart sukked han ømt i sin Elskovskval,
snart trumfed med Sværd han i Bordet.
De Statsmænd stod ham saa trolig bi;
han var, hvad de kaldte et godt Parti.

Men hver Gang du blunded, han ind sig stjal
og fyldte dit Huus med sin Stemme,
han bænked som Herre sig i din Sal,
mens Vagterne tidt lod sig skræmme,
han raabte kry, at du Ja ham gav,
han raaber det atter - ryst Savnen af!

Ja vaagn da, skjøn Jomfru! staa fast som før,
om Trusler og Suk han fordobler,
og viis selv Lord Russel med Fynd din Dør,
naar ind han sig trænger som Kobler.
Husk: Baandet brast, du var hildet i,
husk: nu er du myndig og frank og fri.

Du Nøglen har selv til dit eget Buur,
lad ej den af Haanden dig tage!
Hold fast nu, som fri, paa din Ære puur,
hold fast paa din Ret til at vrage,
hold fast, du Krone for alle Møer,
paa Danebrog som dit Jomfruslør!

Ja tal af dit Hjerte og giv ham Nej,
lad al denne Leflen faae Ende!
Den fribaarne Kvinde hun tvinges ej,
om Frænderne brummer og skjænde.
Og aldrig, Danmark! dit Hjerteslag
skal døe under Tydskerens Favnetag.

SLUTSEKTION

T:For Norden
U:Ved Studentermødet 1862
U:Mel. Vi flygtige Svende, vi drage af Land.
F:Hvad sjunge de Bølger ved Nordhavets Strand
SIDE:172-173

Hvad sjunge de Bølger ved Nordhavets Strand,
som knuses mod Klipper og lege paa Sand?
Hvad hviske de om til de hældende Træer?
Hvad raabe de op til de knejsende Skjær?
Hvad melde de lystigt i Fjord og i Belt,
naar Vaaren vil bygge sit gyngende Telt
            i Norden?

De sjunge om Kraften med Sejr i sit Spor,
de hilse fra Aanden, som raader i Nord,
hvis Flugt var som Falkens, hvis Tunge var kydsk
og aldrig blev slavisk og ej bliver tydsk;
som, lammet i Vintre ved Dvergenes Raad,
nu vaagner urolig og grunder paa Daad
            for Norden.

De sjunge om Baandet, som, glemt under Kiv,
dog drog sig saa dybt gjennem Folkenes Liv;
om Baandet, som trodsed et Broderhads Gru,
og, nægtet og spottet, dog holder endnu;
om Blodet, hvis Røst som en klingende Luur
snart samler af vigende Smaafolk en Muur
            om Norden.

De sjunge med Jubel om Dagen, som nær,
da Sønnen skal løfte det fædrene Sværd;
da Kraften, som spredtes i gnistrende Spor,
skal lyse som Sol for den undrende Jord;
da Tvivlen skal flye med det Bud over Land,
at Ynglingedrømmen, den kjække, var sand
            i Norden.

T:Drøm og Liv
F:Han sang, og de lytted med venlig Hu
SIDE:173-175

Han sang, og de lytted med venlig Hu
    til Tonerne stærke, fulde;
de sagde: ,,Lykkelig er du,
    dig følge de Muser hulde.
Ja syng og drøm kun Dagen lang,
saa lever paa Folkets Røst din Sang,
    naar selv du er gjemt i Mulde.''

Da kaldte han paa de Syners Hær,
    de kom som Taager i Skare,
saa skiltes de ad og traadte ham nær
    og smiilte med Øjne klare,
saa drog de om ham saa broget en Krands,
saa rev de ham ind i den gladeste Dands,
    det var, som Vinger ham bare.

Og Synerne skifte, de fødes og flye,
    som Timer rinde de Dage,
og Sangen stiger i hosen Sky
    og svulmer af Lyst og Klage;
men naar den endes, den lyse Leg,
saa sidder Ynglingen fattig og bleg
    og længes mod Drømmen tilbage.

Og Sangen trænger til Hjerterne ind,
    saa mange den højt berømme:
men alt som de glædes, til Sangerens Sind
    de tungeste Tanker stramme:
,,Hvad vandt jeg andet end Tidsfordriv?
Hvad gavner det mig, mine Drømme faae Liv,
    naar Livet selv bliver Drømme?

Skal jeg svæve løs mellem Himmel og Jord
    og ej finde Fæste for Foden?
Kun fast i sin Jordbund Livet groer
    og henter sin Kraft gjennem Roden.
Skal Lys jeg tænde og selv blive slukt?
og lever jeg kun for at sætte Frugt
    og visne, naar den er moden?

De sige: dram, fly bort fra dig selv!
    Men hvor faaer jeg selv da hjemme?
Skal jeg kaste mit Selv i Glemselens Elv,
    at ej de min Drøm skal glemme?
Nej Døden er skjult under Drømmens Slør,
og lidet det baader den, som døer,
    at han lever paa Folkets Stemme.''

Saa vendte han Ryg til Drømmenes Slot,
    han vilde sig hjem begive,
og dybt han sukked til Livets Drot:
    ,,Nu, Herre! jeg din vil blive.
O giv mig blot hvad de Ringeste faae;
ja, Herre! lad kun mit Værk forgaae,
    men hold du mig<note>mig] mi</note> selv i Live.''

Ej Sangen meer fra hans Læbe lød,
    bort Tryllesynet var faret;
men Livet aabned sit rige Skjød,
    og alle Himle sig klared.
Og visned Frugten, som nys var skabt,
og gik der en Smule Digter tabt,
    et Menneske blev bevaret.

T:Studenterjubilæet
U:1862
U:Mel. Dansk Tranquebarvise
F:Vi skreves ind i Athenes Hær
SIDE:175-177

Vi skreves ind i Athenes Hær,
lærte Vaabenbrug af Gudinden, <!-- Indrykning fikset -->
og da vi evned at føre Sværd,
i Fægtning spredt gik det løs paa Fjenden.
        De randt saa fage,
        de varme Dage,
men Hornet kalder os nu tilbage
        fra Kampens Gny.

Ja Vaabenhvile der er i Kveld,
for Chefen skal vi til Mønstring møde;
den lille Skare hun mindes vel,
fra først hun saae den med Kinder røde.
        Om sine Svende
        hun end kan kjende,
hvordan det gik dem hvor de var henne,
        hun vide vil.

Og løfter =du= saa din Doktorhat,
og peger =du= paa din Pibekrave,
og =du= paa Brystet, med Baand besat,
og =du= med Fryd paa din trinde Mave, -
        er det end Sager,
        hun ikke vrager,
om Byttet dog, man i Krigen tager,
        hun spørger ej.

Nej hun vil vide, om han, der skar
de grimme Furer os ind i Panden,
der mejer Haar og i Munden ta'r
bort Perlevennerne fra hinanden,
        om han, hvis Vane
        det er at rane,
har ikke røvet fra os vor Fane
        i Stridens Larm.

Om Lysets Sejr end vi stole paa,
om ej det vifter for os i Blæsten;
om Haabet udruger sine Smaa
endnu i Reden herunder Vesten;
        om end vi, unge
        paa Sjæl og Tunge,
ad Vrøvlet bluse, med Fynd kan sjunge,
        hun vide vil.

Saa vaagn da nu, om du sank i Døs,
hvis hun i Kveld skal dig Bifald skjænke!
skyd Hjertet op og slaa Gjækken løs,
hvor fast endog du ham holdt i Lænke!
        Lad Mindet klinge,
        lad Puppen springe,
hvoraf Studenten paa letten Vinge
        sig hæver frem!

T:Til Damerne
U:Ved Indvielsen af Studenterforeningsbygningen 1863
U:Mel. Eensom og mørk og snæver er vor Bolig
F:Du, som - hvorhen dit milde Øje falder 
SIDE:177-178

Du, som - hvorhen dit milde Øje falder -
        Livet fornyer,
du, som i Nat gjør lyst i disse Haller -
        hurtig du flyer.
Der, hvor du svæver fro paa Fødder lette,
lyder nu snart kun Støvlehæles Tramp,
        hundred Piber matte
        Luften med Damp.

Skot dog ej saa herhen med Miner sure!
        det var ej smukt.
Tro dig dog aldrig glemt bag disse Mure,
        ej udelukt!
Svenden, som her sin egen Arne fæster,
slipper ej saa sin Rose favr og fiin;
        nej den Borg, du gjæster,
        Dronning, er din!

Her skal du blive, her skal ud du strække
        Scepteret bly,
her skal du, skjult, i Svendens Hjerte vække
        Krafterne ny,
tænde det Haab, som hver en Vunde læger,
styre hans Fod i Skjemtens lette Dands,
        slynge om hans Bæger
        Gratiernes Krands.

Tøv da en Stund og fly, naar bort dig kalder
        Morgenens Skin!
Nu har du sat dit Præg paa disse Haller,
        viet dem ind.
Naar Nattens Minder bort forlængst er fløjne,
gjemmer dog Borgen, trofast, i sit Bryst
        Glands af dine Øjne,
        Klang af din Røst.

T:En Sang om ,,Fædrelandet''
U:Paa dets Jubelfest 1864
U:Mel. Vi alle dig elske, livsalige Fred
F:De vandrende Ridderes Tid er forbi
SIDE:178-179

De vandrende Ridderes Tid er forbi,
    kan alt af Cervantes man lure,
for Freden, den indre, staaer Vagt Politi
    og - siger man - de Militære.
        Dog skued vor Old
        med Sværd og med Skjold
    en vandrende Ridder saa stærk og bold.

En Aften i Høst, da mod Svartalfers Hær
    han Dagen saae blødende stride,
saa underlig klang det paa Væg i hans Sværd,
    han fæsted det brat ved sin Side
        og drog da paa Stand
        saa viden om Land
    at kæmpe for Lyset ved Nordens Strand.

Og siden hver Aften, naar Mulmet paany
    fra Dybet opløfted sin Vinge,
da drog han afsted over Land, gjennem By,
    da hørte man Sværdet at klinge
        til Trøst for de Faa,
        til Værn for de Smaa,
    til Harme og Skræk for de Trolde graa.

Ham vinked en Skat af det rødeste Guld,
    en Drage til Leje den kaared,
ham kaldte til Kampen en Kongemø huld,
    af Utysket lænket og daaret.
        Mens Trællene gjøs,
        mens Troldene snøs,
    han hamred med Sværdet paa Krybet løs.

Ja Sværdet blev svunget i Dæmringen trang,
    da Lyset med Skyggerne brødes,
og Sværdet har sjunget en trøstelig Sang
    om Gryet i Norden, som fødes.
        End Mulmet er tæt,
        o bliv ikke træt,
    du trofaste Kæmpe for Nordens Ret!

T:Ved Billedhugger Malthes Bortrejse
U:I Frederiksborg 1865
U:Mel. Tidt faaer jeg, naar jeg drikker
F:Af Sorg os Hjertet bæver
NOTE:Rasmus Secher Malthe (1829-1893), dansk billedhugger.
SIDE:180-181

Af Sorg os Hjertet bæver
      i Bryst,
mens Jernbanen hæver
      sin Røst;
den spaaer om Taarer salte
      og Savn;
den river os vor Malthe
      af Favn.

O Kongestad, du store,
      fortæl,
hvad ondt vi Smaafolk gjorde
      dig vel!
Hvad gjorde vel din Harme
      saa gram?
hvi røver du den Arme
      hans Lam?

Hvad kræver du til Bytte?
      siig blot!
Han trylled os vor Hytte
    til Slot.
Han kaldte blot paa Musen og
      tog fat,
saa fløj vi ind i Tusind og
      een Nat.

Og altid faldt hver Møje
      ham let,
og aldrig saae et Øje
      ham træt.
Mens vi til Søvnens Riger
      os svang,
den hele Nat paa Stiger
      han hang.

Ak, naar til Fest vi samles
      igjen,
vil Alles Øjne vamles
      ved den.
Da rinde Taarer salte
      paany,
da vil man sukke: Malthe! -
      og flye.

T:To Overlærere
U:I Frederiksborg lærde Skole 1865
U:Mel. Ur svenska hjertans djup engång
F:Til Hjem er Skolen ikke gjort
SIDE:181-183

Til Hjem er Skolen ikke gjort,
nej den er kun en hvælvet Port
    til Livets aabne Land;
men her i Porten var der to,
som midt i Strømmen fæsted Bo,
    imens den løb mod Strand.
Ja Vinter vexlede med Vaar,
og Pogens Kind fik Dunn og Haar,
men tro i femogtyve Aar
    de begge her holdt Stand.

Den Ene sad nied Haanden rakt
mod Latiums og Hellas' Pragt,
    som Trøst i Nordens Snee;
han tømrede paa Stigen kjækt,
hvorfra til Oldtids Helteslægt
    de Unge skulde see.
Den Anden førte dem paa Stand
til Tankens farveløse Strand,
hvor ej er Kvinde eller Mand,
    men ikkun _A_ og _B_.

Og gik det Arbejd ikke glat,
dog ingen af dem løfted mat
    paa Byrden, som for svær;
og var ej Høsten altid god,
de holdt dog af det unge Blod,
    som lytted til dem her;
og deres Røst beholdt sin Klang,
om end de brummed mangen Gang,
og aldrig blev dem Tiden lang
    og Skolen mindre kjær.

Og derfor mindes skal idag
den første Gang, da dette Tag
    gjenlød af deres Trin;
og derfor troe vi vist med Grund,
at Skolens Tak i vores Mund
    vil glæde deres Sind.
Mens bort vi flyve, Store, Smaa,
de længe glad i Skolen gaae
og først begjære seent at naae
    til Afgangsklassen ind!

T:Ved Kong Frederik den Syvendes Død
F:Da du, hvem vi troede sløv og svag
SIDE:183-185
N:frederik7

Da du, hvem vi troede sløv og svag,
    i Nøden haard
dig rejste som Uffe for Danmarks Sag
    hiin Stund i Vaar;

Da Ordet kjækt fra din Læbe foer
    og klang saa vidt,
da raabte Forraderne højt i Chor,
    at det ej var frit;

Da kvad man om dig i Fjendeland,
    vor døde Drot!
at nu du sad som en bunden Mand
    paa dit eget Slot.

Man løj, og dog var der skjult deri
    en Sandheds Gnist,
thi bunden du var og blev aldrig fri
    fra først til sidst.

Du bunden var med faa stærk en Snor
    til Hjemmets Egn,
hvor Ploven kløver den sorte Jord
    bag Bøgehegn.

Du bunden var til det danske Sprog,
    det var jo dit,
du bunden var til den røde Brog
    med Korset hvidt.

Det Baand bandt al din Tanke og Hu
    saa fast, saa fast,
du kunde ej rive det Baand itu,
    før Hjertet brast.

Det Baand dig drog til Kongedaad
    fra Sløvheds Ro,
det Baand dig holdt under falske Raad,
    saa du blev tro.

Det Baand har dig ført i de rette Spor
    lønligt og blidt,
saa alt hvad du gav dit Folk i Nord,
    det gav du frit.

Det Baand blev prøvet i Kampens Gny,
    i Glædens Mag,
det Baand har gjort dig til Danmarks ny
    Kong Atterdag.

Ja bunden til os først nu du fik
    den frie Flugt,
og derfor det sortned for vort Blik,
    da dit blev slukt.

Og derfor see vi med Øjet vaadt
    mod Gravens Dør,
thi du der bag var vor egen Drot
    som ingen før.

T:Danmarks Frihed
U:Paa Grundlovsfesten 1864
U:Mel. Danmark, dejligst Vang og Vænge
F:Danmark, dejligst Vang og Vænge
ID:hostrup2005042802
SIDE:185-186

Danmark, dejligst Vang og Vænge,
Solen atter leer,
Somren kommer langt om længe -
ak, du knap den seer,
ligger spændt i Træskheds Fælde,
dømt af Djævle, piint af Trælle,
grunder bleg med Sorg i Sinde:
Hvor er Raad at finde?

Altid før, naar Mørket ruged,
svandt det som en Sky;
altid før, til Jorden knuget,
stod du op paany;
altid før, naar Bjerge raved,
let og tryg du flød paa Havet;
mon - mens Verden mat dig ynker -
nu din Stjerne synker?

Nej forvist den ej skal dale
trods de bange Kaar,
thi din Frihed er en Svale,
der om Sommer spaaer.
Tusindaar din Isse tynged,
Friheds Sol har dig forynget:
ung du staaer, men Fjendens Dage
snart er lagt tilbage.

Frihed kom paa Vinger lette
himmelsendt herned,
derfor vaagned Mørkets Jette,
derfor er han vred,
mærker dog i Hadets Krampe,
det er haardt mod Braad at stampe;
skrevet staaer, hvor Stjerner gløde:
Han er dømt tildøde.

Ja dit Frihedstæ er Pantet,
givet dig af Gud;
det slog Rod, paa Sletten plantet,
det skal voxe ud,
staae, naar knust er Ørnens Rede,
over Danemænd sig brede,
dækkes rigt med Løv og Blommer
i en ny Skjærsommer.

Danmark, dejligst Vang og Vange,
svøbt i Sorgens Slør,
smyk med Blomster dine Enge,
kron din Skov som før!
Dine dybe Vunder bløde,
skjul dem under Roser røde!
Mørkets Hær sig om dig lejrer,
men din Stjerne seirer.

T:Ved Indvielsen af Frederiksborg Slotskirke
U:August 1864
F:Røgen opad Taarnet rulled
SIDE:187

Røgen opad Taarnet rulled,
Nattens Rædsel brød sit Buur,
tusind Flammer slikked Guldet
gridsk af Hallens Loft og Muur,
intet Ly gav Borgens Rester
Kongens Huus og Herrens Gjæster.

Atter Slottets Taarn, det ranke,
over alle Bøge groer,
atter Klokken der vil sanke
Gjæster rundt om Herrens Bord,
atter Psalmetonen kvædes -
kan vi takke? tør vi glædes?

Tungt, vor Gud! du os har prøvet:
Flammer slog om Danmarks Huus;
Fortids Glands er tabt i Støvet,
Borgens Taarne halvt i Gruus.
Du, vort Haab, de Smaa og Svages!
mørk er Natten, lad det dages!

Herre, vend dit Naadesøje
til den gamle Borg paany,
lad den, rejst, med gyldne Fløje
funkle i dit Morgengry,
fæst dens Grund og smyk dens Bure,
byg din Højsal bag dens Mure!

T:Fred eller Krig?
U:Efteraaret 1864
F:Hører du det, lille Danmark?
SIDE:188-191

Hører du det, lille Danmark?
han dig byder Fred og Venskab,
han som tog dit højre Øje,
han, den stærke Ravn, som suged
Hælvten af dit Hjerteblod!
Naar han faaer hvad han har ranet,
naar du villig ham det under,
naar du kysser ham paa Fod,
naar du røgter hvad han byder,
vorder han dig huld og god!

Hører du det, lille Danmark?
han dig byder Fred og Venskab,
der er Bod for alle Savn!
Kast dem bort, dit Hjertes Drømme,
visk den ud, den gamle Grændse,
glem, at du er Nordens Forpost,
glem din Fortid, glem dit Navn,
glem de tusind friske Grave,
skjul din Skam i Tydskens Favn!

Nej det kan, det vil du ikke,
du vil raade for dit Eget,
du vil vinde hvad du tabte
kun en Stund i Svælget ned.
Om du Freden faaer, den bitre,
du vil ikke Fred og Venskab,
du vil mellem dig og Fjenden -
hvorsomhelst den end skal drages -
skjære Grændsen dyb og bred.

Ja, det vil, det vil vi alle,
vi hvem Bølgerne har sunget
Vuggesang om Nordens Frihed:
vi som i de danske Lunde
voxed op med Fuglechoret;
vi hvis Hjerter svulmed højt ved
Sværdets Klang paa Isted Hede;
vi som græd ved Kongens Lig!
Ej vi mindre Tydsken hade,
ej vi højere ham elske,
siden Heltegraven skjændtes,
siden Blodet flød i Strømme,
siden Brødre lænkebandtes,
siden Danmarks Ære blegned -
vi vil ikke Fred, men Krig.

Krig, ja Krig, og nu for Alvor!
Det er ikke Tid at lege,
dyrt er nu ethvert Sekund.
Intet Fællesskab med Fjenden -
hører det, I Folkekaarne!
Dansk og Tydsk, hvor før de fulgtes,
skilles maa, som Godt og Ondt.
Krig mod Aanden, Løgneraanden,
som os nægter Arv og Odel,
som vil lyve sig til Herre,
hvor en Dør staaer ham paa Klem!
Krig mod Sproget, Mordersproget,
det som, trængt herind om Natten,
myrde vil den danske Tunge.
Har vi selv det sat til Højbords,
intet Gjæstevenskab mere!
det maa ned og jages hjem.

Hører det, I danske Gubber,
I som elsked Tydsklands Skjalde,
I som lytted til dets Viismænd,
og som med den søde Honning
suged Giften ind i Blodet!
=der= er ingen Honning mere,
ikkun Gift for Nordens Aand.
Lad de Lærde møjsomt søge
Guldkorn paa den store Mødding,
o men løs den danske Ungdom,
Danmarks Haab og Nordens Fremtid,
af den tydske Tunges Baand!

Danske Kvinder, I som fostre
Børnene med Moderømhed,
tag Forbandelsen, som hviled
lammende paa deres Fædre,
fra de Smaa - I kan det gjøre -
riv dem ud af Fjendens Aag!
Kan de nøjes ej med Brødet,
voxet paa vor egen Jordbund,
nøjes ej med Nordens Sprog;
trænge de til Herreretter,
giv dem da fra Bretlands Kjøkken
Føden - den er sund og kraftig,
lad dem, naar de det kan taale,
nippe til den franske Drue,
o men skaan de danske Hjerter,
dryp dem ej paa Barnetungen
Giften af den tydske Snog!

Hører det, I Mænd og Kvinder!
det er Livet nu, det gjælder,
der er ingen Tid til Skjemt.
Skal den danske Tunge leve,
Tydsk os blive maa som Russisk,
Fjendesproget, Trældomssproget,
trindt i Danmark dødt og glemt.

Det er blevet tyst i Lunden,
hvor det gjenlød før af Sange,
de som kvad og vi som kvidred
komme snart til Visens Ende,
synke snart i Tavsheds Skjød.
Om vi blive skal de sidste,
eller om paany skal fødes
Nordens Sang paa Danmarks Sletter,
fuldere, end sidst den lød,
derfor raader Sværdet ikke,
det er lagt i eders Hænder -
hører det, I Mænd og Kvinder!
om I vil med Fjenden have
halvvejs Fred og halvvejs Trætte,
eller Krig paa Liv og Død.

T:Til Sønderjyderne
U:I Korsør, den 2den September 1865
U:Mel. Menuetten af Elverhøj
BEGIVENHED:1865-09-02
F:Velkommen - ej til fremmed Jord
SIDE:192-193

Velkommen - ej til fremmed Jord,
i Danmark selv I bygge -
velkommen hid, hvor Dansken boer
i Danevældens Skygge!
Fra Livet, bøjet under Aag,
fra Buret hist, det trange,
velkommen hjem til Danebrog
og til de danske Sange!

Ak, Sangen her forstummed plat,
hvor før saa liflig drømtes,
den frøs ihjel hiin Vinternat,
da Danevirke rømtes;
og Vaaren kom med Blomsterduft
og favre Solskinsdage,
men knap i Danmarks frie Luft
vi kunde Vejret drage.

Men nu, vi eder see paany,
skjøndt kort er Modestunden,
da er det som i Morgengry,
da røres det i Lunden;
hver lille Fugl da føler godt,
at dømt er Mørkets Rige,
og, halvt i Drømme, kvidrer smaat
om Dagen, der vil stige.

Ja Dagen kommer, vi det veed,
skjøndt kun den sees i Drømme,
den Dag, da Druen, som slog ned,
maa hjem til Reden rømme,
da frit i Sønderjyllands Skov
det røde Flag tør gynge,
og ikke Lærken blot faaer Lov
paa Heden Dansk at synge.

Ja derom vaagner Fuglekvad,
hvorhen I blandt os vandre,
og derom vil vi hjælpes ad
at drømme med hverandre.
Og om saa snart til Ørnens Klo
I atter bort maa drage,
vi veed det vist, I Brødre tro!
I komme dog tilbage.



KILDE:
DIGTER:ipsen
DATO:20171124

T:[Indledning]
TYPE:prosa

    Jeg anser det for rigtigst at forudskikke den Be  mærkning, at disse Digte ere bievne til i Løbet at en Del Aar, og at de saaledes som Helhed afspejle en Udvikling. Man vil fra dette Synspunkt finde mere undskyldeligt, hvad Uoverensstemmelse de fremvise i Stil og Stemning, ja selv i Tankegang, hvis man maatte finde nogen saadan.
    For Hjælp med Udvalget af disse Digte bringer jeg Digteren <w>Chr. Richardt</w> min hedste Tak.
<right><i>Forf.</i></right>


T:Inspirationen
F:Kender I Inspirationens Magt?
SIDE:1-3
 
Kender I Inspirationens Magt?
Venner, lyt til min Tale!
Den er som Aftenhimmelens Pragt
naar Solen begynder at dale,
og naar i Skovenes Sale
Fuglestemmerne tale
saa uudsigelig sødt,
mens luende Skyer male
den mindste Vandpyt med rødt 
og Duggen falder saa blødt.

Et Øjeblik — en kort Fantasi, 
straalende lyst, blændende rigt,
et Øjeblik, saa er alt forbi, 
se saadan fødes et Digt, 
Fuglenes Stemmer tie,
Glansen er blegnet, Solen svandt, 
Lyset tabte og Mørket vandt,
slukkede Farvespillet —
og medens Stemmerne flygte bort, 
breder Natten sig stum og sort.

Et Øjeblik, en lykkelig Stund,
der gæster dit Hjerte, aabner din Mund, 
og lægger sig paa din Tunge,
der giver Dig Tonemes lokkende Magt 
og Viddets Pile og Farvernes Pragt,
saa Sjælen sig føler beaandet,
aander sig ud i smeltende Sang,
griber et Ord for sin dybeste Trang, 
øser med fulde Hænder af Fondet.
— saadan er Inspirationen,
flygtig som Lyset, flygtig som Tonen. 
Den døer med det flyvende Øjeblik, 
men skænker Dig dog saa liflig en Drik,
den rækker Dig Bægret som Muse,
da gjælder det, Du agter dens Vink;
ti flygtig er den som Solens Blink
paa Bølger, som Vindene kruse,
den drager Dig med til sit straalende Slot, 
hvor tusinde Harper bruse,
den gjør Dig en stakket Stund til Drot,
Du er i Slottet til Huse, 
ak, et Øjeblik blot!

Et Øjeblik Strengene klinge,
et Øjeblik Straalerne spille,
et Øjeblik laaner den Vinge, 
saa Sjælen frit kan sig svinge, 
hvorhen dens Attraa vilde;
men saa er Slottet forsvundet,
og ingen kjender dets Sted,
og ingen Vandrer har siden fundet 
en Sten til Erindring at tage med.

T:Reformationen
F:Det var i den sidste Nattevagt
SIDE:4-7

Det var i den sidste Nattevagt,
og det spøgede fælt imellem Gravene, 
Skikkelser i forunderlig Dragt
listed sig om, i Tusmørket ravende. 
Dødningedansen gik gennem Landene, 
da gav det et Pust — det lysned om Strandene.

Mænd med høje og stærke Pander 
og Himmelens Ild i Sjælene tændt 
plantede Reformationens Banner,
og Middelalderens Mørke var endt, 
Pavedømmet raved mod Graven, 
Og Nutiden fatted Komandostaven.

Det blev det lifligste Morgengry
med pippende Grønt over alle Vange, 
Solen badede sig i Sky
og kaldte ad Lærkernes Morgensange, 
og Jerikos Mure de styrted i Hast
for Tonernes Brus, og Seglet brast.

Det Segl, der havde lukket for Bogen,
hvor Herren som i sin Grav var lagt
af sine kære i Billedets Dragt,
Skriften, der taler med Tusindaars Magt,
og som Paven havde faaet slængt i Krogen, 
den lukkedes op og fik atter Klang
i tusinde Munde i Ord og Sang.

Den Aand, der fordum jog med Vikingen 
under fyldte Sejl paa det stormfulde Hav,
den vaagned paany, og den sprængte sin Grav, 
med Ulrich Hutten og Franz von Sickingen 
meldte den højrøstet Tidens Krav.
Den tyske Adel slog paa sit Skjold,
det klang i Toner fra Hedenold.

Men han, som sad i den skumle Celle, 
i tusinde Tanker, angstomspændt,
med Øje og Øre indadvendt —
han ejed endda den største Vælde,
ham var det, som kunde Dragen fælde, 
og ham, som fik Alterlysene tændt.
Der faldt et Ord, og det tændte Flammer 
ti Ordet kom fra det stille Kammer.

Og Glæden sprang ud af Ordets Forkyndelse, 
det var, som om Morgenstjernen den sang, 
nu, som i Skabningens første Begyndelse, 
som var det Skabelse anden Gang;
men, hvad der skabtes til Bod for Jammer, 
det skabte Gud i et stille Kammer.

Hvor hviled Sjælen fra Storm og Strid, 
hvor aanded Hjærtet i Sabbathstimen
og priste sig født til en salig Tid
at høre de sachsiske Klokkers Kimen;
men Festen, som Kirkeklokkerne melde 
begyndte i Broder Martini Celle.

Den stille Celle, ja det er dér,
hvor Hjertet sig vaander i Savn og Sukke,
og hvor det ofte synes at bukke
helt under den knugende Vægt, det bær,
den stille Celle, det er dog dér,
skønt mørk og snæver som Mose Vugge,
at Dagningen sender først sit Skær.
Hvo dér har siddet i Nattedragt,
siddet og ventet paa Morgenrøden,
og næsten segnende kæmpet med Døden, 
han fik i Stilheden Mod og Magt.

Det stille Kammer, det stille Kammer, 
dér tændes Hjerternes Alterflammer,
dér er de himmelske Magter nær,
dér Slægtens Lykke og Fremtid smedes, 
dér finder Sandheden Skjold og Sværd, 
dér ruster Aanden til Rejsefærd,
og dér kun i Selvforglemmelse bedes,
saa Skatten findes, hvorom der ledes,
ja selve Sejren den vindes dér.

Ja, i det snevre og i det dunkle,
der fødes ud af hengivende Trang,
de Mænd og de Tanker, der siden skal funkle 
som ledende Stjerner paa Slægtens Gang
og højt ophøjes i Digtersang
og føre Sceptret og klæde Tronen,
bane sig Vej fra Land til Land 
til fjerneste Strand:
Fra Cellen udgaar Reformationen.

T:Aarhundredets Reveille
F:Et Aarhundred tilbage, det var i Marseille
SIDE:8-10

Et Aarhundred tilbage, det var i Marseille, 
dér stemtes det ny Aarhundreds Reveille.

Et nyt Aarhundredes Sejerssang 
hørte med Undren sin egen Klang.

Det var Svende i Bluser, der stemte den op,
en pjaltet, men uovervindelig Trop. i

Hvad før kun ulmed i Kvindegraad,
det svulmed, det svulmed til mandig Daad.

Det hæved sin Stemme, det skreg paa Bedrift,
det skrev over Landet med flammende Skrift.

,,Til Fanerne Mænd! For Frihedens Sag! 
Vi har set Tyranniets den sidste Dag.''

Som et Fløjtesignal, som en Hvirvelvind, 
det bredte sig ud, det bored sig ind.

Da var der Slut paa tryglende Bønner,
det var Hævn, der blev raabt i de ringeste Rønner.

Den banked paa Herremændenes Port, 
da gavned Diplomet dem ikke stort.

Den hujed derude, den lasede Trop: 
Kom ud! Lad os gøre vort Regnskab op!

Da saa’s den røde Hane gale
fra Borgens Tag: det var Hævnens Tale.

Og Strømmen steg som Lavinen ruller, 
med stigende Gny, med døvende Bulder.

Hver Mand laante gerne en Haand 
at bryde alle de skøre Baand.

De gamle blev unge, de unge Mænd
og Trommernes Hvirvlen rev alting hen.

Da brast den, Absolutismens Tømme
og løjet Storhed og dyrtkøbte Drømme.

Ja, alle Luftkastellerne sank
for Bajonetten, der blinked blank.

Da ofredes rygende Menneskeblod 
at gøre Seklernes Uret god.

Paris maatte høre den vildeste Jammer 
og Seinen spejle de rødeste Flammer.

Trommerne buldred, Hornene klang, 
det ny Aarhundredés Morgensang.

Og Verden blev vakt af Hundredaarsdøsen 
ved Frihedens, Rettens og Sandhedens Løsen.

Ja Verden blev vakt af Tusindaars Slummer 
ved Toner, som aldrig mere forstummer.

Ti kommer Verden igen i Nød
og truer man Frihed med Baal og Død,

saa lyner det atter fra Folkevillien,
da lyder Raabet paany: ,,Til Bastillen!''

Da klinger igen den gamle Reveille,
der stemmedes op af Folk fra Marseille.

T:En Sommernat
F:Det var en af disse stille
SIDE:11-15

Det var en af disse stille, 
drømmesvangre, farveklare, 
duftberuste Sommernætter,
som kun ved Sankt Hansdagstide, 
svøbt i Skyer maanehvide
svæve over vore Sletter. 
Duggen glinser mellem Græsset, 
hvide Skyer som Svaner sejle,
og blandt søjleranke Stammer 
skimtes Engens slebne Spejle. 
Skoven knejser tavs og stor,
som den spejded, som den lytted 
eller vented paa et Ord,
talt af Alfer eller Aander, 
der i Krattets Tykning bor.

Bølgen skvulper ganske stille
op paa Kystens hvide Sand 
med en Nynnen, med en Trille 
slaar den Armen om den vilde, 
brune, muslingsmykte Strand.
Og i Hvisken den fortæller 
Dagens Jubel, Leg og Lyst, 
hundreder af hvide Snekker 
den har gynget paa sit Bryst.

Hele Verden ligger tyst
som en Pusling i sin Vugge, 
som et Barn ved Moders Bryst. 
Ingen Skrigfugls hæse Røst 
gjennembryder denne Stilhed, 
hvori Glemmigejens Drømme
og de vilde Hyazinthers
sødt formæles med hinanden
i en himmelsk Sammenblanden
under Buskens Baldakin, 
medens Gærderosens Døtre,
 svøbt i Duggens Hermelin 
nikke tungt fra Grøfteranden.

Hvor en Fugl af Flugten træt 
drak af Klokkeblomstens Kande 
har en Musevikke tæt
snoet om Stænglen sin Guirlande 
Søvnbetyngt staar hver en Knop, 
dem paa Mark og dem i Skove, 
kun fra Poppeltræets Top,
som fra Børn, der ej kan sove, 
lyder der endnu en Hvisken,
en Passiaren, ganske smaat,
og fra Blad til Blad det lyder: 
Hvor dog Maanen klæ'r os godt.

Ser Du Vestenhimlen hist
som et gyldent Rosenvænge, 
purpurliflig, gennemglødet, 
straalende endnu fra Mødet 
med den kongelige Sol.
Nys han rev sig fra dens Favn, 
ilte bort bag grønne Høje, 
flygted mer end tusind Mile 
over Sø og salten Hav.
Og mens Himlen endnu drømmer, 
Skyens klare Taarer strømmer 
lindrende i Nattens Grav.

Det er Stilhed nu, der byder,
det er Tavshed nu, der taler,
det er Drømme nu, der vandre, 
det er Skygger nu, der lege. 
Nattens Pust, der Panden svaler, 
Duggens Stænk paa Kinder blege, 
dysser ind i vaagne Drømme,
underfulde Tonestrømme
bølge i den svale Luft,
tung af mange Blomsters Duft, 
naa min Sjæl og gennemtrænge
dirrende dens mindste Strenge.

Er det Himmelens Orkester 
som jeg dæmpet hører tone 
til forløste Aanders Fester
om de høje Guders Trone?
Eller er det Jordens skjulte,
i Naturen bundne Kræfter, 
Skovens, Højens, Havets Aander, 
Kildenymfer og Dryader,
der nu løfte deres Stemmer 
i et Kor af Alfesang.

Henrykt sidder jeg og lytter
i Kastaniens dybe Skygge
som til Sagn og sære Myther
om en længst forsvunden Lykke; 
ti jeg elsker Dig, o Nat,
og mit Øre er betaget
af din Stemmes bløde Velklang, 
og mit Øje skønhedsdrukket 
fanges af din milde Skønhed,
og jeg drages af dit stille, 
sære, drømmespundne Væsen, 
og jeg kunde aldrig bytte
Dig for nogen solklar Dag.

Og jeg tror, at aldrig talte 
hviskende to Kvindelæber 
sødere til den, de elske, 
end naar Du min Pande svaler, 
end naar Du til Sjælen taler, 
hvisker Evighedens Sprog,
det som ingen Sprogmand kender,
som alene Himlens Venner 
lærte ved at lytte til: 
Himlens klokkeklare Cymbler
og Naturens Fløjtespil.

T:Lærken
F:Naar Stedmorsblomstens Klynger
SIDE:16-18

Naar Stedmorsblomstens Klynger 
i Grøftekanten staa,
da er det Du Dig gynger
i Luftens gyldne blaa
og slynger dine Toner 
ud i en halvklar Dag, 
som for at æske Vintren
endnu en Gang til Slag.

Hvor er den sejerssikker, 
den Jubel fra dit Bryst, 
naar lukt i Sky Du stikker 
og dier der med Lyst,
det er som al Naturen, 
der nys laa kold og stum, 
maa vaagne op og høre
dit Evangelium.

Det er som Vinterkulden, 
der slog de dybe Ve’er
og endnu er i Mulden
den føles ikke mer;
ti synger Haabets Sanger,
saa mærkes det som Straaler 
fra Solens Skød det varme,
dem Frosten ikke taaler.

Som Vinden rejser Græsset, 
der nys af Dugg stod bøjet, 
saa rejser det fortrykte
sig op med Smil i Øjet,
og Sangen stanser ikke, 
den lokker og den lister, 
til Vintrens frosne Barkhed 
tøer op i Smil og brister.

Ja, der er Magt i Sangen, 
naar da den er som din, 
saa svulmende i Klangen, 
saa høj, saa ren og fin, 
saa sprudlende og sorgfri
som klang fra Himlens Sale, 
fra selve Lysets Fader
den ned i Taagens Dale.

Saa syng da, saa det runger
fra Himlens høje Haller,
syng til med tusind Tunger,
saa Taagens Teppe falder
ja syng, mens Stormen svinger
til sidste Ridt sin Lanse,
til Vintren overgiver
sin aller sidste Skanse.

Naar Vaaren da er kejset 
og Kroningsklokken ringer 
fra Grøftevoldens Grønsvær,
slaaet an af Guldsmedvinger, 
skal vi for Sangerkorets 
Mangfoldighed ej glemme, 
hvem først der priste Sommer, 
at Du sang første Stemme.


T:Omskiftelse
F:Der var en Tid, da Sangen var Gæst
SIDE:19-21

Der var en Tid, da Sangen var Gæst
ved bugnende Herskabsborde,
en Tid, da den flagred fra Fest til Fest,
stilled i Handsker og snehvid Vest 
og kvidred om, hvad den turde. 
Og var der en lille, gemytlig Svir,
saa gjorde den sig til Maitre-plaisir 
og søgte som bedst at more.

Der kom en Tid med Sondring og Splid, 
en Tid, der brugte Krabasken,
da fjælede Sangen sig vel med Flid,
gik fra Humøret, glemte sit Vid,
selv Flotheden gik nok i Vasken.
Den tabte sit Huld, den sygnede hen,
den blev som en Skygge, der ,,gaar igen''
som en Askepot sad den i Asken.

Da maatte den husvild paa Gaden gaa 
og traske i alle Slags Føre;
men kom den atter og banked paa
i fornemme Huse, hvor før man den saa', 
saa fandt den lukkede Døre.
Den klimpred paa Cithren en Sang fra før
den skottede ømt til den lukkede Dør; 
var der ingen, som vilde høre?

Til sidst blev den ked af sit Klimpreri 
og den evige Brostenesliden.
Hvad hjalp det falmede Draperi
og Fantasteriernes Alibi
og Ak og Ve over Tiden?
Hvad hjalp Poesiens evige blaa,
naar Verden derfor var lige graa 
og Gaden ligefuldt skiden.

Hvad hjalp det fintpolerede Sprog?
Det vandt dog ej Massernes Øre. 
Æsthetikkens Tevand var gaaet af Kog, 
det passede kun for en lun, lille Krog,
tmen ikke for aabnede Døre.
Verden var kommet i nye Spor,
Kampen var Løsnet i Syd og i Nord,
og om den vilde Masserne høre.

Og nu vender Sangen sig om til de smaa, 
den véd, at Højheden trætter.
Den trækker de Meniges Trøje paa, 
frivillig vil den i Kampen gaa
og tære de Meniges Retter.
Selv vil den vinde sig Magt og Rang, 
selv gøre sig tjent under Slagets Gang 
til de hædrende Epauletter.


T:Festivitas
F:Naar Foraaret sætter sin Fod i vort Land
SIDE:22-23

Naar Foraaret sætter sin Fod i vort Land, 
er Vinteren det første, som vi glemme,
saa synge vi alle det bedste, vi kan,
og ingen gider spare paa sin Stemme.
Der spørges ej om Stemmen er Tenor eller Bas,
der er Plads for alle Stemmer, ja rigelig Plads,
ti Vaaren den boer i et rummeligt Pallads,
og beder os alle være hjemme.

Saa kommer Fugieskaren i susende Fart, 
i Norden vil de bygge deres Reder,
de kende ej til Landkort, dog finde de snart 
tilbage til de hjemlige Steder.
,,Goddag'' og ,,Velkommen!'' og ,,mange Tak for sidst''.
,,Det var en dejlig Rejse''. — ,,Vi kan tænke''. - ,,Ja vist''.
Og kvidrende gaar Talen fra Kvist og til Kvist
om svundne eller ventede Glæder.

Ah se! der er Rosen — er alt sluppet ud.
,,Lille Frøken! det er tidlig paa Aaret.
Betænk dog, at Luften er farlig endnu,
og husk, De har ingen Ting paa Haaret.
Ak, vær dog lidt forsigtig, hvad hjælper al den Il, 
svøb Shawlet bedre om Dem, og tro en gammel Pil''; 
men Rosen den svarer med det sødeste Smil, 
hvormed den Alverden har bedaaret.

Ja, Rosen vil ses i sin Skønhed og Glans, 
og Sangene vil juble og klinge,
og Glæden vil flette os sin duftende Krans, 
og Ungdommen suse paa sin Vinge.
Luk nu Butikken! I Skoven er der Dans.
Nætterne er lyse omkring ved Sankte-Hans. 
Piger er der ogsaa, der bli’r vel en til Mands,
med dem vil i Dansen vi os svinge!


T:Paa Koncerten
F:Det summed i Salen
SIDE:24-30

Det summed i Salen
og Lamperne flammed, 
forventningsfuld sad man
og krølled Programmet.

Og man konverserte
af yderste Evne,
man kappedes om 
Komponister at nævne.

Man lovpriste Schubert 
med enige Munde
og dødsdømte Wagner
af ukendte Grunde.

Indrømmed for Resten 
Musik er en Skønssag, 
saa skiltes man atter
med Smil og ,,paa Søndag''.

Man pudsed Lorgnetten, 
man rokked paa Stolen, 
og stundom man traadte 
en Dame paa Kjolen.

Man takked for sidst
og man bukked forbunden,
et Smil, et huldsaligt,
var stedse om Munden.

Man gik som i Rhytmer,
paa Taaspidser gik man,
og hvor man sig vendte,
fik Hilsner og Nik man.

Man løftedes højt mod 
det eviges Grænser
af Herreparfumer
og Dameessenser.

Blandt blussende Frøkner 
i brusende Silke
sad ældre Matroner
saa stive som Stilke.

Med Smykker og Sløjfer, 
med Blomster i Haaret
og Druer og sildige 
Frugter af Aaret.

En Herre, en skaldet,
forsøgte at skjule
med Haartjavser trende
for ,,Maanen'' en Smule.

Og unge Gentiler
med kridhvide Veste 
passjared fortrolig
om Jagt og om Heste. 

Og Gentlemen sad der, 
som smilte fornøjet
ved Mindet om Østers,
der just blev fordøjet. —

Og saa blev der stille. — 
Klaveret forkvnder,
at alt er i Orden. — 
Koncerten begynder.

En Mozartsk Andante,
behændig serveret, 
blev aller pligtskyldigst
med Haandklap noteret.

Saa fortsattes Snakken, 
til Tavshed forraadte, 
at atter en Kunstner 
paa Brædderne traadte.

En bredskuldret Kæmpe - 
han missed med Øjet — 
gik frem paa Tribunen
og flygtig sig bøjed.

En dybere Stilhed,
ej mer blot i Formen — 
den lydløse Stilhed,
som hersker før Stormen.

* * * 

En Stemme, der jubled, 
en Stemme, der skælved, 
der løfted til Himlen
og styrted til Helved.

Der dukked sig dybt
i Fortvivlelsens Strømme 
og hæved sig atter
i Rosendufts-Drømme.

Snart lød den metalklart
som Toner af Vinden, 
nu blødt som en Pippen 
af Fugle i Linden.

Saa pludselig steg den 
og frigjordes atter
i hundred Satyrers 
sataniske Latter.

Snart risled den muntert 
som Skovkildé-Vældet, 
saa rulled den atter
som Torden i Fjældet.

Man sad der som bundet, 
man følte sig fangen, 
forgæves man prøved
at værge mod Sangen.

Man følte dog noget 
bag Viften, bag Vesten,
et Ryk, der kan kaste
sin Rytter af Hesten.

* * *

Og Sangeren stansed,
han hilste med Øjet
og svandt bag Kulissen, 
mens let han sig bøjed.

Man ænsede næppe,
at han var forsvundet, 
man sad som forstenet, 
og Tanken var bundet.

Et Øjeblik var der, 
hvor Gulvet det bæved, 
hvor hen over Loftet
med Stjerner det svæved.

Saa kom det som Torden — 
man brøler, man klapper; 
glad ofrer man Handskernes
Perlemorsknapper.

En Udladning var det
af Hjerternes Fylde,
det kom som paa Tordnen
den frelsende Skylle.

Ti midt under Drønet
af Bifald og Klappen
sneg Stemningen stille 
sig bagud ad Trappen.

Saa vendte man hjemad 
til Kringler og Tevand,
til Smutkrogskapeller
for Amor og Evan.

Ti saadan er Livet,
og Kunstens Tributter
og Skønhedens Andagt
er korte Minutter.

T:I en Vejgrøft
F:Det er en kjendt Historie
SIDE:31-34


Det er en kjendt Historie,
jeg kan den udenad,
den lyseblaa Cikorie
og Valmuens Blad.
Dog føler jeg en Glæde, 
bestandig lige ny,
saa tidt i Grøftekanten
jeg mig søger et Ly.

Naar Rosen svaler Kinden 
i Blæstens friske Bad
og Duggen fint er stænket 
paa Slaaenbuskens Blad,
naar Morgenvinden gynger
de vaade Grene blidt,
da er det, at jeg helst
gør hos Grøften Visit.

Hvor tindrer det som Perler,
som Sole, bitte smaa,
nogle er luegyldne
og andre purpurblaa,
man skulde tro, man rejste
i Eventyrets Land,
naar man ser Himlen spejlet 
i en klar Draabe Vand.

Og hvor har Græsset virket 
sit Tæppe fint og let,
og se, hvor Snerlen gynger 
jomfruelig let,
en lille Danserinde
i blegrødt og hvidt, 
og de føjtende Vinde 
gør den altid Visit.

Der er et Liv, et Mylder
som i en Hovedstad,
det summer og det brummer 
bag ethvert lille Blad.
Hvert Græsstraa er en Landevej, 
hvorhen dit Øje ser,
selv Blomsternes Kroner 
bliver brugt som Kvarter.

Men, Gud ske Lov! Naturen 
er frodig og rig!
Den giver hver sin Føde
om endog gennem Krig,
den dorske Larve gnaver
i Bladets grønne Dug,
selv Ormen finder Føde, 
hvor den kravler paa Bug.

Her faldt en Løbebille,
er kæntret som en Baad,
der hænger liden Edderkop 
og dingler i Traad,
hist fløj en næsvis Flue
for nær sin Fjendes Garn,
den aned ikke Uraad,
det letsindige Barn.

Her svinger sig en Guldsmed
i skinnende Liberi.
Skal den til Gæst hos Rosen? 
Jo vist. Skudt forbi.
Hist danse gennem Luften
en sværmende Flok Myg.
,,Lad flyve!'' tænker Sneglen, 
han har Huset paa Ryg.

At krybe henad Jorden 
det fortner ingenting,
nej her kommer Græshoppen, 
hejda! i Spring.
Nys vandt i mandig Fejde
han sig en ædel Brud,
han er i Uniform,
han ser drabelig ud.

Her flagrer Sommerfuglen 
hen over Vejen let
og tegner sig paa Gruset 
som en mørk Silhouet,
bestandig paa Farten
den hele lange Dag
og altid blandt Blomster 
og altid i Mag.

Paa Græssets bløde Dyne 
jeg strækker mine Ben
og ser paa Skyens Vifte
og den vuggende Gren, 
til Solens varme Straale
og den nynnende Vind 
og Fluernes Summen 
faar vugget mig ind.


T:I Forstaden
F:Du, som kun kender til Trang og Nød
SIDE:35-37

Du, som kun kender til Trang og Nød 
fra de mildt forskønnende Bøger,
har Du Lyst med egne Øjne at se
— i Forstaden er, hvad Du søger.

Hvor Gaden bli’r snæver, Husene smaa 
hvor Gas og Brolægning slipper,
og livor man har i Butikkers Sted
kun usle Brændevinskipper.

Hvor Drengene ridse et Paradistavl 
og lade Toppene snurre
og Vejen i Regnvejr forvandles til
et uoverkommeligt Plurre.

Hvor ingen Villaer smile mer,
omsnoet af venlige Ranker,
hvor Husene kun er fra Vejen skilt 
ved nogle raadnende Planker.

Hvor hist og her kun en gammel Pil
stemmer mod Blæsten sin Skulder,
hvor næppe man hører Stærenes Sang 
for Fabrikens døvende Bulder.

Dér sidder Armoden ret i sit Hjem, 
der er den blandt sine egne,
det er en talrig Familie den,
man finder den alle Vegne.

Der tærer man Livets spartanske Kost 
og finder endogsaa ret kløgtig,
at Hunger, det er den hedste Kok, 
kun sommetid lidt for dygtig.

Dér tager Sygdommen gerne ind;
ti aabne Døre den finder,
i værkbrudne Lemmer og sløve Sind 
den efterlader sig Minder.

Og pynter Foraaret med sit Grønt
beskeden langs Vejens Kanter,
saa dækker den osende Skorsten straks 
med sit Kulstøv de unge Planter.

Og hvis en Solstraale drister sig til 
at se gennem Væggens Spalter,
saa finder den dér et skrigende Barn 
i nogle elendige Pjalter.

Hvor er dets Moder? Hvem er vel hun?
Hvorfor mon sin spæde hun svigter?
,,Him gaar paa Fabrikken.'' Ah, det er sandt,
der gives ,,højere Pligter''.

Ja, Du som kender kun Trang og Nød
fra de mildt forskønnende Bøger,
har Du Lyst med egne Øjne at se, 
i Forstaden er, hvad Du'søger.

T:Naar Dødens Skygger mørkne -
F:Naar Dødens Skygger mørkne
SIDE:38-39


Naar Dødens Skygger mørkne 
dit Øjes klare Vande,
og denne Verden svinder
bag Øjets lukte Rande,
naar lønlig for dit Øre
smaa, fjerne Klokker ringe, 
og Sjælen rejselysten
spænder til Flugt sin Vinge.

Da kom i Hu vort Løfte: 
Naar Døden skal os hente, 
at da bag Dødens Gitter 
vi vil hinanden vente,
at vi vil trofast yde 
hinanden Rejsefølge
ej blot paa Livets Veje,
men og paa Dødens Dølge.

 Ja, vi vil rejse sammen
paa Styks’ de sorte Vande, 
og vi vil spejde sammen
de fjerne, skovblaa Strande, 
og vi vil entre sammen, 
som før saa tidt vi gjorde, 
de ubekendte Skrænter,
der favne hine Fjorde.

Og vi vil hvile sammen 
paa høje, hvide Klinter
i hine Palmelande,
hvor der er ingen Vinter, 
og overskue Vejen
og glemme Rejsens Møde 
og glemme hele Verden,
og at vi selv er døde.

Derfor, naar Dødens Skygger
mørkne dit Øjes Vande,
og Evighedens Drømme 
kranse din hvide Pande,
da kom i Hu dit Løfte, 
at Du paa mig vil vente,
til sammen vi kan gæste 
det store ubekendte.


T:I en Trætop
F:Saa stod jeg da i Skoven
SIDE:40-41

Saa stod jeg da i Skoven,
det var, som om jeg vaagned brat
jeg blev saa vel til Mode 
jeg svingede min Hat.

Da blev jeg kaad som Drengen, 
jeg klatred hurtig i et Træ,
og saa’ ud over Landet 
fra Toppens grønne Læ.

Jeg havde nys saa længe
i Mismods-Tanker gaaet omkring,
nu syntes jeg, det hele
var ingen Verdens Ting.

Nu hængte sig mit Øre 
ved Lærkens glade Melodi, 
jeg troede at høre
mit Hjærtes Slag deri.

Da blev jeg overgiven,
og i mit Overmod jeg svor
ved Himlens lysblaa Hvælving
og ved Guds grønne Jord,

ved alle Luftens Fugle
og alle Skovens vævre Dyr,
ved hundred gule Roser
og tusind gyldne Skyer,

ved alle Kærets Blomster, 
der duftede saa honningsødt
og ved det vilde Jordbær, 
der funkled mørkt og rødt:

At skulde træt af Livet
jeg fristes til at drukne mig, 
da vil, Du gyldne Sommer,
jeg drukne mig i Dig!


T:Ved Fuldmaane
F:Og der var Fred, den dybe Midnats Fred
SIDE:42

Og der var Fred, den dybe Midnats Fred,
kun Maanen fulgte vore tavse Fjed
med sit højtidelige, tavse Øje.
De hvide Skyer over Himlen gled
og spejled sig i Søens Vande ned,
hvor Brisen laa og slumred i sin Køje.

Og alt i Himmel og paa Jord var tyst 
og laa i Maaneglansen fjærnt og lyst,
det var som Verden evig skulde sove;
vi sneg os sagte langsmed Skovens Søm
som tvende Skygger i en sælsom Drøm,
og intet Ord vor Læbe turde vove.


T:Lyrikken
F:Man siger, Tiden føder ingen Digter
SIDE:43-44

Man siger, Tiden føder ingen Digter,
at der er ingen Jordbund for Lyrikken, 
at Videnskaben styrted den fra Tronen, 
at man bør kaste sig paa Politikken.

At den Musik, som Øret nu forlanger,
det er de tunge Hammerslag fra Essen,
at den Rekreation, som nu behøves,
besørges bedst og billigst gennem Pressen.

At alle Muser flygted bort fra Jorden
af Frygt for Gassen og af Had til Dampen,
og at de toge med sig til Olympen
de gyldne Lyrer og Aladdinslampen.

Det være som det vil! Det kan ej nægtes, 
at her er ingen Smag for Hyrdefløjter
i denne Malmets Tid, da Industrien
har frembragt Remingtons og Kuglesprøjter.

Og dog, imens to elskende vil mødes 
tungsindig-sødt i Sommeraftner stille, 
mens klare Stjerner lyse over Jorden
og Nattergalen ej har glemt sin Trille.

Ja, mens endnu vi sukke og vi længes
saa salig ungt paa denne Oldingklode,
saa længe finder Sangen nye Veje,
saa længe gaar Lyrikken ej af Mode.


T:Besøg ved Strandbredden
F:De luntede sindigt med Paraplyer
SIDE:45-46

De luntede sindigt med Paraplyer,
nogle saagar med Galoscher paa,
ned mod den marehalmklædte Strand, 
hvor Brændingens Skumroser staa.
Og Bølgen kom i dansende Trit,
og hujed: , Halloj, Godda'!
Alt, hvad I ser her omkring, er mit,
hvor kommer I Godtfolk fra?''

De var forskanset bag Waterproofs,
bag Havelocks og bag andet sligt, 
én var forkølet fra Vinteren af,
en anden var bange for Gigt.
Men Bølgen hujede til dem og lo: 
,,Kom her, tag Del i min Leg,
jeg løber Tagfat uden Strømper og Sko, 
og til Oppakning kender jeg ej.''

Og Damerne hylled sig varligt ind,
mod Søvinden skærmed de med Parasol,
da lo den gemytlige Vestenvind
og trommed paa Silkens Skjold.
Og Søen rullede mod dem med Brag
og skreg med tordnende Røst:
,,Er I kommet hid for at prøve Tag? 
Kom an! Lad det gælde en Dyst''.

Den Tale fandt de en Smule dum,
det Tilbud var temmelig raat,
Kateketens Briller blev stænket med Skum, 
og en Dame fik Skørtet vaadt.
Mod Hjemmet vendte de deres Skridt
for at nyde Maden i Ro;
men Bølgen prajed: ,,Ohoj, bi lidt!''
og rakte Tunge og lo.


T:Advarsel
F:Det var i de gamle Dage
SIDE:47-48

Det var i de gamle Dage, 
at den unge Frøken Jord 
som en giftefærdig Jomfru 
gennem Himmelrummet fòr.

Roser smaa hun bar i Haaret,
og i mosgrøn Fløjelsdragt
svæved hun igennem Rummet 
som en Mø i Valsetakt.

Da den unge Junker Maane
hende mødte paa sin Vej,
var det, som han skulde daane,
han blev baade rød og bleg.

Siden da gik Junker Maane 
altid om med Hjerteondt,
han var stadig hovedsvimmel, 
og det hele løb ham rundt.

Og han helmede nu ikke,
før den Skønnes Spor han fandt,
og hun skænked ham sin Yndest,
og hun tog ham til Drabant.

Nu er Jorden grim og gammel, 
snart dens indre Ild er slukt; 
men endnu maa Maanen stadig 
følge hende paa sin Flugt,

Nu er Maanen gul og skaldet, 
trivelig og vel ved Magt;
men endnu maa han bestandig
danse efter hendes Takt.

Ungersvende, lad jer vare!
Vogt jer for de Skønnes Spor! 
Se, hvordan den stakkels Maane
endnu danser om vor Jord.


T:I Galop
F:Piskene knalde og Hestene fare
SIDE:49-50

Piskene knalde og Hestene fare
afsted i susende Trav,
som Sommerens flygtige Brise fejer 
over Græsslettens bølgende Hav.
Og Jorden gungrer og Hornet skratter,
det gaar med Hej og med Hop,
aa, det er flinkt, naar det saadan gaar 
afsted, afsted, i Galop.

Og Hestene spænde sig i en Bue,
de pruste, de stønne derved;
men fremad det gaar over Grøfter og Tue
over Bakker og Moser, afsted.
De øjne intet de Mænd i Sadlen,
der sidde med frembøjet Krop,
Hesten maa sørge for sig og sin Rytter,
afsted, afsted, i Galop.

Saa gaar det fort over Grav og Grøfter 
og Tuer med blinkende Vand,
mens Luften hviner om Rytternes Øren 
og Marken fyger med Sand.
Det gaar som en Leg over Barrièren, 
maaske der springer en Strop,
men Hesten bliver i Karrièren
afsted, afsted, i Galop.

Nu skal vi vise, vi nemmed Manegen,
at ej vi gør Skolen Skam,
og tumler der ogsaa en Mand af Sadlen,
vi vente ikke paa ham.
Ja, falder nogen i Dag af Sadlen
dem samle i Morgen vi op,
i Dag er Løsnet paa hele Linien:
afsted, afsted, i Galop!


T:Opmuntring
F:En avant, min Bror, hvis Du véd, Du har Ret
SIDE:51

En avant, min Bror, hvis Du véd, Du har Ret,
naar din Sag den er prøvet og god,
at have Ret er det første,
men det næste at have Mod.

Ti Verden er but og Verden er tvær
og glad ved sit sure Bryg,
men Verden er ogsaa Vidskelæ’r,
den giver sig for et Tryk.


T:Paa Skibsbroen
F:Jeg sad paa Skibsbroen — stærk var Stimlen
SIDE:52-53

Jeg sad paa Skibsbroen — stærk var Stimlen 
og spejlklart Vandet og skyfri Himlen.

Og brændende hed var Midsommersolen, 
det saa’ man paa Parasollen og Kjolen.

For der var Damer, og det paa Moden,
ja Damer i Silke fra Halsen til Foden.

Og ældre Gentiler med Hatten i Flor,
man saa’ det saa tydelig, Sorgen var stor.

Krambodsvende med snavsede Flipper, 
gamle bekendte fra Knejper og Kipper.

Og Bybude stod der med filtret Skæg 
og Studenter med idealistisk Præg.

Tjenestepiger med Kurv paa Armen,
med Kinder, der rødmende prisede Varmen.

Der var en Snakken, en Afskedstagen,
en Piben og Ringen, en Hejsen og Flagen.

En Kyssen Farvel, en Viften og Favnen, 
som ene man finder den nede ved Havnen.

Jeg sad der alene paa Bolværket bænket 
og var i de dybeste Drømme sænket.

Jeg længtes ej efter af Landet at drage, 
ej heller jeg længtes til Byen tilbage.

Jeg saa’ paa Solen, der spilled paa Vandet,
dernede, dernede kendte jeg Landet.

Hvor Havfruen fletter med Roser sit Haar, 
og hvor man ej kender i Dag fra i Gaar.

Dog ind i det Land tør jeg ikke trænge,
kun drømme om det stille og længe.


T:Til Vejrs
F:Jeg gad entre op i et gyngende Mers
SIDE:54-55

Jeg gad entre op i et gyngende Mers, 
hernede gaar alting saa sært paa Tværs.

Jeg gad drage paa Rejser med Vind og Sky,
jeg er ked ad den travle, røgede By.

Jeg er træt af dens evige Regnen med Rente,
bestandig Adderen og Haven i Mente.

Ked ad dens high-life og ked ad dens Stræb,
ad pjaltesvøbt Armod og Hovmod med Slæb.

Jeg er træt af den stive Forretningsorden,
led af den evige Sneglen paa Jorden.

Jeg vil være ene med Luft og Sø, 
med evige Ting, som ikke kan dø.

Hvor Solen brydes i Prismer rene 
og Sjælen samler sig stor og ene.

Jeg maa ud, jeg maa ud i den frie Natur
og prøve en styrkende Friluftskur.

Jeg er syg af at se paa Menneskets Færden
i denne snusfornuftige Verden.

Velan, jeg smider Bagagen i Lasten 
og entrer hurtig derop i Masten.

Saa sætter jeg mig i det gyngende Mers
og hører paa Stormens de syngende Vers.

Der er i disse brusende Toner
en Klang fra fjerne Tider og Zoner.

Et Kor af Harper, et Nyn af Aander,
en Trøst for alt, der i Ve sig vaander.


T:En Stemning
F:Under en lazurblaa Himmel
SIDE:56

Under en lazurblaa Himmel 
hviler Havets matte Flade,
og de tavse Skibe glide
lydløst imod fjærne Strande, 
kun den hvide Kølvandsstribe 
viser Øjet, hvor de fòr.
Snart udviskes selv dens Spor
under Spor af andre Skibe. —
Give Gud, jeg var ombord, 
under Sejl mod fjærne Strande,
mod det fjærneste af Lande,
mod det Land, hvor Lykken bòr.


T:Tidslen
F:Tidslen er en ussel Blomst
SIDE:57

Tidslen er en ussel Blomst,
den staar saa studs og stiv, 
den vilde aldrig bøje sig,
om saa det gjaldt dens Liv.

Naar Hagelbygen kommer,
de andre smaa, de nejer, 
men Tidselen den knejser 
saa trodsig som den plejer.

Den tænker: Hvorfor bøje sig 
det hjælper jo dog ej,
naar Høstens Time kommer, 
gaa vi alle samme Vej.

T:I Overgangstiden
F:Nu fejes Røret for sidste Gang
SIDE:58-59

Nu fejes Røret for sidste Gang,
og Gadedrengen, som kommer slingrende 
hen over Fliserne, fløjter i Fingrene
og synger en skingrende Sang.
Og Bagersvenden i Pjerrot-Habit,
han klør sig saa listelig i sit Ho’de
og mumler: Nu kommer jeg nok paa Mode,
for nu skal jo alt være hvidt.

Værtinden selv, som i Vintrens Tid
har holdt paa den strengeste Form af Blokade 
mod den klamme Luft fra den taagede Gade,
lukker op nu og lufter ud.
Med Støvekosten hun om sig slaar,
som om hun aldrig før havde brugt den,
hun jager Vinterens Kulstøv paa Flugten
og stanser og glatter sit Haar.

Saa hælder hun sig imod Vinduets Karm,
mens Brystet svulmer bag Vintertøjet, 
hun bli'r saa forunderlig let og fornøjet, 
der er Vaarbrud i hendes Barm.
Hun lytter til Gadens mangfoldige Larm
og spejder udad mod Stolpen bøjet,
og hun sætter Haanden som Kikkert for Øjet,
og hun mærker, hvor Luften er varm.

Og Svalen smutter med et Titi
ind under Taget, hvor den vil bygge,
den nynner en Sang om sin Kærligheds Lykke,
om det lystige Liv i det fri.
Kun Skorstensmanden med alt sit Kram
lister afsted i sin sodede Robe.
han hører dem juble alle tilhobe:
men — det er jo ikke for ham.


T:Mod Dag
F:For længe jeg sad i min Klostervraa
SIDE:60-61

For længe jeg sad i min Klostervraa
og ristede Runer med Snirkler smaa.

Aldrig naaede Dagen min Rude,
jeg gled med min Tankes Dødningeskude.

Nattens Aande frøs paa min Kind, 
bestandig jeg famled mig fast i dens Spind.

Nu hører jeg Hanen gale mod Dag,
Nattens Aander har tabt deres Sag.

Alt Morgenstjernen staar i det blaa, 
til Graven alle de døde maa.

Jeg slukker min Lampe, jeg lukker min Bog
jeg slænger den hen i en støvet Krog.

Derude gaar Livets vaagnende Sang, 
min Kutte bliver mig altfor trang.

Jeg krænger den af med et dygtigt Sæt.
det er Livet, I Herrer, som kræver sin Ret.

Nu laan mig, St. Georg, dit gode Sværd,
til Kamp, til Kamp mod Tusmørkets Hær!


T:Med Nattoget
F:Fremad med dundrende Stempelslag
SIDE:62-63

Fremad med dundrende Stempelslag,
fremad igennem det drømmende Land,
indtil der rødmer i Østen en Dag,
til Morgenen saar sit Lys over Strand,
Huse og ensomme Gaarde forbi
og Damme, som Maanen spejler sig i, 
og blinkende Lys bagved mørke Trær 
og sorte Skove og dampende Kær
paa Dampens mægtige Vinge,
sov sødt, o Land, under Nattens Slør,
til Dagen aabner sin lyse Dør
og Fuglestruberne klinge.

Du har sovet længe, har sovet trygt,
stolt har Du drømt, Du sovende Land.
Saa vaagn da nu til din Storheds Røgt!
Vaagn op til Dagen hver eneste Mand! 
Marken skal piøjes, Landet skal saas,
der er Tanker og Krav, som nu skal forstaas,
vaagn op i Hytte og Herregaard,
slaa Ruderne op, det stunder mod Vaar, 
en Hilsen vi ville den bringe.
Vaagn nu, o Land, bag dit Taageslør,
alt aabner Dagen sin gyldne Dør
og Fuglestruberne klinge.


T:Fændrikkens Sang
F:Jeg er ingen Lejesvend
SIDE:64-65

Jeg er ingen Lejesvend,
jeg tjener ej for Sold,
jeg tjener den højeste Herre,
jeg har ristet hans Navn i mit Skjold.
En Fændrik jeg er i den lille Armé,
der træder ad Bjergets Sti,
jeg spejder mod Øst, er ej Dagen at se,
da Verden bli’r solglad og fri?

Der er saa mangen Svend nu, 
der tjener kun for Guld,
jeg har valgt den højeste Herre
og jeg tjener ham tro og huld.
En Fændrik jeg er i den lille Armé,
der træder ad Bjergets Sti, -
jeg spejder mod Øst, er ej Dagen at se 
da Verden bli’r solglad og fri?

Og hvordan saa Lykken sig vender,
gør ej min Fane jeg Skam,
og hvis min Herre han falder,
saa falder jeg selv med ham.
En Fændrik jeg er i den lille Armé,
der træder ad Bjærgets Sti;
jeg spejder mod Øst, er ej Dagen at se,
da Verden bli’r solglad og fri?

T:Er det nu en Tid for Vers?
F:Er det nu en Tid for Vers?
SIDE:66

 
Er det nu en Tid for Vers? 
Nu den halve Verden strider 
og den anden halve lider,
da i hver en Vraa der fejdes, 
og fra alle Skibes Mers
efter nye Kyster spejdes.

Vel, jeg lægger mine Vers
ind i Essen, hvor der smedes, 
hvor det nye forberedes,
hvor de tunge Hamre messe, 
til jeg henter dem som Staal
ud af Tidens Smedeesse.


T:Foraarsluft
F:Foraaarets Luft den er saa stærk
SIDE:67-68

Foraaarets Luft den er saa stærk,
I tage jer vel i Vare,
det raader jeg baade Mø og Svend,
helst hvem der til Skovs vil fare.
Ti Foraarsluften er saa stærk.

Det raader jeg baade Svend og Mø, 
gaa ej i de grønne Skove;
men, hvis I vandre til Skoven ind,
I lægge jer ej til at sove.
Ti Foraarsluften er saa stærk.

Der svæver gennem Dalbunden hen
en tin, forgiftende Taage,
den vinder en Snare omkring dit Bryst,
den tynger Øjnenes Laage.
Ti Foraarsluften er saa stærk.

Selv har jeg sovet paa grønne Høj
og drømt, hvad jeg aldrig kan glemme,
nu færdes jeg her som i fremmed Land
og haver ingensteds hjemme.
Ti Foraarsluften er saa stærk.


T:Forgæves Søgen
F:Jeg vandrer i Haven
SIDE:69-70

Jeg vandrer i Haven, 
hvor Lavendlen er blaa, 
hvor duftende Levkøjer 
blandt Konkylier staa, 
hvor spraglet Iris gynger 
paa Stængelen saa let, 
som Fjæren, der vifted
fra en Ridders Baret.

Jeg vandrer i Haven, 
hvor Lavendlen er blaa, 
hvor Pyramidepopler 
som Grenaderer staa, 
hvor Georginen pranger 
som pyntet Kammermø,
og Elmetræet drysser
sine vingede Frø.

I Sollysets Bølger
blinker Sølvpilens Blad,
og Rosen toer sit Ansigt 
i Dugdraabens Bad.
Det hvisker og tisker
det leger og ler,
og Birken ryster Haaret 
paa Jomfrumaner.

Jeg stirrer i Drømme
paa den fugtige Jord,
mit Øje det søger
om et udvisket Spor.
Jeg sætter mig paa Bænken 
og rejser mig igjen
og gaar søvngængeragtig 
ad Grusgangen hen.

Jeg ser ej, at Rosen 
nikker til mig og ler,
at Birken ryster Lokken 
paa Jomfrumaner,
at Elmetræet drysser
sit Frø paa min Vej — 
jeg søger et Spor;
men jeg tinder det ej.


T:Dæmringsfantasier
F:Nu daler Solen hist bag Fyrrestammer
SIDE:71

Nu daler Solen hist bag Fyrrestammer
og planter Himlens Rand med gule Roser,
et gyldent Hegn, hvor forudgangne Sjæle
os synes end ved Jordens Kyst at dvæle.

Jeg Hakker ensom her blandt brune Moser, 
og midt i denne dybe Dæmringsstilhed,
i Sommeraftnens farvebrudte Yildhed,
mit Hjerte gribes af de gamle Flammer.

Af Længsel imod det, der er ej mere, 
der sank i Tidens grænseløse Dybder, 
af disse underlige, blide Toner,
der trænge op fra Evighedens Krypter.


T:Snefald
F:Den drysser, den drysser den hvide Sne
SIDE:72

Den drysser, den drysser den hvide Sne 
for hver en Time, der gaar,
den skjuler de Veje, din Fod har traadt,
den sætter sig i dit Haar.
Den falder saa tyst, den daler saa let,
den spænder sin Kaabe saa tung og tæt 
over Verden.

Naar kommer Vaaren og henter frem, 
hvad Sneen nu gemmer hen,
da, hvad i Drømme vi kaldte vort
skal ses ved Solen igen?
Naar kommer den store Tøbrudsdag, 
der smelter Sneens det sidste Lag 
over Verden?


T:I Roser
F:I Roser, i Roser vil jeg køle min Pande
SIDE:73

I Roser, i Roser vil jeg køle min Pande,
naar Hjærnen af Tanker er udbrændt og hed,
i Bladenes aarede, blaanende Rande
mit Hjerte vil glemme, hvad der saared og sved.
    I Roserne gule
    vil sin Længsel det skjule,
    i Roserne røde
    skal dets Tungsind forbløde,
    men Roserne hvide
    vil jeg hviske min Kvide;
ti i Roser, ja i Roser vil jeg køle min Sjæl.


T:Fiol og Klarinet
F:Sommernætter! Sommernætter! 
SIDE:74-75

Sommernætter! Sommernætter! 
Regn af knaldende Raketter! 
Stjerneskud i Mælkeluft! 
Fakkelskær bag Fyrrekroner!
Og fra Dansepladsen Toner! 
Og fra Kløverengen Duft!

Lyt, det er Fiolens Toner.
Hører Du bag Krattets Kroner,
sønderrevet, smertebrudtV
Hør den hulke, hør den klage: 
Ak, min Lykke svandt saa fage, 
ak, min Elskov blev forskudt.

Hør, nu kommer Klarinetten 
som et Fuglekor fra Sletten,
kvidrende med Haab og Trøst: 
Ak, din Smerte var kun Drømme. 
Kom! græd ud ved dette ømme,
dette elskovsvarme Bryst.

Men i Morgen vil der hænge 
Taarer smaa i Krat og Vænge,
bryd Dig ej om det, min Ven; 
disse Taarer er et Smykke
for vor Ungdom, for vor Lykke,
Solen tørrer dem igen!


T:Paakaldelse
F:Dæmrende Aften, kom fra det blaa!
SIDE:76-77

Dæmrende Aften, kom fra det blaa! 
Dæmrende Aften, Dig kalder jeg paa! 
Mød mig atter festlig og ene
under Birkens susende Grene. 
Dæmrende Aften, kom fra det blaa! 
Dæmrende Aften, Dig kalder jeg paa!

Hvor Du var smuk ... Jeg husker Dig før, 
naar med dit stjærnetindrende Slør
slynget om Panden den milde, rene,
Du fandt mig tidt under susende Grene.
Da kendte jeg først min Længsel ved Navn
og kasted mig trygt i din rolige Favn.

Husker Du hine Aftner derhjemmeV
Hvor smuk Du var ... jeg kan aldrig glemme. 
Naar under døende Straalers Smilen
Rosen sit Hoved bøjed mod Hvilen,
naar Skyggerne sagtelig dalede ned
og Timerne tyst som Stjerner skred.

Dæmrende Aften, stille og smuk, 
dæmrende Aften, med Smil og med Suk, 
dæmrende Aften, kom ned fra det blaa, 
dæmrende Aften, Dig kalder jeg paa!


T:Nokturne
F:Det rusker ved min Rude
SIDE:78-79

Det rusker ved min Rude,
det blæser koldt derude.
I Horisontens Fjerne
en Stjerne glimter mat. 
Godnat, godnat!
Du alle Stjerners Stjerne.

Igennem Lindens Kroner 
jeg hører Fløjtetoner,
paa Luftens Vover svømme
de smeltende og blødt.
Sov sødt! Sov sødt,
I mine gamle Drømme.

Nei, kom igen tilbage
med Dans og varme Dage,
med Kys, der ret kan brænde,
med fulde Læbers Lyst.
Kom til mit Bryst,
før Dagen er til Ende!

Mit Hoved tungt sig sænker,
koldt Aftenduggen stænker, 
jeg dysses ind i Slummer,
i Digt og Drøm fra før,
ved Nattens Dør,
hvor Livets Røst forstummer.
  

T:Sommerstykke
F:Græskarret gulnes i min Moders Have
SIDE:80-81

Græskarret gulnes i min Moders Have, 
Ribsene hænge alt i tunge Klaser, 
Stikkelsbær er der for en hungrig Mave,
duftende Roser til min Moders Vaser.
Højt om Verandaen Gedebladet snoer sig, 
Solen har tændt dens gule Kandelabrer,
dumstolt Pæonen som en Dronning kror sig,
mens hos Resedaen Bien Honning kaprer.
Rugen har dræet, høj og gul er Hveden, 
Marken er spættet af Viol og Syre,
Kalvene bisse alt paa Grund af Heden, 
Drengen, den Stakkel, har saamænd sin Hyre.
Køerne vifte sig med deres Haler.
Uh, disse Bræmser, de er Somrens Plage! 
Se kun, hvor vims de elegante Svaler
højt gennem Luften deres Kredse drage. 
Ak, det gør godt at strække sig i Skyggen, 
her kunde rart man slibe sig en Skraber,
Pilen til Solskærm, Gærdet her i Ryggen,
o, det er mageløst; Du min Gud og Skaber,
hvor det er dumt at bo i Hovedstaden,
fremmed for Livets rette quantum satis, 
naar man kan ligge her og ,,pleje Raden'', 
oven i Købet saa aldeles gratis.

T:Aften ved Søen
F:Som et luftigt Rosenblad
SIDE:82

Som et luftigt Rosenblad,
kruset let med gyldne Flammer,
som et kunstig drevet Fad
ligger Søen bag Granskovens Stammer.
Det hvisler saa smaat i de duskede Kør,
det suser i de skæggede Pile,
og saa breder Taagen over Engen sit Slør 
og bag det lister Dagen til Hvile.

Lille, rosenrøde Sø,
lagt i Skovens sorte Ramme,
Straalerne kysse din Flade og dø
og udaande i Kys deres Flamme.
Tryllet af Farvernes Fyrværkeri
vil jeg paa Brinken mig drømmende strække, 
ak, om et Øjeblik alt er forbi,
Natten har udslukt os begge.

T:Efteraarsskov
F:Nu ligger Søen blank som et Speil
SIDE:83-84

Nu ligger Søen blank som et Speil 
i Krans af rødgule Skove,
og Solen maler foruden Fejl
et Billede paa dens Vove;
hist ligger Kirken med Gavlen høj,
med buet Vindve, med Tak og Fløj, 
her spejler sig Møllen med kalket Gavl 
og Bindingsværkets tjærede Tavl.

Jeg sidder bænket i Baadens Stavn 
og ser paa den spejlklare Vove, 
hvor Skoven hviler i Søens Favn, 
som skulde den evig sove.
En fornem Dronning i østerlandsk Dragt,
i bristende Farvers blegnende Pragt,
det blinker fra Slørets det hvide Spind,
det er Taarer, o Dronning, jeg ser paa din

Kun Aaretakternes bløde Slag
og Sivets dæmpede Hvislen
og Bølgen, der lukker sig sammen bag
vor Baad med ængstelig Rislen.
Sov sødt, o Dronning, sov fast og trygt!
Dit Smil har sagt mig, dit Hjærte er sygt; 
men er Hjærtet sygt, saa er Søvnen god
i den kolde Strøm, i den dybe Flod.


T:Ved Havet
F:Det stænked fra Søen, og Bølgen brød
SIDE:85-86

Det stænked fra Søen, og Bølgen brød 
mod Strandens Sten med ensformig Klage, 
den klaged over, at Somren var død,
og nu var kun Vintren tilbage.
Og Stormen jog, som den red til Fest
ind gennem Landet og plyndred Skoven, 
den øvede Ridtet paa usadlet Hest,
og den tramped hver Blomst under Hoven.

Og Fuglene samlede sig til Træk,
dem, der da ikke var Spurv eller Mejse, 
det var paa Tide at slippe væk
paa den store Udenlandsrejse.
Saa blev der tyst — Var det Dødens Bud?
Og Solen sendte til rødgule Skove
et sidste Smil mellem Skyerne ud,
før den lagde sig i sin Alkove.

Jeg laa paa Skrænten, ved Søens Bugt,
i Haanden støttede jeg min Pande,
mit Øje fulgte Ternernes Flugt
og Bølgens Leg under Strande.
Hvor skyndte de sig til den sandede Bred 
som trætte Børn, der længes til Hvile,
saa gled de over i Havblikkets Fred,
og syntes i Drømme at smile.

Nys slog mit Hjerte saa tungt og mat,
saa vegt i Mismod, saa sygt i Tanker,
nu var det som Brændingen stansed brat, 
som naar Skibet har kastet sit Anker. 
Min Sorg var svundet foruden Spor, 
forgæves søgte jeg om dens Kilde.
Verden var bleven saa højtidsfuld stor,
og jeg selv saa forsvindende lille.

Hvor ofte kom jeg til Dig, o Hav!
med min Sygdom, mit Suk, min ensomme Klage,
og Du tog og gemte det alt, og Du gav
mig min Tanke forynget tilbage.
Og jeg kom til Dig med vekslende Sind,
snart blussende højt af Forvisningens Flamme,
snart hyllet i Mismodets snærende Spind;
men Du var altid den samme.


T:November-Idyl
F:Nu svinger Stormen sin Hundepisk
SIDE:87

Nu svinger Stormen sin Hundepisk, 
og Himlen vrider sin Skurevisk,
og Blæsten boltrer sig som en Klown 
og kører med Skyen som Trillevogn, 
og Vejen er fedtet og Gaden graa,
og Skoven har Taagekabusse paa,
og Vandet siver i Grøft og Bæk,
og Tagrenden pludrer ustanset væk.

Jeg strækker mig hyggeligt i mit Pavlun 
og lader Stormen blæse Basun
og spille Koral i mit Kakkelovnsrør
og ruske i Rude og klapre med Dør.
En prægtig Musik, naar man véd for vist, 
at Solen er den, som har Magten tilsidst, 
og at dette Stormens brusende Spil
er egenlig kun Ouverturen dertil.


T:Tilsnet Land
F:Hvide Snebær, hvide Snebær
SIDE:88-89

Hvide Snebær, hvide Snebær, 
gulnet Græs og visne Straa, 
Rim paa Hækken, Is i Bækken, 
alting snehvid Kyse paa.
Ingen væver Fugletrille,
dødt og stille
langsmed Grøftens Pilerad. 
Taaren kun fra Grenen drypper, 
naar den dypper
Spidsen i det kolde Bad.

Dødningsang har Stormen messet 
i den tavse Taagestad,
nu har Rimen pudret Græsset, 
sølvermejslet hvert et Blad.
Bristed, o Natur, dit Hjerte
ved den Smerte,
der har stivnet dine Træk? 
Hvert et lille Blad er visnet
bort og isnet
i en Frostnats Drømmeskræk.

Dog jeg hører Toner klinge, 
Toner fra en solklar Kyst,
snart skal Isens Panser springe 
for en Svulmen af dit Bryst.
Snart skal Lyset Sceptret svinge, 
Svalens Vinge
atter spalte Luftens blaa,
Blomsterduft og Brus af Kilder,
Løb og Triller
syngende mod Himlen slaa.


T:Klokken
F:Nu fælder Skyen sin Taare
SIDE:90-91

Nu fælder Skyen sin Taare
ved Jordens tungsindige Bryst,
og Klokken oppe i Taarnet
hæver sin malmtunge Røst
og sender ud over Staden
sin dybe, dæmpede Sang,
— det er henfarne Tiders Stemmer,
der klinge i Klokkens Klang.

Aarhundreder hang den deroppe 
og ringed ved Gry og Kvæld, 
naar Dagen slukked sin Fakkel
i Nattens mulmsorte Væld.
Den klang ved Børnenes Vugge, 
den lød ved Fædrenes Grav, 
dens Toner rulled som Bølger
i Tidens bundløse Hav.

Den klang for henfarne Slægter 
baade til Helg og Søgn,
nu steder den atter til Hvile 
et sporløst henvejret Døgn. 
Nu drager den atter Sløret 
over Timernes døde Lyst,
og synger Dagen sin Gravsang 
med dyb og mumlende Røst.

Og saadan skal end den ringe 
for kommende Menneskekuld, 
naar vi, der i Aften lytte,
er blandet med Jordens Muld, 
til Menneskeætten har udtømt 
Tidens den dybe Kalk,
og Jorden svæver i Rummet 
— en kongelig Katafalk.

Saa kling da i Aftnens Stilhed, 
Du sælsom varslende Røst, 
mens Skyen gemmer sit Ansigt
ved Jordens tungsindige Bryst,
mens sitrende Stjerner smile
gennem det visnende Løv:
Hvil trygt i din dybe Slummer! 
Sov sødt, Du Menneskestøv!


T:Efter Døden
F:Evighedens Tavshed hviler
SIDE:92-93

Evighedens Tavshed hviler 
om de lukte Øjelaage;
paa de hvide Læber sove
alle denne Verdens Længsler.

Under Brystets kolde Buer
er der dødt som i en Gravhøj, 
og i denne dybe Stilhed
hviler Hjertet sammenkrympet.

Gaadefuldt er Livets Ophør, 
denne Tavshed synes raabe,
selv hos os, der endnu aande,
sammensnøres Hjærtet ængstlig

over denne blege Stumhed, 
over disse kolde Linjer.
Hvor blev Sjælen af, der straaled 
ud af disse klare Øjne?

Dog, mens her vi staa og stirre,
iler Tiden uformærket.
Saare snart vil Verden glemme 
dette Liv, som Døden slukked.

Dagen titter gennem Ruden, 
der er Raab paa Livets Gader,
ak, Imorgen spørger aldrig 
efter nogen Gaarsdags Døde.


SEKTION:Tempora 

T:Det gamle Hus
F:Paa Bjælker hviler det gamle Hus
SIDE:94-95

Paa Bjælker hviler det gamle Hus,
Roser til Muren sig klynger,
og i Rosens Top under Tagets Straa, 
dér sidder Svalen og synger.

Og Somren smykker det gamle Hus 
med Roser og Slyngbladsranker,
det staar saa stille og synker i Knæ,
det synes faldet i Tanker.

Undrer det Dig, Du gamle Hus,
at nu dine Stuer staa tomme?
Tænker Du paa de Menneskebørn,
Du aldrig mere ser komme?

Saa mangen Skønjomfru gik ind og ud 
ad de snirklede Egetræsdøre,
og tidt i den duftende Sommernat
en Strengeleg lod sig høre.

Nu komme ingen Skønjomfruer mer,
og ingen Strengeleg klinger.
Hvor blev den af den Tid, der fløj hen 
saa let som paa Svalevinger?

Ak, Menneskekuld er som Blomstens Slægt,
en Sommer er deres Dage,
og Tiden rinder som Flodens Vand
og vender aldrig tilbage.

Det staar som i Drømme, det gamle Hus, 
Roser til Muren sig klynger,
og højt under Taget i Rosens Top,
dér sidder Svalen og synger.


T:I Klostersalen
F:Jeg staar i det gamle Kloster
SIDE:96-97

Jeg staar i det gamle Kloster 
og læser en gammel Bog,
prentet med sirlige Snirkler
i middelalderligt Sprog.

Paa Sidens fattige Indhold 
jeg giver kun føje Agt;
men i dens gulnede Blade 
dybere Tanker blev lagt.

Henfarne Slægters Øje
har hvilet paa dette Blad;
hensunken med den paa Skødet 
vist Ridderfrøkenen sad.

Sad under grønne Linde,
naar Middagsstunden var varm,
og kun en sagtelig Svulmen 
hæved den nittenaars Barm.

Hun læste, til Kinden blev farvet
af Blodets liflige Brand,
hun drømte om ham, der tumled 
hist ude i fremmed Land.

Hun spurgte den flyvende Svale:
Sig, saa’ Du ikke min Ven,
mon end til mig staar hans Tanke, 
og naar mon han kommer igjen?

Om Sidens fattige Indhold,
lidt dristig, en Smule grotesk,
har Munkens ensomme Længsel
slynget sin Arabesk.

Dér gynge forgyldte Fugle
i svulmende Rankers Flor, 
de synge om lønlig Længsel 
efter Guds grønne Jord ....

I Middagens lumre Stilhed
en Lyd af Klokker mig naar.
I Evighedsoceanet,
hvad er nogle hundrede Aar?

SLUTSEKTION

T:Den gamle Klokke
F:Højt over Verden
SIDE:98-99

Højt over Verden
i det højeste Taarn 
hænger en Klokke.

Naar den ringer en Gang,
da sprænges Himlen
i tusind Stykker,
og Skyerne knitre
som fængende Risbaal, 
og Sol og Maane 
styrte i Dybet,
mens Stjærnerne flyve 
som løse Funker
for Stormens Aande.

Saa siger Sagnet.

Men Klokkerebet 
er gnavet over
af Tidens Tand,
og Ringeren sover,
har lagt sig trygt 
i en lun Alkove,
hvor alle Tider
og Slægter sove.


T:Beruset
F:Visselig er jeg beruset
SIDE:100

Visselig er jeg beruset,
o, men det er ikke Vinen,
der har taaget denne Hjerne.
Denne Rus er Barn af Roser 
og af vaagne Elskovsdrømme.

Og dog stjal jeg mig, o Bachus 
tidt i Kvælden til din Grotte; 
men jeg bad Dig ej om Druer, 
blot om én af dine Ranker
til at svale Pandens Gløden.


T:Siesta
F:I gyldengrønt og yppigt Græs
SIDE:101

I gyldengrønt og yppigt Græs 
jeg ligger blødt og strækker mig,
Græshoppens Kastagnetter smaa 
ej af min Dvale vækker mig.

Det er saa stille og saa tyst
i denne varme Middagsstund, 
det er, som over Jordens Bryst 
der sænked sig en liflig Blund.

Kun Svalen kredser ganske lidt,
en Kat langs Hegnet sniger sig, 
og hvad sig nærme nu for Skridt,
for længst mit Hjærte siger mig.


T:Vinteraften
F:Prægtigt! Prægtigt!
SIDE:102-104

Prægtigt! Prægtigt!
Se hvor Solen synker,
som en gyldenrød Kugle
synker den mod Horisonten
og staar dér over Himmelranden
saa stor, saa nær,
som kunde man gribe den med Haanden,
paa en Baggrund af mulmgraa Skyer
lig et udvisket Blyantkrads
af en Dreng.
Den sender enkeltvis sine gnistrende Straaler 
gennem den lille Bankes
jomfruslanke Graner,
der staa med Papillotter af Sne,
blaanende i Skyggen,
men svagtrødmende mod Solen,
der strør sine aandeagtige, 
hurtig falmende Roser
for din Fod i Sneen.

Den blinker som Guld
paa tusinde Ruder
og forvandler den mørke Fabrik
til et Feslot.

Dagen er forstummet, 
hensunket i Tanker,
i vinterlig Andagt, 
kun Aaen mumler
ganske sagte 
i Vinterlejet.

Sneen har forvandlet Verden, 
omdigtet den
efter sine Luner
til et Huldreland,
hvor kun Harens lette Pote 
planter sit flygtige Spor.

Og søjlerank
stiger Røgen
mod ukendte Højder
for histoppe
at brede sig til en Piniekrone.

Sagte daler
et snehvidt Fnug
lig et svævende Svanedun, 
mens en Vildgæsflok
med langtrukkent Skrig 
flyver over den tilfrosne Sø.


T:Ved Aftentid
F:Nu flammer Ilden i min Ovn
SIDE:105-106

Nu flammer Ilden i min Ovn
og Dagen synker i Vest
og Himlen blinker som gylden Vin 
i slebne Glas;
det er Guderne, der libere,
mens Aft’nen græder for den tabte Dag.

Hist ovre flamme Skyerne
med vilde, mørkerøde Flammer 
som Luer,
de kvæles under røggraa Skyer,
og Himlen synes
lig en rygende Tomt,
mens Solen udslukker sin Fakkel
og styrter sig i Havets kolde Favn.

Velkommen, o Maane, 
hyllet i dit silkehvide Slør, 
i dit Ansigts Lys
samles gamle Erindringer
som hviskende Smaabørn 
omkring min Stol, 
fortrolig passjarende,
muntre Smaabørn,
hvem ingen har skræmmet.

Værer velkomne, I, mine Tankers smaa Legesøstre,
værer velkomne i det hvide Maanelys,
det er jo den samme Maane,
der lyste over hine Steder,
hvor min Sjæl endnu vanker, 
søgende efter Duften
af de første Roser.

Min Sjæl vil holde Sabbath, 
vil holde Helligdag med eder,
vil, som den tidt har gjort, 
glemme alle Verdens Bekymringer
over en saadan tilbragt Time.


T:Foraarssymfoni I
F:Mens vi ubekymrede
SIDE:107-109

Mens vi ubekymrede 
sorgløst drømmende 
vandre henad Vejen,
samle Aarene sig 
som Uvejrskyer
omkring vort Hoved.

Vi staa op,
vi gaa til Hvile,
vi tælle Dag til Dag,
og som trillende Perler
smutte Timerne os af Hænde, 
vi bortdrømme Nat efter Nat,
og, mens vi sorgløst legende 
flette en Krans
af visnende Blomster,
spinder Tiden
sit uhyre, graa 
Ædderkoppespind 
omkring os,
indtil en Dag
Skæbnens Rustvogn
med de jernbeslagne Hjul
ruller hen over os
og knuser os som ligegyldige Møl.

Og Slægt efter Slægt 
forsvinde sporløst
i det gaadefulde Dyb, 
hvoraf de steg frem.
Og Solen leger
paa den uhyre Kirkegaard, 
hvor Fædre og Sønner 
ligge Side om Side
med brustne Vaaben,
og Græsset grønnes 
paa glemte Grave,
mens Foraarsvinden
synger sine Salmer over dem.

Brusende Foraarsvind!
hvor jublende Du slaar dine Vinger
om dette dansende Atom,
dette Støvgran i Universet,
som nynnede Du om en Evighed,
en ufattelig
i Elementernes Leg, 
i Straalernes Dans
eller Bølgens perlende Drømme.

Jeg har drømt en saadan, 
og i denne Drøm
har min Sjæl fundet Hvile.


T:Foraarssymfoni II
F:Nu blomstrer Orkideen i Skove
SIDE:110-111

Nu blomstrer Orkideen i Skove,
Guldstjernen vugger sig
paa Bølgerne af det unge Græs.
Og endnu ere vi Børn, min Veninde,
naar Foraarsvinden med sin bløde Haand 
har glattet et Par Rynker i min Pande,
er mit Hjærte letbevægeligt
som den lille Sø,
der spejler Himlen og Hjorten, der drikker,
hvor Solen og Vinden 
skiftende lege.
Det er let nok endnu 
til at flagre for Brisens
sagteste Pust,
drive som Skyen
vugget af Vinden.
Hurtigt som Straalen 
flyver det i et Nu
til de fjærneste Verdner;
og mit Øre kan fange 
den blaa Kampanulas 
spædeste Toner.

Kom min Veninde
med den hurtige Fod
og de femtenaars Luner,
i det lysgrønne Bladehav 
vil vi dukke os,
min Pande skal hvile 
paa det bløde Mos,
jeg vil drikke Duften 
af det spirende Græs 
og de klæbrige Stilke. 
Og hvis dine Arme
i et viltert Lune
favne min Hals,
vil jeg henrykt glemme,
at Jorden har Vinter,
alle de Skuffelser,
Tiden bereder.


T:Kvietisme
F:Tager bort Mangfoldighedens Prisme
SIDE:112-113

Tager bort Mangfoldighedens Prisme, 
af Farvebrydninger er min Sjæl træt,
i Beskuelsen af det evigt-ene
vil den sammenfolde sine Vinger
som en søvnbetynget Fugl,
vil gemme sig i det fromme, hvide Lys,
hvori alle Farver blunde.

Mit Hoved skal hvile paa de evige Høje,
hvor Tiden kun skælnes som den fjærne Brusen
af en forbiilende Flod,
som et Nyn af Vinden
i Fyrrekronerne ved Aften.
Hvor alle Længslerne have fæstet
to hvide Sommerfugl'vinger til deres Ryg,
der gør dem lettere end den Attraa,
der bandt dem til Jorden.
Hvor Kloderne ere som dansende Solstøv
paa en kongelig Sabbathsdag.

Hvor de frigjorte Sjæle
lutrede for Mangfoldighedens Støv 
bade sig i krystalklare Vande.

Ja, som en Fugl paa spilede Vinger,
svindende i Lufthavets Uendelighed
og ligesom baaret af dets Aandedrag,
saadan stiger nu min Sjæl.
I Beskuelsen af det evigt-ene
vil den sammenfolde sine Vinger,
vil gemme sig i det fromme, hvide Lys,
hvori alle Farver blunde.


T:Paa Altanen
F:Dugvaad snoede
SIDE:114-116

Dugvaad snoede 
den vilde Ranke 
sig om Altanen. 
Og Haven laa
i et straalende Bad 
af dirrende Dugglans, 
spejlende Glansen
af tusind Stjerner.

Jeg sad paa Altanen,
mit Øje vogted
paa Stjernernes Vandren.
Mit Øre hørte
Orion spille
paa Strenge tvundne
af Stjernestraaler.

Sad paa Altanen 
sælsom betaget
af Nattens dunbløde,
stille Fodtrin,
mens Stjernerne lydløst 
én efter anden
listed sig ind i
Himlens Gemakker.

Som paa hine Aftener, 
naar Du lydløst
svandt fra min Arm 
og drog Dig tilbage
til Sovekamret,
let som en Drøm,
der lige lydløst 
gaar eller kommer.

Hvor tom blev da Stuen; 
ti mine Tanker
fulgte Dig alle.
Fulgte Dig ind,
hvor Du sov som et Barn,
der sorgløst hviler 
Blomsterkinden
paa snehvid Pude
og sorgløst drømmende 
gennemlever
sin Dag paany.

Sad paa Altanen,
sælsomt betaget,
af Nattens dæmpede,
dunbløde Fodtrin,
mens Stjernerne sluktes 
én efter anden,
listed sig ind i 
Himlens Gemakker.


T:Til Friheden
F:O Frihed, hellige Frihed
SIDE:117-119

O Frihed, hellige Frihed,
forstødt i tusinde Aar,
naar kommer Du vældig med Svøben 
at rense din Tempelgaard?

Naar vil dine Sønner Du samle?
Naar vil dine Fjender Du slaa?
Naar vil Du tugte de vantro
og dem, som ej vil forstaa?

Vidt har Du tlakket paa Jorden,
var fredløs i Syd og Nord,
paa Landeveje, ved Altre
man fandt dine blodige Spor.

Tidt maatte med Livet Du bøde 
for Uretfærdigheds Dom,
paa Golgatha maatte Du bløde,
blev smidt paa Baalet i Rom.

Men frem af den rygende Aske, 
ud af de gabende Saar
dér spired’ de hvideste Lillier 
med Duft af en himmelsk Vaar.

Den trængte vidt over Verden, 
og hvor dens Pust naaede hen,
dér vaagned, hellige Frihed,
dit Navn til Live igjen.

Men Verden kendte Dig ikke,
tungt rugende Natten laa,
snart søgte Du Skjul blandt Klipper
og snart i Klosterets Vraa.

Snart sneg Du Dig ind ved Hove,
formummed’ Dig som Bajads, 
snart maatte ydmyg Du slibe
Domprovsternes Brilleglas.

Men, da det lysned i Øster,
og Verden atter fik Dag,
da sprængte Du Klostrets Porte, 
saa Verden skjalv ved det Brag.

— Du lagdes atter i Lænke,
til Tidernes Fylde kom,
snart maatte paa Skolens Bænke 
Du bygge det nye Rom.

Da tændtes ovre ved Seinen 
paany din luende Bavn,
da samledes dine Hære,
da jubledes atter dit Navn.

Paany blev Du overmandet, 
blev traadt af Herskernes Fod,
Du kunde ej rense Verden 
med Hænder pletted’ af Blod.

Nu væbner Du atter til Striden 
med Aandens luende Sværd
og spejder ud over Jorden:
Er nu Du Friheden værd?

O Frihed, hellige Frihed, 
forskudt i tusinde Aar,
sig, kommer Du snart med Svøben 
at rense din Tempelgaard?


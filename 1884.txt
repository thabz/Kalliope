KILDE:Teksten følger efter Holger Drachmann: <i>Dybe Strenge</i>, Gyldendalske Boghandels Forlag, Kbh., 1884.
DIGTER:drachmann
DATO:20171123
 

T:Til Emil og Anna Poulsen
F:Hvad længe jeg har pønset paa, hvad tidt jeg har til Side lagt
SIDE:ii

Hvad længe jeg har pønset paa, hvad tidt jeg har til Side lagt,
det sunder sig og samler sig og fører sig i festlig Dragt,
og ganger frem og banker paa og klarer saa sin Stemme,
    og rømmer sig og spørger, 
    om I monstro er hjemme?

Det holder denne Tale her, foruden Snirkler, Sving og Spring,
thi sligt, det véd, i Jeres Flus har mindre Kurs end Ingenting:
Jeg véd, det er lidt vanskeligt ind i Jert Hus at trænge,
    men er man først derinde, 
    saa bliver man der længel

Hil sidde I da, Mand og Viv, ved Disk og Dug, om Bord og Fad,
med Børneflok og Bogreol, ved Bog og Vugge lige glad,
med Hjærtet ungt og Sindet lyst og Haanden ubehandsket:
    Tak for det Haandslag, Venner! 
    det er dog ej forfransket.

Stolt troner Frankrigs gode Kunst; den ægte fik vort Hyldingsraab,
men I, saa lidt som jeg, er med at holde Skifting over Daab}
i Kunst og Liv en Afart gør kun Frankrig liden Ære:
    i Kunsten og i Livet 
    I To vil danske være!


Og jeg har set paa Scenen Dig, og hvad Du skabte dér som vort,
og jeg harset i Hjemmet Dig, og dér var Sminken strøget bort,
og strengest Kritiker var hun, som bedst dit Ansigt kendte —
    og sjeldnest var det Virak,
    hun for sin Afgud brændte.

Men hvad der sandt og sundt og dybt fra Sjælen kom, til Hjærtet gik,
det freded fast og ærligt hun, med eller mod hver Døgnkritik,
og sund som Du, med Kvindens Takt og lette, sikre Næmme,
    kun, hvad der var dit Eget, 
    gav hun sit Votums Stemme.

    Se, til et saadant Kunstnerhjem jeg kommer her med Digt og Sang,
og banker paa og lades ind og takker nu, som mangen Gang,
ja takker Jer for den Kritik, hvortil og jeg kan trænge: 
    slaa kun! — men anslaa, Venner,
    helst dog de dybe Strenge.

SEKTION:Store Mænd

T:Giuseppe Garibaldi
U:Dødshymne
U:1882 (Juni)
F:Giv, Gud, der satte Folk paa Frihedsvagt
SIDE:3-11

Giv, Gud, der satte Folk paa Frihedsvagt,
hvor »Frihed« snart er ens med noget Slemt — 
giv denne Læbe noget af den Magt,
han ejed, som til Kæmpe blev bestemt!
    Læg, Lærde, paa jer Vægt hans Ridderfærd 
    — den er nu snart for Pindekløvning glemt — 
    og vip ham op: Hans Vægt er dog nok værd
       en Hymne til Døds-Klokkens store Klemt.

---

Ring over den Ridder, du store Klokke, 
som støbtes af ædlest Metal!
end toner dit Ærts for de fylkede Flokke
med Ild bag den størknede Skal;
end svinger din Knevel, mod Væggen den slaar 
og fylder det drønende Rum,
    og Lydbølgen hen over Folkene gaar, 
    mens Krønikens Skribler staar stum.

Vi fatter ham ikke. Han fatted vel ej
sig selv, da han højest var steget,
men Friheden fandt ham en Dag paa sin Vej
og kaared hans Sværd til sit eget;
de gabed og maabed, Sligt var ikke sét,
det stred mod vor Tids Proportioner,
    men medens de maabed, var Underet skét:
    et Korstog mod Kors og mod Kroner.

Han kom og han kaldte; de fulgte, han sejred:
et »Æventyr«, — vel da, lad gaa!
men dengang han Værket med Festdagen fejred,
ej Kronen han satte derpaa,
den skænked han bort med fyrstelig Haand
— til Legetøj var han for stor —
    og gik saa, en Republikaner i Aand,
    til Øen at dyrke sin Jord.

---

Sig, Fremtid, hvad bebuder du 
for Verdens vide Lande?
Vort gamle Sekel luder nu
mod Jord med furet Pande;
det er saa træt, det er saa tungt, 
det tvivler om, at noget Ungt
    skal Byrden for det lette.

Det glemmer, at det selv sprang 
ud af svære Fødselsvaander,
det husker kun sit Kongeskrud
men ej de »frie Aander«;
en Kongerækkens Skaalsalut
det mindes vel, men ej det Krudt,
    som løfted det paa Tronen.

Gik alle Konger frem paa Rad 
i deres Magt og Vælde,
hvad havde Seklets Krønik-Blad 
om deres Daad at melde?
den Højhed avler Højsind ej,
og Smiger strør en blommet Vej
    til Magtens Fløjelssæde.

Nu staar der Ungt og Gammelt mod 
hinanden op i Skarer,
og Blod der strømme vil, ja Blod,
før Regningen de klarer;
men fra hvert sondret Lejrtelt 
endnu man hædre kan én Helt:
    den Gamle fra Caprera.

Han rummed Kongetanken 
bag sin Condottiere-Pande:
han rummed Folkets »fødte« Sag 
i alle Verdens Lande;
han fødtes af, han led for den,
han voksed med og stred for den:
    den sejred i hans Sejre.

Sig, Sekel, hvad du haaber vel 
af dem, som »gamle« bleve? 
Du kan slaa Enkeltmand ihjel: 
hans Sag, den skal nok leve; 
den lever Fejl og Fald tiltrods, 
den overlever Jer og os:
    den ligner Garibaldi.

---

Sært var de blanded’ de stride Strømme, 
    sært i hans Blod;
man kunde forskelligt hans Planer dømme, 
    men ikke hans Mod.

I Hytten »vor Fader«, paa Fyrsteborgen 
    »den Fusentast«! —
men Tanken om Folkenes Fremtidsmorgen 
    holdt han kun fast.

Hans Bøger var slette; hans Taler kunde
    faa Hjærtet rørt;
»Børn!« de begyndte; de endte saalunde: 
    »hold Krudtet tørt!«

Han elsked Kvinden — som Vikingen gjorde 
    i Hedenold;
hans Sjæl var under den røde Skjorte 
    kun lidet kold.

En Helt! — imod ham de Skønne dansed 
    med aaben Favn;
men blandt de mange staar palmekranset 
    <w>Anitas</w> Navn.

Han haded Præster — men holdt i Ære 
    de store Bud;
Kirkens Slave han vilde ej være, 
    men Barn af Gud.

Sit Folk han elsked; dets Gud han signed
    paa Sejrens Vej;
han elsked Dyr — kun deri ligned 
    sit Folk han ej.
    
Da sidst paa Øen en Fremmed havned 
    forslaget did,
da græd »Generalen«; et Barn han savned — 
    sit Gedekid.

---

Det klæder sig i Sorg, det store Folk, 
der griber let til Bøsse, let til Dolk,
imens det fylder Lampen for Guds Moder -
de lader hende sørge for hver Dag,
men ellers »sørge« det er ej en Sag 
for Verdens Kælebørn, Italiens Poder.

At rapse sig lidt Sukker hist og her,
det siger Intet; men des større Skær
af Glorie staar om ham, som aldrig rapsed, 
som tugted op med Jærnhaand dem til Mænd, 
som sendte for Profossens Haand dem hen — 
thi hvad biir der af Børn, som ej blev klapset?

De staar med Blikket hæftet mørkt mod Jord,
de fatter ej den Sorg, den er for stor —
saa fylder Øjet sine Døbefonte
og sprænger Vievand paa Slægtens Ar,
mens Læben dirrer ved det Skud, som bar 
sin Riffelkugle fejl paa Aspromonte.

Saa drøner Salverne ved Heltens Grav; 
der er ej nogen Sjæl, ej høj, ej lav, 
som ej har kunnet holde Sørgetalen:
    Den Ædleste, som leved i vor Tid —
    den Tapreste, som stred i nogen Strid — 
    Italiens Frelser — Frihedsgeneralen!

---

Men og fra de fjærneste Zoner, hvor Fanen han
    højt folded ud
og samled de Faa mod de Mange for Frihed, der
    sendes ham Bud;
og Alle paa Jorden, hvor ej Despotiet fik
    slukket hver Gnist,
om blot de kan tælle til To, har Besked om
    den Vældige vidst.

Saa vidt den magnetiske Traad over Verden sin 
    Staalkæde snor,
saa vidt vil der sænkes en Fane for Helten, som 
    stædtes til Jord;
han var jo den Strøm af de sælsomme Kiæfter, 
    der trodsende Sted
og Tid gennem Sindene for og rev Hjærterne 
    stormvakte med.

Det gik over Pampas’ de grønnende Bølger, hvor 
    Hesten er Skib,
hvor aldrig en Dampvogn har anspændt sin Lunge og 
    udstødt sit Pib;
det bar op ad Floder, hvor Solen biir ræd for 
    den skyggende Nat,
der ruger bag Urskovens favntykke Stammer og 
    Kæmpeblads Krat.

Han sejred paa Havet, paa Floden, paa Sletten — og 
    sejred han ej:
saa stod der et Blodspor saa vide, hvor Fjenderne 
    fulgte hans Vej;
Atlanterhavsbølgen har fulgt Condottieren og 
    fejret hans Dyst
og rullet hans Saga forud for ham selv til 
    hans Moderlands Kyst.

Dér flagred hans Kappe, den hvide, mens Rødskjorter 
    sprang paa hans Bud
og sletted med jægervant Bøsse hver østerrigsk 
    Blaabukse ud;
og Pavens Lakaj, Maccaroniens Konge, sit 
    Land maatte fly,
mens, baaren paa Hænder, mod Himlen steg Folke-
    Diktatorens Ry.

Hans Mærker staar blandt Appeninernes Kløfter, hvor 
    Aloen gror,
hvor Præster og Smaakonger rydded et Hi sig i 
    Bødlernes Spor;
hans Mærker gaar nordpaa, hvor Bildungs-Germanen bød 
    Frankrig Goddag;
han, Republikaneren, tog ved Loiren med
    Preussen et Tag.

Han staar som et Under fra fornstore Tider, et 
    straalende Spejl
af Racens fuldtvirkende Kræfter, af alle dens 
    Dyder og Fejl;
han staar som en Gaade for Tiden, der dækker med 
    Smaavitser helst
sin ormædte Sjæl, — en Naiv, som har Troen paa 
    Ur-Grunden frelst:

Paa Folkets og Folkenes Ret! — Han kan synes os
    fjærnt nu at staa,
men knalder et Skud for den Sag, som til Tusind gør 
    frygtløse Faa,
da ser vi med Haanden paa Sværdet en Mand under 
    Frontlinjens Flag:
det er Garibaldi, som rykker i Marken paa 
    Frihedens Dag!

T:Leon Gambetta (og vi selv)
U:Et Nytaars-Digt
U:1883
F:Tungt flytter Aaret frem den store Væv
SIDE:12-30

<nonum><right><small><i>This was a man</i></small></right></nonum>
<nonum><right><small>Shakspeare: Julius Cæsar. (V. Akt, V. Scene).</small></right></nonum>

Tungt flytter Aaret frem den store Væv; 
usynlig sætter Mestren sig til Sæde
og strækker Haanden ud og griber fat —
paany der formes skal et virket Klæde;
i Takt til Uhret skifter Dag med Nat,
i Takt vi hører Foden Skamlen træde,
mens Skytten jager og mens Spolen snurrer; 
og om vi jubler, græder eller knurrer,
vi kan for Traadens Krydsning Intet raade, 
vi selv er Islæt kun i Mestrens Haand —

    og Billedet er Mestrens Væver-Gaade.

Rundtom i det uhyre Værksteds Rum 
blir ophængt Gobeliners Billedrække, 
som aarlig øges; men fra denne Sum 
vil Aarene bestandig Dele trække;
de vævede Tapeter skifter om
for Smagens, Modens, Lunets, Livets Dom;
kun de, der kraftigst »staar« i Stof og Farver,
kun de, der ejer i sig selv en Magt
at trodse Tiden med, biir ikke bragt
den haarde Tid i Offer. Tiders Mænd 
der er, i hvem vort Ideal vi ære,
mens Time skyller over Time hen: —
    de Billeder, dem lader Døden være!

Og der er et, fra Væven nys udgaaet, 
ophængt paa Hædersplads, i første Række, 
<w>Léon Gambetta</w>, som han gik og stod. 
Et Folk i Sorg nu knæler ved dets Fod, 
mens Florets Flige Trikoloren dække -
    bag Floret pibler Frankrigs Hjærteblod.

Et Folk i Sorg! — hvordan; en Konge død? 
et Nederlag, totalt, for Galliens Sønner?
Statsbankerot, hvorunder Landet stønner? -
    er der en saadan stor og fælles Nød?
Har Kansleren ved Spree paany udstrakt 
sin Jærnhaand over Rhinens gulgraa Bølge?
Er med hans Horder Landfarsot i Pagt,
er Brand og Mord v. Moltkes Mandstugt-Følge?
Er Hr. Gambettas »Borger-Død« et Tab,
som kan faa Frankrigs Hjærte til at bløde,
mens Høj og Lav ved Baaren giver Møde —
    selv Krigsministren med sin høje Stab?

Der er ej nylig nogen Konge død
— forgæves »Tronen« paa sit Purpur venter — 
Finansielt har endnu det ej Nød,
man svarer endnu Skat og hæver Renter;
et Nederlag? ja, saadan maa man nævne
det Tab, som Landet led Sylvesternat,
da Dødens Jærnhaand med et Greb tog fat
    og knuste Frankrigs største Kraft og Evne.

---

De stirrer frem mod os, de kendte Træk:
se, hvad en blodløs Tid endnu formaar
at lægge i sit Aftryk! Skæg og Haar, 
omend af Arbejds-Vintrens Rimfrost mærket,
indrammer frodigt Smedepandens Knuder,
bag hvilken Viljen holder evig Vaar;
en Sommer-Teint, af Øjets Ild forstærket, 
ombølger Kindens mejslet runde Puder: 
Paun og Vulkan i Bronce sammengydt.
Ja, her er Blod i disse Aarer flydt,
Arbejder-Blod, som ej til Jærnkur trænger; 
og disse Træk er ikke Livets længer!
Historien bøjer Bladets hvide Rand
og føjer til i Marginen den Linje:
Léon Gambetta død. <w>Han var en Mand.</w><note>Mand.] Mand</note>

Han var en Mand, af dem, som Seklet sender 
kun sparsomt frem, at røgte Seklets Bud,
en Mand, som gav af fulde, runde Hænder 
sit Pund, sit Hersker-Pund, for Folket ud; 
de sorte Skygger fra et gravdømt Vælde, 
de kunde sværte ham med Hadets Sod,
og Mobben slaa til ham med Avinds Nælde:
Sligt ænsed ej Titanens stærke Hud;
de Pletter, som en Grav-Rust paa ham satte,
de Stænk, som fløj mod ham fra Gadens Skarn,
Alt tilgav han; selv kunde bedst han fatte
det Had — han var jo Frankrigs »bedste« Barn.

Tilbede Konger — i hvis Glans man soler 
sit eget kranke Jeg, det kan man let; 
tilbede Massen, paa hvis Haand man stoler, 
naar Magten kaarer selv sit Jeg til Ret:
det Hyldestraab er tidt og nemt udbragt; 
men give al sin Tillid til den Ene,
der, selv et P"olkets Barn, er Folkets Magt,
    sligt Syn er sjældent paa en Folke-Scene -
    dog ogsaa den Tribut blev ham erlagt

Thi hvem har fulgt til Jorden denne Mand, 
hvis ikke det var »Frankrig«, hele Folket;
ej Frankrig, som blev bragt til Faldets Rand 
af den, hvis Ret Kardætscherne fortolked;
ej Frankrig, som er kun en skimlet Gaade, 
en Hieroglyf om Magten af »Guds Naade«;
ej Frankrig, som i Nød og Vanvid blandet 
Petroleumsfaklen svinger over Landet — 
nej, Frankrig under Trikolorkokarden,
    et Folk paa Fremskridts Post i Borger-Garden.

---

Han var en Mand, den bedste Søn i Landet 
af denne Moder, hvem han skænked Alt,
til hvem hans Kærlighed var ren, ublandet
som Genueserbugtens havblaa Salt;
til denne Moders Gunst hans Ungdom bejled,
da Lidenskaben flammed af hans Mund,
for hende har han kæmpet, sejret, fejlet,
hun fik hans Dødssuk i hans sidste Stund;
til Gengæld gav hun ham en Vægt at bære,
en Atlas-Vægt, som fordred helt en Mand, 
og nys hun viste ham den sidste Ære:
    at sørge for ham med sit hele Land.

Der sad det Atlas-Hoved paa hans Skuldre,
som Bismarck frygted — om han kender Frygt —;
og bag hans Stemme, kunde den end buldre,
en Resonansbund laa af Verdenskløgt;
ej var han Udvalgs-Sliddets Nøddeknækker,
men <w>Skaber</w> var han af en Folke-Aand.
»Nu tordner Jupiter!« — i Salens Rækker
    det lød, naar han til Lyd slog ud med Haand.

De hørte denne Stemme, som man hører 
tilsøs, ombord, Chef-Kommandørens Ord; 
født var han fra sin Moders Liv til Fører,
en Hersker, som paa Herskerkaldet tror; 
Fritænkeren, hvem skumle Præster spotted, 
mod hvem sig Pøblen, vildledt, sammenrotted 
som mod en madkær, magtbesat Tyran,
han troede paa sit Folk, dets Kraft, dets Mod, 
dets Evne til at give Sonebod
for Slægtens Tvivl og Last. Han var en Mand.

Ja sandelig, han var en Mand som Faa.
Stort saa’ han paa sit Folk, sin Tid, sig selv;
af Ungdomsbrusets stride Gærings-Elv 
han tugted op sig til et <w>Maal</w> at naa. 
Fra Utopiers Verdner rev han løs
sit Skarpsyns Blik; mod <w>Verden</w> han det retted,
og mens alt Krimskrams lian paa Tavlen sletted 
og efterskrev med fast og myndig Haand,
hvad Loven fordred — saa var dog hans Aand
et Kærligheds Asyl: han glemte aldrig
    de Stakler, som i Krogen sad og frøs.

---

Han var den største Kraft, som Frankrig ejed. 
Som ene Mand Armeer op han vejed;
Armeer stamped han af Jorden frem,
at kæmpe og at dø for Hus og Hjem;
han var en Løve, som med Løvemod
sig stemmed imod Nederlagets Flod
og stævned Strømmen — til han kunde lære
    sit slagne Folk at slaas og dø med Ære.

Han var — som Sokrates — en »god Soldat«. 
Soldat, javel, men ikke »Militær«;
han saa’ i Folket ej Lansknægtes Hær,
han saa’ et <w>Folk</w> i <w>Vaaben</w>, og han troede
paa denne Hær; — derpaa hans Magt beroede.
Man dømmer for og mod; men over Alt, 
hvad om hans Diktatur er vidt fortalt,
staar lysende hans <w>Friheds</w> <w>Værn</w> og <w>Vagt</w> -

derpaa beror Gambettas største Magt.

---

=Den= gav hans Fantasi de brede Vinger, 
som Shakspeare, Milton, Byron, Hugo har: 
de Slagfjær var det, som hans Stemme bar 
vidt, som naar Notredamens Klokker ringer; 
=den= drøned i hans Lungers hvalte Bur,
=den= skingred i hans Strubes Bronce-Lur, 
=den= funkled i hans ene Odins-Øje,
=den= kunde sprænge Slaa og vælte Mur:
    for =den= vil Saga stumt sit Hoved bøje.

Og det er =den=, som i Berlin man frygter, 
i Moskwa, Wien, i Rom, St. Petersborg, 
hvergang det trækker op med Seine-Rygter o
g volder Konger, Czar og Kejser Sorg; 
=den= er det, som Evropas unge Jord
vil suge ind igennem alle Porer,
=den= spirer overalt i Syd og Nord —
    hvor man ej bare over Pjank sig morer.

Det er ej denne »Hydra«, vidt og bredt 
en Bussemand for Børn og gamle Koner,
hvor Folk fornøjer sig og har det fedt
og godt i Skærm og Ly af gamle Troner; 
det er ej Mord og Brand og Herrefærd
af Demagoger og. af Lazaroner — 
    det er en Magt: i Skeden gemt <!-- Jeg gætter. "gem" i PDF -->
    der løftes under Folkets Hymne.<!-- Jeg gætter. "Hym" i PDF -->

Det =store=, =brede= Borgerskab gør Vej
for dette Sværd-Symbol, som Slægter dyrke;
det drages ikke ud: behøves ej,
trygt hviler det, kendt med sin egen Styrke. 
Løft højt for Fyrste eller Præsident
det gyldne Greb, af Alle sét og kendt — 
det blinker manende med Friheds-Syner;
    men ve, ja vel naar engang Klingen lyner!

Ve Despotiet, Herrerne deroppe,
som lægger sig paa Privilegiers Puder
og sér paa Folket ned fra Skyers Toppe,
»født« til at herske som Olympens Guder; 
ve disse Guder! — lad dem se sig for,
at ikke Herligheden brat forsvinder. 
Frihedens Gud er =en=; hans Vagt er =vor=,
    vi er hans Borgerskab, Trældommens Fjender.

Ve Despotiet, Herrerne dernede
fra Gadens Smuds — om det er selvforskyldt, 
om Dovenskab og Last har bygget Rede
og flasket op _King Mob_ i Niddets Byldt;
ve denne »Konge«, pønser han paa Krig, 
paa Nævens Privilegiums-Magt alene:
det brede Borgerskab staar paa hans Lig 
    og jorder Mobben under Gadens Stene.

Det store Borgerskab, de brede Lag,
aflejret. geologisk, af Kulturen,
hvis Liv er som en fortsat Arbejdsdag,
som nødig løber Panden imod Muren,
som føder hine Guder højt paa Toppen,
som giver dagligt Brød — og Tugt — til Mobben,
som Verdens Kredsløb ved sin Flid betinger,
hvem Videnskab og Kunster laaner Vinger, 
som længe, sejgt, sig lader Alting byde, 
hvem dog tilsidst Extremerne maa lyde — 
det brede »Mellemlag«, det er Soldat, 
Lovgiver, Arbejdsmand i Tidens =Stat=,
    en blandt Historiens sundeste og stærke: 

=det= bærer nu Léon Gambettas Mærke.

---

Der falder Glimt fra dette Ligtogs Fakler
saa viden om. Hans Lig gør ej Mirakler, 
hans Liv har næsten sét Mirakler gjort.
Nu er han gjemt dér bag den store Port, 
de fine Folk gik hjem og de smaa Stakler, 
den sidste drejed hist bag Hjørnet om;
        Pladsen er tom.
Der falder Glimt paa os fra Følgets Faklen

Paa =os=, som sidder her højt op mod Nord. 
Vi har jo ogsaa stedet ham til Jord,
han var jo blandt vor Ungdoms Idealel,
og vi har vandret i hans Løve-Spor —
som Mus, javist} dog var vor Ungdoms Drøm 
at følge ham i Kampens stærke Strøm; —
    den Strøm er sivet ud i smaa Kanaler.

Vi rødmer; og med Rette. Hvilket Syn, 
dengang i Kreds vort Øje fanged Lyn,
naar Bladet bragte os Gambettas Taler.
Hvor var der Haab, Begejstring, Jubel, Trods
og Løvemod; — hvem skulde se paa os, 
   at vi gaar rundt endnu med Løvehaler?

Dog var det os — og vi var unge da — 
som raabte højt og kækt et dansk Hurra
for den Gambetta, som sin Landstorm rejste;
da var det, vore Gamle sammen slog
de valne Hænder: han var »Demagog«,
og kun som =saadan= Frankrigs Flag han hejste!

Nu har de sadlet om. Han er jo død
og skrinlagt, nu har det ej nogen Nød — 
paa Mindets Eng kan Løver frit man tøjre;
nu har hvert Blad, som røber lidt bon ton, 
rejst ogsaa ham et Mindets Pantheon —
    man taler om en Sølvkrans fra vort »Højre«.

Ja spotte kan vi; det har vi ej glemt,
og det er snart det Hele, vi har lært os,
og det er i det Hele taget nemt,
og det har ingensinde faldet svært os;
men i vor Spot der sidder som en Braad,
den vender dybt sin Spids imod vort Hjærte,
den stikker, gør den; vi er nær ved Graad —
    med Vittighed vi dulmer Saarets Smærte.

Vi spotter vore fri Institutioner,
at de kom over os i saadan Snup,
vi spotter vore Grever og Baroner,
at ej de gør en Gang et rigtigt »Kup«;
vi spotter vore Bønder, at de lader 
sig træde paa af hver en Herremand,
vi spotter København, at paa dens Gader 
    vi ej en Gadekamp kan faa istand.

Vi spotter dem, som har vor Grundlov givet,
vi spotter dem, som vil den fra os tage,
vi vil nok værge den — men, Kamp for Livet? 
det var jo Spot og Spe, nej Død og Plage!
skønt vi er halvt en Invalid, en »Krüppel«,
saa har vi dog til Spot saa stor en Trang,
at vi gør Nar ad dem, som faldt ved Dübbel,
    og dem, som vil derover næste Gang.

Hvor ender Sligt? Ja, Svaret er kun et; — 
alt sidder nederst vi paa Skolens Bænke, 
men vi har valgt det Motto: »Lige fedt, 
hvad saa de store Drenge om os tænke!«
Nuvel, ad Bakken ned i Lunte kør vi, 
vi vil ej høre, føle eller se:
saa lad os æde, drikke da og le
    og glemme Sorgen - thi imorgen dør vil:

---

Men om saa var: en Død kan være skøn.
Man bør ej slutte ved et Ædegilde
til Sangens Toner: »Skoven er saa grøn«, 
hvad eller »der er Sjov ved Kirstens Kilde«.
Hvorfor ej heller, =Messieurs= Herremænd, 
jer gamle Fane frem og Sværd fra Lænd
og hugge Borgerskab og Bønder sammen? — 
    det var dog mere Fryd og større Gammen.

Hvorfor ej skyde lidt paa Folket heller
og jage »Thinget« hjem fra Kristiansborg,
og derpaa lægge an en Landesorg,
som fra jert Gods til Hessen-Kassel gælder?
hvorfor ej rejse Holstens Ridderskab
og piske os med gode Brændenælder 
og hænge hver en journalistisk Flab,
    som altfor vindigt i Avisen spræller?

Hvorfor ej skænke os til Czaren straks?
— vi har dog ingen Nihilister blandt os,
om og ved sidste Valg vi i en Slags 
anstukken Tilstand hist og her befandt os;
hvorfor ej dele halvt med Oskar og
med Bismarck — saa var der jo Ende paa ’et;
det falder straks lidt tungt maaske; og dog,
    hvem véd? Saa var jo Krisen overstaaet.

Naturligvis blev Godserne som før,
med Majorat og Stamhus og de Dele,
i =eders= Slægter. Naadens aabne Dør
var svensk og tysk blot — det var jo det Hele;
en slig »Omvæltning« kunde I vel taale, — 
det danske Korn, som I er opfødt paa,
det kan sig sikkert nok med Sverigs maale
    og selv i Tyskland sig en Køber faa.

Hvad eller — hvorfor ej, I =sejge Bønder=,
som staar saa støt og fast i Thingets Sal
og ler ad hver politisk grøn Begynder,
der varer ad Jer ... nu velan, saa tal!
Tal ud, i Fremtids Stor-Syns Navn! nævn Ordet:
Et enigt Skandinaviens Republik!
slaa ikke Knips bestandig under Bordet —
    om I Forlov af Førerskabet fik.

I har en Medskyld — glem det ej — at bære; 
den tynger Jer, vi véd det Alle godt:
I skulde værne hele Folkets Ære,
dertil blev I kaldt ind paa Kongens Slot.
I værner om en =Stand= — nuvel, den trænger
til Skærm mod Overgreb af Herremænd,
men =Folkets=, Danmarks Flag faar dybe Flænger
    og Holger Danske — ja han sover end.

En Langhalmstærskning være kan nødvendig
— de »Fødte« har jo ogsaa Plejl i Haand — 
men disse Slag om, hvem der mest behændig 
kan »slaa et Slag« — de lammer Folkets Aand.
Det Hele skal ej være blødt og yndigt,
et enigt Fælles-Sukkerkogeri:
vel sandt! men, slaa sit Land itu, er syndigt,
    og Medskyld i den Lands-Synd, det har _I_.

Husk, vi er modne Mænd nu, som skal lære 
det næste Slægtled op i Borger-Sind; —
hvor skal vel Slægtens Baad for Vinden bære,
naar der skal krydses stadig bi de Vind? 
Hollænder-Skuden ligner vi, den gamle,
som med Forbandelsen om Spejl og Stavn 
i Blinde maa sig over Havet famle
    og har ej Flag, Kompas — og ingen Havn.

---

Ak, det er Digtersyner l vil I sige.
Maaske: men Syn for Sagn vi ville faa
den Dag — hvem véd hvor snart — da Danmarks Rige
for Kævlets Kræftbyld kunde ej bestaa. 
Et ydre Stød kan heles, men det indre
jævnt væskende, betændte Tvedragts Saar
vil spotte Lægens Kunst og Helsen hindre —
    spørg kun den Læge, som sit Kald forstaar!

Spørg ham, Léon Gambetta. Lad hans Minde
— mens end de Bedste blandt os tænker =stort= -
lad det kun tromme mod vor Ørehinde,
til vi faar op vort Slægtleds Regnskab gjort.
Med Vaaben faar vi aldrig Tingen klaret, 
dertil er vi for jævne danske Mænd;
saa maa vi række Haand mod Haanden hen:
    =Forsoning= maa vi ville — det er Svaret.

Hvem skal begynde? Spørger vi derom, 
saa sker det aldrig. Har du Hjærte, kom! 
og elsker du dit Land: vær ikke bange.
Er du af Adel, da kom tvende Gange,
og er du Bonde, Landets Muld og Kærne,
da søg dig selv mod den Beskyldning værne: 
    Du klæber altfor meget ved dit Muld.

Giv, som hin store Franskmand, af en fuld 
forsonlig Haand, hvad Hjærtet byder give:
    Glem Parlamentarismens Naalestik,
    den lille Statskunsts Kradsuld-Mekanik,
    søg Landets Flag med Mandens stolte Blik —
    
    saa er Gambettas Aand hos os ilive.

Og har du, Bonde, skønt din Sans er sund,
din Tanke klar, din Haand af Arbejd adlet — 
har du sat Oldtids Drageskib paa Grund
af Harm, fordi din Færd som »plump« blev dadlet,
har du, af Junkertrykket haardt belastet,
i Mod-Tryks Krigen ind dit Opbud kastet,
beredt at føre denne Krig »til Ende«;
og vil I, Herremænd, bestandig vende
det skæve Blik mod P"olkets bedste Eje,
beredte til ad Lovens Smugler-Veje
    at snappe os en Dag vor Grundlov bort: 
    saa sig det, sig det klart, brutalt og kort!

Da maa »vi Andre« som én Mand os samle, 
da maa vi frem for Danmarks Fælles-Sag, 
da tør vi ej tvivlraadig længer famle —
    da danner vi Gambettas »brede Lag«.

Da gaar det op i store, lyse Drag
for Handelsmanden bag hans Pult og Bod, 
for Arbejdsmanden, om kun Fod for Fod
sit Brød han vinder under ærlig Sliden,
for hver Student, hver Kunstner, stor og liden,
for Videnskabens Talsmand og Forkynder,
for dig, for mig, et Menneske, en Synder,
men trods al Brist og Synd en =Patriot=:
da gaar det op for os, de »nye Lag«,
at Danmarks Sag er =Kærlighedens= Sag, 
at Danmarks Politik ej saa tør drives,
    at den biir Folkets Herre og Despot.

Da vil vi sige til den unge Slægt:
Vort Land er lidet: elsk det desto mere; 
vort Land er udsat: læg paa Værnet Vægt;
af Faa vil Mod og Mandstugt danne Flere;
øv Jer i Vaaben, Sligt gør Slægten sund,
drøm ej om Krig, men frygt den endnu mindre; 
vi staar paa Danmarks, paa vor Moders Grund:
    ve os, kan ej vort Blik ved hendes tindre!

Elsk hendes Mangler; dan dem, skaansomt, om 
ved bedre Viden til Fuldkommenheder;
frygt hver en kunstig indført fremmed Dom,
der vil slaa op sig til vor Moders Leder,
men frygt ej for at holde op som Spejl 
de »Bedstes« Liv i Verdens store Lande:
    lad hende sætte under det sit Segl,
    og tryk til Tak et Kys paa hendes Pande.

Den er nu furet^ak, hun er ej ung,
hun er ej glad, den haardterfarne Kvinde;
skal hendes Aften gøres dobbelt tung, 
fordi vi ej et =Samlings-Ord= kan finde?
Vi maa i Orden! lad de »nye« Lag,
de »brede« Lag, med Kærlighed til Mærke 
    tæt fylkes omkring Danmarks gamle Flag:
 
saa dør vi ej — thi det gør ej de =Stærke=.
 
T:Grundtvigs Hundredaarsdag
F:Her, hvor de store
SIDE:31-40

<nonum><center><small>Hollandske Kyst. Vlissingen; Septbr. 83.</small></center></nonum>

Her, hvor de store 
Floder falder i Havet,
førende med sig
en Flaade af Skibe,
de store, brede,
rige Vandveje,
der øger Oceanets
vældige Kredsløb —
her vil jeg digte Barden hans Drapa

Nedad Floden
stævner en Fuldrigger, 
Kølen dybt i det Skjulte, 
Flaget højt mod Himlen, 
Kurs mod Havet
det uendelige;
en Flaade følger
af Schuyter og Pinker.
Pramme og Lægtere, 
Kuffer og Tjalker, 
Tjenere under
den store Handelsdrift, 
Følgesvende
for Fuldriggeren.

Da Havet er naaet,
løfter Skibet
for Brisens Aande 
de hvide Sejlvinger; 
Skibet løftes
paa Dønningens Bredryg, 
bort det glider
mod fremmede Verdner — 
Kuffer og Tjalker, 
Schuyter og Pinker,
hele det tjenende 
Fladbunds-Følge, 
standser ved Tærsklen, 
tør ikke følge.

Men end i Natten, 
da Disen falder,
skimtes derude
som en lysende Gnist 
i Mands Hjærne
Skibslanternen
den roligt brændende; 
det er det store
Skib, der skrider
sin Kæmpegang over 
Dybdernes Verden — 
og Følget paa Floden 
rokker og nikker
i Takt til Ebbens 
faldende Bølger:
Hil dig, Høvding!

---

Han var af Legem
som Egen i Skoven,
men ingen Træmand,
der =staar= kun paa Stedet; 
lige til Grænsen
for Afsind gæred 
Drifter og Syner, 
stærke, dunkle,
dybe, sælsomme,
i Kæmpens ynglinge- 
friske Hjærte.

Var der end Taager: 
nuvel, man kan leve
hjærtevarm, bårnefro
og dog som Mand
i Taagens Verden;
nu raabes med: Klarhed!
som Rejer paa Gaden — 
men hvem sér klart? 
mon de, som fryser?

Triste, blodarme
smaa Filosofer,
der presser en syrlig 
Drik af Visdommens
græs-grønne Druer: 
vent, til de modnes,
hvad eller gør som
den Gamle, der brygged 
jævngod Most af
Folkets egen 
duftende Æblegaard.

---

Han var en Tænker,
som Luther var det;
Pindehuggerne
skød han til Side
og planted sin brede 
Pegefinger
paa Folkesprogets 
levende Bogstav: 
Ordet er Livet!

Som Præst, som Gransker, 
som Digter var han,
hvad nu fast synes
en Borgstu’ Fabel;
nu spidses Pennen,
og Ordet sigtes, 
mens Læben snærpes 
sursød-bitter:
=hans= Bonde-Læbe
lod Ordet flyde,
og Pennen dansed, 
mens Guder og Helte,
hedenske, kristne,
Alfer og Nisser,
bidende Slagord
fra Sagatiden,
Profetier
fra Testamentet,
spøgende, lune 
Legestu’ Løjer 
dansed med Pennen
tilbage til mit Land:
Velsignede Du!
lidet som Du er,
sønderrevet af Havet, 
sønderrevet af Fjendens Haand,
sønderrevet snart af dig selv -
velsignede Du!
Taaren staar i Øjet,
naar jeg tænker paa din Fremtid -
blød, yppig, bøjelig,
sart som en Jomfru,
der, krænket af Voldsmand, 
sønderriver sit eget dejlige Bryst.

Han elsked dig,
den gamle Barde,
der elsked Kvinden 
som han elsked Gud;
Ingen har sagt dig 
sit Livs Kærlighed
i saa varme, store, 
mildtbevægede, 
stoltmanende
Ord, som =han=.

Derfor vil du mindes 
ham længe, længe.
Kvinden elsker ikke
de kolde, klare,
slebne, aaleglatte
Mænd med Tvivl i Hjærtet.
Falde kan hun
for deres Kunster,
men hun hader sin Forfører 
selv under hans Favntag.

Ejheller hun elsker
den plumpe Bejler,
der bøjer hendes Vilje 
ved at sulte hende ud, 
medens han viser hende
de fyldte Fade
i hans eget Hus.
Kvinden vil have Hjærtet; —
=han= havde Hjærte.

Og fremfor Alt:
i hvad han saa’,
i hvad han granskende, 
troende, digtende
viste frem for sit Land
som sin Sjæls Foster: 
    hans Syn var =stort=.
Stort han saa’

paa Nyt, paa Gammelt;
hans Liv blev ført
— under Ungdommens Kamp,
Manddommens Virken,
Oldingens Hæder —
bredt, lyst og rigt.
Nu kløver vi vor Bøgeskov til Pindebrænde
    Hil Egen, som staar 
uanfægtet gennem Tiden 
med Træ i sig
til en Fuldrigger1
 
T:Martin Luther
U:1883. (Novbr.)
F:Hvad er det for en vældig Flod
SIDE:41-47

I.

Hvad er det for en vældig Flod, 
som breder sig, som Fod for Fod
— idet dens Vælde gi’r den Mod — 
højt op ad Kirkens Sokkelstene stiger? 
og hvad er det for djærve Mænd,
med Ild i Blik, med Sværd ved Lænd, 
som strækker Haanden ud i Spænd
og maaler prøvende, hvor Strømmen stiger? -

Hvad er det for en mægtig Flok,
med kødfuld Kind og sparsom Lok,
med Elfenbenets Hyrdestok
i Haanden, der knap knyttes kan for Ringe?
ja, hvad er det for Verdensmagt,
der trækker stolt paa Kirkevagt,
og giver stolt paa Strømmen Agt,
og smiler, naar dens Hvirvel skyder Ringe?

Hvad er det for en Markeds-Tid,
hvor Kirken tigger Hvid paa Hvid 
af Borgermandens sure Flid,
og kan dog ej faa tigget Dyngen sammen? 
hvad er det for en Alvors-Stund,
hvor Riddersmandens Støverhund
i Skoven gaar med slatten Mund,
mens Ridderen med Munken gaar tilsammen? -

Hvad er det for en Luftning sær, 
hvori der spores Lud og Gær,
hvori det lugter fjærnt og nær
som hos en Bager, hos en Sæbesyder?
hvad er det for en modig Krop,
som slaar en ny Slags Grovtbrød op,
men vasker først, fra Taa til Top,
sig ren, mens Badevandet stedse syder? 


II.

Han tog sig et Bad i den hellige Skrift, 
saa stod han ren til den store Bedrift — 
saa stor, at den næppe kan fattes:
det vældige Tempel med fjældhøjt Kor, 
hvis Hvælvinger spænder den halve Jord, 
hvis Menighed dybt paa dets Almagt tror
    det skal af et andet erstattes!

Han slog paa dets Porte sit Grovtbrød op; 
det fo’r som et Slag gennem Mængdens Krop -
dér stod nu hans »Theses« at læse:
de læste med Haanden af Angst paa Bag; 
de læste, den første, den anden Dag,
da blev der en Jubel, et tordnende Brag —
    men Tetzel pudsed sin Næse.

I Vatikanet de fik en Skræk, 
thi Leos Kasser var tomme;
St. Peders Stol skal ha’ nyt Betræk, 
det koster i dyre Domme;
det koster at flikke de gamle Ruiner,
det koster at klæde de ny Konkubiner,
    det koster til Virak og Røgelse: 
    tvi dette sachsiske Spøgelsel — 
    Leo, vor Tid er vel omme?

Men Leo han sad i sin Stol og lo:
    Ej ej, min Tro,
den Munk han er ej af de bange!
Vi give kun Stunder: han løber sig træt; 
saa trækker paany vi de Fisk i Dræt —
    St. Peder forstaar dem at fange1

Fra Munken en Skrivelse Paven faar, 
da smiler den hellige Fader:
Saaledes bestandig i Verden det gaar,
først klapper — saa klipper man sine Faar; 
Munkene kævles — Kirken bestaar,


III.

De brødes i Dage, de sloges i ti, 
    de fægted i fjorten tillige,
men hvem der gik af med Sejren udi
    det Slag - det var svært at sige.

Hr. Eck han er sig saa lærd en Mand,
    han kan sine Finter paa Remse,
skarp er hans Tunge, stærk hans Forstand, 
    og han stikker saa hvast som en Bremse.

Han kan Scholastiken paa Fingrene ti,
    paa Langemand, Guldbrand og Tommel,
han pløjer og harver et helt Litani,
    og eaar efter med Svadaens Trommel.

Det hagler med Aflad, det lyner med Bod, 
    og saa kommer Skærsildens Torden,
han støder med Arm og parerer med Fod, 
    saa Sveden ham damper af Skjorten.

Han er som den romerske Kirke selv, 
    velnæret, velbygget, vægtig;
hans Røst er et Orgel i Brystkassens Hvælv, 
    han er mandig og myndig og mægtig. —

Dér staar Broder Martin, et duvende Vrag, 
    af Faster og Spægelser hærget;
det er, som den Anden skal slaa ham i Kvag -
    men saa løfter i Haanden han Værget.

Han slaar som en Kæmpe, han slaar som en Mand -
    han véd næppe selv, hvor han rammer,
han véd, at han kløver en romersk Forstand -
    men hans =egen= faar blodrøde Skrammer.

=Hvor= dybe, han véd ej; langt mindre han ser,
    af hvad og hvordan de skal læges;
da gløder en Gnist i hans bævende Ler:
    han véd, det er Slut med at spæges.

Og som de nu skifter i Munddysten Hug, 
    han hører — og lytter til Tonen -:
det ringer derud gennem Domkirkens Glug 

    det ringer til Reformationen.


IV.

Op, alle Mænd, som Gud har skabt, 
ja skabt dem i sit Billed!
Vi giver ej for Satan tabt,
om nu han frem sig stilled —
om klædt i Kirkens Skrud han stod 
og logred med sin Hale:
vi trodser ham, vi staar ham mod,
    os skal han faa i Tale!

Klemt højt med Taarnets Klokkemalm,
ring ind en dagfrisk Morgen!
I Wittenberg ej tærskes Halm,
som hist paa Roma-Borgen —
i Vatikanets Højenloft
de skærer deres Penne:
men her staar Mænd i Panser-Koft,
    os skal de lære kende!

Kanonisk Ret og Kætter-Bul,
de skræmmer ej den Stærke,
han drives ej af Staal, af Guld,
af Band fra Fanens Mærke;
hans Ret er ham Guds frie Ord,
den Ret kan Hvermand have — 
nu kaster Handsken vi paa Jord
    mod Romas lede Pave!

Han taled stolt, og stolt han stod 
i Læsemester Koften,
han bar ej Sporer paa sin Fod, 
han bar ej Sværd ved Hoften:
i Brystet bar han Folkets Tro,
og Bondens Kraft i Armen,
dybt, som hans lyse Øjne to, 
    laa Barnet gemt i Barmen.
    
Ved Baalet stod den stærke Mand,
i Haanden klemt en Rulle:
den vied ham til Baal og Brand,
den pavelige Bulle;
men Luens Fingre spændte den, 
ej Snor, ej Segl de levned,
og Martin Luther brændte den —

    og Johan Huss var hævnet!

 
T:Beethoven
U:(Niende Symfoni)
F:
SIDE:48-65

<nonum><wrap><small>Aaben Strand. Et Næs skyder sig frem i Havet og overskylles af Braadsøerne; en Mand ses kæmpende i en ussel lille Baad med Søerne; langt ude stikker Masten af et Vrag i Vejret. Himlen er overtrukket af tætte, mørke Skyer, der strækker sig lagvis ned efter imod Hori  sonten og blot levner en klar, kold Lysstribe yderst ude, hvor Hav skiller sig fra Luft. Strandfuglene skriger.</small></wrap></nonum>

Strandfuglene:
Hu—i! hu- i!
Det er Fiskevejrs Fart,
det er Luftgymnastik af en Dædalus-Art;
først ned gennem Dalen, saa Hop! over Toppen — 
det er heldigt for os, vi har Vinger paa Kroppen! 
Den Gamle han skummer og raser idag,
og dog har han faaet til Frokost et Vrag: 
Grib os, du Gamle! — Jo pyt, jo pyt;
Du biir for Desserten til Middagen snydt!

En ærværdig Maage:
Fandens til Unger! De kror sig, de Smaa, 
saa snart de kan Volter paa Slapline slaa:
Fik Jer den Gamle først fat engang —
Ja Gu' blev der Slut paa den kæphøje Sang!

Fiskeørnen: 
Stærke Sving!
Hvile paa Flugten; med Fødderne strakte;
hvem vil Forældrenes Lærdom foragte? 
Øjet mod Dybet, Vingen mod Sky: 
Kunsten at flyve biir altid ny!

Albatrossen:
Naar der er langt fra Land: fra Skær og Klipper, 
men og fra Havn, hvortil Du trygt kan ty — 
naar ingensteds dit Blik kan øjne Ly,
naar Styrken slappes, naar din Evne glipper
hvad gør Du da? —
Har ej en Fond fra Hvilen op Du sparet,
som =han=, hvis Nøddeskal paa Bølgen vipper —
ja, Flyver, da blir Du mig skyldig Svaret!
Der er en Magt, hvis Favntag ej Dig slipper: 
Du kender den. Spørg ej, hvor den kom fra!

Stormen.
Væk — væk — væk!
Her er susende Vind i Pose og Sæk; 
her er Pauker og Piber, Basuner og Bas, 
Klokker af Glas,
Hakkebræt, Giger og Harpe —
her er Hvin, af de skærende, skarpe!
er er Dødningedans
tillands og tilvands;
her er Stormen med Spillemænd ude — 
vi var sidst ved den stejlede Skude.

Den er brækket og knækket og brudt i sin Rad.
Da den skilte sig ad,
gav vi »Touche« den, af Træ og af Messing; 
og den vred sig i Vellyst — i Vaande kanske -
det var sært nok at se —
og saa sank den med Rejling og Essing.

Braadsøerne:
Haardt mod Haardt!
det Motto var vort
fra det gryende Tidevands Mørke;
Slag mod Slag l
fra den glødende Dag,
da Jorden fik Bugvrid af Tørke;
Fatum rejser sig kæmpestor
op fra det Hav, som kan sluge den Jord, 
der steg af de vigende Vande:
Aldrig han lo, ejheller han græd — 
Hvalen flygter for Fatum ræd,
naar han viser den iskolde Pande.

Stemme fra Havet: 
Ingen har set mig,
Alle kender mig;
Alle frygter for mig —
    Jeg for ingen.
Tusinde Lodder har kradset mit Bryst, 
ingen Ziffre har naaet min Bund;
Alt Liv udgaar af min Mund —
    Jeg er Døden.
Intet Liv har jeg dræbt
uden, hvad som ej mægted leve; —
Lovens Tavler ligger paa min Bund: 
hent dem herop!
    Jeg er Livet.

Braadsøerne:
Hil Dig, vor Gamle,
som ingen Alder kender!
Fra =Dig= har vi Styrken,
fra Dig de haarde Hænder; 
=Din= Sæd har avlet,
hvad Jordens Blikke blænder: 
Skønhedsgudinden
med de bløde Tigerhænder. - 
Hvad er vor Vælde
mod denne kælne Dues?
For =den= maa vi skælve, 
for den maa Bølgen blues; 
=den= vil erstatte
vor Magt, saa tidt vi kues:
Skønhedens Vælde,
    den tigerbløde Frues!

Stormen.
Hejda, sæt nu det Horn for Mund
og blæs af de Blæsebælgs-Lunger I
det bliver saa dejlig en Bryllupsstund;
der avles i Mørkets Grund
    et Troldkuld af Unger.

Lyst og Længsel — og Løgn og List, 
saadan er de Rollingers Navne;
naar blot der er gaaet en Ni-Maaneds-Frist 
saa har vi dem ganske vist
    som slugvorne Ravne.

Blæs det Kuld over Verden ind!
saa pyntes med Strandinger Stranden:
de Skuder, som stævned en saadan Vind, 
faldt splintret i Pind ved Pind
    som Vrag fra hinanden!

Den Kæmpende i Baaden: 
Fordi min Skude gik nedenom
og Døden over mit Mandskab kom,
fordi mit Gods og min Ejendom
    i Brændingens Kløft blev begravet,
fordi det gik, som det ofte gaar: —
    jeg føler dog end, at min Kraft bestaar
    til Kamp imod Stormen og Havet.

Jeg véd jo dog, hvad os tjener bedst: 
vi blev ikke skabte til Gilder og Fest, 
nej, tvungen vi blev paa en vælig Hest
og Tøjlen i Haanden os givet: —
saa krum Dig, Ganger, saa meget Du vil,
jeg lægger Dig Schenkel og Sporen til,
vi rider, forstaar Du, for Livet!


<nonum><wrap><small>En stor Sø slaar over Baaden, ligesom den er i Landingen. Den Kæmpende kastes ud, brydes med Brændingen, og naaer op paa fast Grund, hvor han af Udmattelse synker om.</small></wrap></nonum>


De barmhjærtige Søstre
<nonum><wrap><small>nærmer sig, løfter den Liggende op og bærer ham op igennem Klitten, ind igennem en Have til en klosterlignende Bygning, fra hvis Terrasse en vid Udsigt ind over Landet med fjærne Bjærge, Skove, Slotte, Ruiner, Floder, Marker og Søer.</small></wrap></nonum>

Forstanderinden:
Saa ville vi bede. Begynd, begynd!

En Søster:
O Fremmede, svar er din Synd ...

Forstanderinden:
         Forkynd

ham Naaden og Frelsen1spring Synden over;
væk ham med Vin! han sover. —

En Søster:
Jeg rækker Dig Naadens forløsende Skaal —

Søstrene:
Ha ha, ha ha; Jomfru Litermaal!

En Søster:
Din Synd er den, at Du trodsed vor Magt! -

Søstrene:
Han' vaagner, det Lam. Giv Agt, giv Agt!

Den Kæmpende: 
Hvad ser jeg? Nonner....!

Søstrene:
          Se om igen!

Forstanderinden:
Musik og Dans! — Din Haand, min Ven!

Musik: 
Milde, bløde Fløjtetoner -
skræk ham ikke, før ham stille 
bort fra Rædslens kolde Zoner 
hid, hvor varme Straaler spille;
stryg ham dunblødt over Panden,
nærm hans Mund til Bægerranden, 
fyld hans Tanker med jert Digt:
    Fløjtetoner, gør jer Pligt!

Dans:
Hvide Lin og sorte Klæder —
væk er Hylstret, som vi bar; 
Foden knap paa Flisen træder:
sig os, saa’ Du nogen Steder 
saadan Fod? — hvad er dit Svar! 
Gem det hos Dig selv, din Nar: 
Du skal tie, vi skal tale,
vi skal kredse, stige, dale
med en Flugt som Luftens Svale,
    fange Dig i Luftens Net!

Musik: 
        Vildere lyder vi,
        Gigerne hviner,
        Skrankerne bryder vi, 
        Tøjler og Liner;
        elsker Du Skrankerne? 
        hej, de skal falde!
        træk fra ham Plankerne, 
        dæk Dig kun Flankerne, 
        =vi= stormer Tankerne,
            alle, alle!

Dans:
Hvor er Læg og hvor er Taa,
hvad er det, Du stirrer paa?
Grib ham, slip ham, ægg ham, skræk ham -
    sidste Slør i fjærnest Vraa!
Gør han Modstand: ej, saa knæk ham, 
overvæld ham, bind ham, bind!
føl vor Lænke, den er lind.

Forstanderinden (danser og synger).
Jeg drømte mig en Drøm inat; — 
    kom, min Skat!
Jeg drømte mig i Ørneham,
jeg drømte Dig som Engens Lam:
ned paa mit Bytte slog jeg. 
Og vi var to, da jeg steg op,
da skælved Lammets hvide Krop:
    Du gøs — og det betog mig.

Musik og Dans:
Hvirveltoner, Hvirvelfagter,
alle Kødets svorne Magter: 
Tonen høre, Dansen se,
Kysset smage — le og le! 
hvem der slig en Fest foragter 
revses bør i alle Takter,
tugtes gennem alle Stemmer, 
til han ydmyg, lydig nemmer
Kærlighedens a b c.

Den Kæmpende:
Ve mig, ve!
min Aande biir kort, min Hjærne forvirres, 
selv en Bakchant, af Mænader jeg tirres; 
nøgne Fortryllende,
lad da den skyllende
Vin over Læben mit Hjærteraab kvæle: —
nu danser Kong David paa skoede Hæle!

Forstanderinden.
Kong David sprang, da Bathseba
han saa’ paa Taget langvejs fra;
hun nøgen var, og han var hed —
den Dans var saa lystig, som Nogen véd.

Søstrene:
Først dansed Kong David og Harpen slog, og derpaa den Frue i Favn han tog.
En Søster:
Og Natten slog ud sit Slør over dem.
Søstrene: Evoé, nu skal vi lyse Jer hjem!
Nat, henimod Morgen. Dagen begynder lidt efter lidt at gry. Den Kæmpende styrter ud paa Heden; han løber en Stund henimod de blaa Bjærge i Baggrunden; standser, sætter sig paa en Tue, rusker Græsset op, kaster det ud for Vinden.
Nattevinden:
Er det dine Planer? hvor er de henne? —
Den Kæmpende (ier vildt): Det er mine Faner,
de fik hurtigt Ende.
Natte vind en:
Selv maa Du bekende:
Du, kun Du, er Manden1

 Den Kæmpende:
Bort maa jeg mig vende: var jeg blot en Anden!
Nattevinden (stigende i Tonen):
Hvad Du var, og hvad Du bliver: selv Du Dig til Regnskab skriver; Spot er daarlig Lægedom,
vend ej bort Dig, men vend om!
Den Kæmpende (rejser sig):
Hvordan, hvorhen? —
kan jeg en Anden blive?
Og biir jeg den, jeg er,
hvi blev jeg da ilive?
1 Brynde blev jeg til, i Smærter født !
nødt blev jeg, nødt
til at betale Gæld, som jeg ej stifted; og hver Gang redelig jeg skrifted, hvor fik jeg Aflad da, hos hvem ... ?
ak, Mennesket er som et Skovens Vildt, har ikke Hus, har ikke Hjem;
de tusind Gaver blev langs Vejen spildt,
og stedse ringer det for Øret: frem! blot længer frem!

Nattevinden (svøber sig i Skyerne): Bestandig pukker Ormen paa den Gæld,
hvori den kom imod sin bedre Vilje. Nuvel 1
Vend Dig mod Ham, som klæder Markens Lilje, som føder Orm og Ormens Liv opholder:
Bøj Dig i Ydmyghed for Ham, som holder
hver Støvgrans Vægtskaal i sin Haand!
Var Du kun Ler, Du bliver vejet dog — og Du vil klage, Du, som er en Aandl
Den Kæmpende:
Du svinder, Luftning, i de høje Skyer, tilbage til dit Udspring trygt Du tyer:
hvor skal jeg hen?
En Aand? Ja, Rædsel over mig og mine! var jeg en Orm og hang paa Straaets Line,
da kendte jeg min Vej, jeg afveg ej,
for mig var Døden kun, men aldrig Tvivlens Pine.
Morgenvinden:
Stærk kun ved Den, som gav mig disse Vinger, stolt af mit Maal, men aldrig af mit Mod: Sundhed og Friskhed for hvert Sind jeg bringer
kendte kun hvert et Sind sit Udsprings Rod!

Vækst fra det Lave, Stræben mod det Høje: snubler din Fod, saa spænd din Muskels Staal! Aldrig for sent sin Nakke dybt at bøje —
bøj Dig, og løft Dig; drag saa mod dit Maal!
Maalet? Du spørger! Slaar ej Hjærtets Hammer, Urværket lig, hver Time som Minut?
Hvad er en Kamp foruden Stridens Skrammer? — Aldrig et Liv, hvor Intet blev forbrudt!
Svaghed og Styrke: som et Urværks Viser, tvende i En, de deler Døgnets Vagt; Svagheden haster, Styrken støt beviser,
punktlig, at Banen blev tilbagelagt.
Den Kæmpende:
For vag, for vag
er Morgenvindens Sus i Skyens Flag —
jeg frygter nye Faner, nye Mærker.
Jeg véd, hvad i mit Liv der ligger bag: kan jeg oprette nogen nedbrudt Sag
ved uvis Famlen efter Fremtids Værker?
M o r g e n s t j æ r n e n (Minker gennem Skyen):
Kun et tindrende Øje,
kun ét;
men jeg har Brødre, Søstre, Slægtninge, Frænder,
nogle, som ses, andre, som ingen Dødeligs Øjne kender.
'MTM-

 Hvem, hvem spænder
over Himmelbuens Hvælv med sit Seglas? Hvilken Formasteligs Hænder
nedskriver Ziffret: Uendelig?
Kan I fatte det,
I Smaa?
Kan I noget, noget overhoved forstaar Føle det, kan I,
at Verden er stor,
at jer egen omtumlede, hvirvlende Jord
paa det evige Kredsløbs Love beror; — og sluktes i Rummet dens Lysfunkes Spor, hvem savned Jer da,
hvem, hvem?
Mon det uskabte Væsen, der ejer en Magt, som kan skabe titusinde Kloder, som jeres mon Han?
Jeg gemmer mit Svar;
I vilde dog ej kunne fatte det.
Men Et kan jeg enkelte,
stille Stjærne
præke for jert følende Hjærte mer end for jer dumpe Hjærne:
Kærlighed!

 p r-"'
Slaa Kreds, som vi,
Haand i Haand,
et evigt,.ubrydeligt Broderskabets Baand,
med straalende Fryd,
med overjordisk Lyd:
en Lovsang, en Hymne, med Genklang af den Torden, der bølged om Adam, da Jehova skabte Jorden!
Den Kæmpende (paaKnæ):
Nu bristed de Stigbord, der stemmed Taarens Sø,
nu hørte jeg en Røst: I skal aldrig Døden dø^
hver Sjæl, som blev skabt, gaar tilbage til Guds Aand — vi Sjæle danner Kæden, som udgaar fra Hans Haand!
Lysende Morgen. Bjærglandskab. Den Kæmpende har arbejdet sig
op ad Klipperne; staar øverst oppe, ser ud over det Fjærne, som , over den hele Verden, med Byer og Bygninger, Marker, Skove, Søers.
og Floders blinkende Net. Solen staar op.
Sol stråalerne:
Snevandets Kunst: de klareste Krystaller, Bjærgenes Gaade: Grubens Ædelsten, Havdybets Pryd: de Perlemoders Skaller, Vinstokkens Drøm: Gulddruen paa sin Gren —
hvad er rent som Lyset, klart som Morgentanken ?

 kan hint Guld paa Ranken lignes ved Guds Sol?
Nu staar Gud fra Lejet, ser fra Pol til Pol,
tæller sine Værkers Skat omkring sin Kroningsstol.
Ypperst af Hans Værker Adams Søn fremtræder 1 se ham under Latter, se ham naar han græder,
se ham i sin Salighed, naar Bruden til ham træder: —
ypperst er dog Mennesket med Brodersind i Bryst 1
Favner han en Kvinde — kort er Nuets Lyst, Brudelejet vugger ved en farlig Klippekystv
Mathed følger Mæthed, Vellyst avler Vaande,
Sorgens travle Pager gaar hver Brudgom skjult tilhaande.
Lad ham gribe Kroner, lad ham gaa paa Dynger, Guldets Dynger, Magtens Dynger, Herskerskattes Hob: Magten bor paa Vippebræt og Faldets Natravn synger, Spot og Skade løfter hæst for Husets Dør sit Raab.
Nej, den Verdenstanke: Brødre blev vi alle,
Mænd og Kvinder, store, smaa, vi gør et Søskendkor: det er Morgenhymnen, fra hvis Toner falde
Skær af Guddomskronen over Glædens lyse Jord!

Den Kæmpende:
Saa kom, saa kom,
Du Verden, til mit Bryst!
ej kold og tom
er Livets Solvælds-Lyst!
Du blænder ej, undtagen den, hvis Blik
sier vender tvivlende fra Vældets Drik o
imod sin egen syge Kildes Aare.
Der perler Smykkers Glans i Mandens Taare, som fældtes for den store Fælles-Sag,
og Foden, om den aldrig blev saa svag,
skal bære Hjærtets Sang med Jubel ud: der er en Gud,
som i hver enkelt Sjæl sig aabenbarte; oe om hans Bud
skal Menneskene danne Hæders Garde i

 
SLUTSEKTION

SEKTION:Dansk Bevægelse

 
T:Danmark
U:(Nytaarsdigt 1884.)
F:Vi aander en Luft; — den er vor, den er vor
SIDE:69-71


Vi aander en Luft; — den er vor, den er vor,
lad den =saa= bringe Snue for fremmede Næser;
vi lever paa »Hjørnet«, vi kan ikke for,
at det stadig om Ørerne blæser;
vi bryder i Blæsten vor Hede, vor Ager,
vi dyrker vor Mark, og til Takke vi tager
    med Brødet, som Fædrene brød: — 
O Danmark, vor Moder, i Sejer og Nød 
vi signer med Sang dit velsignede Skød.

Vor Verden er =vor=; — den er trang, den er stor: 
den er stor nok for os, som er vant til det Snevre;
vi tøjrer vor Ko paa vor græsrige Jord,
at vort Smør vi kan kærne og ævre;
men Smørret, som giver os Kroner i Pungen,
det lægger ej Fødelandssangen paa Tungen,
    =dertil= er dog Kursen for lav: —
O Danmark, af Blodet, Du Sønnerne gav, 
der spirer for Sønnernes Sønner et Krav!

Vi aander en Luft; den er sund, den er ren, 
den er grødevejrs-fuld af de dyreste Minder; 
det lærer hver Vaar os med lysegrøn Gren 
og hvert Blus over Ungdommens Kinder;
vil Nogen iblandt os vort Løvspring fornægte 
og Tvivlsygens Kappe om Ungdommen hægte,
    =saa= har han ej Ret til vor Jord: —
O Danmark, vær trøstig; end blomstrer dit Flor, 
end rødmer vor Ungdom, hvor Rugbrødet gror.

Hvad gavned det os, om en Viden vi vandt,
som var kvælende fuld af de fremmede Syner? 
saa heller med Verden derude paa Kant:
til Kamp! saa det tordner og lyner!
Der er ej Nation, man i Verden kan nævne,
ej Enkeltmand knap, som blev stor ved den Evne
    at plapre de fremmede Sprog: —
O Danmark, dit Blik er os Bøgernes Bog,
saa lad dem kun skælde vort Land for en Krog.

Vi aander =din= Luft; — den er Most, den er Drik, 
den er sød for vort Hjærte og lind for vor Lunge,
ej Elskov kan gro af den Elskedes Blik,
som =din= Ære kan gro paa vor Tunge;
tidt Ungdommen fejler: men kærlig i Aanden
den Manddom, som bejler, Du tager ved Haanden
    og fører den hjem til sit Hus: — 
O Danmark, vor Fylgje i Havstrømmens Brus, 
vor Moder ved Fjordbølgens blaanende Krus.

Vor Verden er vor — og vort Land er vort Land, 
lad dem =saa= holde Skifter i Boer derude;
vi værger vort Bosted saa længe vi kan,
om vor By, paa vor Mark, i vor Skude; 
vil Naboer komme og bryde vor Ager,
et Brydertag vi med den Fremmede tager,
    et Livtag paa Liv eller Død;
thi helligt for Sønnen er Moderens Skød:

Til Forsvar for Danmark, i Sejer, i Nød!

 
T:Gennembruddets Mænd
F:Herfrem, herfrem, I gæve Mænd 
SIDE:72-74

Herfrem, herfrem, I gæve Mænd 
fra Torv, fra Bod, fra Thinge,
    med Sværd ved Lænd,
    med Bog, med Pen,
hver Husbond, Mester eller Svend —
    vor Sag er ikke ringe;
vor Sag er den at =bygge op=
med Lys i Aand, med Kraft i Krop,
i lavest Lag og' højt i Top,
hvor Gennembruddet kan sit Budskab bringe.

Herfrem, I Folk fra dunklest Vraa, 
som høvler, hamrer, smedder,
    i Bluse blaa,
    med Skødskind paa;
der er et Raab, det lyder =saa=:
    For =Frihed=, i Geledder!
Javist har Mange fattet det, 
men Flere har forpjattet det;
hvad om vi fik erstattet det
med et, et gammelt nyt, som =Danmark= hedder!

Det Fylkingsraab, det har en Klang,
som Staal mod Staal i Gnister;
    saa mangen Gang
    i Snevring trang
det vided Brystet ud til Sang,
    mens Pandens Fold blev bister;
det har Evropa lyttet til,
det lød til Orlogsklokkens Spil,
det toner kort og klart: Vi vil
os =hævde= — hvem der saa end biir Minister!

Vi tænkte, da hint Budskab lød’
en Foraarsdag fra Thinge:
    En Tid er død,
    men af dens Skød
en Friheds-Frelse blev os fød’ — 
    det Bud er ikke ringe!
Vi sang, vi skrev, vi tænkte det,
men Frelsen kom kanske for let,
der flød vel Blod — men paa hin Plet,
hvor Staalet stod i Oprørsdragens Bringe.

Vi sværmer ej for Borgerblod 
saa lidet nu, som siden;
    det blev en Bod,
    for dyr, for god
$om Punktum — ja i Overflod 
paa Friheds Borger-Striden;
men skal vi Strømmen stævne nu, 
som truer os med al sin Gru,
vi komme først og frem’st i Hu,
at Læsset væltes kan af Tue liden.

Derfor, herfrem, I gæve Mænd, 
med Panden lys og aaben,
     med Sværd ved Lænd,
     med Bog, med Pen —
vi fylker os, som Ven ved. Ven,
     med =udadvendte= Vaaben!
Og, Haand i Haand, vi bygger op,
hvad ned vi rev i sluttet Trop,
og planter Danebrog i Top
og holder Danmark =nyfødt= over Daaben!

 
T:Kærlighedserklæring
F:Ja — hvo, som ej har tvivlet
SIDE:75-77

Ja — hvo, som ej har tvivlet, 
    har ondt nok ved at tro!
Tidt maa den fulde Tryghed først
    paa Mistillid bero:
vi lodder Elvens skjulte Grund,
vi frygter Lagets løse Bund,
der staar en Angst i Blik, om Mund:
    saa rammer ned vi Pælen,
    og saa — saa slaar vi Bro.

Mit Land, mit Land l som klinger 
    igennem Snik og Snak,
dit blotte Navn i Splidens Aar 
    først maatte ligge brak;
Du var, kanhænd’s, den lange Tid 
lidt emsig drevet op med Flid, 
med Bismag af en Sødmads Bid:
    saa blev Du strøet med Sennep — 
    =den= Sennepskage trak.

De Godtfolk skal ej hades, 
    som brugte denne Kur;
nej, de har =deres= Gerning gjort 
    og skifter efter Tur;
nu smager dobbelt godt det Ord, 
helt sødt det paa vor Læbe gror, 
helt trygt det i vort Hjærte bor:
    helt dejligt gaar vort Dagværk 
    paa Hvilens gode Lur.

Mit Land! Du ringer Dagen 
    ind med dit dyre Navn,
og her staar Per og Povl og jeg 
    og aabner Dig vor Favn;
vi længes mod et Favnetag,
vi fejrer Dig din Navnedag
og hejser højt vort Havneflag —
    som naar fra Stranden øjnes 
    den kendte Skudes Stavn.

Og stolt som saadan Snekke, 
    fuldbarmet, lys og stor,
Du glider frem og nærmer Dig 
    med Skumbræm i dit Spor.
Der er ej Dis, som dølger Dig, 
en Verdensmythe følger Dig,
et Saga-Brus ombølger Dig:
    Du kommer som en Elsket
    med »Alting vel« ombord.

Vær hilset her i Havnen 
    af Per og Povl og mig:
og har vi noget dyrt Klenod, 
    det vil vi skænke Dig;
med =Haabets= Løv i Frierhat
vor =Tro= vi byder Dig i Skat,
og saa: al Ufreds Færd, Godnat! -
    i =Kærlighedens= Solskin 
    din Dag indhyller sig.

 
T:Skuemønten
F:Smudsigt, mat og tomt er Livet!
SIDE:78-80

»Smudsigt, mat og tomt er Livet!«
Det er Møntens =ene= Side:
vi skal lide,
stræbe, slide,
skuffes skal vi, til det ender;
men naar Livets Mønt Du vender, 
saa staar dér et andet Svar:
ren og klar
skinner Sølvets hvide Flade; —
man maa Prægestokken lade: 
=den= har ingen Skyld; det har
kanske Den, som Mønten bar!

Skuemønten har Du baaret
Dag ud Dag ind, gennem Aaret,
mens Du hasped af din Ramse om, 
hvad Uret Livet bød
— ej hvad Ret Du selv forbrød.
Hænder har Du ladet gramse 
paa din Skat, din Moders Arv;
selv Du suged paa din Marv, 
satte Styrken over Styr,
mens Du klaged Dig og kaldte 
Verden for en ond Vampyr.
Og imens det saadan hed,
paa dit Præg Du stedse sled,
stedse Møntens =ene= Side;
.aldrig vendte Du den om:
den blev smudsig, mat og tom —
ja, det skal Vorherre vide.

Og der kom en Dag med Graad 
— dies iræ, dies illa —
og den brast, den skøre Traad 
med Marie, med Kamilla,
med Johan, med Karl, med Svend
med Veninde eller Ven;
ja, der brast maaske de Baand,
mere fine, mere stærke,
som man, blødende, kan mærke 
smærte dybest i sin Aand;
og Du stod alene dér,
og Du trak saa tungt dit Vejr, 
famlende med hede Hænder
imod Den, som var Dig kær,
som stod allermest Dig nær — 
og som derfor allersnarest
bort med Skuldertræk sig vender.

Famlende.... Da greb din Haand 
vildt om Skuemøntens Baand, 
vilde rive den fra Brystet,
slænge den i Vejens Støv,
et Symbol paa Den, som bar den, 
af en Høststorm gennemrystet,
som et falmet, udslidt Løv.

Se, da drejed den sig om — 
smiled til Dig med sit klare, 
rene Sølvpræg, syntes svare
paa din Vrede med sin Fred, 
syntes sige: Sæt Dig ned, 
tænk det Hele sindigt efter, 
saml din Vilje, dine Kræfter,
luk de Glugger op, Du fik, 
venstre, højre, begge to;
se ej med det skæve Blik:
kend Dig selv — og kom til Ro!

SLUTSEKTION

SEKTION:Landskaber

 
T:Aftenstemning
F:Stille staar den brune, dunkle Lund
SIDE:83-84

Stille staar den brune, dunkle Lund; 
ingen Rysten paa de tunge Kroner, 
intet Vindstøds brudte Klagetoner,
    intet Suk mod Død,
    intet Gisp, som brød
Freden, af den nære Nat besvoret;
intet ensomt Pip fra Fuglekoret,
intet Glam bag Kristen Hegnsmands Led;

    Intet uden Intets dybe Fred.

Og det Sind, som knust og isnet skjalv, 
om det mægted »Intet« at udmaale, 
søger let og glad mod Stjærnens Straale,
    sér paa Nattens Hav 
    ej den aabne Grav,
men det Fyr, som mangt et Skibbrud hindrer;
Stjærner over Lundens Kroner tindrer,
Stjærnesmykkers hundred, tusind Led:

    Kronjuveler — kongelige Fred!


T:Morgen
F:Nu vaagner paa Grene til Hvisken hver Sisken
SIDE:85-86

Nu vaagner paa Grene til Hvisken hver Sisken
    og Dompap og Stær
og Irisk og Mejs’ og Musvit og den øvrige
    kvidrende Hær;
først snakkes der sammen om Vind og om Vejr, 
de Sager de ligger jo Smaafolk saa nær;
men eftersom Taagerne svinder, og Solen
    til Frembrud gør Tegn,
saa stiger en jublende Trille mod Himlen
    til Tak, at det ikke blev Regn.

Endnu har Naturen ej ombytted Morgenens
     Flors Negligé;
det er, som om Engnymfen vimsed i Skørternes 
    Bølge-Plisé;
saa stryger hun Haaret fra Kinden og sætter det
    op med en Kam,
og staar i den bleggrønne Robe og sér sig
    i Vandmøllens spejlblanke Dam.

Det sér ej den Møller, som tumler derinde
    ved Kværn og ved Drev,
ej Møllerens Kone, som bærer til Smaakræet
    Mad i en Slev,
paa Vinden og Vejret det kommer ej an,
thi Møllen den maler, naar blot der er Vand;
men Møllerens Søn, som til Præst skulde læse,
    men næppe blev Degn,
han skriver et morgenfriskt Vers til den Nymfe,
    der skærmer hans Fødestavns Egn.


T:Middagshvile
F:Ind gennem Gavl-Gluggen stjæler sig Humlen
SIDE:87-88

Ind gennem Gavl-Gluggen stjæler sig Humlen, 
Gavlen er fælles for Stald og for Lo: —
Lyd af Umælendes langsomme Gumlen, 
Snorken af dem, der gaar ellers paa To.

Fluer, der surrer om Møddingevandet, 
Glasskaar, der lyner i Middagens Sol; 
ovre fra Fattighuslængen en blandet
Larm af en Væv og en skratten Fiol.

Luften og Støvet staar stille med Føje; 
Anden, som fejl paa sit Bagben har traadt, 
maa nu med Møddingen lade sig nøje;
Badet er lunkent, men Vaadt er dog Vaadt.

Ællingeflokken gaar ene til Kæret, 
duvende frem med den dunede Krop, 
ryster saa Ryggen og spjætter ivejret, 
Næbbet i Bunden og Bagdelen op.

Sort som en Djævel, med Poterne runde,
sniger en Hankat fra Hæk sig til Hæk, 
øjner en Stillits, som synes at blunde,
springer ... og lister sig slukøret væk.

Varme og Fred: det er Middagsidyllen. 
Drengen, som sidder og fletter en Krans 
Evighedsblomster paa Bænken ved Hylden,
sveder i Stilhed og fløjter en Dans.
 
T:Nat
F:Dit Fodtrins Lyd dør hen, dør ned i Uld
SIDE:89-90

Dit Fodtrins Lyd dør hen, dør ned i Uld — 
Vandrer! om nu du gled og faldt omkuld,
det hørtes ej: blødt fik du Lov at hvile. 
Tø-Sneen har paa Vej og Marker lagt sig,
vidt gennem Mørket ud har Tæppet strakt sig 
og maatte maales med Kvadraters Mile.

Hvor blødt at hvile! Hvilken opredt Seng! 
Stolper af Ibentræ med ravnsort Himmel,
Sparlagnets svære, folderige Hæng
med Kantning af en fnugget Kniplingsstrimmel!

Og blødt, som Lejet selv, gaar Luftens Drag
ind mod din aabne Mund og væder Tungen;
det søger Sindets dybest gemte Lag
med Lægedom for Hjærtet og for Lungen.

Hvor blødt at hvilel Hvilke blide Drømme 
for Den, som under Verdens Lyst og Ve
hk lært at holde Pulsens Slag i Tømme —
en Søvn, saa kysk som Nattens hvide Sne.


SLUTSEKTION

SEKTION:Ved Arnen (Vintren 1882—83.)

 
T:Mønstring
U:(Dcbr. 1882.)
F:Appellen lød. Major, Kaptejn, Sergent
SIDE:93-95

Appellen lød. Major, Kaptejn, Sergent,
de traadte frem til Mønstring, og de fandt,
der mangled En — en Mand paa venstre Fløj.

»Naa; han er bleven bange, gammel, sløj.
Trompeter blæs! Slut Rækkerne, forinden
    der bliver flere Desertører,
som øger Rækkerne hos Fjenden!«

Saa gik de, med disciplinære Skridt, 
hjem til Kasernen og enhver til Sit; 
til Arbejd nogle, til æsthetisk Hvile
    med kritisk Syslen hele Resten.

Mod Desertøren sused Vredens Pile 
— og Hadets — og saa knapped stramt de Vesten
og banded, at han havde ødelagt
    dem hele Mønstrings Festen.

»Fordømt, at han ej kunde holde Trit, 
men skulde stedse føjte milevidt
og ræsonnere paa det franske Snit,
som er =vor= Korpsaand dog — hvad han saa siger.
Hvad kommer Skæg og Haar den Fante ved?
han skulde blevet smukt i sit Geled,
— slet Kammeratskab gi’er en daarlig Kriger.«

Og man blev enig om: han havde truet
    med Flugt saa længe, til han =maatte= flygte.
Han kunde gaa; slet Ingen om ham søgte;
    i Grunden havde han dog aldrig duet!

Op; væk var Manden, bortblæst som af Vinden.
    Men han var =ikke= desertért til Fjenden.

Langt borte fra Kaserne og Barakke
han havde bygt et Hus sig paa en Bakke 
med Udsigt over Fjord og Sund og Bælt;
og gamle Træer hvælved højt et Telt
for Husets Indgang og dets Tærskel skærmed;
i Afstand alt han saa’, naar Nogen nærmed
sig Tærsklen; og for Ven saa vel som Fjende
    lød Dørens Indskrift med de simple Ord:

Den, som Du søger, her i Huset bor;
    er Du hans Ven, Du vil som Ven ham finde;
men hvis paa Arnens Guder ej Du tror:
    gak bort — der er ej Bænk for Dig derinde!

 
T:Til En -
U:(Januar 1883.)
F:Til En, som for min Ungdoms Tanke stod
SIDE:96-99

Til En, som for min Ungdoms Tanke stod, 
da uklart end jeg Livets Løb begyndte,
da jeg ad Banen hen med Flid mig skyndte, 
for ret tilgavns at vise Styrkens Mod,
de spændte Sener, Aarens raske Blod —
til En; hvis Pris jeg anende forkyndte,
da jeg — trods al det Guld, jeg strøed om
fra Fantasiens Kister — i det Skjulte
tidt tænkte mig en fredlyst Helligdom, 
hvorfra jeg Skat i ædelt Præg lod mønte —

til En, som holdt ved mig, hvordan det gik,
som paa den vilde Ganger fik sat Skik
ved trygt at lade Linen ud den løbe —-
til E11, hvis Gunst sig ikke lader købe,
hvis Hjærte kun ved Hjærtet er at vinde:
    til Hende
jeg tidt i =Tanker= skrevet har en Sang.

Naar jeg i Skumringen, som mangen Gang
jeg har for Skik, vemodig lader glide
mit Blik langs mangen tæt beskrevet Side
i Livets Bog — naar svært det er at finde 
den faste Traad, som holder Teksten sammen,
     da tænker jeg paa hende.
Jeg aabner Ovnens Dør, og Arneflammen
mildt glødende paa Bogens Sider falder:
da er det, at jeg Hjemmets Aand paakalder.

Den er ej faust-forfærdende den Aand,
jeg strækker mod den frem med Smil min Haand
og, bunden som den er af Jordens Baand, 
den synes dog forklaret mod mig skride 
frem fra de tænkte Verdners Idealer:
    jeg byder Hædersplads den ved min Side;
    den lytter, medens for mig selv jeg taler:
    
Til Hende, som man kan betro sit Liv,
som man betror sit Guld til Bankens Kælder,
som er et helt for sig, ej Enten-Eller,
som, stolt af mig, vil Venner dog mig unde,
ej ruge paa sin Skat, lig Sagnets Drage —
som stedse, sindig, holdt min Haand tilbage, 
naar selv hun saa’, at mine Vredesgrunde 
var mig uværdige, for smaa og svage,
men som for, hvad der Ret og Sandhed er,
vil sende mig i Kampen, hvor det gælder — 
til Hende, hvem ej Døgnets Bagateller
gav unødvendigt, dagligt Hovedbrud,
men som dog regner klogt, betænksomt ud
hvert Livets Krav, som sig paa Tærsklen melder —
som aldrig smigred mig, for selv at raade 
husholderisk despotisk i min Stue,
mens bag min Ryg hun spandt de fine Traade, 
der skulde vise, hun var Husets Frue —
til Hende, som mig Sjæl med Læbe bød,
som uden Abekærlighed omfatted
med Fryd de Smaa, der skreg paa hendes Skød
og Livets Mælk med Rosenmunde patted — 
som ej med Unatur Natur erstatted
og hidsed op sig til en Ild, der matted,
og siden sløv i Vane-Lyst sank hen -
til Hende, som ej bar bag Øret Pen,
som ej af Videns Plukkemad sig brysted,
men som med taktfuldt Skarpsyn tidt fortrøsted
sig til at give Vink og Raad sin Ven — 
som var sin Ven en øm og tro Veninde,
mildt dømmende de store Fejl, hun saa’, 
og aldrig søgende de Fejl at finde,
som blot hun aned og som kun var smaa — 
til Hende, som trods Alt, hvad Tiden røver
af Kraft og Storsyn hendes Ideal,
tro mod hans hane, selv naar den en Gang
blir henslængt støvet paa Depot’ets Sal,
Forglemmelses-Eksilet med ham prøver — 
til Hende, som, Gud være lovet, ej
med Skønheds-Æblet krydsede min Vej, 
en af sig selv fortæret, kold Gudinde —
    til Hende,
skabt, som jeg selv, af Støv og Ler og Vand, 
et Menneske, hvis Hjærte og Forstand
parlamentarisk Tidens Kamp udkæmper —
som aldrig Hjærtets Talelyst neddæmper,
naar blot det fremme kan en ædel Sag,
men som vil hejse straks Forstandens Flag
til kæk Opposition , naar Hjærtet svæver
for vidt omkring — til denne sjeldne Kvinde,
    til Hende
jeg lovet har at skrive, naar en Gang
det lakker imod Hæld, mod Aftenstunden,
en ærlig Vandrers Tak, en dybtfølt Sang —

Held mig, jeg kan alt skrive: hun er funden.
 
T:Moral
F:Moral — Moral? Lad Lidenskaben hæve
SIDE:100-109

I.

Moral — Moral? Lad Lidenskaben hæve
sin Fakkel højt i nøgen, marvfuld Arm: 
vort Folk er sundt endnu og vil ej kræve, 
at se Gudinden for et Knæfald bæve
med Sitren som i Gammel Jomfrus Barm.

End staar hun i vor Phidias' Mausolé,
end tør ej Nogen raabe Ak og Ve,
naar Helge kryster Bølgens Havfru-Skulder, 
- men bort med denne franske Kanapé, 
hvor i en Peignoir man faar at se
Fru Flane, som har lært sig til at le,
mens Fruens Finger rosenrøde Breve
    sødt smilende til Papillotter ruller.

Det Nøgne hævder sig Antikens Ret.
Det er det Halvafklædte kun, som skræmmer; 
vor unge Pige rødmer ikke let
— om hun er kysk — ved Jasons Heltelemmer;
og hvem forarges ved en Kvindes Barm,
som under Dansen bølger, fuld og varm,
fri for den Tvang, som Aandedrættet hæmmer?

Lidt mer og mindre =Kunstner= er vi alle;
for Kvinden, som Model, har vi Respekt
om og det sidste Slør hun lader falde;
og lægges paa »Evropas Mode« Vægt,
og ser en Dag vi hende frit at svømme
og kløve, snehvid, Havets klare Bølge —
hvem kommer da med Dydens Pisk og Tømme
og tvinger os vort Blik bag Haand at dølge?

Kun »Dyret« trænger til en Dyre-Tæmmer.
Et Renheds Indblik i vor fri Natur
ej nogen Mand, saa lidt som Kvinde skæmmer,
men kun det =stjaalne= Blik bag Skærmets Tremmer,
der skulde sikre Badehusets Bur.

Dog, hvad der væbner snart »Moralens« Vagt
— og væbner den med Grund — det er den Smitte,
som over Grænsen ind os bliver bragt,
som, uden blot det allermindste bitte 
Forsøg paa Lidenskabens Procedur,
blaseret, blodløs, marvløs træder frem
med Paastand om at finde sig et Hjem
i hvert et Hus, der regnes vil paa Moden — 
som overalt, hvor Rucher dækker Foden
og Knipling Halsen, sender lystne Blikke,
der intet ytrer højt, men høres tigge,
hæst hviskende til Silkeslæbets Takt,
om gunstig Foretræde — denne Magt,
der lumsk som Snogen ser sit Snit at stikke 
fra Baghold, og som véd, at kun en Rift
er nok til at befordre Biddets Gift;
en Magt, der ej bekender, hvad den vil,
der aldrig sætter ridderlig paa Spil
sin Ære for en Skønheds Gunst at vinde,
der aldrig »trodser Verden« for en Kvinde, 
fordi det ej er denne ene, =hende=,
som værdig en saa vovet Dyst den agter;
der, naar hun falder, hende koldt foragter,
der trækker Munden skævt helt ind paa Kinden
og siger — adspredt halvt, som sligt man siger —:
Det er ej Dig, jeg vil — men alle! — »Kvinden«!

For denne Magt, som sleben, aaleglat
paa Scenen og i Bøger rundt sig sniger,
som snart behersker helt Konversationen
og sætter »Prisen« og bestemmer »Tonen« — 
for denne Magt vi faar ej Stopper sat
ved en Censur — naar gavned vel Censuren?
Mod denne Magt vi bør os alle samle,
men kun én Tilflugt gælder — kun den gamle:

Tilflugt til Sundhed, Tilflugt til =Naturen=.

Og skal vi træde til den unge Slægt
med Ord til Forsvarsvaaben, der har Vægt,
saa vil vi sige: Lev og lid og lær!
Brug eders Lemmer, træk kun frit det Vejr,
som Livet pusted ind i eders Lunger;
hold eders Levned frit for Lystens Pletter,
men, griber Lidenskaben eders Sind
med dybe Længsler og med delvis Ret,
    saa sæt
som Indsats =Hjærtet= selv i Spillet ind.
Gør Skridtet ud; — ej Noget Brøden letter,
som naar vort Hjærte håndled frankt og frit.
Der staar en Kamp imellem =mit= og =dit=
i Ungdomstiden, hvor Begæret syder
og Blodet vildt mod Kammervæggen slaar: 
Held dobbelt den, som Lovens Bogstav lyder!
— held ogsaa den, som faldt med ærligt Saar.


II.

Kast disse Bøger, Dreng, paa Ilden fluks,
og svar mig ej, at de blev anbefalet
af Mænd, som just ej selv har skrevet Juks!
Jeg giver Dig, drakonisk, den Instruks:
Brænd dem, før selv din unge Sjæl de brænder.
M Jeg toer ej, som Pilatus, mine Hænder
og lader med et let, romansk bon-mot
Historien gaa sin Gang, indtil den ender;
thi har man ogsaa før, med gode Venner,
sig taget selv »Moralen« noget let,
naar blot »Artisten« hævdet fik sin Ret,
saa maa man hævde dog, at =Plet= er =Plet=; —

brænd disse Bøger, før de selv Dig brænder.


III.

De kalder det en »Skole«. Ja, saamænd! — 
Skal =vore= Drenge sættes dér i Skole?
og skal vi selv, som ønsker ret at sole,
at lufte, lutre, rense vore Drenge —
skal vi nu se dem over Bøger hænge,
der anatomisk sikkert spalter Køn
og Sind og Alder for den Unges Øje
og gør sig den optænkeligste Møje
med at faa »Alting med« — helt ned til Skarnet?
Skal vi bevare Barnet dem i Barnet,
Renhed i Sjæl, i Hjærtet Idealet?
hvad eller gøre dem til Voksne straks,
homines sapientes af den Slags,
hvem Slangen Kundskabsfrugten anbefaled? —

Nej, saa herud med dem til Hospitalet, 
Afdelingen, den renommérte fjerdel
Saa heller indenfor det vage Gærde,
der Folk og Fæ paa Bidstrup-Gaard adskiller!

Lad dem med Selvsyns dobbeltslebne Briller
se Drukkenskab, Skørlevned, Hysteri
og hemmelige Synders Brændemærker
som Ophav til og Grund og Aarsag i
Dokumenteringen« i Skolens Værker! — 
Saa slaar en Streg vi over Poesi,
saa er det Factums triste, bitre Sprog, 
der ryster Hjærtet i hver Kammerkrog
og kalder Pædagoger fjærnt og nær
til Opbud under nye, strenge Faner ...

men rør ej dette sammen i en Bog
og sæt det over »Stilens« Glød i Kog
og byd vor Ungdom det som dens Romaner.


IV.

Lad vore Sønner tage Skovl i Haand, 
lad Kvinden kaste bort Korsettets Baand,
saa kan hun endnu blive Bedstemoder;
lad hende række Hest i Stald sit Foder,
lad hende gaa i Køkken og i Boder:
    det er den sunde Prosas Poesi.
Vi du’r kun halvt: vi vil, at vore Poder
    skal staa Naturen mere nær end vi.

Vi humper ved vor halve Videns Krykker.
Lad vore Sønner kaste Krykken helt:
Den føler Trykket bedst, hvem Skoen trykker,
og vi, som søndret er i hundred Stykker,
vi vil ej se den næste Slægt saa delt; 
den hele Viden, det er Idealet,
men for at naa saa vidt, ak, kære Børn, 
saa maa I have Sener som en Bjørn.

Bliv sund, bliv stærk, ryd Krattets stive Tjørn, 
tærsk, pløj og kærn — og dermed Gud befalet!


V.

Thi hvad vi tror, og hvordan end vi former 
det Billed os, hvori vi til er blevet:
naar gennem Skoven Luftens Aande stormer, 
naar Havets Bølger ruller over Revet
i Brand og Braad, og dog paa Loves Bud:
    saa er det Gud.
Naar Foraars-Kimen løfter Lerets Dække, 
naar Spiren aabenbares i den Sprække,
som slaas i Moderjordens skære Hud 
— naar alle Blomster, som med Et, begynder 
at udbaldyre Kildeskræntens Hynder,
naar Fugle-Orglet søndagsstemt forkynder,
 at nu staar Vaaren over Landet Brud:
    saa er det Gud.
Naar Sommerskyen over Kornet sejler 
og dybt i Søens Blik sit eget spejler, 
naar fra det høje, rene Himmelblaa 
det var, som om et Øje mod os saa’ 
og vilde forske vore Tanker ud:
    da er det Gud.

Og stiger Høstens Maane stor og rund, 
Orakel-Præsten lig fra Templets Grund,
frem for vor Undren i sit Guldmors-Skrud
og naar, mens Vinternattens Mørke ruger
og Frostens Tvivl vort bange Hjærte knuger, 
og naar — som nu — for Ovnens aabne Luger 
ved Haabets Ild vi holder trøstigt ud —
og naar vor Krøltop, som har leget Skjul 
med Søskendkoret, lig en Skovens Fugl
frisk kæder Sangen fra den sidste Jul
til Sangen, som om Sommer bringer Bud —
    saa kald Dig Tvivler, kald Dig Troens Mand: 
    det staar for Hjærte klart, som for Forstand,

    at her er Forsyns-Tanken, her er Gud.

 
T:De bedste Timer
F:De bedste Timer; — var det dem, jeg nød
SIDE:110-111

De bedste Timer; — var det dem, jeg nød,
da frem min Knop til Blomster-Glæde brød,
da første Gang jeg Skaberfryden følte?
Nej, nej; det var ej dem. En Angest kølte
den hede Fødsels Fryd: Is i min Rus!
Thi lig en Nattebrises Dødvindssus
Hovmod og Trods om Blomstens Bæger spøged: 
i samme Nu var Blad og Stængel krøget,
    min Blomst var brudt,
    min Knop var død,
en Snevold over Kunstnervaaren føget.

De bedste Timer har jeg levet sammen 
med Dig, almægtige Natur!
Himlen var Maleriet, Jorden Rammen,
jeg selv et lidet Straa, der brudt itu 
sank ned, svandt bort i samme Nu,
og hverken Hovmod eller Klage,
nej, kun en Taare, Duggens, blev tilbage
    mit Hjærtes Graad,
    min Livsens Dug,
Erindrings Taaren over skyldfri Dage.

 
T:I Kloster
F:Sig, tænkte Du tidt ej at træde
SIDE:112-113

Sig, tænkte Du tidt ej at træde,
    træt af den Verden, der saared din Fod,
ind i et fredlyst Kloster 
    og gøre for Livet Bod?

Du tænkte dog ej paa Tonsuren 
    ørkesløs stod ej din Hu til at staa
kronraget, stum i din Celle 
    og lade Dagene gaa.

Du tænkte vel nok at synge
    Sangen for Naadens velsignede Vin,
Sangen om Verdens Forsoning — 
    men ikke paa Munke-Latin.

Du tænkte vel selv at øge
    Brødrenes Stemmer i stigende Takt,
Koret om Menneskehjærtets 
    verdensforløsende Magt.

Kanhænde, Du tænkte omsider,
    træt af den Verden, som saared din Fod:
Hjærtet er selv et Kloster,
    hvori vi for Livet gør Bod!

 
T:Det Abnorme — det Normale
F:Jeg giver hundred Nætters Elskovsrus
SIDE:114-116

I.

Jeg giver hundred Nætters Elskovsrus 
for én Dag tilbragt ved et køligt Krus 
fra Kilden, som bag Havegærdet risler. 
At omgaas Slanger, er en farlig Sport: 
Du vender uforvarende Dig bort —
    og Slangen stikker, mens den kælent hvislen.

Jeg giver alle »Slangers« Gift og Sødme 
for ved et Barneblik at kunne rødme;
jeg giver alle Laurbærkranses Duft
for at indaande Markens Muldjordsluft. 
Af Byen elsker mest jeg Forstadsmuren:
    Kunst er min Glæde, men min Gud Naturen.

Og over al Berømmelse og Ære
jeg sætter det, som Barn blandt Børn at være„
at løsne med dem helt for Glædens Sluse, 
at tegne dem paa Tavlen Mænd og Huse
og sætte Krans paa Tag med et: Hurra! —

=den= Bifaldsjubel, som mig møder da,
den kan, som Muldjordsduft, min' Sjæl beruse.


II.

Træd frem, I Dage, med Feber, med Hede, 
med overnaturligt skærpede Blikke,
med Attraas Jubel og Attraas Lede:
    træd frem, I Dagel — jeg kender Jer ikke.

Jeg lænker Jer sammen med hine Nætter, 
hvis Dug gør Maanen paa Himlen drukken, 
hvis Rus var Bærme, hvis Bærme pletter,
    hvis Røgelse-Kar blev Lig-Højs Krukken.

Der er ej Nogen, ej stor eller liden, 
som ej har ofret til det Abnorme;
men hvorfor klage, naar vi dog siden
    til Havnen søgte for Hvirvelstorme? —

Ak, det Abnormel Ved Modens Love 
i Havnen netop man kærligt røgter det.
Saa vil vi mod det i Kamp os vove:
    Min Sjæl! vi kender det — og vi frygter det.

 
T:Hytternes Sang
F:Se os, her ligger vi, jordløse, smaa
SIDE:117-121

Se os, her ligger vi, jordløse, smaa; 
Konge-Vejs Kusken paa Hestene skynder -
Vandrer! ifald Du vil Livet forstaa:
    lyt til de Sange, som Hytterne nynner!

Her blev vi kastet, paa bedste Beskub, 
langsmed den Aare, som Byerne nærer;
intet vi ejer: med Rub og med Stub 
    slugt har os Byen, som Alting fortærer.

Intet? — Jo nok: gennem Slægterne hen 
arved vi Pligten til Smaafolk at være, 
arved, med Trykket paa Nakken, igen
    Retten og Evnen til Byrden at bære.

Retten har kroget vor Ryg imod Jord: 
da fik vi Øje paa Ormen dernede,
saa’ hvor den krøb i sit lerede Spor,
    saa’ hvor den sanked taalmodig til Rede.

Og som en Lærdom vi drog af det Dyb, 
Svælget, som os og den biindfødte skiller, 
Livet, som os fra det uselig’ Kryb
    milevidt højt — og i Solskinnet — stiller.

Mødte vi siden, med Knald og med Larm, 
Konge-Vejs Herren, der aged til Hove,
da skød vi Huen paastand under Arm, — 
    Herren var naadig, det maatte vi love.

Forrider-Svøben, den traf os jo nok,
Spandet fo’r frem under Prusten og Snøften: 
men vi fik Tid, over Sten, over Stok,
    at retirere vort Liv ned i Grøften.

Skete det da, som vi krumbøjet stod 
gennem de lange, de solhede Dage, 
grøftende Marken, at Fod kun for Fod
    Herskabs-Karossen kom støvet tilbage:

Løberen var der — men Løberen gik,
Kusken holdt Pisken — men borte var Skraldet;
foroverbøjet, med Tab i sit Blik,
    Herren derinde — i Unaade faldet.

Hytternes Herre — som vi kun en Træl — 
hvortil den Jagen og Vrinsken og Snøften? 
er Du, som Ormen, til Livet i Gæld:
    hvorfor, Hr. Orm, køre Godtfolk i Grøften?

Vandrer! her huser vi, jordløse, smaa; 
Tiden er rullet med Støvbølger over 
Konge-Vejs Banen, den langstrakte graa —
    Slægtled paa Slægtled langs Vejgrøften sover.

Hyttefolk er vi. Der spired, en Vaar, 
Frihed paa Markerne; Sæden staar frodig - 
Frihed for den, som har Fæhold og Gaard:
    Hyttefolk er vi, vi venter taalmodig.

Hører du, Vandrer, en Afregningsdag
Larm over Gærdet, med Eder og Banden,
Kærlingejammer og Mandfolkeslag?
    ja, det er os, som er hjemsøgt af Fanden.

Brændevinsdjævlen, det skabede Dyr,
er os fra Kroen i Kroppene faret:
ingen kan holde paa Voldsmanden Styr.
    Vandrer, dér har Du paa Ufreden Svaret.

Dog, Du bør vise Retfærdighed os:
Hytten af Hundredaarstrykket fortæres,
men for hver en, hvor om Flasken man slaas,.
    finder du fem, hvori Arbejdet æres.

Vend Dig ej straks og gaa bort til din By. 
Fremtiden gror selv paa jordløse Steder;
Sønnerne vore vil synge paany
    Sangen om Fædrenehytternes Hæder.

Sønnerne findes blandt Dommer og Præst,
Kunstner og Forsker, hvor Aandslyset skinner — 
Friheden tog dem fra Vejmandens Læst,
    Aanden paa Konge-Vejs Banen dem finder.

Dér, hvor den Junker med Firspandet jog, 
styrer en Kunstner sin Gang mod den gamle 
Hytte, hvor Fa’r fra sin Kakkelovnskrog
    ivrigt mod Dørklinken søger at famle.

Se, hvilket Møde! Vor Mo’r er i Graad, 
næppe for Glæde kan Sønnen hun kende, 
Søsteren bruger sin Naal og sin Traad,
    Kinden i Solglød, ved Vinduet henne.

Foraarets Blæst over Gavlvæggen gaar, 
hitter en Sprække, hvori den kan tude,
mens i Koncerten som Medhjælp den faar i
    Graaspurve-Koret i Hækken derude.

Se os, her ligger vi, jordløse, smaa;
i Konge-Vejs Kusken paa Hestene skynder —
Vandrer! ifald Du vil Livet forstaa:
    lyt til de Sange, som Hytterne nynner!

 
T:Godt Raad
F:Fordi din Ryg er daarlig, Ven
SIDE:122-123

Fordi din Ryg er daarlig, Ven, 
    dit Hjærte brudt itu,
fordi maaske dit Liv er spildt,
    saa kan dog andres du’!
Fordi Du ser en vissen Høst 
    bestandig ved vor egen Kyst
    med dine kolde Blikke —
    saa mangler dog en vaargrøn Lyst 
    ved anden Strandbred ikke.

Derfor det Raad: Sejl bort, min Ven, 
    ifald Du fryser her;
søg bedre Zoners bedre Lyst 
    at lægge mere nær!
Dog nej, saa mangled Du just <w>det</w>, 
    som gjør Dig denne stakkels Plet 
    forønsket fremfor alle —
    den Vrantnes Lyst og delvis’ Ret 
    til at slaa ud sin Galde.

Vi rækker hjemmebrygt, min Ven, 
    Dig Krusets Æblemost;
hver Landsens Skik har Landets Lov 
    og saa har denne just:
Du kan ha’ bedre Varer smagt,
    Du kan din Dadel, din Foragt
    paa Kender-Grunde støtte —
    men har Du først paa Drikken smagt, 
    Du bør ej deri spytte!

 
T:Jeg vilde saa gerne vide!
TOCTITEL:Jeg vilde saa gerne vide
F:Jeg vilde saa gerne vide
SIDE:124-125

 
Jeg vilde saa gerne vide,
hvad Livet inderst i Kærnen bær’; 
jeg gik til en uænset Side,
    fjærnt fra den stimende Hær.

Forbi mig drog de med lydende Raab, 
    Hob efter Hob,
med Førere, Vaaben og Mærker;
Føreren syned dem, Taleren ildned dem,
alle Ting ægged dem, ingen Ting mildned dem,
    signet de blev af Troldmænd, 
    Lægmænd, Læger og Klerker.

Jeg knæled paa Græssets Hynder, 
mit Øje søgte med Angst mod Jord: 
jeg var som en domfældt Synder,
    hvis Liv paa et Vink beror.

Men <w>hvad</w> og <w>hvorledes</w>? Jeg bad, besvor: — 
    Ord efter Ord
fra Vejen hen over mig larmed;
da saa’ jeg en Rede, hvor Markskjellet skraaned, 
et Agerhøns-Boelsted, af Plovklingen skaanet,
    en Moder jeg saa’, som mod Kulden 
    sit Kuld under Vingerne varmed.

Jeg følte, med duggede Blikke, 
hvad Livet inderst i Kærnen bær’.
Jeg <w>saa</w>’ det — jeg hørte det ikke 
    hist fra den stimende Hær.

 
T:Morgen- og Aftensange
F:Jeg stod om Morgnen i Børnenes Kammer
SIDE:126-127

Jeg stod om Morgnen i Børnenes Kammer; 
    lyst det paa Solsiden laa,
og dér var en lille, som lallende stammer, 
de to, som kan pludre og gaa.

De vækkes af Solen, de vaagner med <w>den</w>, 
    til Hvile med Solen de gaar,
de kravler af Seng og til Sengs igen 
med Guldglans om lysegult Haar.

De lyder ej Love, de kender ej Pligt, 
    de lærte ej Bønner af Bog:
de kvidrer som Fuglen et selvlavet Digt 
i Fuglenes barnlige Sprog.

Ved Morgen og Aften i Børnenes Kammer 
    jeg sørger for stedse at staa:
jeg hører den lille, som lallende stammer, 
de to, som kan pludre og gaa.

De beder en Bøn. Hvem lærte dem den? 
    og hvordan fik Stemmen den Klang?
De Spørgsmaal, de kommer bestandig igen - 
hvor lærte vel Fuglen sin Sang?

 
T:Gode Engle
F:Da jeg var lille, lærte Moder mig
SIDE:128-130

Da jeg var lille, lærte Moder mig,
mens jeg andægtig paa min Skammel lytted, 
at alle Mennesker var »slemme« tidt —
    hvad de saa loved, lige lidt det nytted!

De rev, de slemme Drenge, deres Tøj,
de skulde stadig slaas og altid drille,
samt vidste, hver sin Sag, naar det kom til
    Forhør, i allerbedste Lys at stille.

De reves om en Dukke, men saa snart
de fik den til sig, smed de den i Krogen;
gav man en Have dem til Tumleplads,
    straks fandt de Vejen over Havelaagen.

Det var jo meget stygt og meget slemt, 
og galt var det for længe siden gaaet, 
om ej som Hjælp paa Vejen med enhver
    sin gode lille Engel havde faaet.

— Jeg spurgte: Hvordan ser en saadan ud? 
Men <w>Svaret</w>, som jeg fik, jeg mindes ikke;
jeg husker kun, at ventende jeg sad 
    og søgte det i Moders milde Blikke.

Jeg voksed til, men »Englene«; jeg saa’, 
og som paa Vejen fulgte mig et Stykke,
det var dog næppe dem , min Mo’r har ment,
    — klejn Hjælpen var, og klejn var Følgets Lykke.

Dog har jeg mangen Sommeraftenstund,
— naar lyse Skyer sejled gennem Rummet, 
naar fuldt mit Hjærte var, til Randen fuldt -
    ret som de gode Røsters Sang fornummet.

Og mangen stille Nat, naar langt fra Land
og langt fra Landets Lyst jeg ensomt vugged, 
da har jeg set højt over mig et Blik —
    og det har Længslens Feber i mig slukket.

Og nu, jeg længst er stor og selv har Smaa, 
nu, jeg er lagt i Lilleputte-Lænker,
nu har jeg ikke ondt ved at forstaa,
    hvorfor man Engle helst som <w>Børn</w> sig tænker.

SLUTSEKTION    
 
T:Ved Klosterkilden
U:Til Emmy
F:Hvor Orlogsheltens Enke har paa Munke-Grunden bygget
SIDE:131-133

Hvor Orlogsheltens Enke har paa Munke-Grunden bygget,
hvor »Frøkner«, om ej Nonner smaa, for Livet biir betrygget,
hvor Hytters Tag bag Klosterhegn af Elme biir beskygget,
dér har en Eneboer-Plet Naturen selv sig hygget: 
    og dér, ja dér har mangen Gang,
    hvor Kilden følger dybt sin Trang
    og bryder sig sin Vej med Sang,
vi To vor Fremtids Borg i Tanken bygget.

Snart tyk som Arm, snart tynd som Siv, i Grottens Murstensskaaler
ustandselig fra skjulte Lag den lyse Strøm fremstraaler,
ej nogen Dæmning, Vold og. Tvang den Tungerappe taaler,
men Skæppen, ja selv Tønder fuld, de Klosterfolk den maaler;
    hvad gemt i Nu- og Fortid laa,
    den synes gættende forstaa:
    den gi’r hver Sladder Mundkurv paa,
mens selv den drikker med sit Ekko Skaaler.

Dér sad med Dig jeg tyst og glad de mange Formid  dage,
mens Kildens Saga flød og lød med Ekkos Sang tilbage;
til Orde kom ej Du, ej jeg — din Haand jeg maatte tage, 
og jeg betragted Dig og saa’ dit Ansigts lyse Sage:
    den Skrift, jeg læste dér, 
    den gød en Rislen i min Sjæl, og rød
    om Kind og Pande jeg udbrød:
Velsignet Du — velsignet alle Dage!

Thi blev i Fristelser jeg ført, og bukked svagt jeg under,
da saa' Du, hvor min Anger bed de dybe, dybe Vunder, 
og af hvert Saar Du saa7 der brød, i svære Fødselsstunder,
et Taarens Væld, et Hymnens Væld, som dybt i Smærten bunder;
    da lagde Du din Haand i min,
    o denne Haand saa fast som fin, 
    og sagde: »Jeg er altid Din;
jeg tror paa Dig!« — Og Troen er et Under.

Imedens løb de glade Smaa og samled Træets Frugter, 
hvor Muldets Jord-Parfume som af Edens Blomster lugter;
en Slange var der, men det var kun Kildebækkens Bugter, 
der skyder krummet, blank og trind igennem Skræntens Slugter;
    og vore Smaafolks Latterrøst
    den gav en Genklang i vort Bryst: 
    saa sad vi dér i stille Lyst
og tog af Barnehaanden Edens Frugter.

    <nonum><small>Roskilde i Høsten 1883.</small></nonum>

 

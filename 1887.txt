KILDE:Johannes Jørgensen: <i>Vers</i>, P. Hauberg &amp; Comp., Kbh., 1887
DIGTER:joergensenj
FACSIMILE:115308070563.pdf
FACSIMILE-SIDER:89
TITELBLAD:Johannes Jørgensen: / Vers. // København. / P. Hauberg &amp; Comp. / 1887.

SEKTION:1884-85

T:Foraarsminder.
F:Det var en Foraarsdag, sidst i April
SIDE:3-5

Det var en Foraarsdag, sidst i April,
jeg vandred langs Søbredsstier;
Lærkerne steg mod Himlen med Il
som levende Melodier,
og Luften lyste, og Synskredsens Rand
skinned som Silkespind bløde,
som flossede Uldfnokke røde -
jeg laa ved et skvulpende Vand.

Jeg laa paa Ryggen. Den skinnende Luft
saa ned gennem Granernes Susen,
jeg sansede Græssets visne Duft
og bag mig Bølgernes Brusen;
foran mig bugted en græsgul Sti
sig bort bag de ludende Grene -
paa Kløftbunden mørk og ene
mumled en Bæk forbi.

Jeg laa der saa fjærnt, saa stille i Gem,
et Sted, hvor ingen mig kendte -
der dæmred dog vagt den Tanke frem:
jeg laa der for èn at vente;
jeg spejdede spændt ad Stien hen;
lød der ej Fodtrin i Støvet?
stirred det ikke bag Løvet
med Øjne, jeg kendte igen?

»Du Nar!« - Jeg lagde mig atter ned.
Rundt om tav al Ting stille.
Den store Himmels skinnende Fred
brød kun Lærkernes Trille.
Men Stiens de skjulte, usete Sving
havde sendt mine Tanker saa vide
- jeg saa dem paa Skyrygge ride
bort over Synsrandens Ring.

Jeg mindedes Steder, jeg hvilte paa,
langt borte, i afsides Øde -
en Plet, hvor jeg under Bøgene laa,
saa Skyggerne hen over Græsset gaa
og Lysblink med Lysblink sig møde -
en Plet ved en fjærn, en navnløs Strand,
stirrende ud over solblankt Vand, 
der stille Skyerne spejled -
en Plet, hvor den natfødte, tangvaade Vind
aanded en Sølvstrøm med sig ind
fra Maanen, som langt ude sejled.

Saa randt der vel Dage, saa randt der Aar,
forlængst er det gangen i Glemme -
drevet paa Dør af Snak fra i Gaar,
kastet i boltet Gemme . . .
jeg kommer en Dag til en afsides Strand
og lytter til Vandet, der rinder
og atter jeg Nøglerne finder
til Mindernes laasede Land.
{rsi:April 85.}

T:Avgustnat
F:Tung og fugtig er Løvets Duft
SIDE:6

Tung og fugtig er Løvets Duft -
grankrydret og natteberuset -
den varme, tætte, skysorte Luft
hænger lavt over Bølgesuset,
Der rører sig ej den ringeste Vind,
der aander ej Sus gennem Skoven
den natmørke Himmel foroven
af Hede er slumret ind.

Verandaen sender et strejfende Skær
ind mellem de dunkle Grene -
som stenhugne staa de sorte Trær.
Jeg ligger i Græsset alene.
Fjærnt svinder et Skrig og fødes en Sang,
Verandaens Lysskær slukkes -
min Sjæl paa Stilheden vugges . . . .
her var det, vi mødtes en Gang.


T:Gengangere
F:Jeg standsede og stirred
SIDE:7-8

Jeg standsede og stirred
fra Vejen stift og længe
ud over Mark og Enge,
der solrøgslørte dirred.

De fjærne Skoves Strimmel
og Fjordens disblaa Arme
flød over i en Himmel,
der sitrede af Varme.

Der var ej Liv at mærke,
kun Rugen sagte svinged,
og en usynlig Lærke
til Middagshvile ringed.

Bag Markerne forsvandt der
en Hat med hvid Besætning,
en Kjoles lyse Kanter,
en lang og kulblank Flætning.

Den hvide Hat fornøjet
paa Kornets Bølger vugged -
jeg fulgte den med Øjet,
til den i Agren dukked.

Min Sjæl gled bort paa Strømme
af Molakkorder bløde -
ak! disse Barnedrømme
- jeg tænkte, de var døde . . . .

T:Elverleg
F:Den hvide, koglende Maaneglans
SIDE:8-9

Den hvide, koglende Maaneglans
Sølv over Bladene drysser -
den lyser for Mosetaagernes Dans
og Birkenes Stammer kysser -
i Skovnattens Dyb
paa fjærne Trær
skinner dens spøgelseblege Skær
og pletter den dunkle Bund -
ikke et Menneske aander mig nær -
i Dale kun
et Baal, blæst i Brand af en ukendt Mund,
- hvo gaar vel saa silde i Skoven der?

I Dale svømmer Taagernes Sø,
Stammerne i den sig spejler,
og Maanens sølvblanke Paradisø
ud over Lufthavet sejler;
- det flimrer endnu,
det rygende Baal,
fjærnt i de hviskende Skove -
mig rinder i Hu
saa mangt et Sagn paa fremmede Maal
fra Nætter, jeg ej kunde sove -
og mit Hjærte grunder og grunder:
skal Gangen derover jeg vove?


T:Solnedgang
F:Bag den fjærne Kyst
SIDE:10-11

Bag den fjærne Kyst
sænker sig Solen, bloddraaberød,
og dens Lueskær
tænder Havet i gyldenglimtende Glød,
og de langelig skvulpende Vande
rulle bristende ind mod min Fod
og hviske med barnekendt Røst
om kære, hjemlige Lande,
og det klinger igen i mit Bryst
i Længsel.

Ti jeg ved, ti jeg ved;
bag det matgyldne Hav,
bag det dæmringsdisede Land,
og bag Solfaldets Glans
der ligger en engflettet, skovbræmmet Krans
om et aftenblankt Vand -
der er du!
Og i Aftenens klingre, vemodige Fred
du indsuger tyst
den søde Duft
fra den høje Oldefars-Lind,
der suser og hvisker endnu
i den hede, tungt aandende Vind
som hin Nat.

Og paa Himlen staar
Stjærnernes gyldenpansrede Hær,
og nikkende se
de til dig og blinke med blankblondt Skær,
- men jeg, jeg er i det fjærne,
hvor Vinden gaar kold og raa,
og kom jeg end til dig igen,
saa var dog min Lykkestjærne
længst kvalt mellem Skyer graa
for evig.
{rsi:Aug. 84.}


T:Jeg vilde mane -
F:Jeg vilde mane de sollyse Minder
SIDE:12

Jeg vilde mane de sollyse Minder
af deres græsgemte Grave frem,
jeg vilde flygte til Drømmehjem,
til evigt Foraars de duftblaa Tinder,
- men Dagen lider - men Tiden svinder
og sorgfuldt mumlende fra mig rinder
og end staar Solen bag Sky i Gem.

Og kuet ligger jeg tavs i Støvet
og græder og længes og naar ikke frem -
ej aabnes Fængslets Dør paa Klem -
og alt, jeg elsked, er fra mig røvet;
det hede Solskin og Sommerløvet, -
og Livets Larm har mit Øre døvet
for Klangen fra mine Drømmes Hjem.


T:Tordenluft
F:Fra løvtætte, slumrende Haver
SIDE:13-14

Fra løvtætte, slumrende Haver
kommer vuggende Rosenduften
i Pust saa bløde og tunge -
der er Torden deroppe i Luften.

Men endnu den døser og drømmer
i blaagraa, lysbræmmede Puder -
de sidste, luende Solblink
fanges af Byens Ruder.

Som duftblaa Fjældkamme højne
sig Synsrandens fjærne Skove -
Marker og Enge og Huse
ligge i Soldis og sove.

Ikke en Fuglestemme
i Sang derinde fra Løvet -
ikke en Vandrer at øjne
ad Vejen, solhvid og støvet.

Ikke en Lyd i de stille.
solbagte, stenede Gader -
kun Husenes stive, hvide,
ængstelig stirrende Rader.

- I løvtætte, slumrende Haver
sænker sig Rosenduften
som solhede, sumpstille Vande -
der er Torden deroppe i Luften.
{rsi:Juli 85.}

T:En forladt Park
F:En stille Kirkegaard foruden døde
SIDE:14-15


En stille Kirkegaard foruden døde -
en Plet, der sørger over Ungdomshaab,
hvis Vingepar ej taalte Solildsdaab -
et Sted, hvor Livets sidste Kræfter bløde
i tunge Draaber ud af tusind Vunder,
hvor Ensomheden sidder tavs og grunder
og hvor Erindrings Skygger Skygger møde.
Et Sted, hvor Glemsel gror sig stor og frodig,
hvor Lethe-Vande føde Livet atter
og bære bort hvert Haansmil og hver Latter
og hver en Uret, tung og hjærteblodig.
En Grav for hele Verden og dens Guder -
Guldkalvsidoler uden Tankeværd -
hvor hvert et Minde om dens tomme Færd
blir kvalt i Tavsheds bløde Fløjelspuder.
En Plet, hvor Fyrren tungt-alvorlig luder
udover døde Vandes Slimgrønts-Dække,
hvor Vindens Fod kun tyst og varsomt træder,
og Skoven aander knap for ej at vække
sin egen søde Drøm om dræbte Glæder.
En Plet, hvor tusind Bladetunger synger
al Livets Larm og Uro af ens Sind
og dysser Sjælen sødt i Slummer ind
og leder i en Verden frem ens Fod,
hvor Dagene som Purpurroser gynger
ad Tidens lødløs dunkelblanke Flod.


T:Bøn
F:Jeg kommer til dig, o evige Moder, trættet paa Sjæl og paa Sind
SIDE:16-18

Jeg kommer til dig, o evige Moder, trættet paa Sjæl og paa Sind,
mine Drømmes Skibe har Stormen dreven mod Klippekyst ind,
og Dønningen ruller endnu, der leged med Vraget -
Festjublen er død i mit Bryst, det Tempel, jeg rejste mig selv,
og ydmyg kommer jeg nu til din Kirkes Hvælv
at bede, hvor Stormen er Orgel, og Himlen er Taget.

Mine Tanker svømme i vidløse Stimer om
og søge forgæves et Tegn paa, hvorvidt de kom,
et eneste Fyrtaarnsglimt blot ud over Havet -
forgæves jeg spejder med Loddet mit Væsens Dyb;
er det Klipper, det rører? Eller blot sovende Kryb?
- I miledyb Tavshed nede er Svaret begravet.

Jeg ved blot et: jeg er træt af at se mig se!v,
af at lytte til egen Higens savnfødte Elv,
der bruser ustandselig, skumhvid i Sjælens Mørke.
Jeg ønsker hver Attraas Død og hver Længselsflods Fald
og Sjælen døv for de dragende Drømmes Kald
og en stille Novemberregn forbrændende Tørke.

Jeg ønsker at slænge mig ned, for hver Livslænke fri,
og lytte til Granernes susende Melodi
og langt fra hvert spejdende Menneskeøje mig vide
- at bore mig dybt i det vaade, gærende Løv
og føle hver kunstlet Skal synke hen i Støv
og lade Sommer og Høst og Vinter og Vaar
ustandselig over mig glide.

{c:* * *}

Du svarer mig ej. Men ensformig støvet-graa
hænger Himlen foroven, og Granestammerne staa
brune og ranke uden en Kvist at røre.
En sagte Summen kun i den hede Luft -
fløjtende Fugle - Granernes krydrede Duft -
og vidt fra det fjærne en rullende Vogn kan jeg høre.

O Moder, du higer som jeg! Der er Storm i dit Sind!
Dine Sukke bærer den hedeaandende Vind,
som over de endeløst nikkende Marker suser-
en Gravhvælving lig er Himlen over dig spændt -
din Sol en Lampe, som for den døde er tændt -
og Liget selv; den Lykke, du længer ej huser.
{rsi:Juli 85}

T:Eftersommer
F:Det ligger dødt og dræbt, jeg higed mod
SIDE:18-19

Det ligger dødt og dræbt, jeg higed mod,
den korte Sommer med sit Løvtelts Sus,
med Øjets solglødsdrukne Farverus,
med fjærne Ør, der solskinssvøbte staa
i Længselsdis og Lykkesagn fortælle
og lokke ud mod Himmelrandens blaa,
hvor Skyen hviler som en Drøm om Fjælde.
Det er forbi. For Somrens sidste Kræfter
bortbløde en for en. Hver solglad Stræben
er druknet i et Hav af tunge Tanker,
er gøglet bort i elskovssyg Musik
og dræbt af Savnets viljekvælende Ranker.
Selv Tanken med det klingekolde Blik
drak Hjærnen ør af Haabets Dvaledrik
og slumred ind i Drømmens Vingeskygge,
dog blot et kort Minut. Og atter vaagen
den stryger bort fra Øjet Drømmetaagen,
der svøbte gylden Dis om Høstens Øde,
og bærer med et Tungsindssmil om Læben
de svundne Dages Ligsten mig i Møde
paa hver et elsket Navn: et Haab, der døde.
{rsi:Aug. 85}



T:Ene
F:Jeg ligger ved Havet
SIDE:20-21

Jeg ligger ved Havet.
Solen bager ned over den dyngede Tang
og de hvide Stene,
hvor Fluerne sværme frem og tilbage,
summende og surrende.
Bølgerne komme ind, klare og smaa,
med Klang af Glas,
og langt ude over det krusede Hav
skriger den hæse Maage.

I den hvide Synsrand
staa fjærntblaa Lande og svindende Sejl,
og Uendelighedens store Tavshed
fra Himmelfod til Himmelfod
høres kun end mere
ved Bølgeslagets sagte Susen langs Kysten,
ved Strandløberens Skrig over Stenene
og de fjærne Lyd,
der komme ind over Havet.

Som i min Barndom
ligger jeg og furer og huler og graver
dybere og dybere i det vaade Grus
og kaster tanketomt
Sten efter Sten i Havet.
Og et endeløst Tungsind kommer til mig,
jeg ved ej hveden og ved ej hvorhen
og evner ikke at skænke det Navn
men slænger mit Blyant i Havet og tier.


T:Portræt
F:Dagen er død og forsvunden
SIDE:22-25

Dagen er død og forsvunden
for aldrig at fødes igen -
et Spand af Tid er udrunden
for Guder og Verdner og Mænd
- som Snefnug og udbrændte Gløder,
som Ax, der frugttomme staar,
Timerne Timerne møder
og hobes til Dage og Aar.

Det er i de sidste Stunder,
da Lyset slukner og dør,
da Modet i Mørket gaar under
og ser gjennem sorgspundne Slør -
med Byrder af Løfter, der brødes,
af Drømme, der løj og der brast,
i Skumringen Minderne mødes
i lyssky og livsræd Hast.

De komme med Sommersoldage,
med vaarfødte, knoppende Haab,
med Længsler, saa rankende svage,
og Tvivltimers kvalfyldte Raab,
med Tid, der blev ødslet til Længsel,
med Skønhed, der gækkende veg,
med Drifter i kæmpende Trængsel
og Elskov, der svandt og der sveg.

Saa tier de alle og viger
bort som et mumlende Hav,
mens fjærntfra over dem stiger
et Ansigt som mejslet i Rav,
med Drag saa skønne og søde
som Lykkens umuligste Drøm,
med Blik, der Livet kan øde
og stemme for Sollysets Strøm,

med Læber saa purpurtunge
som dunkleste Rosers Glød,
saa hede og røde og unge -
med Vælde som Hunger og Død -
og tvedelt i kuplede Høje
det livsfyldte, syttenaars Bryst
som støbt under Atlaskestrøje
og spændt af Længsel og Lyst.

De brændende Læber smiler
i isnende kold Foragt -
de glattes til Havblik og hviler
i Tanken om egen Magt -
til dybt i Blikket der fødes
et Skær som af ulmende Brand,
af Attraa, der hvileløs mødes
i Favntag med Mand efter Mand.

Men Mindernes mødige Stimmel
flagrer i Flokke af Sted
som Fugle i nattesort Himmel
foruden Maal eller Med,
som Børn, hvem Dødsseng der redes,
hvem Vuggen vorder en Grav,
som Sæd, der nytteløst spredes
ud over det golde Hav.

Og ene i Natten tilbage
jeg sidder med stirrende Blik
og drikker fra døde Dage
den svindende sidste Musik
og tænker paa Snefnug og Gløder,
paa Ax, der frugttomme staar,
paa Timer, der Timerne møder
og hobes til Dage og Aar.
{rsi:Sept. 85.}


T:Bladefald
F:Nu bærer Livets Floder Lig paa Lig
SIDE:26-27

Nu bærer Livets Floder Lig paa Lig.
Hvert Haab, der svedes af i Barfrostnætter,
hver Higen, der mod Solfaldsskyer jog,
hvis Farverøst et Paradis forjætter,
hver vaarskabt Drøm, der mod det fjærne drog
og hver en Elskovslængsels Pilgrimstog
mod Zionsrigets lykkelyse Lande;
hver Attraa-Tørst, der salte Kilder fandt
for Nektardrikken, Vaaren havde lovet,
hver Flyverflok, der Flugten havde vovet
til Havs fra Tankens hjemlig-trygge Strande
men aldrig Vej til Livets Kyster vandt -
det driver nu paa Høstens sorte Vande.

Den sidste solskinssvøbte Page endte
det lange Tog, der fulgte Somrens Lig
igennem Høstens gyldne Kuppelsale -
i Aftnens Guldport endnu han sig vendte
- saa svandt hans Kappes sidste Purpurflig,
og Natten i det sortgraa Liberi
slog bag ham Dagens gyldne Fløje i,
og tunge Taagers Tæpper langsomt dale
for Somrens Scene - Festen er forbi.

T:Nu ringer alle Klokker
F:
SIDE:27-29

Nu ringer alle Klokker Natten ind.
Paa bløde, ugletyste Vinger kommer
den flyvende fra Øst, mens Maanens Baad
staar langsomt ud paa Himlens dunkle Dyb
henover hvide Skyers Fraadebræm,
der skummer op med Glans af Sølv og Silke.
Det lufter stærkt fra Nord - iskolde Pust
fra evig frosne Egnes Jættelunger,
og Maanens brede Ildstav maner frem
et Mylr af gyldne Orme i Kanalens
skælpansrede, jærnsorte Kæmpekrop.

Nu ringer alle Klokker Natten ind.
• De hvide Gasblus spire hastig frem
af purpurdiset Dæmrings Taagegrund,
og rundt i lune, lyse Sale samler
sig Livets silkesvøbte Skødebørn
og sætter Festens Punkt for Dagens Sætning.
Men udenfor! Der hungres og der fryses,
der bandes og der drikkes, røves, myrdes,
der sælges skønne Legemer for Guld,
der grædes tunge Taarer, ingen ænser,
der gaar Fortvivlelsen med slukte Blik
ad øde Veje, hvor hvert vaarfødt Haab
som visnet Løv paa nøgne Grene hænger,
og Frelsen nævnes Vanvid eller Død.
Du store, kolde Nat, der favner Jorden
fra alle Kanter, saa at ingen Sti
kan føre bort mig fra dit stive Blik,
der fornemt ligegyldig stirrer ned
paa al vor Nød og Jammer, - du, hvis Aande
har Frosten født og Kuldens Knopper sat,
der springer ud i Rimens hvide Blomster
- jeg bøjer for dig Knæ. Ti i dit Scepter

jeg Stjærnediamanter skælve ser,
og Herskerfløjl er om din Skulder svøbt.
Du vil ej svige! Paa din isgraa Pande
staar ej en Drøm en Gang om Hjælp og Trøst
du lokker ej med Nattergalesange
til bløde Længsler mod umulig Lykke
og ægger ej til Synd, du straffer selv -
olympisk stor og gudestolt du staar
med lange Timers Kongebane for dig,
mens alle Klokker ringe Mørket ind.
Decbr. Sjj.
3°

T:
F:
SIDE:30

Længsel.
I Snekorallers Skove gad jeg gaa,
hvor Rimen hænger hvid paa alle Grene,
hvor tætnende bag Stammer Stammer staa,
og i den milestore Tavshed jeg er ene,
hvor Livets Pulse bort i Kulden dø
som Floder, der i Ørkensandet svinde,
hvor hver en Klang fra Somrens Drømme-Ø
er dræbt, og vingestækket hvert et Haab, hvert
Minde.
Der gad jeg lægge træt mit Hoved ned
i hvide Puders køligbløde Rede,
mens Timerne med silkeskode Fjed
forbi mig gaa og Snefaldsstilhed om mig brede.
Al Dagens Larm og Solens kolde Blik
og Kvinders Smil og Lykkens Lokkestemme -
det skulde kendes blot som fjærn Musik,
som Trækfuglstog, paa lyse Længselskyster
hjemme.
3i
Men Natten skulde komme, stor og tyst,
med svale Hænder mod min hede Pande
og dysse ind hver Livsgnist i mit Bryst
med Dvaledrik fra Dødens Lethe-dybe Vande.

T:
F:
SIDE:31-

Julesalme.
Du stille Vinter, der mit Liv har født
af dine Dages dunkle Moderskød
og set det gro i dine Nætters Skygge
og klæde sig i dine Taagers Svøb -
jeg kommer til dig. Verdens lyse Festsal
er fyldt af Folkemylr. Med Albupuf
man trænger sig kun frem. Og jeg er skabt
til Ørkenensomhedens tyste Drømme.
Du stille Vinter! Træt, til Døden træt
af Livets Spilledaasemelodier,
af Skøgesmilet om dets frække Læber
og Spotten i dets maskestive Træk -
jeg kommer til dig. Med din Perlekrans

af Taagetaarer staar du. Hybnens Blodsved
neddrypper langsomt fra din Frelserpande
i Skovvejssøle, tunge Trin har traadt.
Ti her, i Pjalter svøbt, med hadfyldt Hjærte
mod Lykkens Verden, som de aldrig saa,
gaar Livets Stedbørn med de trætte Tanker
og Sjælen tung af længselsbange Tvivl.
Langs sorte Sten slaa blaagraa Bølger op,
og Havet ligger tungt og tavst og stille,
og Himlen staar derover som et Søvnsyn,
hvis Marebyrde knuger Jordens Slægt.
Saa frels mig da, du store, stille Vinter!
Rør med din kolde Finger ved mit Hjærte
og dræb hver gavnløs Id, hver vejvild Stræben,
saa ingen Vaar kan vække fra de døde
det Liv af Savn jeg evned ej


SLUTSEKTION

SEKTION:1886

T:Vinterlandskab
F:
SIDE:33-34

Nu ebber Dagen. Timernes Fiod
strømmer med mørkere Vande,
og Lyset bæres, Fod for Fod,
paa Baare mod Dødens Strande.
Skovene staa
taagede blaa
ude bag Bakkernes visne Vold,
og Vejen vrider sig, frostbidt og tør,
bort fra Himlen, der stirrer -
skytung og blaagraa og kold.
Jeg har set det saa tit, det gulnede Land
med Skovenes fjældskarpe Mure,
med Solens halvkvalte, bleggule Brand
ind gennem Skyhvælvets Fure,
den mørke Luft og den døsende By
og Brakmarkens jordbrune Banker -
ikke det Sted, hvor jeg finder et Ly
for alle mine lykkesyge Tanker.

s.ssaL

Blot samme Drømme Aar efter Aar
som svindende Nattergalsange svage,
blot Dagenes Løvfald paa ulægte Saar,
blot Længsler, der fødtes en længe død Vaar
men endnu drager min Sjæl tilbage -
blot Time til Time og Stund til Stund,
Aar til Aar - som i Feberblund -.
der gavnløst bortrinde i Sjælens Mørke -
dit B i l l e d skygger for L i v e t s Dag -
hvert Minde rammer som Svøbeslag.
Sindet, der smægter i Ørkentørke.
Jan. 86.
I '


T:
F:
SIDE:35-36

Søvnløs.
Sortgraa, dybe P'løjelsskygger som et Krypthvælv
staa omkring mig,
Genfærd blot af Livets Verden er det, der i Stuen
trænges.
Drømmerids af Dagens Tanker flokke om min
Seng til Ting sig,
deres trætte Blik fortælle, hvor de lider, hvor
de længes.
Intet Glimt i Nattens Øje, ingen Lyd paa Nattens
Læber,
Blodets Susen blot i Øret, naar det trykkes tæt
mod Puden,
ingen dagfødt Flyver gennem Mørkets store Øde
stræber,
Hjmlens liggraa, brustne Bikke stirre ind igennem
Ruden.
3*

Nattens sorte Sandskorn rinde lydløst ned igennem
Rummet,
alle Døre har de spærret, alle Stier har de lukket,
hver en gavnløs Bøn om Lykke længst i Sjælen
er forstummet,
dræbt og død er hver en Længsel - Haab er
Sagn - og Sol er slukket


T:
F:
SIDE:37-40

Faust til Foraaret.
So fluch' ich allem was die Seele
mit Lock- und Gaukelwerk umspannt.
De har prist dig i svulmende Sange og løjet
af Lykke dig fuld,
de har kvidret om Majdage lange, om Maanen
og Stjærnernes Guld,
de har gloriekronet din Pande og svøbt dig i
Dronningedragt -
nu rejser jeg mig at forbande dit Aasyns sollyse
Pragt.
Forbandet din havdybe Himmel med Skyer som
solhvide Sejl,
forbandet din Solstænksvrimmel i Vandenes vindknuste
Spejl,
forbandet hver Knop i Grøde, hvert Græs og
hvert brydende Blad,
hvert Liv, der staar op fra de døde - forbandet
af alt mit Had.

Forbandet din Fløjeisnats Kaabe, der luner om
Drømmenes Væxt,
hvorunder en atter tør haabe trods Dagens stenskrevne
Text,
hvor Læber i Elskov modes, hvor Legemer favnes
tæt,
hvor rodløse Længsler fødes og spindes til hildende
Næt.
Forbandet din hidsende Aande, der ægger hvert
Blodkorn i Brand,
til Sjælen skriger i Vaande mod Lykkens umuligste
Land -
forbandet dit luende Øje, din hviskende Havlæbes
Smil,
din Barms de grønklædte Høje og Skovbrynets
rene Profil.
For din Skænk er en Regn af Drømme, et
Løvspring af Løfters Løgn,
dine Gaver som Guldbyger strømme ned over
det brødsultne Døgn,

din svidende Solklinge blotter hver Plet, som er
syg og saar,
dine kolde Stjærneblik spotter Ar fra de mejede
Aar.
Du gækker i al din Færden, dine Ord er Morgana-
Svig,
dit Rige en Gengangerverden, der mylrer med
høstdræbte Lig,
med Haab, jeg længst trode stranded', med Minder,
jeg tænkte, var Vrag -
og derfor forbandet, forbandet din Skønhed ved
Nat og ved Dag.
Hver Lygtemandsdrøm om Lykke udover din
sumpede Grund,
hvert Slot, som Solskyer bygge paa Vesthimlens
Purpurguldsgrund,
hvert vingelamt Haab, der skyder som Svamp
af din giftige Jord,
hver Attraa, der Knopperne bryder og blomstrer
i koglende Ord,
hvert Træ, der i Skovene løves, hvert Græs, der
grønnes og gror,
hvert Fodfjed, der ranes og røves af Vinterens
frostbundne Jord,
hver Nattergalsang over Landet, hvert længselssygt,
elskovshedt Mod -
forbandet det være, forbandet af alt mit inderste
Blod.
Hver sølvskællet Stjærne, der svømmer i Nathimlens
sorteblaa Hav,
hvert sitrende Savn, der drømmer ved visnede
Vaardages Grav,
alt Morgenens Guld om din Pande, din dugstænkte
Dronningedragt
- det rejser jeg mig at forbande af al min dybeste
Magt.
April 86.


T:
F:
SIDE:41

8 o 1 r ø d t.
N u brænder Dagens Skibe paa Baal i Vesterled,
og Purpurgnister op mod Himlen sprænges,
der driver gyldne Sky vrag, hvor Solenden gik ned,
og røde Slør for Aftnens Guldport hænges.
Igennem Skyfjældskløfter der Flammefloder gaa,
og Luftens Lød er brudt i Solfaldstoner;
der væves gylden Islæt i Havets blege blaa,
og Skoven staar med fnuggefine Kroner.
Der synker Mulm fra oven mod Himlens hvide
Bræm,
og Livets Lyd af tusind Tunger ebber,
der spire blanke Stjærner af Aftnensjordsmonfrem,
som røde Vagtblus over Himlens Stepper.
Og Natten lander stille i Maanens hvide Baad,
mens Lysets sidste Sluseporte stænges -
ved Dagens Dødsseng grædes der ingen savnfødt
Graad
- de syge Sanser blot mod Mørket længes.
Maj 86.


T:
F:
SIDE:42-43

Sommernat.
Stort og stille ligger Landet, dæmringslyst,
med grøngraa Flader,
med en Skovbræm skarpt mod Himlens stjærnetomme,
gyldne Rand,
og det sidste Fodfjed døde i de nattelyse Gader,
og den sidste, fjærne Vognlyd slugtes af det
tavse Land.
Stift og tomt imod mig Byens blinde Rudeøjne
stirrer,
sagte susende gaar Vinden gennem fredløst Poppelløv,
skarpt en Faarekyllings Toner gennem Nattens
Stilhed svirrer,
og ned over Vejens Græskant synker Dagens
hvidgraa Støv.
.43
Nattens brede, blegblaa Vinger ligge søvntungt
over Staden,
spinde Næt af hede Drømme om det slummerbundne
Land -
under Kys og sagte Hvisken gaar der to igennem
Gaden,
og langt ude i det fjærne hører jeg en Hund
slaa an.
Juni 86.


T:
F:
SIDE:44-45

Maaneskin.
Solen er død. Mod matgylden Luft
tegner sig Synsrandens Bræm af Skove,
Landbrisens Lunger er fyldt med Duft
fra Enge, der drømme, og Marker, der sove,
en halvvaagen Lyd kun fra Aftenens Mund
- et Raab fra Vandet, et Hvin af en Svale
og dissvøbt synker Landet i Blund,
mens Græsset dugges i Dale.
Solen er død. Den bæres til Graven
af Tusmørketimer med duggvaade Fødder
og stedes til Hvile i Paradishaven
mod Nord, hvor Lyset har dybest Rødder -
saa stiger Maanen op over Fjorden
og gnistrer i Duggen med Glimt af Staal
- dissvøbt og søvnfangen drikker Jorden
Drømme af Nathimlens blegblaa Skaal.

Natten er halvlys - med randiøse, vage
Skygger og Skær, der i Dæmring forsvinder,
Fjorden er graa, med en Maaneskinsflage,
der sitrer som stimende Fiskefinner --
- en enkelt, maaneblank, stirrende Rude -
et rødgyldent Lys som et Øje, der glipper,
halvt lukket til Blund paa Natmørkets Pude,
længst ude mod Havet, hvor Landet slipper -
sære Lyd mellem Drøm og Vaagen
som sneg de sig frem mellem Dødmandstænder,
og alt visket ud i Maanetaagen
som famlende Rids af Søvngængerhænder -
der stiger af Tavshedens lydtomme Øde
en mindefødt, savndiet Drøm om en Kvinde -
et længselsfyldt Digt om en Stjærne, der døde,
- et Sagn om en støvstyrtet Marmorgudinde.
Juli 86.


T:
F:
SIDE:46-48

Skovdrømme.
J eg gik og drømte i Skoven.
Dagen var solfyldt og hed.
Himlen hvidned foroven,
som frem imod Middag det led.
Det luftede indunder Løvet,
det surred og summed og sang,
det flimred af Sol over Støvet
ned ad den grusgule G^ang.
Det sidste Bud fra et Liv,
som stræbte og slæbte og sled
i Kummer, i Kamp og i Kiv
faldt død i Skovbrynet ned,

og ene med mine Drømme
min syge Tanke jeg vugged
i Skovduftens vinsøde Strømme
og Hverdagens Døre lukked.
Jeg drømte om Klokker, der ringer
rungende Dommen ind,
om Hævn paa blodige Vinger
og Sejr med flammerød Kind,
om Lykkens den gryende Morgen
med Brød for hver hungrende Mund,
om Liv, hvor Nøden og Sorgen
er dræbt eller dysset i Blund,
om Tider, hvor Livet er Leg,
og Døden en fredfyldt Slummer,
hvor Marken for alle har Neg,
og Sagn er hver savnfødt Kummer;
hvor Himlen ej stimer med Syner,
ej Jorden med Kætterbaal,
hvor Guder forgæves lyner
i Tvekamp med Mandstankens Staal,

hvor Elskov ej længer er Skændsel
men skænkes og kaares frit,
hvor Helvedes Ild mangler Brændsel,
og Fyrsternes Fløjl bliver slidt .
- Jeg gik og drømte i Skoven.
Saa kom jeg paa Alfarvej ned.
Solen brændte fraoven
paa Verden, der slæbte og sled.
Jeg saa dem med Korsfaner flage,
fra Kirken klang Klokkernes Røst . .
endnu er der længe tilbage,
før Markerne hvidne mod Høst.


T:
F:
SIDE:49

H ø s 11 i d.
J eg standser og vender mig om i Høstens Dør
og ser over Somrens forladte Land tilbage,
der ligger gemt under Glemselens Solrøgsslør,
kun her og der med en mindelys Solskinsflage.
Jeg mønstrer min Hær af vaardøbte, selvsikre Haab,
der drog med flyvende Faner fra Foraarets Lande -
Hælvten gik under i Solildens svidende Daab,
Hælvten drukned i Mismodets Graavejrsvande.
Hver Nat bringer gøglende Bud fra en løgnskabt
Himmel,
hver Dag lægger Ligsten over en Drøm, der døde -
der stiger et rædselsfødt Raab fra Savnenes Stimmel,
som Høstens soltomme Afgrund gaber i Møde.
Jeg vandrer ene og fattig til Høsten ind
med Hj ærtet tynget af Tvivl og sygt af Drømme -
men hen over Markerne stryger en havfødt Vind.
De høster dernede i Sollysets fulde Strømme.
Aug. 86.
5°

T:
F:
SIDE:50

N o c t u r n e .
}eg hilser dig, du store Maanenat,
hvis hvide Øje stirrer stumt og stift
ned over Mølleslugtens Ellekrat
og mønstrer Skovens Bund med Sølvstænksskrift.
For jeg er led ved Solens Gøglespil
og Livets kaardespidse Spejderblik -
med Valmufingre tryk hvert Øje til
og skænk i Dagens Skaal din Dvaledrik.
Sluk hver en dagfødt Gnist, som endnu flammer,
og dræb hver Lyd, som end mit Øre naar -
kun Maanens blege Blink paa hvide Stammer,
kun Vindens Haand igennem Skovens Haar.
Slet af min Tankes Tavl hver Løgn, jeg lærte
paa Hverdagsklogskabs skønhedsbare Maal -
og klæd i Panserpladers Is mit Hjærte
og giv mig stenstøt Mod og Had af Staal.
SJ

T:
F:
SIDE:51

A f s k e d .
Saa er det alt forbi, jeg længtes mod -
al Skovens Fuglefløjt og Kronesus,
al Strandens Glimmersol og Bølgebrus.
for der er Ebbe i Somrens Dageflod.
Jeg sidder ene i Tidens ældegraa Baad
og driver ned over Døgnenes Timestrøm;
rundt om vugges der Vrag af en vaarfødt Drøm -
min Tankes Vinger er trætte og tunge af Graad.
Det kalder ad mig fra Somrens svindende Kyst,
fra døde Haab, derinde ligger begravet -
jeg rejser mig op - jeg svarer med savnsyg Røst
- den sidste solblaa Landstrime synker bag Havet.
Jeg glider frem over Høstens taagegraa Vand -
en sørgelig Dødningefart, som aldrig faar Ende -
mens Mindet gaar langs de døde Dages Strand
og samler sig Drømmevrag til Vinterbrænde.


T:
F:
SIDE:52

Ved H a v e t .
J eg gik en graavejrsmørk Dag, tæt op imod Høst,
langs Landets brændingsgnavede, tangsvøbte
Bræm,
Solen var skjult bag Skyernes Telte-Gem,
Havet mørkt med en Sølvsøm ude i Øst.
Mit Øre var fyldt af Dønningens Bølgebrag,
der hyllede Høfdens Pæle i Fraadesprøjt,
af Havmaagens hæse Skrig, Strandløberens Fløjt,
og Fodens Knasen i Singels og Stumper af Vrag.
Jeg strakte de tryglende Hænder mod dig, o Hav,
som en Bønnebeder i Knæ for en savnskabt Gud
og bad dig slette af Livets T. avler ud
Landet, du løfted af Urtidsvandenes Grav,
at skylle bort de ældede Tankers Vægt,
at hæve dit Hoved derude bag Agrenes Rand
og ride med fygende Hovslag ind over Land
og rydde paa Jorden Rum for en nyskabt Slægt.
Aug. 86.


T:
F:
SIDE:53

Oktober.
jNI u sprænger Aaret Somrens grønne Ham
og folder ud de løvfaldsbrogede Vinger
til Flugt mod Kuldetidens Snefjældskam,
mens Stormens Haand med Dødningklokken
ringer.
I maaneblege, stjærnestirrende Nætter,
hvis Aande er sød af Somrens sidste Vin,
hvis Fingre fine Edderkoptraade fletter,
vandrer jeg - ene - Sindet sygt af Spleen.
For al min Sjæl har Hjem i Soltidens Land,
i Livets Muldjord bunder min Tankes Rødder -
jeg frygter den snesvøbte Gæst fra Dødens Strand
paa Taagedrypfaldets snigende Morderfødder.


T:
F:
SIDE:54

Tusmørke.
Det led mod Solrøsttide - blaalig Em
steg over Søens vindløs-blanke Spejl
og svøbte sig om Dalens Skovbryns-Bræm;
paa Himmelhavet drev et Skystumps-Sejl,
og bagved sorte Stammers Gitter-Gem
jeg skimted Solfaldshimlens Laxrødt lue frem.
Jeg havde siddet tavs ved Rigmands Bord
og set dem spytte mod mit Hjærtes Guder;
med Medynks-Smil og plumpe Kølle-Ord
de havde raabt fra deres Mætheds Puder
mod Tidens Trang og Livets Fremskridts-Spor
og, himmelsikre, spaat, at det til Helved for.
De havde Ungdom lagt paa Olding-Vægt
og dømt; - lovsunget Dogmets Sygestav,
der skaber Mummespil af Død og Grav,
som Stød for karske Viljers Ynglingslægt -
de revsed Tankens grækerfrie Hav
med Xerxes-Svøbers Slag. Jeg sad og tav.

- Jeg vandrer langsomt i det vaade Løv,
der dufter ramt og stærkt; bag Skovens Bryn
er Solen død i Fog af Gyldenstøv;
den fosterkrumme Maanekim slaar Lyn
af Dalsø-Spejlets Flint; men øjesløv
jeg gaar, sjælsbitter, viljeveg og tankedøv.
Okt. 86.

T:
F:
SIDE:55-56

S n e f a l d .
Der falder Sne i Nat - det første hvide
i Aarets bladfaldsbrune Manddomshaar -
en Sitren gennem Hjærnens Fibre gaar:
det lider da paa ny mod Ligfærdstide.
Der falder Sne i Nat paa Aarets Sti -
for slukt er Somrens lærkeglade Stemmer,
og Livets Foraarskræfter bort sig gemmer
i brune Vinterknoppers Bladsvøbs-Hi.

De sidste Bladefugle længst er fløjne,
og Himlens Skystim Finnebræmmen slæber
i regngraat Hav - Storm aander Vintrens Læber,
og lukt er Høstens milde Stjærneøjne.
Det hvirvler ned i Nat - et Bladefald
fra Himmeltræets mørke Skyløvskrone,
mens Stormens tunge, lange Dødssangstone
gaar gennem Skovens Træer af Koral.
Nov. 86.


T:
F:
SIDE:57-58

Døden,
J eg drømmer om Døden, naar Morgnen spænder
de purpursaalede Vandringssko,
jeg drømmer om den paa Vej over Dagens
solsvedne, sandgolde Ørkenflade,
jeg drømmer om Døden, naar Soltidsdønet
stilner i Nattens havbrede Ro -
paa Rygmarvens hvidgraa Stængel skælver
min Hjærneblomsts tankefostrende Blade.
Ude i Natten sidder Han - ene -
paa Stubmarksøde - med Haand under Hage,
svøbt i guldstænket Løvfaldspurpurs
broncebræmmede Kongeklæde;
mod Synsranden stirre hans Rovdyrøjne,
der aldrig tindre og aldrig græde -
i maanegraa Luft er der Trækfuglehvin
og Vingesusen af døde Dage.

Hans maanekrummede Segl er Nøgle
til Tavshedens dæmringsdisede Land,
hvor Luften er klam af Oktoberregnfald
og ram af bittersød Bladefaldsduft,
hvor visnede Haab og frostdræbte Drømme
driver paa natteblankt, blinkløst Vand,
hvor hvert et jordspiret, solskinsdøbt Minde
staar taagetegnet mod taagetæt Luft.
Min Sjæl har ofte i livslede Timer
ønsket sig hjemme hos Dig, o Død,
i livsmætte, lysrædde Nattevagtsstunder
fløj den imod Dig paa Ordbramsvinge -
nu mindes jeg knap min døde Kvide,
nu husker jeg næppe de Timers Nød:
Din Le har lynet over mit Hoved ....
min Livstraad rørte Dit Seglstaals Klinge . . .
Og inderst i Dødsbønnens frostsvedne Hjærte
gemte sig al Tid en Kim af Haab
om jublende Liv under vaargrøn Lide
og ud over solblaa Kampagneflade,

om perlende Vin og højbarmet Elskov,
om Sommerlykke i Solskinsdaab -
i Dødsrædsel skælver paa Rygmarvens Stængel
min Hjærneblomsts tankefostrende Blade.

T:
F:
SIDE:59-

Solvejg.
JDecembernattens klamme Maaneblaa
laa som en Marmorkuppel over Staden -
alene drev jeg om paa maa og faa.
Lys var der tændt endnu et Steds i Gaden,
- et Vindu klirred - og en Kvinderøst
jeg hørte synge Solvejgs bløde Sange.
Klaveret tav, og alt blev atter tyst
og Maanen sank, og Skyggerne blev lange;
men endnu gik jeg langsomt op og ned
med Hj ærtet tungt og træt og vemodsbange
og Tanken flakkende foruden Fred.
Jeg kom ad dunkle, regnfaldsvaade Veje,
6o
hvor stille Haver sov den drømmetomme,
fredfyldte Søvn paa faldne Blades Leje,
glad for at Somrens vimse Tid var omme.
Kun her og der et oplyst Vindus Røde
bag Grenenættets Masker skimted frem ;
med lange Mellemrum mig kom i Møde
en Mand, der vaklende sig famled hjem.
Til sidst var slukt hvert Lys, hver Lyd var død,
og Maanen skjult bag Drivskyflagens Gem.
Jeg vandred hjemad, træt og vemodsblød,
led ved den spildte Dag, foruden Tro
paa egen Vilje og paa egen Ævne
og ræd for Morgendagens Arbejdsstævne.
Men op af Nattens taagetyste Ro
steg langsomt, tungsindsskøn og længselsbange,
en Mindelse om Solvejgs bløde Sange.
Decb. 86.
6i

SLUTSEKTION

SEKTION:1887


T:
F:
SIDE:61-62

Januar.
I.
Der ligger hvidgraa Taager over Landet
med Lød af solskinsblegrødt imod Syd,
- hver Gærdekvist, hvert Blad staar rimfrostrandet,
og drømmesvagt jeg hører fjærntfødt Lyd.
Blødt glider Markens hvide ud i Taagen,
og Hegn og Hække staa som graablaa Kamme,
langt borte ringer det, og Hunde glamme -
det er, som ingen Lyd i Dag var vaagen.

II.
I Nattedis de fjærne Skove blaane
som sortgraa Bræmmer om et snehvidt Felt,
og Vinterhimlens staalgraa Skyvævstelt
er matlyst af den perlehvide Maane.
Der ligger lydtom, lødbleg Midnatsro
ud over Markens Tavl af sorte Hegn -
kun her og der en Lysprik eller to,
kun Poplens Kvisteraslen - som af Regn.
Jeg standser. Over Bakkemarkens brede,
sneblege Kam staar Maanen mat og lille -
det er, som Dagens tomme, sløve Lede
dør bort i dette store Nattestille.

T:
F:
SIDE:63-64

Tøvejr.
Jeg vaagned op og hørte Fugle synge;
det klang af Skovl og Hakke op fra Gaden,
og Rudens Palmeklynge
var visnet bort. Fra Taget drypped Vandet
i Luedraaber. Taageslørt laa Staden,
men Solen lyste hvid udover Landet.
Jeg vandred under Lide,
hvor Luften laa saa sollun og saa blød
op over Bakkens vissengule Side -
fra alle Kanter flød
der Snevandsstrømme mellem Græssets Tuer
de fjærne Skove stod som disblaa Buer
mod Himlens sølvblaa Rand,
hvor lette Skyer langsomt drev som hvide
Trækfugle fra en sommersollys Strand.

Og alt var stille.
Et Hanegal, en enkelt Fugletrille
brød nu og da kun Middagstimens Fred,
imens jeg opad steg,
og Foden sank i bløde Sneskæl ned.
En fugtig Bris
bar op fra Dalens Dybder Grønsværsduften,
og Taasings Skove blaaned bort i Dis;
de fjærne Marker lyste
som store, hvide Lærreder paa Bleg -
vemodigt klang der Foraarsminder gennem Luften.
Svendborg, Januar 87.

T:
F:
SIDE:65

M a r t s .
i
J eg" længes ikke mer mod grønne Blade,
mod Sommerluft, mod Lys og Solevarme -
hvad skal vi med en Blomst som hurtig visner?
Skænk os blot Fred i Vintrens Knokkelarme.
Vort Øje vænned sig til Graavejrstaager -
hvad skal vi med en Sol, som os bedrager?
hvad skal en Sommer til, som os forlader
om føje paa en øde Stubbeager?
Hvad vil de tusind glade Fuglestruber,
der kvidre op om Vaarens Morgenrøde
i Tøvejrssolens middagshede Brand? -
Mig minde de om Aar, som længst er døde.
Hvad er vel disse Knoppers sene Bryden,
som vi har ventet paa i Tider lange?
En stakket Fest før Dødens Atterkomme -
et Forspil blot til Vintrens triste Sange.


T:
F:
SIDE:66-67

Et Farvel.
J eg flakker ene om ad mørke Veje
og véd ej selv, hvor Foden bærer hen -
blot gaa og gaa i Foraarsnattens Luft
for aldrig mer at vende hjem igen.
Det er, som hvert et Skridt en Bølge var,
der vugged bort mig fra en elsket Strand -
og som en mindeviet Kyst der sank
og sank og sank bag Havets øde Rand.
- At det nu alt skal hedde dødt og dræbt,
alt det, som var imellem dig og mig
op indtil denne mørkblaa Stjærnenat
og fra hin Kvæld, du først faldt paa min Vej.
At jeg skal aldrig mer dit Ansigt se,
ej kysse mer din purpur-dunkle Mund -
at alt, vi levet, alt, vi elsket har -
at det skal ligge Lig fra denne Stund.
fy
Husker du end hin første Maanenat,
vi vanked rundt foruden Maal og Med -
nu skal jeg ene gaa de samme Veje
og søge Sporene af dine Fjed.
De er kun Minder, dine lyse Smil
og alle Kys og elskovsdrukne Ord -
min egen plumpe Brødes kolde Haand
har brudt det alt og slængt det dødt mod Jord.
Jeg vidste næppe, hvor du var mig kær
før nu, i Afskedstimens kvalte Graad -
det er saa tungt, at alt skal være endt,
saa tungt, jeg véd din Pude taarevaad.
Og mangen ensom, ledebitter Stund
og mangen stille, maanediset Kvæld
vil vore mindefødte Længsler mødes -
det er vort sidste, hulkende Farvel.
Marts 8
5*


T:
F:
SIDE:68

P a a s k e .
Jeg kørte hjem. Der mylred Folk paa Vejen,
men i Kupéen sad jeg mat og træt
med Frakkekraven over begge Øren
og Nakken mod Vaggonens haarde Bræt.
Jeg sad der ene. Udenfor var Sol
og knoppefyldte Grene. Blaat laa Sundet,
svagt brisekruset, under lyshvid Himmel -
men hver min Tanke gik som lænkebundet.
Jeg haded disse festdagsglade Skarer,
der drog forbi med kaade Pøbelsmil,
jeg haded deres Laders lave Sprog
og deres Livslysts plumpe Knejpestil.
Jeg haded dem - fordi de ejed Livet,
fordi de ejed Sol og Haab og Kvinder -
jeg følte mig som en, der alt var død,
om hvem der ikke længer leved Minder.
6g
For deres sunde Lykke var en Haan
mod mig, som sad der, mat og trist og træt,
med Frakkekraven over begge Øren
og Nakken mod Vaggonens haarde Bræt.

T:
F:
SIDE:69-72

H a v b l i k .
I I vad vil du mig midt i en blæstkold Vaar,
du Minde om en solsvøbt Sommerdag,
halvt glemselsslørt - som Land bag Varmedis
Hvi vifter du din middagsiune Bris
ind under denne Himmels Graavejrs-Tag
og drager mig tilbage gennem Skyr
af lange Tide-Vejes støvende Timer -
hvi bærer du mig bort fra mine Gader
med deres slimede Sten og Menneskestimer
tilbage til en Dag sent i August
med mejede Agre og Lød af Solbrands-Rust
udover store Skoves Fjældmarksflader ?
Jeg kaldte ej. Du faldt som Foraarsregn,
der drysser stille fra en hvidgraa Himmel
7°
ned over grønnende Marker og kneppede Hegn
igennem disblød, grødesvanger Luft,
saa Sjælen svulmer, vemodsveg og svimmel
af vædet Vejstøvs sommermindende Duft.
Jeg ser paany den lange, øde Strand,
hvor, halvt et Barn endnu, jeg ligger ene
i Dynger af solbleget Tang og hvide Stene
og lader mig bage af Middagshedens Brand
og stirrer, mens jeg Hagen i Haanden støtter,
udover Havblikkets milebrede Spejl
ud mod den hedehvidnende Himmelrand,
hvor mørke Master og skinnende lyse Sejl
livløse staa, og knap en Sky sig flytter.
Der sitrer Billedstriber over Havet
af Skyer og Skibe - tjærne, disblaa Strande,
der laa bag Bølgebrusets Hegn begravet,
staa nu, luftbaarne, over de blanke Vande,
- de sidste, flade Bølgers spæde Stemmer
dør bort i bristende, krystalsprød Klingen,
og ude fra det store Hav fornemmer
jeg Lyd som fjærne Kirkeklokkers Ringen.
7i
jeg glider ud paa Havet i min Baad,
- al Lyd er død, undtagen Vandets Klukken
om Boug og Bug med Klang som halvkvalt Graad;
øg bag mig ligger Kølvandsstrimen, trukken
med Lød af grønt igennem Havets graa,
staalblanke Glas. De fjærne Landes blaa,
langlige Strimer - hvide Sejl - en Strimmel
Røg fra en Damper dobbelttegnede staa
udover vindløst Hav mod disgraa Himmel.
Saa hælder Dagen. Glans af Guld og Blod
gaar over Hav i Vest, og miletjserne,
solrøde Sejl som store Bavner brænder;
paa Ør langt borte sig en Rude tænder
i Glød af Solfaldshimlens Flammeflod
med gylden Blinken som en jordfødt Stjærne.
Det lufter op, og Havet bliver vækket
og dønner dorsk med lange, blanke Bølger
en Skude gaar for Sejl - en anden følger
jeg hører fjærne Raab og Trin paa Dækket,
- den klingre Luft er fyldt af Støj og Stemmer -
et Anker rasler ned - en Jagt forbi
mig gaar - en Opsang stemmes i -
mens Skumrings-Aske kvæler Aftnens Emmer.

Det bliver Nat. Der tændes Blus paa Vandet.
Imod Nordvest staar end en søgrøn Bræm;
paa sortblaa Himmel dukke Stjærner frem,
og sagte suse Bølgerne mod Landet.
Jeg ligger ud ad Vindvet paa mit Kammer
og stirrer stille ud i Nattefreden -
der lyder Aareslag - langt borte glammer
en Hund - og Viben skriger over Heden.


T:
F:
SIDE:73-76

N a t .
M ed tusind grønne Rovdyr-Øjne stirrer
den fløjelssvøbte Nat ned over Vandet,
hvor svage, gyldne Genglans-Strimer dirrer.
I Silhuet staar Byen, luerandet
af Gadelygters flakkende Flammeskær
medLys af rindende Maanes Guldhorn blandet.
Og langsomt gaa langs Søens Bred alene
vi to indunder bladetomme Trær,
der spinder Næt af knoppeprikkede Grene
for lyste Villa-Ruders røde Flader.
- Vil Du ej sætte Dig paa Bænken her,
hvor Byens fjærne, brusende Lydkaskader
kun dønner svagt, mens i Fontænens Kumme
det drypper ned med Klang af blødt Metal.
Foran os følge sorte Poppelrader
Alléens lysgraa Baand ned mod det stumme,
blaasorte Vand. Det klingre Draabefald
i Sandstensskaalen tier - alt er tyst.

Jeg sidder tavs, med Hjærtet tungt af Lede
og Sorg, men rolig vugger sig Dit Bryst,
og handskedækt imellem mine hede
og nøgne Fingre ligger klam din Haand.
-^ Jeg har jo mærket længst, hvordan vi giede
som Baade, baarne blødt af Dage-Bølger,
bort fra hinanden - jeg imod det brede
isgraa og ørkengolde Havbliks-Øde -
du ind til løvspringslyse, rosenrøde
Vaartiders Strand, hvor Fester Fester følger -
dér vil Du snart min sære Elskov glemme.
Men Du er bleven i min Tanke hjemme,
for Du har fyldt med Minder alle Gader,
og Luften sitrer endnu af Din Stemme
i Knopningstidens nøgne, varme Skove -
for Haabet drømte alt om lyse Rader
af Sommerdages solskinsblanke Skaaler,
fyldte af himmel-sølvblaa Sanseglæde.
I Dyb af Sorg, som intet Ord-Lod maaler
nu alle hede Haab dødsbidte sove -

jeg ved, at fjærnt fra Dig gaar mine Veje,
og vilde mine Øjne ud jeg græde,
jeg fik Din Elskov aldrig mer i Eje.
Men ofte vil jeg 'standse paa min Sti
i foraarsgrønne Skove - og et Minde,
hvis Vingers Lyd er savnsyg Melodi,
vil bære bort i stærke Gribbeklør
min Fryd. Aar efter Aar vil langsomt rinde
som Høstregns klamme Drys - men længselsog
hjærtetung af Graad vil tit jeg hige
med Sjælen syg og saar af havdybt Savn
mod vore Elskovsdages Lykke Rige.
I lumre Foraarsnætter vil Dit Navn
paa mine længselshede Læber fødes,
imens jeg lytter til det svage, fjærne
Lydmylr af tusind Vandrefugles Stemmer,
der pibler frem i Tonedraaber, mødes
med vege Fløjteklager, skrigskarpt stiger
paa Vingesusen, atter langsomt viger,
til Nattens Tordenmørke Klangen gemmer.

Og ofte vil mit Hjærte voldsomt slaa,
naar jeg paa Gaden ser Din fyldig-slanke
Jomfrugestalt forbi mig fremmed gaa -
og syg af Savn og Længsel vil min Tanke
søge tilbage mod den døde Tid,
hvis glædeblanke, medynksløse Blik
kun saarer. Som en vemodsveg Musik
vil Drømme om Dig hviske gennem Stuen,
naar mindepint jeg over Bogen blunder -
det banker paa min Dør, naar alt er tyst,
- jeg hører svundne Timers glade Latter :-
dit lyse Hoved hviler mod mit Bryst -
jeg stirrer i Dit Blik, hvor ingen bunder . . . .
og vaagner saa - - Som før jeg sidder atter
alene -- kun et Genfærd af Din Røst
det er, som spøger i de stille Stunder.


T:
F:
SIDE:77-

Efterspil.
Jeg havde bladet mine egne Vers
igennem, havde lyttet end en Gang
til disse Rytmers vege Melodi
og disse Sanges syge Tungsindsklang.
Jeg havde én Gang aandet Liv af mit
i disse Strofers Savn og Sorg og Klage -
nu laa de paa Papiret her som gustne,
ordbalsamerte Lig af døde Dage.
En Aften sent i regnvaad, duftsød Høst -
en Dag med store Skoves Krone-Syd,
- en Maanenat udover hvide Veje
med Skyggestrøg fra Poplers Stammespyd . . .
. . . . s l i g s t e g d e r m a n g e M i n d e r , m e n s j e g g i k
i Foraarsnatten ned ad øde Gader -
halvt gemte bort i blaasort Skygge, halvt
med stive Huses maanelyste Rader.
7«
Med skoddelukte Vindues-Øjne sov
Villa paa Villa, som jeg kom forbi -
langt borte gik der Trin paa jordhaard Vej,
lød der en fin, vemodig Melodi.
Bag Hegnet laa det maaneslørte Land
med fjærne Bondegaardes hvide Længer
- en Indsøs Sølvplet - her og der et Glimt
af Telegrafens maanelyste Stænger.
En Stjærne sitred nær ved Himlens Rand,
som led ved Vaagen, trættet af at sove,
og Maanenatten stod saa stum og blaa
udover knoppetætte Foraarsskove.
April 87.

SLUTSEKTION






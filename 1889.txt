KILDE:Otto C. Fønss: -Stemninger og Studier-, G.E.C. Gad, Kbh., 1889.
DIGTER:fonss
FACSIMILE:115308055361-color
FACSIMILE-SIDER:182
TITELBLAD:Stemninger og Studier. // Digte / af / Otto C. Fønss. // Med et Forord af Carl Plog. // Kjøbenhavn. / Forlagt af Universitetsboghandler G.E.C. Gad. / Trykt hos Nielsen &amp; Lydiche. / 1889.

T:Forord af Carl Ploug
SIDE:i-iii
TYPE:prosa
N:plough

Man siger mig, at lyrisk Digtning for Tiden ikke er i Kurs, ikke kjøbes, ikke læses, men kun sanker Støv paa Boghandlernes Hylder. Er dette Tilfældet, hvad jeg maa tro, saa beklager jeg naturligvis ikke, at de mange Versemagere paa anden Haand maa beholde deres Værker i Pulten. Men jeg vilde meget beklage, om Vejen til Publikum ogsaa var spærret for de virkelig lovende Talenter. Thi disse, der sædvanlig først prøve deres Kræfter som Lyrikere, kunne neppe undvære den Udvikling, de skulle naa ved at træde i Vexelvirkning med Læseverdenen, inden de vove sig til de andre Digtarter. Vare altsaa baade Døre og Hjerter tillukkede for al lyrisk Digtning, og forblev det en længere Stund, saa vilde Følgerne deraf nok vise sig i Literaturen, og Aarhundredets sidste Aarti komme til at staa i en bedrøvelig Modsætning til de forgangne Aartiers poetiske Overflod eller Middelhøst. Men da Slaphed og Forstemthed i saa mange andre Henseender og Retninger karakteriserer det nærværende Øjeblik, kan det jo være rimeligt og naturligt nok, at Literaturen og Bogmarkedet ogsaa maa lide derunder. Jeg for min Del nærer imidlertid det Haab, at denne Tilstand kun er rent forbigaaende. Derfor betænker jeg mig heller ikke paa at anbefale nærværende lille lyriske Digtsamling til mine ærede Landsmænd og Landsmandinder, der overhoved have Sands og Interesse for Poesi. Ifølge min bedste Overbevisning kommer den fra et virkeligt Talent, der har billigt Krav paa at vinde Opmærksomhed og Velvilje. Forfatteren er en fin og skarp Iagttager af Naturen i dens meget forskjellige og idelig vexlende Stemninger; han raader over et stort Forraad af nye, friske Udtryk og Billeder; han har et sikkert Herredømme over Sproget; hans lette og velklingende Vers frembyde en rig Afvexling af Former.

{s:Kjøbenhavn, 4. Novbr. 1889.}
{r:C. Ploug.}

SEKTION:Nyt Liv

T:<num>I.</num>Sidst i April
F:Nu sitrer Luften i Middagsglød
SIDE:1-3

Nu sitrer Luften i Middagsglød
  over glinsende, muldsorte Agre.
Vellystig aabner sig Engdalens Skjød
  mellem Hedebakkerne magre.
Skovhegnets Bræm faar et grønligt Skjær
  alt under de mørke Ege,
og over det døsig blundende Kjær
  to Sommerfugle i hvide Klæ’r
som Vaarens Genier lege.

Jeg bliver saa glad for den mindste Urt,
   som frem gjennem Jordsmonnet pipper.
Hvert eneste Blad er saa skjært og purt
  med haarfine Aarer og Ribber.
Gav blot nu Vorherre en Smule Regn
  til alt, hvad han varmer og soler,
da fandt vi vel rigere Foraarstegn
og søgte ej fjernt langs Diger og Hegn
  de første forkrøbne Violer.

Vinranken hist ved vor søndre Væg,
  dens Tid vil endnu ikke komme.
Men Crocus har vi som Paaskeæg,
  halvfyldte med guldgul Blomme.
Kun let var jert Blund i den snedækte Jord,
  I Børn af Vaar og af Vinter;
og kort er jert Liv! Men hvor I satte Spor,
=der= mylrer snart frem en velsignet Flor
  af Primler og Hyazinter.

Det er Tid, at det fjorgamle Løv kommer væk,
  som vissent i Gangene rasler.
Det passer kun slet med en grønnende Hæk
  og med rakledryssende Hasler.
Og bort med de hæslige Hylstre af Halm,
  Solblomsternes Vinterbarakker;
de gjør dog i Længden kun Gartneren Kvalm,
— og renses skal Foraarets o ædle Malm
  for alle de urene Slakker.

Ja, Plads for Livsfornyelsens Bud,
  og bort med det visne og døde!
Men fej ogsaa selv af dit Hjærte ud,
  hvad Vaaren ej kan gjenføde:
de marvløse Længsler, de tomme Savn,
  som usunde Drømme kun skyldes,
— alt, hvad Du ej aabent tør give Navn!
Og kast Dig saa trygt i Foraarets Favn,
  — da skal af dets Liv du fyldes;

T:<num>II.</num>Tryllevise
F:Saa rider hun ud, den favre Vaar
SIDE:4-6

Saa rider hun ud, den favre Vaar,
- der staar Guldspor af Gangerens Hov,
Ved Kvæld, der Solen rinder mod Hav,
hun standser for vildene Skov.
— Før Lønnen faar Løv og Abilden blomstrer.

Vorder den Jomfru om Kind saa hvid:
»Nu hjælpe mig Gud og vor Frue!
Aldrig jeg monne min ganske Tid
sligt ræddeligt Utyske skue.

Haaret stritter mod Skyen vildt
som Børster paa vreden Orne;
fangende Arme vil flænge mit Kjød
med Kløer og hvasse Torne.«

Mæled til Svar den mørke Skov:
»Jeg gjør Dig forvist ej Men;
men Du kan vende min Trolddoms Ve,
om Du est en Jomfru ren.

Tør Du sove udi min Favn,
og det i Nætterne trende,
— da løser Du mig af min Fjendes Vold,
og al min Nød haver Ende«.

Det var da den liden Jomfru Vaar,
hun stiger af Sadlen kjæk;
lægger hun sig i Troldens Arm
foruden al Angest og Skræk.

Der hun vaagner det første Gry,
da hører hun Fløjtetoner.
Om hendes Leje Violer staa
med Bukkar og Anemoner.

Anden Morgen, hun vaagner fro,
alt efter de Drømme skjønne,
da blomstrer ved Kilden den hvide Tjørn,
og alle Buske staar grønne.

Tredje Gry, der hun Øjet opslaar,
da rødmer hun som en Brud:
Hos hende stander en Kongesøn favr
i grønneste Sidenskrud.

»Nu have Du Tak, Du Jomfru god,
Din Kjærlighed gav mig Sejer.
Vorde skal Du min Dronning huld
og dele den Rigdom, jeg ejer.«
— Mens Lønnen faar Løv og Abilden blomstrer.

T:<num>III.</num>Hvor Jorden er et Paradis
F:Hvor Jorden er et Paradis
SIDE:7-9

Hvor Jorden er et Paradis,
naar Spirerne i tusindvis
  sig frem af Svøbet vikler.
  Da vrimler det med Ærenpris
    med Bukkar og Aurikler.
Og Vaaren selv med Omhu stor
  fra Grøftebundens fede Jord
  dem ud i Friland prikler.

Den sysler som en Gartner travl;
  De unge Jordbærbuskes Kravl
  med vissent Løv den dækker;
  med gule, blaa og hvide Tavl
den Engens Tilje lægger.
Brat smelter Sneen i dens Spor,
— men hvide Klokkeblomsters Flor
  med Vinter end os gjækker.

Ved Kveld den slipper Mosens Damp
ved Gry med Skyens bløde Svamp
  de spæde Smaa den tvætter.
Og Græsset, der var blegt som Hamp,
  med Farvestof den mætter,
Hvert Blad den dækker blødt med Dun,
thi er end Dagen lys og lun,
  har vi dog kolde Nætter.

Snart ser den Frugten af sin Flid.
I Juni ved Sankt Hansdags Tid
  staar alt i fejrest Grøde,
Frugthaven pranger blomsterhvid,
  Valmuerne er røde.
Og da dens Dagværk er forbi,
den fletter sig en Krans, hvori
  de første Roser gløde

og fæster den omkring sin Hat:
»Nu kommer eders Brudgom brat
  og driver mig af Gaarde!«
Da dufter hvert et Blomster mat
  og tynges af en Taare.
Men muntert hilser den med Skjæmt:
»I Morgen Nat den Sorg er glemt!
  Farvel! Vi ses ad Aare!« —

T:<num>IV.</num>Sommerhvile
F:Jeg har lagt mig paa min Ryg under svajende Trær
SIDE:10-11

Jeg har lagt mig paa min Ryg under svajende Trær
i Skovkløftens skyggefulde Kjedel.
Øjet drikker Sommerhimlens Ultramarin,
Blomsterduften pirrer min Gane som Vin,
og Græshoppen sidder mit Øre ganske nær
og stryger sarte Toner af sin Fedel.

Liden Guldsmed krydser vildt uden Ror og Kompas,
til Svalen paa sit skarpe Næb den spidder.
Sommerfuglen tjener i, sin brogede Mondur
som alle de smaa Blomsterfrøkners Postillon d’amour,
og Skarnbassen vralter i sit tunge blaa Kyrads
ud i Verden som en vandrende Ridder.

Det pibler frem med Farver i Middagssolens Spor,
Jordbær de røde Læber spidser.
Ærenpris sig flokker om hvide Orchideer,
Valmuen græder Blod, fra Hylden det sner;
voxgule Caprifolier, blegrøde Rosers Flor
sig slynger mellem Hegnets Berberisser.

Og der sitrer gjennem Luften en dyb Harmoni
fra Somrens det mægtige Orchester.
Myggen spiller Piccolo; den sindige Bi
følger med sin Cello den samme Melodi.
Hvert Instrument har Stemme i den store Symfoni
af Naturmusikens evige Mester.

T:<num>V.</num>Julinat
F:Med Guldglans bølger det tunge Korn
SIDE:12-14

Med Guldglans bølger det tunge Korn,
Sølvdraaber fra Aftenens Fyldehorn
  paa Skræppebladene trille.
Det er Som’rens Klenodie og skjulte Skat,
  der bliver i Kveld til Skue sat;
thi Alfekongen fejrer i Nat
  sit straalende Bryllupsgilde.

Den Drue, Dagen krysted i Kveld,
blandes med Maanens Perlemorsvæld
  i Himlens krystalblaa Kumme.
Der stiger en Attraa stærk og sund
  i Duft fra hver blussende Blomstermund.
Snart kommer Henrykkelsens salige Stund,
  da Læber i Lyst forstumme.

Hver lyserød Rosenkalks Aande fin
med Kaprifoliens søde Vin
  og Rønnens Krydder sig blander.
St. Hansorm ulmer i Fosforglød,
  og Engen, med Margueriter strøed,
udfolder i Nattens usikre Lød
  sit bølgende Stjernebanner.

Som Nisser med røde Huer paa
nysgjerrig tittende Valmuer staa
  bag Hvedeaxene strunke.
I I Grøften ved Mjødurtens skummende Krus
  faar Oldenborren en Bryllupsrus.
Som Kandelabre i Brudehus
  Kongelysene prunke.

Og for at Parret kan sove trygt,
bag Hegnet et luftigt Telt er bygt
  af Skarntydernes Skjærme.
Kjæruldens Dun er til Bolster lagt,
  Natsommerfugle i Fløj elsdragt
som Brudekammerets Æresvagt
  lydløst om Teltet sværme.

— Lindt stryger om Løvet den lune Luft,
og Hyldens søde bedøvende Duft
  i Dvale Naturen dysser.
— I Løn dog pusler hvert Mørkets Barn,
  den Edderkop spinder sit Jægergarn,
og Flaggermusen, det lodne Skarn,
  paa Strejftog i Natten krydser. —

T:<num>VI.</num>Turnering
F:Ad Skræntens snævre Sneglegang
SIDE:15-17

Ad Skræntens snævre Sneglegang
som ad en Vindeltrappe trang
  jeg stiger op fra Dalen.
Hist brister Skovens tykke Mur;
med Blikket mod den fri Natur
  jeg træder ud paa Svalen.

I sikkert Ly af Løvets Tag
den hviler paa et Underlag
  af stærke Egerødder.
Forneden svinder Skrænten brat,
og Havet ligger blankt og glat
  dybt under mine Fødder.

Forunderlig det store Rum
er fyldt af en Forventning stum,
  — et Skuespil man aner.
Et ilsomt Vindpust bringer Bud,
og tunge Skyer rulles ud
  som folderige Faner.

Og se! det lysner fjernt i Syd.
Et dumpt Signal — en dæmpet Lyd
  det kommende forkynder.
Og spejdende mod Lyden vendt
Naturen venter tavs og spændt
  den Dyst, som snart begynder.

Da drøner der en Tordenlur.
Mod Skræntens Væg, mod Skovens Mur
  det vilde Bulder tørner.
Og sammenfylket, Krop ved Krop,
en Hær af Skygger stiger op
  fra alle Himlens Hjørner.

Som Aanderne paa Dommens Dag
de tørne sammen med et Brag,
  der fast i Knæ mig tvinger.
Og for mit s ammen trukne Syn
med Glimt i Glimt og Lyn i Lyn
  de krydse deres Klinger.

Alt drejer sig i Hvirvelvind;
dybt nejer sig den stolte Lind,
  og Bøgens Kappe krænges.
Vildt flænger Egen sin Talar,
og Havets underløbne Giar
  i tusind Stykker sprænges.

— Et Pusterum, hvor Alt er tyst.
Saa nyt Signal! Og Dyst paa Dyst
  med samme Virkning spilles.
Da giver Solen Opholdstegn,
og under Himlens Bifaldsregn
  de tvende Hære skilles.

En flyr til Øst og en til Vest,
mens med sin Kost den rappe Blæst
  Arenaen nu fejer.
Og Skoven ordner Dragt og Haar;
men mellem Løvet Sladren gaar
  om, hvem der nys vandt Sejer.

SLUTSEKTION

T:I Rosentiden
F:Jeg sad i min Stue
SIDE:18-24

Jeg sad i min Stue
en Junimiddag hed.
Fra Bogen mit Øje
udover Haven gled.
=Der= summede Insekter,
og Luften sitred varm;
Vindrubladene titted
over min Vindveskarm.

De skjøre Ranker gynged
i Luften op og ned,
og alt som de nikked,
saa nikkede jeg med.
— Da lød der fra det fjerne
en dæmpet dejlig Sang;
med dragende Toner
for mit Øre den klang.

Og som jeg aabned Øjet
— uvis, om end jeg sov —
da fandt jeg mig hvilende
dybt inde i en Skov.
Henover Mosset spilled
Solstraalers gyldne Leg.
Selv laa jeg i Skyggen
af en mosgroet Eg.

En slangebugtet Sti
gjennem Kratskoven brød;
— derindefra var det,
at Tonerne lød.
Og som jeg anspændt stirred
ind under Løvets Bryn,
da mødte mit Øje
et forunderligt Syn.

Tre Kvinder saa’ jeg stige
af Skovdybets Skjul:
en japanesisk Pige
med Kinden atlaskgul;
en ung Araberinde
med sortgylden Hud
— og saa til sidst =hende=,
jeg kaared mig til Brud.

Den første bag sin Vifte
tittede frem paa skraa.
Hvor net hun kunde skifte
de Fødder bitte smaa.
Bag Silken, som glitred,
leged Formerne Skjul;
paa hendes Fletning sitred
en broget Sommerfugl.

Hun bøjede sig smilende
og traadte mig nær:
»Følg med til mit Øland
og bliv min Hjærtenskjær.
Du aner ej, hvilke
Skatte jeg Dig betroer:
indlagte Vaaben, Silke,
Guldsmykker og Perlemor.«

— Frem tren Araberinden
og knælte ved min Fod.
I hendes brune Kinder
brændte det røde Blod.
Med sin fremrakte Højre
en Sølvskaal hun svang;
i fire gyldne Kjæder
ved hendes Haand den hang.

»Fornemmer Du,« hun hvisked,
»den berusende Duft!
Med mit Fødelands Røgelse
krydrer je g Din Luft.
Jeg skjænker Dig Kameler
og en arabisk Hest,
hvis i Dadlernes Skygge
Du være vil min Gjæst.«

— Da nærmed sig den tredje,
jomfruelig og slank.
Hun krydsed de hvide Arme,
mens Brystet steg og sank.
Foruden Pragt og Smykke
var det grønne Gevandt.
I Øjet kun funkled der
en Taares Diamant.

Hun løfted Blikket mod mig
saa fuldt af Kjærlighed:
»Hvad har vel jeg at byde
mod al den Herlighed.
Jeg ejer ingen Skatte,
Intet, jeg kalder mit.
Ak, ej en Gang mit Hjærte,
— det er forlængst alt =dit!=«

Hun bøjede sit Hoved
med rødmende Kind,
— fast drog jeg hende til mig
med Jubel i mit Sind.
De halvtaabne Læber
jeg kyssed varmt og ømt;
— da aabnede jeg Øjet
og saa’, jeg havde drømt.

Dog tyktes jeg fornemme,
at Duften saa sød,
jeg indaanded i Drømme,
endnu i Luften flød;
Dog svæved mig end for Øje
et broget Farveskjær
som det, jeg nylig skued,
da de tre var mig nær.

Og se — paa Bordet for mig
i en krystallisk Skaal
tre Rosenflammer brændte
i et duftende Baal.
Medens hint Drømmebilled
dæmrede for min Aand,
var foran de mig stillet
af en kvindelig Haand.

De stod med grønne Stilke
i klarest Kildevand —
den ene gul som Silke
fra Japans fjerne Strand;
den anden dunkel-blodig,
sort med ulmende Glød;
— den tredje fuld og frodig
dugbesprængt, morgenrød!

SEKTION:Efteraar

T:Introduction
F:Dugvaade Stier blandt Stammer graa
SIDE:25-26

Dugvaade Stier blandt Stammer graa
med fjerne Skovdybs Taageblaa,
- rustrøde Ranker, gule Straa
  og store Bregne vifter,
- Guldstænk af Solen ind paa skraa
  igjennem Løvets Rifter.
En Luft, som blaaner rent og smukt
og svangres af en krydret Lugt:
hver Hæk og Have fyldt med Frugt
  i rige Farveskifter.

- Det er det brune Efteraar,
som stolt paa Aarets Tærskel staar.
Lig Harald med de fagre Haar
  det rummer kun den Tanke,
at alting vel det samlet faar
- fra Mark, fra Gren og Ranke.
Og har det bjerget alle Slags,
saa kommer Nattefrosten strax
og kapper med sin skarpe Sax
  dets tunge Løvemanke.

T:Idyl
F:Imod et Lufthavs glødende Opal
SIDE:27
N:sonnet

Imod et Lufthavs glødende Opal,
hvor Aftenskyer svømmer om som Gopler,
staar Silhouetten af de høje Popler
i Flok om Parkens Kvaderstensportal.

Et Springvand søvnigt i sin Kumme bobler,
tilstoppet er dets rustne Rørkanal.
Og Dammens venetianske Spejloval
det brune Jagtslots Billed klart fordobler.

Vinranken snor sig om hver Vindvesbue
helt op til Taarnets spirbesatte Tinde
som Sagn og Sange om et Fortidsminde.

— Her boede fordum Kongens Elskerinde.
Her daled Ørnen til sin hvide Due,
selv vingeskudt af Elskovsgudens Bue.

T:Sidst i September
F:Det driver over Mark og Hegn
SIDE:28-31

Det driver over Mark og Hegn
med Duggens blanke Perleregn,
og rundt om røbe tusind legn,
  at Efteraaret kommer.
Dog tykkes mig den hele Egn
mer fager end i Sommer:
saa dyb en Lød, slig Marv og Saft
har Aaret ikke forhen haft,
- det Aar, som nu i Manddomskraft
fremtræder for sin Dommer.

— Bag Morgentaagens lette Tyll
Landsbyen breder sin Idyl.
Ved Præstegaarden staar en Hyld,
  af tunge Klaser bøjet;
- det er ej dens, men Stærens Skyld,
blier Ejeren ej fornøjet.
Den Løvdragt, Hækken fik i Laan,
sig krymper nu som Gyldenspaan,
og sorte Brombær, vinblaa Slaaen
trindt røbe sig for Øjet.

I Haverne faar al Ting Lov
at voxe vildt som i en Skov:
Naturens Kræfter har Behov
sig ret i Mag at brede,
før atter Spade eller Plov
skal Mulden tilberede.
Og viltre Ranker bære Bud
om Saftens rige Overskud;
— hver Mulighed skal klækkes ud
af Rødderne dernede.

Med Gjenskjær af den Sommersol,
der nys forgyldte Nordens Pol,
fremskinner, gul som en Mongol,
Græskarrets fulde Maane.
For Vaarens Pryd, den bly Viol,
nu trinde Blommer blaane.
Den vilde Vin, der som et Slør
drapperer Havehusets Dør,
er ved at skifte sin Kulør
og Høstens Purpur laane.

- Jeg hilser Dig, Du vilde Vin,
Dit Blad, Din Væxt saa slank og fin;
mod Racen fra den gyldne Rhin
er fattig vel Din Ære,
og Druens funklende Rubin
tør ej Bastarden bære.
Men at en Æt kan være god,
skjønt blandet med Zigøjnerblod,
og eje Sundhed, Styrke, Mod,
— kan Skriften selv os lære.

Du =Ismael= af Rankers Slægt,
Du smidig-viltre Friluftsknægt,
som trodser Kuld og Storm, mens kjækt
Din Kind i Purpur flammer —
Velsignelsernes rige Vægt
Din Sæd vel ej annammer;
men fik din Broder øverst Rang,
— mod Lyset higer dog Din Trang.
— O, var i Slægt med Dig min Sang,
jeg ej ved den mig skammer]

T:Høstmorgen
F:Paa Himlen spejles den gryende Dag
SIDE:32-33

Paa Himlen spejles den gryende Dag,
og Havet svøber med dorsk Behag
i Atlask de mægtige Lemmer.
Septembermorgenens isnende Pust
gi'r Blomsterkalken en blodig Rust
og Skoven brunrøde Bræmmer.

Henover det graalig glinsende Spejl,
for Vingernes spidse Latinersejl
der stryger en snehvid Maage.
Paa Flugten — til Tegn, at Dagen er nær -
den dypped sin Vinge i Morgenens Skjær,
som ulmer bag Østens Taage.

Men Havet vrisser i Drømme vredt;
— da sitrer den vældige Krop med Et
som ramt af en lønlig Kvide.
En Blodstrøm farver det purpurrødt;
Bag Atlasktæppet har Dagen stødt
sin Klinge dybt i dets Side.

Og i sin luende Pansersærk,
med flammende Glavind, saa ung og stærk,
— Guldhjelm om den skinnende Pande -
fra Havet, som vælter sin Krop i Blod,
— en =Mikael= med Dragen under sin Fod —
gaar =Dagen= frem over Lande.

T:Klage
F:Jeg var mig saa glad en Fugl
SIDE:34

Jeg var mig saa glad en Fugl,
kvidred under Himlens Blaa,
dukked mig lunt i min Redes Vraa,
naar Jorden hvidned mod Jul.
- Nu er mit Hjerte dødt for Sang,
Mismod sidder til Doms der,
og hvor jeg flyver i Skov og Vang,
ser jeg kun visne Blomster.

Jeg havde mig en Mage,
kvidred med mig under Sky,
delte min Redes lune Ly
i lyse og lykkelige Dage.
- Nu er det høstkoldt, Skoven gul
Lyset og Lykken har løjet,
jeg havde en Mage, en liden Fugl
- nu er den fløjet.

T:Mene—Tekel—
F:Høstens vildt larmende Orgie fejres blandt Skovdybets Stammer
SIDE:35

Høstens vildt larmende Orgie fejres blandt Skovdybets Stammer.
Der, hvor i hellig Ensomhed Aanden sit Udspring fornemmer,
frækt Barbal en i Purpur og Guld paa Højsædet brammer.

Se! Da stivner en Isnen hans Blik og en Skælven hans Lemmer.
Henover Væggenes Bronzegrund en Lueskrift flammer
fra den usynliges mægtige Haand, han som Skæbnen bestemmer.

Barsk i den dødsstille Hal sig rejser som Gaadens Fortolker
Nordens vældige Vind, Dommens den store Profet:

»Vejet er Du, men funden for let. Og Dit Rige og Folk er
givet i Vinterens Haand. Gud har det splittet og spredt!«

T:Nathimmel
F:Dagens sidste Guldax segne
SIDE:36-37

Dagens sidste Guldax segne,
mejede af Maanens Le.
Havets Linier, Jordens Egne
i en graalig Dunst forsvinder.
Hen paa Nattens sortblaa Tinder
funkler evig Stjernesne.

Langs det mørke Højfjelds Sider,
svøbt i blaalig Fjernheds Dis,
Stjerneskuds-Laviner glider.
Og i aldrig maalte Slugter
Mælkevejens Strøm sig bugter,
glinsende som Gletscher-Is.

Tunge Skylag frem sig løfter,
lig et sagnfyldt Klippeland,
skovbeklædt, med dybe Kløfter.
Langs de fjerne Aasers Blaanen
drager Fosforlys fra Maanen
Striber som af sølvblankt Vand.

Og om denne stolte Vildhed,
der er Tanken selv for stor,
ruger der en hellig Stilhed
— som ved Nærhed af en Skaber -
hvori Jordens Larm sig taber
lig et sagte hvisket Ord.

O, jeg elsker dette høje
gaadefulde Bjerglands Ro.
Tit i Kveld mit trætte Øje
hvilte dèr med henrykt Dvælen,
mens i Ætherbadet Sjælen
hented Karskhed, Haab og Tro.

SLUTSEKTION

SEKTION:Vinterbilleder


T:Klar Morgen
F:Et Blomsterdrys af Sneens bløde Fnokke
SIDE:38

Et Blomsterdrys af Sneens bløde Fnokke,
i Solskin gnistrende fra Mark og Krat,
og Himlens Kuppel over Jorden sat
som en krystalblaa, gjennemsigtig Klokke.
En Hvidhed, der gjør selve Svanens graalig,
med tusind Smaakrystallers Glimmerbrud;
og hver en Skygge tegnet fin og blaalig
som Aarer i en Kvindes klare Hud.

Ak, hvem der svæved nu paa Vinger lette
henover dette Vintrens Liljeflor
for ej med Fodens jordisk-plumpe Spor
den sarte himmelrene Pragt at plette.
Og hvem der som en Boble kunde stige
fra Dybet op mod Overfladens Blaa,
for dèr, paa Grænsen af et ukjendt Rige,
at løses op i Farver og forgaa!

T:Aften
F:Et enligt Spor i Sneens hvide Lag
SIDE:39-40

Et enligt Spor i Sneens hvide Lag,
men intet Levende. — Paa alle Kanter
kun nøgne Stammer, svedne sorte Spanter
af Skovens sørgelige Kæmpevrag.
Foroven Skrig og tunge Vingeslag
af hæse Krager og forsultne Raager,
der flyve hid og did som Havets Maager.
Forneden Bronceløvets haarde Hvislen
i Vindens lavt henglidende Bølgedrag,
der rinder ud og ind med frostklar Rislen.

— Jeg staar ved Stenten. Himlens vide Rum
er mørkt af Skymulm. Men hvor Solen daler,
der flænger Lyset brede Ildkanaler,
hvis Flammeskjær gjør Kveldens Alvor grum.
Til begge Sider langs med Skovens Hegn
har Stormen, lig et Hav i brunstig Brænding,
slængt Skyens Fraade op som stivnet Skum.

I Nord og Øst en øde, snedækt Egn,
hvor Haabløsheden ruger gold og stum,
og hvor mit Blik forgjæves tager Kjending
af Vej og Sti. Nvmaanens blege Tegn
bli'er tændt i Sky. Og over Himlens Rande
fremsvulmer Nattens Hav med sorte Vande.
===
T:Forsagelse
F:Saa siger vor Jord da Livet
SIDE:41-43

Saa siger vor Jord da Livet,
Skjønheden, Glæden god Nat.
Hun haver sig klostergivet,
er vorden en Helgen brat.
Løvhaarets bølgende Masse,
opfæstet med Ædelgrans Naal,
faldt for Frostens det hvasse,
hastig blinkende Staal.
Ungdommens frodige Fylde,
sin Skjønheds yppige Pragt,
bodfærdig hun nu vil hylle
i Armodens grove Dragt.
Og Havet, der gød om hendes
Legem sin glitrende Flod,
som Silken favner en Kvindes
blændende Ledemod,
duver i Dønninger trætte
bag Breddens Isknipling lin,
sort — som Nonnens det tætte
Slør over hviden Lin.
Glemt har hun Midsommerfestens
svulmende Madrigal,
lytter nu kun til Blæstens
dæmpede Sørgekoral.
Thi hendes bankende Hjærte,
fordum af Haab berust,
sammenkrymp es i Smerte
over en Drøm, som er knust.
Dog mens hun tigger bønlig
nu kun om Glemsel og Død,
inderst derinde lønlig
ulmer end Livets Glød.
Og naar Skyerne brister
atter paa Vaarens Bud,
skal vel de skjulte Gnister
bryde i Flammer ud.
Atter da kræver Naturen
Ret for Frihedens Ord —
ud over Klostermuren
vælter sig Foraarets Flor.

SLUTSEKTION

T:Hedeegn
F:Med Kisteklædet, kongeligt og stort
SIDE:44-45

Med Kisteklædet, kongeligt og stort,
bedækker Lyngen trindt den øde Steppe.
Det aftnes. Horizontens gyldne Boit
indrammer Hedens mørke 1 løjelstæppe.
Den store Flade brydes fjernt i Nord
af Aasen med de spredte Kæmpehøje:
henfarne Tiders halvt udtraadte Spor,
hvor Mindet sidder stumt med brustent Øje.
En dybt nedskaaren Sandvej lig en Snog
sig bugter fremad i det store Ø d e ,
hen glide blygraa Skyer som et lo g
af svundne Kampes længst forglemte døde.
Hvor stolte Eges kongelige Slægt
sig flokked før i mægtige Gestalter,
lavt og forkrøblet dukker sig fordækt
dens Afkom nu — et Dværgekuld i Pjalter.
Jeg træder paa de store Minders Tomt,
hvis tunge Tavshed sært om Sjælen knuger.
Den stiger ikke fra et Hjerte fromt,
men fra et Sind, som over Hadet ruger.
Thi H a d e t s Ørk er Hedens rette Navn.
Den spotter.Bonden, der om Brød den tigger;
og reder han sit Leje i dens Favn,
den brune Lvngorm lumsk hans Eljerte stikker.

SEKTION:Fra Schweiz (Sonetter)

T:<num>I.</num>Freiburg
F:Afsted det gaar ad stejle Klippeveje
SIDE:46
N:sonnet

Afsted det gaar ad stejle Klippeveje
ind til den snævre Fjelddals dybe Flænge,
hvor, bræmmet ind af Krat og grønne Enge,
Sarinen flyder i sit trygge Leje.
To spinkle Bro’r af Jernets stærke Strænge
fra Rand til Rand — som Vedbendranker sejge,
der i en Skovkløft mellem Stammer svaje -
let svævende højt over Dybet hænge.
Men paa den bratte Væg af Klippespalten,
fra Randen indtil Flodens Seng dernede,
er dristig klinet Rede over Rede.
Med gamle Bygninger, med Spir og Taarne,
— som af en Kunstnerhaand i Stenen skaarne -
en By der ligger. =Frejburg= har de kaldt den.

T:<num>II.</num>Jeg stiger imod Staden op fra Dalen
F:Jeg stiger imod Staden op fra Dalen
SIDE:47
N:sonnet

Jeg stiger imod Staden op fra Dalen. —
De lette Hængebroers spinkle Spind
i Luften tegne sig fra Tind til Tind
som Streger, trukne efter Linealen.
I Aftensolens kobberrøde Skin
optaarner Byen sig til Klippesvalen,
og øverst oppe rager Kathedralen
mod Himlen som en Kæmpes Pegepind.
Jeg vandrer langsomt gjennem trange Smøger
forbi St. Nikolas paa Torvet ind
og er med Et ved Maalet, som jeg søger:
Ærværdig som en Oldtidens Matrone
med Sagnets Susen om sin dunkle Krone O
staar Frejburgs Ygdrasil, d e n g aml e Lind.

T:<num>III.</num>Et Sejrsbudskab hid fra Murten runged’
F:Et Sejrsbudskab hid fra Murten runged’
SIDE:48
N:sonnet

Et Sejrsbudskab hid fra Murten runged’,
— men han, som bar det, gav sit Liv i Bod.
Man planted, hvor han segned i sit Blod,
den Lindekvist, som fjernt han havde svunget.
Og Kvisten slog i Klippespalten Rod;
— end har ej fire Sekler den betvunget.
Og Folkets Skjalde har i den besunget
Symbolet paa dets Frihedssind og Mod.
Men dølges kan det ej, — den gamle ældes.
Dens Arme stives maa med Støtter stærke
— som Moses’, da han bad ved Rephidim.
Snart vil af Vinterstormens Hug den fældes.
— Og har vel Folkeaanden o endnu Kim
med Spirekraft til sligt et Mindesmærke? —

T:<num>IV.</num>Til det berømte Orgelspil at lytte
F:Til det berømte Orgelspil at lytte
SIDE:49
N:sonnet

Til det berømte Orgelspil at lytte
i Kveld jeg hid til Kathedralen kom.'
Forhallen er kun svagt belyst og tom.
— Hvad hænger hist ved Lygten paa en Støtte?
En trykt Plakat. — Maaske et Brev fra Rom?
— Ak n e j! — Et Dokument af praktisk Nytte:
»Det er forbudt paa Gulvet her at spytte
af Ærefrygt for Herrens Helligdom!«
Hvor realistisk, simpelt og naturligt:
— Man conferere Herrens Ord til Moses:
»Drag Skoen af, thi denne Plet er hellig!«
— Nej, Pokker tale nu til Dags figurligt:
Er Meningen kun god (og d e n maa roses),
— hvad gjør det saa, at Formen er forskjellig?
Stemninger og Studier. 3

T:<num>V.</num>Mørkt gaber Kathedralens aabne Svælg
F:Mørkt gaber Kathedralens aabne Svælg
SIDE:50
N:sonnet

Mørkt gaber Kathedralens aabne Svælg.
Beklumret Luften er af Viraksdampe.
I Choret lyser kun en enlig Lampe,
som brænder evigt — Søgnedag og Helg.
Et lille Publikum (»to Mænd i Dvælg«)
i Mørket rask formerer sig som Svampe.
Paa Pulpituret tunge Fodtrin stampe,
thi Orglet fylder nu sin store Bælg.
Dets blanke Piber, lange Sølverrør,
som mætte sig fra Tonens dybe Kilde,
jeg skimter fjernt igjennem Kveldens Slør.
De klare Strømme snart fremsprudle ville.
Fra Dybet bobler det mod Randen — Plør!
- Det stiger! — Nu begynder han at spille.

T:<num>VI.</num>Først glider Tonen frem i brede Lag
F:Først glider Tonen frem i brede Lag
SIDE:51
N:sonnet

Først glider Tonen frem i brede Lag,
mørktfarvede som Uvejrshimlens Dække.
— Saa glimter det med Et af Mulmets Sprække,
og Luften rystes af et Tordenbrag.
Ned plasker Regnen som et Bølgeslag,
der overfylder alle Fjeldets Bække.
Som Siv de slanke Fyrrestammer knække
for Hvirvelstormens tunge Nakkedrag.
Ubændig som en Samson blandt Filistre
Uvejret tømmer ud sit Raseri
igjennem alle Orgelets Registre.
Saa sagtner Larmen — Faren er forbi. O
— Den fjerne Torden, Stormens Hyl de bistre
hensmelte i en dæmpet Melodi.

T:<num>VII.</num>Den stiger, svulmer frem i Farvepragt
F:Den stiger, svulmer frem i Farvepragt
SIDE:52
N:sonnet

— Den stiger, svulmer frem i Farvepragt,
- i Tonens dunkle Løv sig Blomster fletter.
Jeg føler, hvordan Taagen langsomt letter,
besejret mer og mer af Lysets Magt.
Det bryder sig i tusinde Facetter,
— saa splittes Sløret! og i snehvid Dragt,
med Sølverhornet højt mod Himlen sti akt,
»=Jomfruen=« sig i Ætherhavet tvætter.
Mit lukte Øje ser det som i Drømme.
Jeg hører Lyden af en Alp elur,
og Fjeldet kaster Klangen blidt tilbage.
— O, kraftige og friske Tonestrømme! 7 O O
I kalde paa mig — opad I mig drage
mod Alpelandets vældige Natur!

T:<num>VIII.</num>Lac Léman
F:I Sollys, dryssende som gyldne Gryn
SIDE:53
N:sonnet
TODO:Indsæt Jens Juels http://collection.smk.dk/#/detail/KMS6220

I Sollys, dryssende som gyldne Gryn,
sig breder Genfersøens dybtblaa Vande:
— En blank Safir med Kvartsens tunge Rande,
— et nordisk Øje under Sydens Bryn.

Og mægtig som en Herskers hvide Pande
med Isglimt af Forstandens kolde Lyn
sig løfter fjernt Mont Blanc - et herligt Syn —
og skuer fra sin Æther vidt om Lande.

Og Søen spejler i sit Blik det blanke
snart Alpens stolte kongebaarne Tanke,
— snart driftig Virkens frodige Natur

med axtung Ager og med fyldig Ranke;
- snart — under Chillons den skumle Mur —
Slagskyggen af en svunden Olds Tortur.

SLUTSEKTION

T:Kraka
F:Skyggen nærmer sig
SIDE:54-61

Skyggen nærmer sig
snigende luskende,
glider bag Træerne,
smutter om Buskene;
Hovedet skjult bag
Tusmørkets Hætte,
— hostende hult bag
Kaaben den tætte;
— Rimtaagens Klædebo
efter sig slæbende,
— hemmelig krystende
Kniven den dræbende:
Frostvindens klingre
skarptslebne Staal,
medens de rystende
valne Fingre
søgende famle
efter et Maal.

— Det er Grima gamle,
    Sagahexen
fra Klippeskovene,
som gaar forbi.
Atter træder hun
Snigmordets Sti
hen til den sovende.
Atter funkler
i Skovens skumrende
dødsstille Grube
Staalet det blinkende
over det slumrende
Offers Strube.

— Tys!

Det rasler derinde,
hvor Stammer lude,
— et Skrig — et Suk
fra et stønnende Bryst;
— saa er det ude,
— alting tyst!
— Daaden fuldbyrdet.

Paa Mossets Pude
vædet af Dug,
blandt lave Buske,
hvis slyngende Ranker
driver af Blod,

— ved Egens Rod
ligger Sommeren myrdet.

Aftenrødens
svindende Lysning
glider over
de ædle Træk,
som stivner i Dødens
  Kuldegysning.

Ørnebregner
paa knejsende Stilke
hans Leje hegner.
Egen sænker
over Liget
Sørgefaner
af gulnet Silke.

Og som dæmpet Klage
højt fra Luften
høres Skriget
af vilde Svaner.

Skoven svarer
med jamrende Lyd.
Saa svinde de hvide
vingede Skarer
ad Trækfuglebaner
mod Syd.

Og alt er stille
tavst og øde.

Over den Døde
sig Skyggen bøjer.
— Hvad rører sig
under Ligets Kappe?

— Ak, som i Høst
det gulnede Blad
med visne Flige
værner om Knoppen,
— saa holder Gubben
med stivnet Arm
mod Brystet trykket
en lille Pige.

Øjet er lukket,
Læben stum,
Kinden hvid
som Bølgeskum —

Over hende
har Døden skygget.

Men hun, som vog
Fosterfaderen
og planted Jernet
i hans Strube,
fik ej Mod
til brat at vende
den blodige Kniv
mod Barnets Liv,
som Kæmpen værned.

I Tvivlsmaal hildet
hun Pigen skaaner
og aner ej Snaren,
Nornen stilled.

Hun slæber hende
fra Skoven bort
til lyngtakt Hule;
handler haardt
mod det favre Barn.

Som speget Garn
hun sammenfiltrer
de Lokker gule
besudler den hvide
Hud med Skarn;
fører hende
i Trælkvindeklæder,
spreder Dynd
for hvert Fjed hun træder;
giver til Pris
for svidende Vind,
for bidende Is
den fine Kind.

Paa denne Vis
vil hun skjule sin Synd.

Dog kan ej hindres
Nornens Vilje.
Af ædelt Løg
i frostbunden Jord
spirer i Løn
den fagre Lilje.

Og Dasene skride.

Da spørges det vide,
at Solkongen
fra Sydens Lande
vil sætte Kaasen
mod Nordens Strande
  paany.

Og naar fra Aasen
langelig spejdende
hun ser hans Komme

— da er Fornedrelsens
Time omme.
Da svulmer Blomstret,
da brister Knoppen,
fribaaren Mø
sprænger Trældomspuppen,
aftvætter i Bækken
Smuds og Skarn
og træder fra Hækken
— et Kongebarn.
Hyllet i Haarets
glinsende Silkeskrud,
fulgt af Svalens
trofaste Foraarsbud,
— brystbred og høj
af kongelig Bygning,
salvet med Duft
af blomstrende Løg
fra Skovens Tykning;
— den ædleste Brud,
den fagreste Mø
stiger i Stævn
ved rullende Sø.

Men ræd for Hævn
den gamle flygter
mod Norden ud.
Dér, mellem øde
nøgne Klinter,
hyllet i Slør
af Taageslud,
fjæler sig fjernt
den gamle Vinter.
Men Solkongen fæster
Vaaren som Brud.

SEKTION:Vignetter

T:Januar
F:Jævnt skrider Skyggen over Jordens Skive
SIDE:62
N:sonnet

Jævnt skrider Skyggen over Jordens Skive,
indtil den Kredsens sidste Chiffer naar.
Sit Tolvslag Verdensuhrets Klokke slaar,
hvis Værk de blanke Stjerners Sølvhjul drive.

Og uforstyrret Tidens Viser gaar
for atter samme Cirkel at beskrive,
imens vi spørge, hvad det vil os give
af Fryd og Smerte vel, det nye Aar.

Ret som om dette var en himmelsk Trøster,
der vidste for vor Vaande Hjælp og Raad.
- Nej, Aaret, som nu rinder op i Øster,

faar kun et Gjenskin af din egen Daad.
Selv former Du dets Træk til Smil og Graad.
Det er din egen Handlings Sæd, Du høster.

T:Februar
F:Stum sidder i de stjerneklare Nætter
SIDE:63
N:sonnet

Stum sidder i de stjerneklare Nætter
Vinterens Genius i sin hvide Pryd.
Da lytter hun. — Der klinger hid fra Syd
en Larm af Klokkespil og Castagnetter.

Brat kaster hun sin Kaabe, Hjelm og Spyd
og staar i Florgevandt med Pailletter,
paa Hovedet hun Bjældehuen sætter
og danser frem til Tamburinens Lyd.

Og flux der myldrer op i hendes Spor,
i broget Flitter og med kaade Lader
en munter Sværm fra Stræder og fra Gader,

— et Dionysostog i høje Nord
med rasende Satyrer og Mænader.
Og Vintren fører selv det vilde Chor.

T:Marts
F:Som furet af en Syndflod ligger Marken
SIDE:64
N:sonnet

Som furet af en Syndflod ligger Marken
med Tøbrudsneens smudsighvide Strøg.
I Skovens Krone hænger Taagens Røg,
og Fugtigheden siver ned ad Barken.

Nu letter Vaaren Taget lidt paa Arken
og sender ud sin Due til Forsøg:
den hvide Gjæk, som af sit spæde Løg
frempipper under Buskene i Parken.

Nu kan det sikkert ikke vare længe,
før Livets Døre atter aabnes vil
for Alt, hvad der er gjemt bag Laas og Stænge.

Da flammer Solen som en Alterild,
Regnbuen spændes over Mark og Enge
af Blomster smaa i broget Farvespil.

T:April
F:Paa Fliserne langs Børsens røde Mur
SIDE:64
N:sonnet

Paa Fliserne langs Børsens røde Mur,
hvor Østenvinden sig om Hjørnet svøber,
en lille Frøken ufortrødent løber
frem og tilbage som et Dyr i Bur.

Bag Lindene hun stiller sig paa Lur,
og samme Længsel, der i Knoppen støber
den fine Planteform, sin Uro røber
i hendes Blik og smidige Figur.

Paa én Gang Solen Himlens Forhæng splitter,
en sølvhvid Straale gjennem Luften svirrer
og lægger over Torv og Tage Glans.

Os ret som Skæret hendes Aasyn smitter,
med Smil hun blændet frem mod Lyset stirrer;
en Skikkelse hun skimter. — Det er hans.

T:Maj
F:Lavt hænge Skyerne om Himlens Tind
SIDE:66
N:sonnet

Lavt hænge Skyerne om Himlens Tind,
blødt drysser Foraarsregnens milde Væde.
Alt fyldes af en stille festlig Glæde,
og Luften er saa lun og blød og lind.

Nu vikler Løv lig Sommerfugle spæde
forsigtig sig af Knoppens Puppespind,
og rige Farvemønstre virkes ind
i Engens lysegrønne Fløjelsklæde.

Det gaar mod Kveld. Da glimter det i Vesten,
en Rosenlue lysner gjennem Regnen,
og Solen brat paa Himlens Tærskel staar.

Den lader Blikket glide over Egnen:
»Ret saa! Bereder Alt i Nat til Festen.
I Morgen hilse vi den unge Vaar.

T:Juni
F:Det lyse Foraar er en barnlig Eros
SIDE:67
N:sonnet

Det lyse Foraar er en barnlig Eros,
hvis Lue blusser op og brænder ud,
som saarer Hjerterne med lette Skud
og flagrer bort og flygtende beler os.

Men der, hvor Barnet svinder, staar en Heros,
en herlig Yngling, Somrens rige Gud,
hvis Væsen rummer Livets store Bud,
— den sande, skjønne, evigstærke Eros.

Hans Hjærte varmer Dig i Solens Flamme,
hans Alvor taler gjennem Tordnens Stemme,
hans Harmes Lynglimt spalter Egens Stamme,

hans Vemod laaner Nattergalen Røst.
Hans Almagt naa’r Din Sjæls det dunkle Gjemme
og modner Aandens Frø til Livets Høst.

T:Juli
F:I Grøftevoldens Ukrudtsmylr pranger
SIDE:68
N:sonnet

I Grøftevoldens Ukrudtsmylr pranger
Valmuen som en kjæk Zigøjneybrud.
Om Hovedet en blodrød Silkeklud,
hvorunder brat et blaasort Glimt Du fanger.

Men Gluttens Skjønhed holder ikke ud.
Naar sidenhen ad hendes Vej Du ganger,
er Stadsen borte. Gustenbleg og svanger
hun sidder der med gul og rynket Hud.

Thi vildt og brat forbrænder Blodets Flamme.
Men indefra de gyldne Hvedestraa
fremtitter mildt Kornblomstens fromme Blaa.

Et venligt Pigebarn, men af de tamme,
hvis Timer blidelig og stille gaa —
hvis Skjønhed er fra Dag til Dag den samme.

T:August
F:Dybt drømmende Provencerosen bøjer
SIDE:69
N:sonnet

Dybt drømmende Provencerosen bøjer
sit skjønne Hoved, stænkt med Morgendug.
I Ungdomsfylde, farverig og smuk,
udfolde sig de duftende Levkøjer.

I Pragt af Orientens Silketøjer
Nelliken brister under Elskovssuk,
mens fromt i Pagt med Nattergalens Kluk
Resedaen mod Kveld sin Duft forhøjer.

Men alle disse Blomsters Farveskjær,
der svinder bort som Vejrlys over Mose,
fik først i Dig en rig Apotheose.

Dig laante de sin Ynde hver især,
og Nellike, Levkøj, Reseda, Rose
vandt i Dit Væsen først et varigt Værd.

T:September
F:Skjærsommersolens stærke Guddomslue
SIDE:70
N:sonnet

Skjærsommersolens stærke Guddomslue,
der sænked sig i Jordens Moderskjød
og gjennem skjulte Aarer Vej sig brød,
i Frugten lader lutret sig til Skue.

Som efter Gjæringen den ædle Drue
er Luften kvægende og klar af Lød,
og kølnet efter Smelteovnens Glød
malmstøbt og fast staar Aftnens Stjernebue.

Den vilde Lidenskabens Tid ei endt,
hvor intet Maal og ingen Skranke ænses,
men hver en Sans i Skaberbrunst er spændt.

Nu kommer Tankens Tid, da Malmet renses,
da Stoffets ubetvungne Element
bag Formens rene Linier begrænses.

T:October
F:En Midas, som fra Drueguden kommer
SIDE:71
N:sonnet

En Midas, som fra Drueguden kommer,
saa satyrkaad, af vilde Streger fuld.
Den Evne, at forvandle Alt til Guld,
fik han som Gave af den rige Sommer.

Med Haanden over Skovens Løv han trommer,
— flux hyller sig i Guldsvøb Kvist og Bul.
Han vinker. Strax bedækkes Jordens Muld
med sviden Regn af Æbler og af Blommer.

Dog snart hans Lystighed for Tungsind viger.
Hans Sjæl, som tørster efter kraftig Handling,
fortvivler ved den evige Forvandling.

Sørgmodig han i Skovens Dyb sig sniger.
Mens paa sit spildte Liv han ser tilbage
i Mosens Rør udaander han sin Klage.

T:November
F:Graagule Bølger ind mod Kysten vælte
SIDE:72
N:sonnet

Graagule Bølger ind mod Kysten vælte,
og Stormen træder nu sin vilde Dans.
Den spiller Boldt med Somrens visne Krans
og sønderflænger Skovens brune Bælte.

Alt overtrækkes med en slimet Glans,
og Landevejen blier et bundløst Ælte.
De fjerne Omrids slettes ud og smelte
og glide hen i Taagens graa Substans.

Bag tykke Skylag skimtes Solen næppe,
og Lyset rinder bort i stadig Ebbe.
Alt er saa farveløst, saa vagt og slapt,

- som smutted Livets faste Former fra os
for atter at opløses i det Chaos,
hvoraf paany en Verden bliver skabt.

T:December
F:Henover Staden lyder Klokkeklang
SIDE:73
N:sonnet

Henover Staden lyder Klokkeklang,
og Kirken spreder Glans til alle Sider.
En talrig Skare op mod Choret skrider
til festligt Orgelspil og Salmesang.

Og som en Stjerne paa sin Himmelgang,
hvis Straale lyser over alle Tider,
det skjønne Billed frem for Sjælen glider
af Jomfruen med Barnet paa sit Fang.

— I Krogen udenfor ved Lygtens Skin
har Livet malet med ironisk Pensel
et grelt Pendant til Juleaftens Glæde:

En frysende Madonna med sin Spæde,
— et Barn af Fattigdom og Nød og Skjændsel,
som lider Sult paa Helligdommens Trin.

SLUTSEKTION

T:Nye Tider
F:Saa ser jeg da en Gang paa ny
SIDE:74

Saa ser jeg da en Gang paa ny
min gamle kjære Fødeby,
hvor jeg som Barn har vandret.
Glad jeg min Hilsen sender dig,
men knap igjen jeg kjender dig,
saa stærkt er du forandret.

Din fordums Grænse har du sprængt,
op over Bakken er du trængt
mod Skoven i det fjerne.
Din gamle brune Murstenskrop
er bleven grundig fixet op
og skinner helt moderne.

Paa Kirken er der sat et Spir.
Men Lindene, dens bedste Sir,
dem har man grusomt fældet.
Og saadan er man blevet ved —
et helt Kvarter er revet ned
som skummelt og forældet.

Det hele er saa flovt og bart.
Man murer op en Bygningsart
af allernyest Dato.
Kun Gaarden hist med Svalen om
staar midt i det moderne Rom
som en forarget Cato.

Men Stadens Stolthed fra i Fjor
er Banens nye Sidespor,
som ned til Kysten fører.
Dens Anlæg er en ren Gevinst!
Halvanden Times Vandring mindst
I et Kvarter man kjører.

Dog ofred gjerne jeg min Tid
for end en Gang at vandre did
som i de svundne Dage.
Jeg tænker, jeg Erstatning fik
i Barndomsmindets Romantik,
som Skoven har tilbage.

Men ak — den Vej jeg gik som Dreng
langs Aaen, paa den grønne Eng
med Blegekonens Lærred,
igjennem det forfaldne Led
og ind i Skovens dybe Fred,
— den Vej har nu man spærret.

Frem under Løvet uden Med,
i Slyngninger paa hver en Led
fra Øst til Vest den vandt sig.
Og dybt fra Skovens Moderskjød
Smaastier gjennem Krattet brød
og med dens Løb forbandt sig.

Dog som en Jomfru kysk og prud
den krammed ej sin Skjønhed ud
for hver en flygtig Frier.
Men den, hvis Bejlen trofast var,
lidt efter lidt den aabnet har
sit Indres skjulte Stier.

De laa paa Lur, de titted frem
bag Tjørnebuskens stive Bræm
og Humlens tykke Fletning.
Hver Sti var som en Slange snild;
den fristede og ledte vild
i hver en Himmelretning.

Da sværmed timevis man blindt
omkring i Skovens Labyrinth
beruset og betagen.
Langs dunkle Søer, Krat og Myr
som Helten i et Æventyr
man leved hele Dagen.

Og slap man saa mod Aften ud
og naa’de paa Instinktets Bud
omsider ned til Stranden,
— da følte man vemodig klart,
at man sit Væsens halve Part
i Skoven lod tilbage.

- — Nu farer man derud med Damp,
i vore Dages Næringskamp
har hvert Minut Betydning.
Nu gjælder det Profiten blot.
Man har endogsaa tænkt saa smaat
paa Vesterskovens Rydning.

Saa fik man da til Stadens Gavn
omsider Midler til en Havn
af større Dimensioner.
Den gamle kan ej mer forslaa,
— det hele vil kun komme paa
en tredive tusend Kroner.

---

Farvel, min kjære Fødeby!-
Du er mig bleven lidt for ny,
— jeg selv maaske lidt gammel.
Kanske du nu har større Værd,
— mig var du forhen mere kjær
med alt dit gamle Skrammel.

Jeg ryster Støvet af min Fod! —
Forvandlet til en Markedsbod
har sig min Barndoms Tempel.
Som fremmed jeg paa ny dig saa,
— Men i mit Hjærte skal du staa
med svundne Dages Stempel!

T:Caput Nili
F:Langt derude i Kimingens Brud
SIDE:79-81

Langt derude i Kimingens Brud, -
hvor Morgenskyernes blygraa Larver
ligge og vente Forvandlingens Bud
        for at folde ud
Sommerfuglevinger med straalende Farver -

Der, hvor Gryet, naar Taagerne flyr,
et Æventyrhøjland i Synskredsen bygger
af søgrønt Marmor, af rødt Porfyr
med rosenfarvede Skygger,
med blanke Metalaarers gyldne Lag.
med tunge violblaa Fjelde bag
        i skarp Profil
mod Himlens Perlemorsbue,
der pibler frem under Tue,
Elskov! din hellige Nil!

Derfra du strømmer i evigt Væld
        over al Verdens Egne:
Flommende snart som en Fos fra Fjeld,
snart som en rislende Bæk i Kveld,
        hvor Pilebuskene hegne;
ilter og kaad, som en Bjergelv gejl,
grønklar og dyb som en Fjeldsøs Spejl
        under Stenvæggen stejl,
saadan vexler du Natur alle Vegne.

Tit har jeg vugget paa dit blikstille Dyb
        mit Hjertes Baad,
mens du spejled mine reneste Drømme.
Tit har jeg kæmpet uden levende Raad
        som det usleste Kryb -
mod dine fraadende Strømme.
Tit har jeg ligget og lyttet til din Sang
og lært af din Mund mine bedste Melodier,
Tit har din Hulkens bristende Klang
        gjort mig Barmen trang,
naar jeg slentred ad løvfaldsbrune Stier.

Altid har du dog fra Dag og til Dag,
selv naar du mig slængte ved din Bred som et Vrag,
selv naar du fik Lød af mit rødeste Blod,
        lagt Lag paa Lag
af frugtbart Muld over Hjertebunden.

        Hellige Flod,
som til alle Slægter flød,
        evige Væld
med Fornyelsens Skat!
Fra det dæmrende gaadefulde Grænseskjel
        mellem Dag og Nat,
        mellem Liv og Død
        er du runden!

T:Ung Kjærlighed
F:Hvor mangen Aften har vi sladret bort
SIDE:82-83

Hvor mangen Aften har vi sladret bort
hver fra sin Bred tværsover Møllevældet.
Det var imellem os en tavs Akkord,
at ingen overtraadte Grænseskjellet.

Du støtted Ryg mod Elletræets Rod
og halv paa Skrømt en ivrig Trætte ypped,
mens tankeløst du vipped med din Fod
og Spidsen af din Sko i Vandet dypped.

Snart Skjæmtens Fjerbold fløj fra Bred til Bred
bevinget af din overgivne Latter —
snart kasted vi med stræng Alvorlighed
os ind i højst dybsindige Debatter.

Men naar i Skovens røgblaa Skumringsskjød
sit Aftenguld den røde Himmel dryssed,
fik og vort Sprog en dæmpet stille Glød
og elskovsbløde Ord hinanden krydsed.

Da hang mit Blik ved Læbens Purpurskjær
og tusend Kjærtegn jeg i Tanken røved,
— Men Bækken som et dobbeltægget Sværd
staalblank og kold vort Blomsterleje kløved.

T:,,Stedmoderblomsternes kulsorte Fløjl'' -
INDEXTITEL:Stedmoderblomsternes kulsorte Fløjl
F:Stedmoderblomsternes kulsorte Fløjl
SIDE:84-85

Stedmoderblomsternes kulsorte Fløjl med de matgyldne Bræmmer
skæres dig skal til et Skrud; — som en dunkelblød smigrende Ramme
sluttende tæt om din blændende Hud og de formskjønne Lemmer.

Eller af Nellikens glitrende Silkestofs blodrøde Flamme
dannes det Svøb, som din sydlig svulmende Fyldighed tæmmer.
— Blussende Nellikeblomst! din Skjønhed er ej af de tamme.

Eller jeg skue dig vil mod Nathimlens mørkeblaa Kaabe
maanebelyst og bleg, hævende Løvhangets Flig,

— klædt i den bleggyldne Roses matlysende Atlaskesrobe,
drømmende, dugbesprængt, jomfruskær Artemis lig!

T:Trioletter
F:Min unge Rose favr og sød
SIDE:86

{c:I.}

Min unge Rose favr og sød,
saa drømmende og halvtillukket —
af Morgenrøden har du drukket,
min unge Rose favr og sød.
Og i dit duftomslørte Skjød
har ingen næsvis Bi sig dukket —
Min unge Rose favr og sød
saa fristende og halvtillukket!


{c:II.}

Dit dybe, gaadefulde Blik
er Maalet for min Tankes Gjætning.
Det følger mig i hver en Retning,
dit dybe gaadefulde Blik.
Og som et Chiffer, hvis Mystik
er Nøglen til den hele Sætning,
dit dybe gaadefulde Blik
er Maalet for min Tankes Gjætning.

{c:III.}

Nu da vi to just mødes her,
hvor Stierne hinanden krydse,
ræk mig din lille Mund at kysse,
nu da vi to just mødes her.
Tal ej! Husk, hvert Sekund har Værd,
du ej letsindig bort dem drysse,
— nu da vi to just mødes her,
hvor Stierne hinanden krydse.

T:,,Maagen flakker saa vide''
INDEXTITEL:Maagen flakker saa vide
F:Maagen flakker saa vide
SIDE:88-90

Maagen flakker saa vide,
ejer ikke blivende Sted.
Havde jeg mig dens Fjederham,
da bar det vel langt af Led.

Fløj jeg mod Kimingens Stribe
Saa snelt som den vildene Falk
didhen, hvor Solen løfter
sin glødende Rosenkalk.

Solens den luende Rose,
som voxer af Hav i Øst —
jeg brød den fra Himmelbuen
og fæsted den paa dit Bryst.

Og kunde i Luft jeg styre
Skyens svømmende Ø,
— alle de skinnende Lilier
i Nattens den dybe Sø —

— alle de Lilier hvide,
som foldes i Natten ud,
jeg slynged som Krans om Din Pande
og virked dem i dit Skrud.

Virked dem ind med Liste
alt udi dit Brudelin,
hented saa Maanens Sølverskat
af Nattens det sorte Skrin.

Maanens dens blanke Sølje,
Som lyser viden om Jord,
jeg smedded den til et Spange
alt for din Midjegjord.

Stod saa Hvælvingen øde,
tom og med udslukt Blik,
skulde du ene lyse
over den Sti, jeg gik.

Maanens drømmende Vemod,
Solens fyrige Pragt,
alle de klare Stjerners
stille, trofaste Magt.

alt, hvad i Døgnets Tider
virker paa særskilt Vis,
skulde i Dig forenet
lyse til Elskovs Pris.


T:,,Saa glemmer Hjertet'' —
INDEXTITEL:Saa glemmer Hjertet -
F:Saa glemmer Hjertet for et Kys
SIDE:91-92

Saa glemmer Hjertet for et Kys,
hvad Sorg du lagde paa dets Vej,
som Jorden i den lyse Mai,
    at det var Vinter nys.
Og ingen Vunde er saa øm,
saa dybt og giftigt intet Stik,
— hver Smerte flyr jo som en Drøm
    for Læbens Trylledrik.

Saa hilser jeg i hvert Dit Smil
et Varsel om vor Elskovs Vaar,
som Lærken, naar den Sommer spaar
    en Soldag i April.
Og slukkes end det fagre Lys,
der sitred flygtig om Din Mund,
— jeg tror, saa ofte det fornyes,
    mig nær min Lykkes Stund.

Som Dagen, der i gyldent Gry
gaar nyfødt frem af Nattens Lænd,
Din Skjønheds kj endte Træk er end
    hver Stund mig lige ny.
Var H je rte t'o g i Kveld forstemt
og Natten fuld af Tvivl og Suk,
— saa snart du kommer, alt er glemt,
    — fordi Du er saa smuk.

Saa vexler Haabløshed og Mod
udi min Sjæl som Tidevand:
snart ligger gold min Lykkes Strand,
    snart skummer den i Flod.
Et utrygt Liv! Dog bedre d e t
end føle sløvt og drømme tungt:
thi Elskovs dybe Aandedræt
    gjør Sindet stærkt og ungt.

T:Ritorneller
F:Med Nakken paa de bløde Armes blændende
SIDE:93-95
N:ritornel

Med Nakken paa de bløde Armes blændende
blidtslyngte Slangeknude laa hun blundende,
Og bagved stod en Amor, buespændende.

---

Kys mig igjen, jeg beder dig saa mindelig!
Den, hvem Du bød Din Læbes Bæger, — sandelig,
- hvor tidt han drikker, tørster dog evindelig.

---

Kast alle brune Øjenpar, som findes,
i Havet! Strø som Perler dem paa Bunden!
- Jeg henter op imellem tusind =hendes=.

---

Naar jeg er død og strækkes hen i Kisten,
kom, Elskte, da og læg din Mund til min,
— flux tændes atter i mit Hjerte Gnisten.

---

Hvordan saa end Dit Liv Du har benyttet,
— ej vil det tykkes spildt, naar det er sluttet,
om kun et Hjerte Du til Dit har knyttet.

---

Hvor er det dunkelt her i Skumringsstunden;
den ene kan jo næppe se den anden.
— »Dog altid lyst nok til at finde Munden«!

---

Hvor svært at standse Blikket i dets Søgen,
at tale kølig og diskret som Lægen,
naar Halsen er saa hvid og Skuldren nøgen.

---

Smaakilderne, som allevegne vælder,
— Sølvstrenge paa den Luth, som Vaaren spiller —
det er i Digtets Verden Ritorneller:

Brat tørres hen det blanke Væld i Aaren,
den spinkle Streng bli’er hastig overskaaren —
Først har den tonet dog med Bud fra Vaaren.

---

Til dig, som laante mine Fantasier
syvfoldigt Gjenskin af Din Skjønheds Lue,
- til Dig jeg disse Ritorneller vier.

Og finder Du dem, kaade og uvorne,
- husk da, det er min Muses Elskovsbørn,
af ildfuldt Blod, til Sol og Friluft baarne.

T:Nat
F:Der er Maaneskin i Gaden
SIDE:96-98

Der er Maaneskin i Gaden.
Blændende med sølvblaa Prikker,
over fugtigblanke Tage
som nyfalden Rim det ligger.

Over mig den lyse Klode
glider tyst ad Nattens Vove,
lig en Kokosnød, en gylden,
fjernt fra Himlens Palmeskove.

Som en Skyggeplante Byen
Voxer frem af Nattens Dække:
Spir, Gesimser, Skorstenspiber
blege sig mod Lyset række.

Mulmet mer og mere viger,
løses op i luftig Taage,
trykker sky sig op ad Muren,
smutter ind i snævre Kroge.

Ud og ind i Fortovskyggens
dybe Vinkler, skarpe Takker
slikker Maanelyset stille
som en Sølvstrøm mellem Slakker.

Alt i Slummer dybt er sænket,
tæt tilhyllet hver en Rude.
Ingen Lyd. Kun fjernt fra Fjorden
hører jeg et Dampskib tude.

Og til højre hist paa Hjørnet
af en snæver skummel Slippe
lyser mat en rødlig Lygte
udenfor en ussel Kippe.

Under Tummel aabnes Døren,
vilde Raab i Natten skingre;
sorte Skikkelser, beruste,
planløst bort i Mørket slingre.

— Lyden svinder. Over Gaden
sænker Stilheden sig atter.
— Kun fra Porten hist jeg hører
sagte Hvisken, dæmpet Latter.

T:Uskyld
F:Dit Smil er som en Foraarsbæk
SIDE:99-100

Dit Smil er som en Foraarsbæk,
der blinker frem og smutter væk
bag Løv og Anemoner.
Det spejler Glansen af Dit Blik
og brister i en sød Musik
af klare Lattertoner.

Din Læbe er et Elskovsdigt,
saa fint i Form, saa stemningsrigt,
som ingen Skjald det mægter.
Snart sitrer Vemod i dens Træk,
snart er den skjælmsk, snart trodsig-kjæk,
naar den et Kys mig nægter.

Dit Øje er et Jomfrubur;
to Søstre, modsat af Natur,
=der= skiftevis har hjemme:
den ene stille, from og god,
den anden af Zigøjnerblod
og vanskelig at tæmme.

Dit Væsen er en Trylleskov,
hvori en fager Kvinde sov,
til Kysset hende vakte.
Nu mylrer, som bag Krat og Siv
en Tankeflor, et Skjønhedsliv,
som selv Du knap kan magte.

Og =jeg=, hvem Du i Kjærlighed
har ofret denne Herlighed,
— jeg studse maa og lytte.
Jeg sèr en Verden blive til,
hvis unge Liv jeg elske vil
og andagtsfuld beskytte.

T:I det Fri
F:Kjære, har Du Lyst, saa følg med!
SIDE:101-104

Kjære, har Du Lyst, saa følg med! Lad os strøjfe
Skoven igjennem fra Vest og til Øst,
smykkede som den med Convaller ved Bryst
og med Majløv i Hatten som Sløjfe;
        Lege Tagfat
        gjennem Eng og Krat;
søge i Skyggen et flygtigt Leje,
strække os paa Mosset som Hjort med sin Hind,
smutte saa paa ny i Skovdybet ind
ad de vildsomste Stier og Veje.

Luften er lun. Gjennem Løvtagets Rifter
Øjet fanger Smaaglimt af Vaarhimlens Blaa.
Solen titter ind mellem Stammerne paa skraa
og Vinden i Sivskoven vifter.
        Skovdybets Fred
        omhegner vort Fjed.
Øverst der oppe hvor Grenene krydses,
kiger en Skovdue nysgjerrig ned,
kurrer og lægger sit Hoved paa Sned:
»Det er svært, som de Mennesker kysses!«

Træd lidt forsigtig, tag vare paa Foden,
her hvor frem af Bunden det mylrer og gror.
Alt er saa nyt og dog kjendt fra i Fjor,
— i Naturen skifter ej Moden.
        Skovbækken selv
        saa kaad som en Elv
tumler afsted, som i Vaaren den plejer.
Saftige Urter betegne dens Vej:
Iris, Ranunkler, Forglemmigej
og skinnende gule Kabbelejer.

Bladløs og mørk mellem Bøgenes Kuplei
Egen rager frem som en barsk Filosof.
Ensom ved Foraarets prangende Hof
som en Hamlet alvorlig den grubler.
        Tungsindets Gru
        fylder dens Hu,
Vinterens Dødspust dens Livsglæde kuer.
Birken, der bly som Ofelia staar,
silkeklædt og rank, med udslaget Haar,
vemodig fra Siden den beskuer.

Se her et Glimt af en Æventyrverden:
Skovmosens sivgroede, sorte Morads.
Tro Du mig, her er en ypperlig Plads
for Naturaanders natlige Færden.
        Maanen ved Kveld
        over Esp og El
lyser saa gusten, mens Taagerne stigel.
Græshoppen stemmer sin Fedel til Hvin,
og over Sumpen i bølgende Lin
hendanse de Elverpiger.

Stunden er nær. Alt skumrer jo Skoven,
tegner sig mod Himlen med ildfarvet Bræm.
Dagens lyse Gud kjører hirspandet hjem,
og Flammer slaa frem under Hoven.
        Sikrest da, snart
        at ende vor Fart;
sindig langs Skovbrynet vandre vi fremad.
Hist skimter Stranden jeg; =der= skal vi ned
Langsomt vi følge den tangklædte Bred,
mens Stjernerne lyse os hjemad.

T:Den vilde Valmu'
F:Den vilde Valmu fæsted
SIDE:105-106

Den vilde Valmu fæsted
jeg varsomt i dit brune Haar;
som fra en Ild, der brænder dybt,
af Jorden frem dens Flamme slaar.
Det var mod Kveld i Skovens Krypt,
hvor intet Solglimt naa’r,
den vilde Valmu fæsted
jeg i dit brune Haar.

Da sænked hede Drømme
et Trylleslør om Syn og Sans;
dumpt slog dit Hjerte imod mit,
i Øjet lyste Feberglans;
tungt flytted Foden sig til Skridt
— før gik den som i Dans;
men hede Drømme sænked
Slør over Syn og Sans.

Ind under dunkle Graner
vi vandred langsomt Fod for Fod,
saa lydløst som i viet Lund.
Der sang ej Fugl, ej Blomst der stod
af Skyggens Skumring lyste kun
en Giftsvamp, rød som Blod
mens under dunkle Graner
vi vandred Fod for Fod.

O Abild, favre Abild
i Skovens dybe Ensomhed!
Som nattefalden Sne ved Gry
var ren Din unge Herlighed;
men da en Stormvind brød Dit Ly,
flux dryssed Blomstret ned. —
O Abild, favre Abild
i Skovens Ensomhed!

T:Bebudelse
F:Jeg i Nat har hørt det luske
SIDE:107-108

Jeg i Nat har hørt det luske
udenfor med lette Skridt,
blødt i Granerne at ruske,
kalde .sagte, hviske blidt.
Vaarens Alf har gjort Visit!
Thi i Dag har alle Buske
løftet Sløret ganske lidt.

Jeg i Nat har set det gløde
med et fagert Dæmringsskjær:
Foraarsblomster, gule, røde,
mylrende bag grønne Træ’r;
og i Morges har en Stær
varslet med sit Fløjt, det bløde,
at den fagre Tid var nær.

Jeg i Nat har kastet Anker
ud for Elskovsgudens Lund:
Kys, hvorved mit Hjerte banker,
rosenstrøede mit Blund.
Er det Drømmens Blændværk kun?
Eller gryer bag Vaarens Ranker
endelig min Lykkes Stund?

T:Stævnemøde
F:Nu er Kvelden lys og lun
SIDE:109-110

Nu er Kvelden lys og lun,
Luften fuld af lette Dun,
Bøgen silkebræmmet.
Over Sø og Bakkekam
Gjæster smaa i Fjederham,
Stær og Svale, Drossel brun,
stævner nu mod Hjemmet.
Ak, hvor Vinteren var lang —
kun i Ny og Næ en Gangmødtes
vi, Du søde.
Koldt det var med Sne fra Sky,
— nu har Skoven Skjærm og Ly,
og fra Dybet Gjøgens Sanglokker
os til Møde.
— List, naar Mørket falder paa,
ned hvor Klingstrup Mølleaa
sig bag Skoven kløfter.
D e r af Sten er lagt en Bro,
— ja, den er for smal til to —
men fra Bred til Bred, Du Sm^a,
let min Arm Dig løfter.
Frem i Skoven gaar vor Vej
ad en Sti, hvis Løndom ej
jeg for andre røber.
Gjennem trange Kløfter dybt,
halvvejs skjult i Krattets Krypt,
som en Bæk i vilter Leg
ud og ind den løber.
Frem af mørke Bakkers Tragt
blank som Sølv i Bjergets Schakt
Søen mod os blinker,
og fra Breddens Skyggebræm
dukker Baaden lydløst frem,
glider med sin Elskovsfragt
ud, hvor Dybet vinker.

T:Portræt
F:Du lægger tæt din Kind til min
SIDE:111-113

Du lægger tæt din Kind til min
— en Kind, saa silkeblød og fin
og hvisker, at Du vide gad,
hvad egent vel hos Dig* jeg fandt,
som strax mit Hjerte vandt.
ja, kjæreste det er lidt svært
at sige med Bestemthed hvad,
— nu da jeg kan Dig udenad
og alt er kjendt og kjært.
Dog — som hin første Gang jeg
Dig hist ved Havelaagen staa,
hvorover — halvt i maurisk Stil —
Vinløvet har sin Bue spændt,
saa let og transparent,
— var der i Stillingens Plastik,
i Kindens Runding, Læbens Smil,
den bløde barnlige Profil
et Vist, som drog mit Blik.
En Skikkelse hvis Linierids
var rent som hos en Artemis
— slank i sin Fylde og vestalsk -
en Kind med dunet Ferskenskjær,
en Haarvæxt brun og svær;
et Bryn, hvis raske Penselstrøg
gav noget dristigt, infernalsk,
som Stemmen blød og musikalsk,
dog strax slog hen i Spøg.
Jeg saa’ — og det i første Stund
hvor sød den var, din lille Mund,
hvis Overlæbe, op skudt kjækt,
lod bag sin friske Purpurbræm
to Perler titte frem.
Som fik den alt om Tingen Nys,
den smilede saa lunt fordækt,
at nær jeg havde, med Respekt,
den givet strax et Kys.
Og fra de brune Øjnes Blik
sit Lys det hele Ansigt fik.
Der laa et Skjælmeri paa Lur,
som brat, lig Solglimt i en Bæk,
kom frem og smutted væk.
Og gjennem Øjne, Smil og Træk,
i Holdning, Lader og Figur,
jeg anede en frisk Natur
saa ung, saa sund og kjæk.
— Se, hvis jeg ikke husker galt,
saa har jeg nu det Indtryk malt,
som jeg ved første Møde vandt,
og som igjen var Aarsag, at
jeg fik Dig kjær, min Skat.
Og hvis du end et Spørgsmaal har:
Om og hint Indtryk talte sandt? —
— Nu vel, her er min Mund som Pant,
— tag i et Kys mit Svar!

T:Roser
F:Maanedsroser smaa! Jeg siger
SIDE:114-115

=Maanedsroser= smaa! Jeg siger
Eder Tak, I pæne Piger,
at med Smil I mig beære —
men — mit Hjerte er saa haadt:
I  er lidt for ordinære
og jer Blomstringstid saa kort.

Skjønne Rose fra =Provence!=
Som dit Fødelands Romance
er Du nobel, fin og fager
og ombølget af en Duft,
der beruser og betager,
sød og stærk som Foraarsluft.

=La negresse!= Din grandiose
blodig-dunkle Purpurrose,
natlig glødende, junonisk -
gjør af Lidenskab mig vild;
thi Du frister mig dæmonisk
med dit mørke Øjes Ild.

Priset være Du, der trøster
som en barmhjertig Søster,
favre =Maidblush=, blege Nonne,
blide Blomst paa Haabets Grav!
Mildt Du dulmer med din Aande
hver en Smerte, Livet gav.

Dronning i den hele Skare,
gyldne, yppige =Gloire!=
Allerdejligst Du mig tykkes,
fornemt bleg, med dæmpet Glød;
thi jeg fandt min Drøms, min Lykkes
Løndom i Dit Rosenskjød!

T:,,Frem for Lyset''
LINKTITEL:Frem for Lyset
F:Frem for Lyset med din Daad!
SIDE:116

Frem for Lyset med din Daad!
Tro mig, det har ingen Fare:
fulgte Du blot =Hjertets= Raad,
lader den sig vel forsvare.
Lad saa Tiden kalde slet,
hvad dens Sæd og Vedtægt bryder
— =Livet= ej den Daad forskyder
hvori Hjærtet fik sin Ret.

Hvad Du gjør, det gjør med Fynd,
læg hver Evne i, Du haver!
Halvhed, Halvhed er den Synd,
som paa Slægtens Livsrod gnaver.
I det Gode som det Onde
giv dig selv kun fuldt og helt —
Spaltet, vaklende og delt
vil dit Væsen gaa til Grunde.

SEKTION:Situationer

T:Forsoning
F:Birken, den jomfruslanke
SIDE:117-120

Birken, den jomfruslanke,
ængstelig sitrende staar,
dryssende Guldskæl blanke
i Tjørnens purrede Haar.

— Mindes du vel hin Aften,
hist ved Hegnet vi sad.
Vi havde nylig haft en
Strid om — jeg ved ikke hvad.

Ordene faldt saa bitre,
og da du mig forlod,
følte jeg Harmen sitre
gjennem mit sydende Blod. —

Al denne vrede Brusen,
alle de skarpe Ord,
var som en Stormvinds Susen,
der over Skoven fo’r.

Løvet flænges i Laser
Grene knækkes som Siv.
Grusomt Sommeren raser
imod sit eget Liv.

Men naar da Skylregnen brister
frem af den sorte Sky,
sagte Stilheden lister
sig af sit Skjul paa ny.

— Og da jeg sad alene
som en spedalsk, der skys,
viste den hele Scene
sig i et andet Lys.

Vredens Bølger sig lagde,
Sindet blev blidere stemt.
Alt, hvad du nys mig sagde,
var vist ej ment saa slemt.

Søgende gik mine Tanker
samlende Ord for Ord,
som naar i Skov man sanker
Kviste i Høstvindens Spor.

Og hver snærtende Vaand, jeg
svang nys paa drillende Vis,
blev i min revsende Haand mig
selv til et Tugtens Ris. —

— Dog, hvor Forstaaelsen brister
mellem forelskede to,
hjælper den skælmske Frister
atter at spænde Bro.

Sky — i Mørket forborgen —
bygger enhver sin Del —
og naar det gryr ad Morgen,
Broen paa ny er hel.

— Sødere Trøst ej raktes
den, hvis Liv var til Fals,
end da med Et jeg vaktes
blidt ved din Arm om min Hals.

Smeltende Taarer dryssed
over mit Haar som Dug,
og i Forsoningskysset
løstes to Hjerters Suk.


T:I Kirken
F:Jeg saa dem sig stilfærdig at berede
SIDE:121
N:sonnet

Jeg saa dem sig stilfærdig at berede,
at sænke Blikket, Hovederne bøje
og Hænderne andægtig sammenføje
for Kirkens store Fællesbøn at bede.

Selv stod jeg der, en Klinte mellem Hvede,
med adspredt Hjærte og uroligt Øje,
mens Sjælen, uden Svingkraft mod det høie,
af jordisk Attraas Blyvægt holdtes nede.

Da saa’ jeg dig! Du sad saa fromt og smukt
med sænket Øje og med bøjet Hoved
og Sindet for hvert ydre Indtryk lukt.

Jeg saa’ paa Dig. — Strax fyldtes Bønnens Skaal;
thi hvad jeg ej for egen Regning voved,
nedbad jeg over dig i dobbelt Maal.

T:Et Varsel
F:Hver lille Sangfugl i sin Rede smutted
SIDE:122-123

Hver lille Sangfugl i sin Rede smutted.
Af Solskin, Blomsterduft og Varme mættet
sit Sommerfugleliv nu Dagen slutted.

Men Skumringen, som lydløst kom og sletted
de skarpe Omrids ud med Hænder bløde,
en stille, lun Skjærsommernat forjætted.

Vi sad paa Skrænten — ak, vort første Møde!
og sagte Ord, som Elskov foimer dem,
i stille Strøm fra vore Læber fløde.

Da lysned Østens fjerne Himmelbræm,
et rødligt Skjær kom stærkere til Skue.
Vi tænkte, det var Maanen, som steg frem,

i Opgang glødende med jordisk Lue
for siden lutret, sølver-ren og mild
at vandre Banen over Himlens Bue.

Men Flammen blussed stedse mere vild
som Fakkelskjær fra kaade Glædesfester.
Snart fatted vi, der rased hist en Ild

af dem, som, naar den først er bleven Mester,
fortærer graadig alt, hvad den faar fat,
og levner Aske kun og svedne Rester.

Vi sad og saa derpaa den halve Nat,
til Skjæret langsomt sygned hen og døde
paa Himlen som en Stjernetaage mat. —

Det, elskte, var vort første Stævnemøde,
men ej det sidste. — Hastig Aaret svandt.
Jeg ser omkring mig. Alt er sort og øde.

Og du er borte. — Varslet talte sandt. —


T:Kort Lykke
F:Længe skilte, atter samlet
SIDE:124-127

Længe skilte, atter samlet,
- ak, men paa et fremmed Sted,
hvor aarvaagne Argusøjne
vogted strængt paa vore Fjed.

Altid bly nedslagne Blikke,
knap et Haandtryks korte Fryd,
men for alt, hvad Hjertet gjemte,
intet Udtryk, ingen Lyd.

Spejdere paa alle Kanter,
altid Følge, hvor vi gik.
For Kusiner, Fætre, Tanter
aldrig Fred et Øjeblik.

Frasefyldt æsthetisk Sladder,
flov Moral fra snærpet Mund;
— for det eneste Fornødne
aldrig en belejlig Stund. —

Dog — en Aften af Guds Naade,
— tit jeg har min Hjerne brudt
for at løse denne Gaade —
blev vi ene et Minut.

Hvad jeg tænkte, hvad jeg følte,
— ak, hvad véd jeg vel Besked.
At du laa i mine Arme
samme Nu — kun det jeg véd.

Al vor indestængte Længsel,
hvorom ingen havde Nys,
brat sit Puppehylster sprængte
og forbrændte i et Kys.

Glemt Skilsmissens bitre Grumhed,
brudt de tvungne Formers Aag!
Kun vort Favntags lange Stumhed
talte Savnets tavse Sprog.

Taareblændte Øjnes Møde
i et langt, lyksaligt Blik.
Brudte Toner: »Kjære« — »søde«
— Sprogets lifligste Musik.

— End jeg føler dybt i Sjælen
Trykket af din bløde Favn
og din Stemmes søde Skjælven,
da den hviskede mit Navn.

Endnu dvæler jeg betagen
ved dit Øjes mørke Sø,
drages gaadefuldt mod Dybet
for at glemme alt og dø.

Endnu drikker jeg af Læbens
nektarfyldte Blomsterkrus
som i Duft af unge Roser
mig en evig Elskovsrus.

Ak — thi af hint Favntags Lue,
hastig tændt og slukket brat,
gløder Skjæret end i Sjælens
lange, vemodsfulde Nat.

Saadan som jeg den Gang holdt dig,
tæt omslynget, Mund paa Mund,
skal du, voxet til mit Hjerte,
hvile til min sidste Stund.

T:Løvfald
F:Hvor det dryssed i Alléen
SIDE:128-130

Hvor det dryssed i Alléen
lydløst ned med visne Blade.
Under vore Fodtrin bredte
sig en mat metallisk Flade.

Fjernt i Hvælvingsperspektiven
som en Ildovn gløded Solen,
gav det hele Blændværk Farve
og en Guldsøm dig om Kjolen;

— lod Kastaniebladets brede
flade Haand med spilte Fingre
lig et tyndt udhamret Bronce
i sit Fald ætherisk klingre.

Askeløv med skarpe Takker,
der i dybest Guldglans falmer,
bredte sig paa Mossets Fløjel
trindt som Bladene af Palmer.

Og den vilde Vin, som klatred
dristig under Hvalvets Bue,
ofred Løv, der i sin Dalen
funked rødt i Kobberlue.

Lindekroners svedne Slakker
isprængt blanke Bladdukater,
dryssed som en Regn af Aske
fyldt med Gnister fra et Krater.

Og Metallets matte Flade
blev med Patina bestrøgen
af de giftiggrønne Blade,
som udstrøedes af Bøgen.

— Sælsomt grebne, sødt betagne
stirrede vi paa hverandre.
Som i en fortryllet Verden
syntes vi paa Guld at vandre.

Sitred Luften ej af Toner,
hørligt kun for anspændt Lytten
Gled ej gjennem disse Kroner
Gjenskjær af Guldaldermythen?

Favn i Favn vi sammendroges
— det var næsten som vi nødtes.
Uvilkaarlig vore Læber
i et Kys forelsket mødtes. -

— Ve! da sluktes Tryllelampen,
Kogleriet svandt, som bandt os.
— Gysende blandt gule Dynger
vissent Høstløv vi befandt os!

SEKTION:Sonetter

T:<num>I.</num>Hun bad: Naar under Dødens Kys jeg blegner
F:Hun bad: Naar under Dødens Kys jeg blegner
SIDE:131
N:sonnet

Hun bad: Naar under Dødens Kys jeg blegner,
da plant paa Graven kun af Blomster disse:
En højrød Rose og en hvid Narcisse,
indfattet i en Krans af lyse Bregner.

Thi Rosen — rød som Banesaarets Ridse —
til Billed paa min Kjærlighed- sig egner.
Den anden Égenkjærlighed betegner
— thi deraf har jeg haft min Part tilvisse.

Og Bregnen, som i Bøgestammens Skygge
— skjønt selv i fordums Tid til Skovtræ skabt —
i Vaaren venlig sine Vifter breder,

skal staa som Billed paa beskeden Lykke,
der i det lave om et Lysglimt leder
og stormer ej den Himmel, den har tabt.

T:<num>II.</num>Naar Søvnens Engel til mit Leje stiger
F:Naar Søvnens Engel til mit Leje stiger
SIDE:132
N:sonnet

Naar Søvnens Engel til mit Leje stiger
valmuekranset og med Slør om Kind,
er du i Sjælens Nat den sidste Tind,
hvorfra min Tankes Aftenrøde viger.

Selv naar jeg glider gjennem Mulmet ind
i Fantasiens gaadefulde Riger,
— tæt under Sjælens Synskreds du dig sniger
og farver Drømmen med dit Rosenskin.

Og ved Bevidstheds allerførste Gry,
naar Drømmeguden sine Lamper slukker,
— naar Æventyrets Trylleland sig lukker

og dølger sig som Maanen bag en Sky,
— da er dit kjære Billede paany
den første Tind, som frem af Taagen dukker.

T:<num>III.</num>Et Syn i Natten traadte mig for Øje
F:Et Syn i Natten traadte mig for Øje
SIDE:133
N:sonnet

Et Syn i Natten traadte mig for Øje.
To Vandringsmænd hen over Jorden skred.
Den ene smidig-slank med lette Fjed
og Blikket vendt mod Horisontens Høje.

Den anden, i hvis brede, plumpe, drøje,
firskaarne Krop var muskelspændt hvert Led,
med bøjet Hoved fulgte sindig med
og agted Vejens Spor og Krumning nøje.

»Hvo er I to?« saa spurgte jeg den Slanke.
»Jeg kaldes,« svarte han, »=den gode Evne;=
mod fjerne Maal jeg higer med min Tanke.

Men han, som paa det Nære giver Agt,
min Følgesvend =den djærve Flid= I nævne,
og kun forenet danne vi en Magt.«

SLUTSEKTION

T:Nattefrost
F:Hun stod under Linden
SIDE:134-136

      Hun stod under Linden
      og stirrede ud
        saa vide.
      Med Foraarsvinden
      sendte hun Bud
over Skov og Sø og over saa grøn en Lide.

      »Du Luftning blid,
      der stryger om Land
        saa vide,
      bring Budskab hid
      og fortæl, hvor han,
jeg engang skal kalde min Fæstemand, mon lide.

      Med den drivende Sky
      over Havets Strøm
        den stride —
      Over Bjerg og By,
      i hver natlig Drøm
min Tanke søger hans Spor, mens Dagene skride.

      Hvor jeg sætter min Fod,
      er der Blomster blaa
        og hvide.
      Varmt ruller mit Blod,
      naar jeg tænker paa,
hvor mit Liv og min Lykke skal blomstre og gro ved hans Side.

      Ak men Hjertet bli’er trangt,
      skal jeg længe gaa
        og lide.
      Jeg tænker saa mangt,
      kan saa lidt forstaa,
løs mit Suk, vidt farende Vind, og Trøst du mig vide.»

---

»Jeg fløj med Solskin og Sommerbud
til Bøgeskoven ved Havet.
Der saa jeg, hvor Frostnattens gridske Tand
det friske Løv havde gnavet.
— Thi i Vaaren vorder saa mangt et Haab lagt øde. —

Jeg bar over Heden Lærkens Kvad
og Urfuglens kaldende Klukken.
Der trillede Draaber fra Lyngens Blad
— men det var ej Natteduggen.

Jeg for gjennem Sandvejens dybe Spor
hen under den brune Banke.
— Der aged de Bønder med Kærrer ud
den dyre Grøde at sanke.

Jeg strøg hen over den Kirkegaard
og smutted bag Askeløvet —
paa Stenen stod mangen Ungersvends Navn
— lad smulre, lad smulre i Støvet!«
— Thi i Vaaren vorder saa mangt et Haab lagt øde. —

T:Kirstine Brahe
F:Hvad vil den Adelsmand i Kveld
SIDE:137-145

Hvad vil den Adelsmand i Kveld
ved Præstegaardens ringe Bo?
Er han i Vaande for sin Tro,
og vil sin Tvivl han skrifte —
hvad heller vil for Sjælens Ro
han Arv med Kirken skifte?

Saamænd! men ej den Herrens Mand,
— hans Dotter kun, Jomfru Kirstin,
blaaøjet, skær, med hvide Lin,
han vil sin Tro bekjende.
Og vil han skifte Arven sin,
— da bli’r det vel med hende.

Hel mangen Sommerkveld hans Fod
har ført ham hid til Præstens Hus.
Hr. Anders er et »Lærdoms Ljus«;
da gaar det med Disputer
og lærd Diskurs ved fyldte Krus,
mens Jomfru Kirsten lytter.

Da sidder Gubben vel tilpas
i Aftensolens røde Skin;
hans Bryn er tæt, og varm hans Kind,
han ler med muntert Bulder.
De lange Lokkers Sølverspind
nedrinder om hans Skulder.

Den yngres Væxt er let og slank,
om tænksom Kløgt hans Øje spaar.
Fra Kind til Kind et Ar der gaar,
som krigerisk ham klæder.
Han bærer Fipskjæg, studset Haar,
paa Brystet gyldne Kjæder.

Hans Øje vandrer ofte did,
hvor Kirsten sidder smuk og klog
og sømmer i sin Vindveskrog,
der skjønt med Blomster pranger;
mens mangt et Ord og fyndigt Sprog
i Talens Løb hun fanger.

Men stikker Tankens Ørn i Sky
for højt for hendes Dueflugt,
da sænker Øjet hun med Tugt
og passer sine Sømme. —
Lad Tankens Himmel være lukt,
— hun har dog sine Drømme.

»Hvorfor,« saa spørger hun sig selv,
»er Herren vel saa tit vor Gjæst?
Han, som tør sidde Kongen næst
og bærer strunk sin Nakke,
— kan med en fattig Landsbypræst
han tage vel til Takke?

Hvad er hans Ærind, tør jeg tro?
Hvi brænder Blodet i hans Kind,
hvi ser han mig i Øjet ind
saa mildt og dog alvorligt?
— Ak, Kirsten, Kirsten, tæm Dit Sind,
du sværmer vildt og daarligt.

En ufri Mø — en Adelsmand!
En Ridderborg — en Landsbyvraa!
— Ak, hvi vil Hjertet ej forstaa,
hvad klart dog Tanken fatter —
saa højt kan ej =med Æren= naa
en ringe Præstedatter.

Og dog; — hans Blik er rent og fast,
— ej Spejl for Falskhed eller List.
Kom han at lokke mig, — for vist
jeg aned længst hans Snare.
— Ak vær min Hjælper milde Krist!
Min Fred du mig bevare!«

Dybt bøjer hun sit Hoved ned,
og Naalen trækker Sting paa Sting.
Men Tanken drejer sig i Ring,
og Hjertet slaar urolig.
— Det tykkes vel en ringe Ting,
men er dog Lykkens Bolig. - 

Den Herre byder sit Godnat,
da Aftenens Diskurs er endt,
og lønlig som en god Bekjendt
Til Afsked hende vinker
ud, hvor det mørke Firmament
med Stjemeskarer blinker.

Der taler han saa jævnt og klart,
at Tanken følger som i Leg;
med kyndigt Vink, med Fingerpeg,
han hendes Øje leder.
Det er, som ved hans Haand lmn steg
til fjerne Herligheder.

Han viser med bevæget Sind
hin tomme Plads paa Nattens Grund,
der , hvor =hans= Stjerne stod en Stund,
før end den svandt saa fage,
— blot for at drage ved sit Fund
ham til hans Kald tilbage.

Og sagte, mildt han føjer til:
»Hvo styrer Skæbnen uden Gud?
Hin Stjerne tændtes paa hans Bud
min Tankes Tvivl at tugte.
Og da dens Kald var rettet ud,
hans Haand paa ny den slukte.

Men for mit =Hjertes= Øiesyn,
som trænger ej til slebet Glar,
en =anden= Lykkestjerne klar
paa ny i Kveld han tænder.
I eders søde Øjenpar,
Jomfru Kirstin, den brænder!

Og vil I agte Himlens Vink,
da skal den slukkes ej som hin.
— I god Konstellation til =min=
for evig Tid den stilles.
Selv gjennem Dødens Nat, Kirstin!
ej vore Stjerner skilles.«

Hun svarer ham med sagte Suk:
»Ak, Tycho, har I vel betænkt,
at aldrig end den Mur er sprængt,
hvoraf jer Stand omgjærdes —
for mig er alle Døre stængt
i Kredsen, hvor I færdes!

Og tror I vel, jer Troskabs Baand
er tvundet af en Bast saa sejg,
at Ormen ej kan finde Vej
did, hvor dets Knude lukkes.
Husk, hvis det brister, synker jeg
i Nattens Dyb og slukkes!«

Han svarer: »Lad dem stænge kun
for Port og Dør med Bolt og Slaa —
vor Lykkes Vej saa højt skal gaa,
at ej de den kan spærre.
Hvor langt end Rigens Store naa
— længst rækker dog Vorherre!

Tænk ej min Tro saa skjør som Traad.
Den ligner mer den Oxehud,
hin Oldtidsdronning spændte ud
sit Rige at betegne.
Den evner vel, mig selv, min Brud
en fredlyst Plet at hegne.

Der skal jeg bygge dig et Hjem, —
og bli’r det end paa fremmed Grund
— haver jeg dig og Himlen kun,
bor glad jeg i det Fjerne.
Klart brænder der til sidste Stund
vor Elskovs Tvillingstjerne.

Og tænk kun ej, at Ofrets Vægt
skal gjøre tung min Troskabspligt.
Den Aand, som kuet blev af sligt,
var gjort af simple Stoffer.
Vid, kun for =den= blev Livet rigt,
som bragte det et Offer!«

— Da lægger hun sit Hoved blidt
i Graad og Smil hans Hjerte nær:
»Ske, som du vil, min Herre kjær,
jeg tør dig ikke hindre.
Og saares du i Stridens Færd,
min Kjærlighed dig lindre.

Lad Glemsel dække kun mit Navn,
— et falmet Løv i Mindets Krans,
naar =dit= staar højt i Stjerneglans:
=Et= skal dog Verden sige:
I Sorg og Glæde var hun =hans=,
— i Kjærlighed hans Lige!«

---

Det var en ung, forelsket Svend,
der vandred hid i Kveld. Men han,
som sent gaar hjemad, er en Mand,
hvis Kraft og Tro er ægte.
For Hjertets Krav mod Byrd og Stand
vil mandelig han fægte.

Og som han staar med løftet Blik
i Natten ene med sin Gud,
da ruller der et Stjerneskud
ned over Himlens Tinder.
Det lyser vidt i Rummet ud —
og fjernt i Syd det svinder.

SEKTION:Anna Sofie

T:<num>I.</num>Blank funkler Solens Krone paa det himmelblaa Felt
F:Blank funkler Solens Krone paa det himmelblaa Felt
SIDE:146-148

Blank funkler Solens Krone paa det himmelblaa Felt,
med klare stille Dage har Oktober sig meldt.
Over de gule Skove, langs Jyllands mørke Aas,
Trækfugleskarer styre mod Syden deres Kaas.

Hinsides brune Banker, i ensom Skovnatur,
et Herresæde rejser sin stolte røde Mur.
Fjernt fra den vilde Tummel, en tryg og rolig Havn,
det titter frem bag Løvet. =Clausholm= er Gaardens Navn.

Den spejler sin høje Tinde i Voldgravens Glar
som Hjorten sin Krone i Skovsøen klar.
De Rewentlowers Vaaben er over Porten sat,
— Alt er saa tyst derinde, saa øde og forladt.

Paa Borgens søndre Side, saa vidt som Øjet ser,
udbreder sig en Have i sirlig fransk Maner.
Med Hække og Alleer og blomsterfyldt Rabat
den strækker sig til Aaen, hvor Skoven tager fat.

Hvor Lindestammer bygger en hvælvet Søjlegang,
der aabner sin Bue mod den solbelyste Vang,
hvor over Skov man skuer mod Aasens Bølgetind,
der sidder der en Kvinde med Haand under Kind.

Mod Løvets Baggrund tegner sig Skikkelsens Contur;
den lyse Silke slutter om en yppig Figur.
Man skimter Brystets Hvælving bag Kjolens dybe Snit,
det højt opstrøgne Haar er af Pudderkvasten hvidt.

Hvert Ansigtstræk er formet i ren og ædel Stil,
men Tid og Sorg har skærpet den stolte Profil:
Dog end kan Øjet funkle, og klart er Pandens Hvælv,
— det er Kong Fredriks Enke, =Anna Sofie= selv.

Saa drømmende hun sidder med sænket Øjelaag,
i Silkeskjødet hviler en uopslaaet Bog.
Hun tog den med i Parken til fattig Tidsfordriv,
— men Tanken søger indad mod hendes svundne Liv.

Og medens gule Blade fra Linden drysse ned,
og ingen Lyd forstyrrer Naturens dybe Fred,
— vemodig, ak, en Fange i øde Barndomshjem,
hun maner af sit Minde de fordums Tider frem.

T:<num>II.</num>Det var hin Sommer lummerhed
F:Det var hin Sommer lummerhed
SIDE:148-152

Det var hin Sommer lummerhed,
da Pestens Aadselgrib slog ned
og hærged Hovedstaden;
da hver, som kunde, flygted væk,
mens Døden nok saa kaad og fræk
antasted Folk paa Gaden.

Da blev der Liv paa Kolding Slot.
Did tyede Landets høje Drot
med samt sit rædde Følge.
Og Kongen holder Fest paa Fest;
man drukner Frygt for Død og Pest
i Glædens lyse Bølge.

Hver Nat, naar Stjernerne er tændt
da lyser Slottet fra sin Skrænt
vidt over Sø og Skove.
Musiken skingrer højt i Sky,
og Borgeren i Kolding By
faar ikke Ro at sove. —

Did kom hun fra sin Fødegaard,
ung endnu, knap sytten Aar,
en Rosenknop at skue.
=Der= var det, at Kong Fredrik saa’
saa dybt i hendes Øjne blaa,
at Hjertet kom i Lue.

— Den store Riddersal er fyldt.
Fra Loft og Vægge, rigt forgyldt,
det funkler og det blænder.
Alt svømmer i et Straaleskjær;
det lyser hist, det tindrer her,
hvorhen man Øjet vender.

Og under Maskens Silkeskjærm
der glider nu en broget Sværm
frem over bonet Tillie;
— en Pragt som under Sydens Sol
af Purpurnellik, blaa Viol,
af Rose og af Lillie.

Henover dette Farvehav
Voxkjærteskjæret, gult, som Rav,
i brede Bølger ruller —
kjærtegner, sitrende af Lyst,
hver snehvid Hals, hvert fyldigt Bryst,
hver nøgen Arm og Skulder.

Og Eros driver her sin Leg,
gjør Kinden rød, gjør Kinden bleg
og hæver Barmens Bølger.
Usynlig sender han sin Pil;
i Haandens Tryk, i Læbens Smil
sin fine Spids den dølger.

=Han= mager det i Aften saa,
at hun og Kongen mødes maa
i Festens muntre Vrimmel.
Med Blikkets Glans, med Kindens Lød
faar han Monarkens Blod i Glød
og gjør hans Tanke svimmel.

Ham er det, som forstaar med List
i Kabinettet dem tilsidst
for alles Blik at gjemme.
Højt svulmer hendes Barm i Løn,
thi der er Ild i Kongens Bøn
og Ømhed i hans Stemme.

=Der= rækker ham til Afsked hun
sin hvide Haand, sin røde Mund
med Kyssets søde Honning.
Og Fredrik sværger højt og dyrt,
at hun, skjønt ej af Fyrstebyrd,
skal vorde Danmarks Dronning.

T:<num>III.</num>Men efter Somren følger Tider haarde
F:Men efter Somren følger Tider haarde
SIDE:152-153

Men efter Somren følger Tider haarde,
thi Kongen haver alt en Viv i Gaarde.

Lovise sidder der med Dronnings Ret,
og hendes Ære har ej Rift og Plet.

Anna Sofie tækkes det hel ilde
at føre Titel af Kong Fredriks Frille.

Hun græder sig om Natten Kinden vaad,
men — Kongen frister, og hun véd ej Raad.

— Dog hvad der hvisket blev hin Sommernat,
det har forlængst det travle Rygte fat.

Det er en Sag, som alle gider høre.
— Tilsidst den naa’r og hendes Moders Øre.

Hun slaar den Frøken over hviden Kind:
»Tvi vorde Dig! Kong Fredriks Frillekvind!

End kan jeg vogte vel i egen Gaard
min Datter mod den kongelige Maar.«

Hun spærrer hende da i hvælvet Stue
og stænger Døren vel, den ædle Frue.

Men Kongen er paa Skanderborg til Huse;
hans Spejdere om Fangeburet snuse.

Der gives ikke Bolt og Laas og Bøjle,
som ej kan aabnes med en gylden Nøgle.

Og kappes Bjørnens Kraft med Rævens List.
saa vinder Ræven altid Sejr tilsidst.

T:<num>IV.</num>Sommernatten er stille
F:Sommernatten er stille
SIDE:154-155

Sommernatten er stille,
sit Tolvslag Borgklokken slaar.
Da sniger hun sig af Haven
bort fra sin Fædregaard.

Moderens Tvang har fæstnet
brat hendes vaklende Hu.
Briste det maa eller bære,
— Loddet er kastet nu.

Skjult i Skyggen hun lister
langs med Muren sig frem.
Alting er tyst deroppe
i hendes Barndomshjem.

Sagte hun Laagen lukker;
Parken er mørk og forladt.
Raslende ruller Karossen
bort i den øde Nat.

— Til Skanderborg ved Søen
haster et ilsomt Bud.
»Kong Frederik kommer i Gaarde,
har ranet saa favr en Brud.«

Spørges det snart saa vide
alt i de Jyders Land:
»Given er Anna Sofie
til Kongens venstre Hånd.«

Rygtet flyver til Sjælland,
bygger i Slottets Tind.
— Det var sig Dronning Lovise,
hun blev saa hvid om Kind.

T:<num>V.</num>Der gik Klokker over Land
F:Der gik Klokker over Land
SIDE:155-157

»Der gik Klokker over Land,
for Danmarks Dronning var død.
Jeg skjulte mit Kind bag Sløret,
den blev af Glæde rød.

Vintre ni og lange!
Ventetiden var trang.
Havde dog vel saa fuldt som hun
jeg Ret til Dronningerang.

Og skal jeg vel skjældes med Frillenavn,
fordi at hun var den første!
Raaded vel Kongen selv sin Haand,
da de smedded det Statsmandsbaand?
Kronen fik hun, — et fattigt Pant!
Tykkes mig dog, at hvo =Hjertet= vandt,
— hendes Ret er den største!

Dronningen ligger paa Baare,
en visnet Lilje hvid.
Sorgens Offer er snart betalt,
— Terner! tør Eders Taare!
Hvilen baader den Trætte bedst;
Tag Floret bort, bring Sølvmor hid -
Smykker Dankongens Hal til Fest!
— Nu kommer Rosens Tid.

Ringer, I Sørgeklokker!
Kim ind min Bryllupsglæde!
Plads for Livet! Lad Jordens Skjød
lukke sig over den, der er død.
For sorten Fløjl, paa Tillie bredt,
vi ville paa Skarlagen træde!

Kimer, I Bryllupsklokker!
Bryd frem, Du lyse Sol!
— Snart sidder Anna Sofie
i Danmarks Dronningstol!«

T:<num>VI.</num>Svundne Drømme, svundne Dage
F:Svundne Drømme, svundne Dage
SIDE:157

Svundne Drømme, svundne Dage,
Ungdoms, Skjønheds Fryd og Tant!
Hvor I ligge langt tilbage,
— ak! hvor hastig I forsvandt!

Dronningkronens Demantsmykke
som en solbestraalet Tind
kaster nu sin dybe Skygge
over Sind og Tanke ind.

Ingen Skyers Rosenvrimmel
slutter Lykkens lyse Dag,
kun en lukket Graavejrshimmel,
taareløst og bittert Nag.

T:<num>VII.</num>Kong Fredrik er gangen til Hvile
F:Kong Fredrik er gangen til Hvile
SIDE:158-159

Kong Fredrik er gangen til Hvile;
— i Roskilde har de hans Kiste sat
og da han lukked sit Øje paa Jord,
sagde hun Lykken Godnat.
Kong Christian er hende arg og gram,
— aldrig hun saa’ noget godt fra ham,
han haver sin Moder i Minde.
Den Viv, som voldte Lovises Ve,
skal jages af Gaard som Fjende.

Fædrenes Arv og Eje,
=Clausholm= i de jydske Skoves Skjul,
er vorden det ensomme Enkebur,
hvor de satte den kongelig Fugl.
— Sært, som de sig ved Hove teer,
ingen danser, og ingen ler,
— ingen Komedier og Fester.
Stramme Miner, andægtige Blik
og pietistiske Præster.

Hvor blev de livsglade Tider
— sank de i Jorden brat?
Alle de Blomster, det lyse Løv
fik Frost i en eneste Nat,
Og som den svundne Herligheds Rest,
glemt i sin Krog af den hærjende Blæst,
sidder en ensom Kvinde;
falmet lig Sommerens Rose i Høst,
— selv snart et svundet Minde.

SLUTSEKTION

T:Julekveld
F:Jeg stod i Skovens Yderkant, paa Kammen
SIDE:160-163

Jeg stod i Skovens Yderkant, paa Kammen
af Bakkeaasen, der fra Vest til Nord
i mægtig Bue spænder sig som Rammen
om Dalens Kjedel og den smalle Fjord.
Langt ude saas en blodig Stribe, hvor
den korte Vinterdag sit Liv forblødte;
men Maanens Baad, som længst fra Bredden stødte,
gled frem paa Østens Himmel, blank og stor.
Mit Øje strejfed Brinkens bratte Skred,
hvor mellem Lyng og Buske, stejl og knudret,
en Sti sig bugtede mod Byen ned,
der, af det lette Snelag overpudret,
laa spredt i Dalen tæt til Fjordens Bred.
Der steg et dæmpet Surr af mange Lyde,
som fra en Kube paa en Foraarsdag,
fra Bunden af den dunstopfyldte Gryde;
thi Hverdagslivets rastløst travle Jag,
der plumrer Luften, pletter Sneens Skjærhed.
forstærkedes ved Festens stille Nærhed.

Jeg vendte mig og skued ind i Landet:
Et mægtigt Øde uden Vej og Sti
laa for mit Blik, af fjerne Skove randet.
Jeg nød de rene Liniers Harmoni
og denne Ro, med ingen Mislyd blandet,
som alle gode Tanker fødes i.
Med Afglans af en højere Natur
den store Stilheds Billed synligt gled
hen over Vidderne paa lydløst Fjed
op imod Aasens mørke Grænsemur
og stod der lyttende med løftet Finger,
som vented den det kaldende Signal
for over Byen i den trange Dal
at sænke sig paa sine brede Vinger.

Og Tegnet lyder. Juleklokken ringer,
og Glædesbudet om den store Helg
med myndig Klang af Malmets aabne Svælg
fra Dalens Bund sig over Egnen svinger.
Den stærke Røst hver anden Lyd betvinger;
til Sabbathvilens Fred den Jorden vier.
Og da den stærke Durklangs Harmonier
dør hen i Bedeslagets Molakkord,
er Livets Tummel rykket længer bort,
indtil den ganske stilner hen og tier.
Og se! Nu mylrer der ad alle Stier
festklædte Skarer op mod Kirkens Dør.
Et Lyshav bryder Kveldens Skumringsslør,
og Øret fanger kjendte Melodier.
Jeg følger! Thi hvert skyldfrit Barndomsminde
i disse Toner bringer Hjertet Bud.
Dog, før jeg vandrer bort for dennesinde,
et Blik jeg kaster over Egnen ud.
Og se — da brister for mit Syn en Hinde,
og brat min Tanke fatter — lig en Gud —
den Løndom, som Naturen slutter inde.
Var det en himmelsk Haand, der strøg mit Bryn
og vifted Taagen bort, som Øjet hilded?
— et hastigt Glimt af Aandens stærke Lyn,
der samled alt det Spredte i et Syn
og viste mig forklaret Egnens Billed?
Det være, hvad det vil!
                    Jeg saa’ en Kvinde,
omkring hvis Hoved Maanelyset flød,
— halv tyktes hun mig jordisk, halv Gudinde —
en fager Pusling sov i hendes Skjød.
Og venlig skjærmende den stille Gruppe
stod =Vinteren=, en sølverhaaret Gubbe
med Smil paa Læben, rolig og tilfreds,
hensunken som i andagtsfuld Beskuen.
Men trindtom fyldtes hele Himmelbuen
af Englehoveder i Stjernerids.

 
 
 
T:
F:
SIDE:
TYPE:prosa

Da man har anmodet mig om at ledsage denne Digtsamling med et Forord, undlader jeg ikke herved at efterkomme Ønsket som en sørgelig Pligt, — en sørgelig, forsaavidt det ansees for nødvendigt, at en Fremmed skal tale for Noget, der burde tale tilstrækkeligt for sig selv. Jeg skal da ind  skrænke mig til at give Samlingen min var  meste Anbefaling, idet jeg ikke betænker mig paa at erklære: dette er Lyrik, ud  sprungen af en virkelig Digterbegavelse, — den meest utvivlsomme, der til Dato har viist sig i den yngre Generation. Trods en Del metrisk Ufuldkommenhed have disse Digte gjennemgaaende den ægte Oprindelig- heds Helstøbthed og Formfuldendthed i dette Ords dybere Forstand. Et Digt som «01e Hou med det røde Skæg» vil ikke nogen Digter behøve at skamme sig ved: det er, rent kunstnerisk seet, et Stykke Førsterangs- arbeide. Og selv i det Mangelfulde er over  alt Friskhed og personlig Eiendommelighed tilstede.
Ernst v. d. Recke.



T:
F:
SIDE:

 FORSPIL.
Paa Landevejen hitted jeg en gammel Violin.
Da ingen andre kræved den, saa kaldte jeg den min.
I øvrigt var den brugelig, men Strænge var der ikke.
Saa raabte jeg paa Solen: «Du maa hjælpe mig at flikke!
Du kan jo sagtens laane mig af dine gode Strænge, hvorpaa du første Violin med Held har spillet længe!»
Den blege Kvæld, den sorte Nat jeg fik og dertil Morgen, men aldrig Dag, endskønt jeg bød mit Hjærte ham som Borgen.
De fire Strænges Mestere vil spotte mig maaske —
Men Skælmen gi’r, hvad ej han har. Jeg stryger mine tre!


SEKTION:Friluft

T:Der gaar en Mand
F:Der gaar en Mand og pløjer sin Vaarsæds Vang
SIDE:1-2

Der gaar en Mand og pløjer sin Vaarsæds Vang.
Mulden vælter sig trægt for det brede Plovjærn,
og Styret kræver bestandig kraftig Tvang.

Gangen er tung, for Jorden er vaad af Regn. 
Mange Timer der er i en trælsom Plovdag, 
mange Furer at drage fra Hegn til Hegn.

Men Lærken synger højt under Himlens Hvalv; 
usynlig er den; alt fra det aarie Daggry
dog hele Luften af Trillernes Jubel skjalv.

Plovmanden lytter, Gangen falder ham let,
han drager Fure ved Fure de mange Timer,
hans Haand holder Styret fast, hans Arm er ej træt.

Ved Mørkningstid saa har han beredt sin Vang. 
Glad for Dagen vandrer han hjem og tænker: 
Svært at pløje, hvis aldrig en Lærke sang!

T:Aa se -!
F:Aa se mod Plankeværkets Tjærebrædder 
SIDE:3-4

Aa se mod Plankeværkets Tjærebrædder 
Kirsebærgrenens hvide Blomsterarm:
jeg elsker mine Fjender og — min Skrædder!

Jeg kaster mig paa Diget midt i Solen 
og lytter efter Humlebiens Brummen
og drikker tørstig Duften fra Violen.

En Flod af Ild i alle mine Aarer!
Paa Skuldren kunde jeg en Verden løfte — 
en voldsom Jubel tvinger mig til Taarer.

Jeg mindes ikke mer hint søde Navn,
som nylig fyldte mig med Fryd og Klage -
trygt hviler jeg i Vaarens varme Favn.

Og Savn og Sorger fjærnt i Lys forsvinder, 
mit Hjærte svulmer som en Knop, der brister; 
mod Solen løfter jeg de hede Kinder.


T:Stemning
F:Luften er blød og regnfaldslun
SIDE:5

Luften er blød og regnfaldslun,
Poplerne fælder de hvide Dun.
Sagtelig daler de for min Fod, 
hvor nylig en smilende Pige stod.

Taagerne slører den blanke Sø, 
træt lægger Dagen sig ned at dø.
Himlen sænker sig skyggegraa, 
langt skal i Mørket jeg ensom gaa.

T:Min Baad
F:Septemberaften paa Vesterhav
SIDE:6-7

Septemberaften paa Vesterhav,
bredtbølgende Dønning der gaar. 
Solfaldsguld over skinnende Sejl,
som blafrende hænger og slaar.
Hav og Himmel kun Blaat og Guld, 
hvor Baaden skvulpende ruller.
Solen danser paa Kimmingens Rand
med svævende Purpur om Skulder. —

Men se! Hvad er det for Silketraad, 
der svajer i vaagnende Vind
med mørke Prikker i Tusendevis
paa den sølvhvide, blinkende Spind? — 
Spindelvæv er det, med Mestrene paa, 
fra Kysten bag Havet det kommer.
Jeg kender det godt der hjemme fra, 
dér hedder det «Flyvende Sommer»

En kæk Sejlads mellem Himmel og Hav 
paa selvgjort, skrøbelig Baad!
at Stormen dog ikke har slaget dem ned! 
at de slap over Brændingens Fraad! —
Roligt sidder de Spindere smaa 
og lader sig bære med Blæsten.
De spandt deres Spind og steg tilvejrs 
og stoler paa Lykken for Resten.

Jeg tænker ogsaa, naar Dagen gryer,
saa lander de ved deres Maal
mer sikkert og hurtigt, end var de ombord 
paa en Væddeløbsdamper af Staal. — 
Viftende, vajende, ud og ind,
de bort over Voverne gynger.
Den første Stjærne har tændt sig blank; 
jeg sidder i Stavnen og synger:

«Lad Andre flokkes paa Dampernes Dæk 
med Musik og Kanoner ombord!
=Min= Baad er bygt af de unge Træer, 
som staar paa min Ejendomsjord.
Selv jeg dem hugged til Planker og Spant, 
og var de end spindelvævsskøre,
saa er der dog sletingen andre, der kan
over Havdybets Afgrund mig føre!»

T:En lystig Blæst -
F:En lystig Blæst, en frisk Nordvest
SIDE:8

En lystig Blæst, en frisk Nordvest
de lette Skyer jager,
i Nattens hvide Maanelys
de gaar som Drivisflager.
Det suser gennem den gamle Pil 
i sølvgraa, svajende Grene. 
Hvorfor er du ej hos mig nu? 
Jeg gaar saa tungt alene.

Af Dugfaldsgraad er Marken vaad, 
det glimter hen derover.
Der hvisler Siv ved Aaens Bred,
hvor Hejren staar og sover.
Med kolde Vinger den haarde Vind
mig slaar paa Kinder og Pande. 
Din Dør er lukt, og Lyset slukt, 
og Løvfaldstid i Lande.


T:Den fløj forbi -
F:Den fløj forbi, Anemonernes Vaar
SIDE:9

Den fløj forbi, Anemonernes Vaar, 
og Æbleblomsternes med.
Dunkeltløvede Bøgene staar
om Søens Bred.
Tung og graa som det flydende Bly 
er Søens urolige Flade,
tung og graa er den drivende Sky, 
det sukker i Sivenes Blade.

Idag er Sommerens Solhvervsdag: 
det gaar mod klagende Høst.
Lyset ebber fra Dag til Dag
om Jordens Kyst. —
Ensom maatte jeg Foraarets Sti, 
og maa jeg Sommerens træde. — 
Du, som gik mig i Vinter forbi,
hvor har du gjort af min Glæde?

T:Oktoberskov
F:Jeg elsker denne Lyd af visne Blade
SIDE:10-11

Jeg elsker denne Lyd af visne Blade,
som følger overalt min raske Vandring
rundt ad Oktoberskovens brune Stier.
Og dette stolte Syn af mosgraa Stammer
i kraftig Stigning mod et broget Løvtag, 
solgennembrudt og luftiglet at bære!
Og Ørnebregnerne: et Hav af Farver
med gule Bølgers Brænding imod sorte,
alt overstænkt med Blink af Morgenduggen.
Det er min Slægt, som aander her omkring mig.
Hvad er jeg selv? Et Løv, der snart skal visne, 
naar jeg har nydt min Sommers korte Lystid.
Og Døden, dette Høstens vilde Stormvejr
for Adams Æt, skal tvinge mig med Vælde
til Hvirveldans blandt hundred visne Blade,
som den rev løs med mig i samme Time. 
Hvorhen vi hvirvles, alle eller spredte,
hvem véd vel det? Hvem kender Stormens Veje?
Mig er det nok, at Somrens Tid er inde,
og at jeg véd, min Vinternat vil komme.
Blæs, Nordenvind! Du ser jo, Løvet venter,
og smiler dig i festlig Dragt imøde.
Det bør saa den, hvem Somrens Fryd blev skænket,
at møde Vinternød med Smil om Munden.
Den Lykken vegner, er ej Lykken værdig! —
Blæs, Nordenvind, idag mens Solen skinner,
blæs kraftig til, og sus paa brede Vinger
mod hvert et Løv, som hidtil du har skaanet.
Lad intet blive, jag dem gennem Lunden! —
De danser Dødedansen rundt omkring mig
og slaar imod min Kind som kolde Hænder.
Vil mig du rive med, du stærke Nordvind?
Slaa dig til Ro! Min Time tøver end,
og det er ikke dig, som er min Mester!

T:Tjørnen er nøgen -
F:Tjørnen er nøgen, dens visnede Blade
SIDE:12-13

Tjørnen er nøgen, dens visnede Blade 
tumler i Dans over Skovslettens Flade,
hvirvles af Stormene Hop i Hop
højt over Storbøgens pjuskede Top.
Blæst, kun Blæst og haglgraa Skyer,
smældende, piskende Byger!
Mulm, der stiger, og Lys, der flyr, 
Nød og Død for de frie Dyr,
hvis Flok over Sletterne stryger.

Skjult mellem Granerne Birken alene 
løfter mod Sky sine plyndrede Grene,
fryser ved Dag og græder ved Nat,
tror sig af alle forraadt og forladt. 
Bort fløj Gøg, og bort fløj Stær, 
ingen der saa sig tilbage,
bort fløj Svale med Frænders Hær, 
bort fløj Drossel, dens Hjærtenskær, 
der blev kun den hvæsende Krage.

Jægeren kaster sin Flint over Skuldren,
lystig for ham lyder Uvejrets Buldren, 
knejsende trodser han Stormvindens Kast,
Blikket er vaagent, og Foden er fast: 
Flygt nu Hjort, og gem dig Raa,
duk dig, du Brokfugleskare!
Snart han Kolben til Kind kan slaa.
Rappe Flyver og Letpaataa,
I tage for Fald Jer ivare!

Mørkningen falder, og Uglen er ude.
Lys er der tændt bag min Kærestes Rude. 
Lønlige Veje mig leder derhen:
«Ingen har set mig, luk op, lille Ven!
Hid jeg kom paa vejtræt Fod,
efter at hvile jeg længes,
fryser efter dit varme Blod —
luk mig ind, du, saa er du god!
For mig skal din Dør dog ej stænges?»

T:Havbrus
F:Saa gaar jeg her
SIDE:14-15

Saa gaar jeg her
i Hedens triste Egn
i alslags Vejr,
i Storm og Stille, Sol og Regn;
for mig er alle Dage graa:
hen over Dal og Banker
og Lyng og Straa,
jeg slæber paa
de samme Sorgens Tanker.

Fjærnt Havets Brænding larmer. —
Ak, var jeg kun derude
i Stavnen af min Skude!
Med al den Ting, mig harmer,
jeg stod igennem Storm og Skum 
og haarde Bølgekamme
langt ud paa Havets øde Rum
og blev der med det samme! —

Idag er Stormen tyst. 
Intet lyder
nær herved,
men Brænding bryder
langt af Led
mod gule Klitters Kyst.

Den fjærne Brusen tung og haard 
bestandig mod mit Øre slaar
og gør mig vild af Vrede,
den følger mig, ihvor jeg gaar:
Hvad vil den mig?
Hvi dør den ej?
Jeg gaar og gaar,
skønt Solen længst er nede.
Den fjærne Brusen tung og haard
med Sorg, med Sorg mit Hjærte slaar, 
min Sjæl er syg af Lede.

T:En vindstille, vinterlig Nat -
F:En vindstille, vinterlig Nat
SIDE:16-17

En vindstille, vinterlig Nat
jeg gik over Østerild Hede.
Da Solen var nede,
det mørknedes brat,
men kun for at skinne
med Stjærnelys frem
fra Hvælvingens blaanende Tinde 
til Kimmingens Klitbjærgebræm.

Og Lyngen var gemt under Sne, 
og Isen laa blank over Kæret; 
hvor Vej havde været,
var ej til at se.
Jeg gik, som jeg kunde,
paa vaklende Fod,
min Sjæl var i svidende Vunde,
det blussed, det brandt i mit Blod.


Da saa jeg det tindrende Hvalv,
hvor tiende Verdener vanked: 
mit Hjærte, som banked
og smerteligt skjalv,
det følte den svale
velsignede Fred
fra Evighedstausheden dale — 
og Sorgen var langvejs af Led.

En maanehvid Skytaage lig
fløj Evigheds Aand over Lande; 
den strejfed min Pande
med Fjedrenes Flig,
et Pust fra dens Vinge
mit Bryst fanged ind,
og Tausheden hørte jeg klinge 
som Klokker fra Himmerigs Tind - -

T:Nattegang
F:Det er den sorte Vinternat
SIDE:18-19

Det er den sorte Vinternat,
og Stormen tager kraftig fat
og gaar mig strid imøde
paa Heden i det barske Thy,
hvor frem jeg haster langt fra Ly 
og Lejets Puder bløde.

Det elsker jeg: ved Nattetid
at høre Stormens Kvad om Strid 
til Himlens Harpestrænge!
Det ægger mig til mandig Trods,
jeg springer som den vilde Los
mod Kval, mig kued længe.

Og bandtes til min Skulder fast 
af lønlig Frygt en Kæmpelast — 
ved Sang jeg Byrden hæver!
Og bar jeg paa et Bjærg af Sorg 
et Hav af Frejdighed paa Borg 
jeg hos min Ungdom kræver!

Du skarpe kolde Nordenvind, 
blæs i mit Hjærte ud og ind,
blæs frisk og fri min Tanke!
Saa rejser jeg mig rank igen 
og kaster Livet Handsken hen 
for Evighedens Skranke.

T:Paa Heden
F:Skal det ske
SIDE:20-22

Skal det ske,
saa grav min Grav —
men helst i en Høj paa Heden. 
Ingen Sten og ingen Stav
skal staa derpaa,
kun Lyng og Straa
til Læ over Lærkereden.
    Gør min Grav
    kun arm og lav —
men læg den saa helst paa Heden!

Thi dér kan Brystet hvælves vidt 
og frydes ved friske Vinde,
og Synet rider Ørneridt:
Jeg saa mig om —
før did jeg kom,
da var mine Øjne blinde.
Nu saa jeg, at midt jeg i Verden stod 
og selv maatte vælge mig Vej for Fod,
    mit Valg var frit,
    mit Valg var mit —
saa faldt der mig Sang i Sinde!

Naar Fart jeg saa paa Folkevej 
med Grøfter til begge Sider,
til Trommeslag og Lirumlej:
Hold Mund! Giv Agt!
Hæng i! Hold Takt!
saa tænkte jeg, «at de gider!»
Nej, ude paa Heden er godt at gaa 
med Foden og Fangsten at agte paa
    for Jægersmand
    med Jagtforstand
og Hjærte for Aarets Tider.

I Lyng og Sand biir Gangen sen, 
men styrker des mer — det trøster!
Og saa er Hvilen sød for En,
naar tæt mod Kvæld
man fandt et Væld
og dier af Jordens Bryster —
og lytter til Lyde fra Fugl og Kryb,
og aner, hvor Verden er vid og dyb,
    saa Sjælen gror
    sig rig og stor
og taler med Tausheds Røster.

Jeg vandt mig Ven i Gaard og Hus,
hvor Ild over Arnen brænder.
Jeg sad ved Bord, jeg drak af Krus, 
jeg tog og gav
paa Hjærtets Krav
med ærlige, aabne Hænder.
Men aldrig jeg slog mig bag Mur til Ro,
min Hede, min Hede var fast jeg tro.
    Var tomt mit Liv
    for Barn og Viv —
den rigere Favn jeg kender. —

Skal det ske,
saa grav min Grav —
men helst i en Høj paa Heden! 
Ingen Sten og ingen Stav
skal staa derpaa
kun Lyng og Straa
til Læ over Lærkereden.
    Gør min Grav
    kun arm og lav!
men hvile jeg vil paa Heden.


SLUTSEKTION

SEKTION:Mellem Mure


T:Vaarnat
F:Jeg vandrer ud ved Nattetide silde
SIDE:25-27

Jeg vandrer ud ved Nattetide silde,
en perlediset, dunblød, dæmrende Vaarnat, 
hvor Brisens Aandedrag er duftig milde.

Saa folketomt og tyst i alle Gader!
Hvor er de Bryndetændte, hvor de Drukne, 
Faunen fra Kældren, Gydernes Mænader?

De hæse Raab, den skingrende Latters Vildhed, 
de ravende Fodtrins Larm paa haarde Brosten,
de er der ej — kun dyb, forunderlig Stilhed!

Lygterne brænder roligt, rødt som Fakler,
og spejler sig i stumme, stirrende Ruder, —
men hvor er Nætternes Børn? De Dyr! De Stakler?

Har den Sløve vaagnende set sin Vaande? 
Har den Dorskes giftigsmittede Sanser
mærket den hellige Vaarnats duftende Aande?

Sikkert har de om deres raadnende Hjærter
følt en knugende Haand, en Guddoms Kræfter, 
saa gamle Ar sprang op med blødende Smerter.

Hvidt Lys faldt ned paa tungt forvildede Veje, 
og nøgen stod den Syge, den Spedalske,
hvis Liv dog vel engang var sødt at eje.

Nu ligger de paa deres fattige Kamre;
og bedst for den, som endnu véd at græde 
og til et Mindes Alter kan sig klamre!

Men manges Tanker de er halte, blinde;
de famler vaklende sig lidt tilbage,
men segner snart, og kan kun Mørke finde. —

Alle Luftninger er saa vaarligt blide,
her dufter stærkt af Poplers unge Blade, 
glimtende svagt jeg ser Kanalen glide. —

Klagende Fløjtelyd og Sus af Vinger,
Regnspovetrækket højt over Tag og Taarne: 
klagende Fløjtelyd og Sus af Vinger!

Man kunde tro, at det var trætte Sjæle,
der flygted bort fra deres Legems Byrde
for fjærnt i Rummet skælvende sig at fjæle.

Ak, om de kunde: hvilken mægtig Skare 
der vilde løfte sig paa flængede Vinger 
for bort mod andre Verdener at fare!

T:I Lindeduft
F:En Lindeduft! — Helt op igennem Gaden
SIDE:28-30

En Lindeduft! — Helt op igennem Gaden 
driver der Duft fra disse blomstergyldne
Lindekupler her langs Promenaden.

Guldvinget Dagen bort fra Byen flygter;
der stiger Lys igennem Blomster og Blade 
fra Ridestiens nylig tændte Lygter.

Lindens Løv bliver rødt, som skælvende Luer;
Luften er hed og duftsød til Berusning.
Floden vugger sig dovent mod Broens Buer.

Mange Menneskers Fødder forbi mig vandre. 
Næsten altid to og to er i Følge;
de fleste unge; de hvisker og ler til hverandre.

Ogsaa jeg er ung; det er Nat; det er Sommer 
hørte jeg min Venindes hastige Fodtrin?
Kun Hjærtets hæftige Hamren. Ingen kommer.

Jeg lukker Øjet. Var der to bedende Øjne,
der elskovsskyggede kaldte mit Blik imod sig?
Det var kun en Drøm, og Drømmens lokkende Løgne. —

Ene jeg sidder paa Bænken, hvor Floden rinder; 
nu er det tyst og Nat; men Lindene dufter.
Der sætter sig hos mig en af Gadernes Kvinder.

Den sorte Silke stramt hendes Hofter kryster;
Læberne ligner den skarlagenrøde Nellik; 
Kinden er hvid og de halvvejs blottede Bryster.

Og Brystet bølger: Knug mig, knug mig tildøde! 
Og Haaret kruser sig: Sno mig om dine Fingre! 
Og Munden blusser: Jeg skal faa din til at gløde1

Øjnene gnistrer: Ser du, hvor blankt vi lyser! 
Jeg rejser mig op og gaar; mit Hjærte harmes:
Ikke hos dig og dine, omend jeg fryser! —

Jeg møder to, de gaar saa tæt ved hinanden,
men fjærner sig lidt, imedens jeg gaar forbi dem.
Hver af dem, syntes mig, bar en Stjærne paa Panden.

Om dog mine Øjne brat af Sorg maatte briste!
Nej, Skændsel — Skændsel! Bort med hvert blødende Minde!
Med Staal jeg hugger dem ned, de ufrugtbare Kviste! —

Hvis ikke det var for de blomsterduftende Linde — —

T:Her ved Stadens Grænserande -
F:Her ved Stadens Grænserande
SIDE:31-32

Her ved Stadens Grænserande
mod de grønne Markers Rige, 
aander den forunderlige
Nattestilhed paa min Pande.

Langs en skyggestrejfet Gade 
dirrer sorte Pyramide-
popler i den maaneblide 
Dæmring med de blanke Blade.

Jeg er glad, skønt Sorg mig tynger, 
stærk, om end min Strid mig trætter, 
thi de lyse Sommernætter
gaadefuldt min Sjæl forynger.

Ser i dæmringshvide Skyer 
sølvhvid jeg en Stjærne skælve, 
grønlighvid sig Himlen hvælve, 
rødme dèr, hvor Dagen gryer. —

Skyen sejler bort med Sorgen, 
Stjærnen Lys i Hjærtet tænder,
dagningrødmende sig vender 
Haabet fremad mod Imorgen.

T:Septemberaften i Alleen
F:Saa klar og fin som Æblevin
SIDE:33-34

Saa klar og fin som Æblevin 
sig Aftenhimlen buer
og favner Kirkens ranke Spir,
hvis Guldfløj staar i Luer.
    Men Mørkning alt i Alleen faldt,
    den fyldes af Fodtrin og Stemmer: 
    det unge Blod og den lette Fod,
    som Sliddet og Sorgerne glemmer.

Hvor hist og her de grønne Træer 
i Lygteskæret gløder,
der kan det hændes En at se,
naar to hinanden møder.
    Ak, hvem der fik dette Solskinsblik 
    og voldte de rødmende Kinder,
    og holdt en varm lille Piges Arm,
    som han, der med hende forsvinder!

Jeg véd vel den, som var min Ven,
den Gang jeg ikke vilde,
men hendes Vej er skilt fra min,
og nu er Suk for silde.
    Ak, Aftenro er kun sød for to,
    den Ensomme tynges af Sorgen,
    hans Blund er kort, og hans Leje haardt,
    han frygter for Dagen imorgen.

T:Paa Banegaarden
F:Under en køligstjærnet, høstlig Himmel
SIDE:35-36

Under en køligstjærnet, høstlig Himmel 
Banegaardens vældige Buehvælv
med Dampsus, Lys og Larm og urolig Stimmel.

Dèr saa jeg dem, gemt ind i en knejsende Pilles 
dølgende Skyggefald for andres Blik:
to Kærester, som første Gang maatte skilles.

Hvis Lykketimer altfor snart var fløjne 
med Svalevingers hastig glimtende Flugt, 
og nu var der Bygevejr i begges Øjne.

Solvarmt Lys, som flygtede bort for sære 
sortnende Skyer af Graad og lønlig Angst:
Hvem véd, hvem véd, om atter vi ses, du kære?

Og ses vi end, — hvem kender de kommende Dage? 
Et véd vi kun, den Dag, som lysende svandt,
vil aldrig mere vende til os tilbage. —

Tause stod de og saa hinanden i Øjet;
alene var de paa Færdselens Alfarvej —
til ogsaa den sidste, sorgfulde Frist var fløjet.

Saa bød hun til Farvel ham skælvende Munden, 
gik let og hastig hen mod en aaben Dør —
og da jeg saa mig om, var han forsvunden.

T:I Snevejr
F:En Nat med klirrende Lygter og hvirvlende Sne
SIDE:37-39

En Nat med klirrende Lygter og hvirvlende Sne,
med Drivefygning og svøbende Storm om Hjørnet.
En Nat, hvor det hverken var til at gaa eller se.

Blæsten sprang som en Los paa den aabne Plads, 
snurred sig rundt og rejste skinnende Søjler
af fygende Sne — til en Snedronnings Vinterpalads!

Men spredte dem atter i Vandsprings viftende Fald, 
og smuttede bort og gemte sig under et Tagskæg,
og smælded et aabent Vindu i med et Skrald. —

En herlig Nat for en Vandrers urolige Mod!
Jeg løb imod Stormen, sprang over Drivernes Volde,
og stampede Sneen, der knitred og skreg for min Fod.

Pludselig flængede Stormen i Mørket en Rift;
Maanen skinnede frem mellem sorte, forrevne 
Uvejrsskyer i hastig flygtende Drift.

De jog afsted, som et Stod, naar Ulven er nær,
og Maanens hvide Lys flød ud over Himlen
og ned i Alleens mørke, svajende Trær.

Forpustet stansede jeg og saa mig om:
et levende Væsen vaklende frem gennem Vejens 
bølgestivnede Driver imod mig kom.

En gammel Mand. Hans flagrende Haar var hvidt; 
en pjaltet Kappe slog om de magre Lemmer.
Han fægted med Armene vildt og standsede tit.

Jeg gik ham imøde. Han greb mig i Skuldren haardt 
og aabnede Munden, men ud fra hans dirrende Læber 
kom der en Lyd som et Støn af en døende Hjort.

Han rysted af Kulde, søgte vel Hjælp eller Raad; 
men uforstaaeligt var mig hans hæse Nødskrig. — 
Hans Øjne søgte mig bedende, fulde af Graad.

Tunge Taarer faldt ned i det strittende Skæg. — 
Da sprang han med Et i Vejret, hyled af Glæde, 
og trak mig med, over Gaden, ind til en Væg.

Dèr laa Sneen glat; han bøjed sig frem
og skrev deri med gamle skælvende Fingre
en Gades Navn, et Nummer, og Ordet «hjem!»

Han saa, jeg forstod; han kunde til mig sig betro.
Jeg tog hans Arm og førte ham henad Gaden;
han klapped min Kind, han nikked, han græd, han lo.

Gaden fandt vi, det fattige Hus vi fandt.
Han klapped igen min Kind, og min Haand han knuged, 
og ind ad en aaben Port han i Mørket forsvandt. —

Vildfaren, i Vinter og Nat, at søge sin Dør, 
stum og døv og fattig, gammel og ensom! — 
Jeg vandred hjemad, men ikke saa let som før.

T:Aften i Februar
F:Perlegraaning i den snævre Gade
SIDE:40

Perlegraaning i den snævre Gade, 
Solildsruder i en rød Façade.
Lygteflammerne paa Taagesvævet 
hænger glødende med Purpurglans, 
som i Lyngbaalsnatten ved Sankthans 
Duggens Draaber over Spindelvævet.

Ferskenrødmende henover Byen
ganske langsomt glider Aftenskyen.
Rappe Hjul og Hovslag imod Stene,
Stemmers Brus, et Pigebarn, som ler — 
ingen af de hundrede jeg ser,
og jeg gaar, som gik jeg helt alene.

Blodet muntert i mit Legem danser, 
der er Sang i alle mine Sanser!
Blæse nu med Dagens trange Veje,
Slid og Gæld og lumpen Armods Nød!
End en Kvist af Livets Træ jeg brød, 
som i Nat vil skygge for mit Leje.

T:Hjemve
F:En køligt lysende Solfaldshimmel
SIDE:41-42

En køligt lysende Solfaldshimmel
i Vester over de sorte Tage! —
Mit Hjærte svulmer af Hjemvéklage: 
Farvel, du larmende Storstadsvrimmel!
Imod den fjærneste Guldskystrimmel
paa Maagevinger jeg ud vil jage!

Højt op fra kedsomme Stukfaçader
og kulrøgsspyende Skorstenspiber! —
Ud over Kattegats Skumsølvstriber,
hvor Brisens Kulde med Kraft mig bader! -
Fra Hanstholm-Engenes brede Flader,
med Skrig mig hilser de kære Viber!

Paa Møllebanken min Flugt jeg stanser, 
hvor frit man milevidt frem kan skue.
De stejle Skrænter i Solildslue
et Kæmpefavntag om Dalen kranser,
og Aftenstraalernes Guldspind danser 
fra Kær og Tue til Kær og Tue.

Langt ude hviler de barske Taager
i tunge Folder om Havets Skulder.
Er det mon Torden, det fjærne Bulder? 
Nej, Dybet er det, hvis Vrede vaager, 
hvis Brænding flyver som hvide Maager, 
hvor Nordhavsdønning mod Revlen ruller.

Nu møder Solen den mørke Vove,
Lysenglen lukker de gyldne Vinger,
og Hunstrup Klokker til Hvile ringer, 
at Folk og Fæ kan i Tryghed sove.
Saa lad os Lyset og Livet love!
dem aldrig Mørket for evig tvinger.

T:Villaen
F:Her har jeg Aften efter Aften vanket
SIDE:43

Her har jeg Aften efter Aften vanket 
og altid kigget til de to, som bor i 
den hvide Villa hist, med Vedbend ranket.

Naar Lampen paa det runde Bord var stillet, 
lyste den paa to sørgeklædte Kvinder
og paa et altid blomstersmykket Billed.

Tæt sammen sad de; og jeg hørte mange 
tusmørketyste Aftener derinde
de sad og sang smaa spæde gamle Sange. —

Har Enken tabt sin Stav, sin unge Datter?
I Lampens Lysring sidder hun ene, bøjet. — 
Men i Havens Mørke Hvisken og lønlig Latter.

T:Iaften hører jeg -
F:Iaften hører jeg første Gang
SIDE:44-45

Iaften hører jeg første Gang
en Solsort fløjte sin Aftensang: 
aa Herregud, om man dog var fri 
og slentred henad en ensom Sti!

En ensom Sti ved et Hasselhegn,
hvis Knopper drypped af Dagens Regn. 
Jeg skulde stille ved Vidien staa
og se dens «Gæslinger» silkegraa.

Og vade gennem det vaade Løv,
og drysses over med Raklestøv,
og finde Bregnen, der skælbelagt
er en Askepot i sin Hvergarnsdragt.

Og atter vugges i vaarlig Drøm 
paa Solsortsangenes dybe Strøm
og aande Brisen saa tryg og glad 
som Violens svulmende Hjærteblad.

SLUTSEKTION

SEKTION:Tanker og Tegninger
 
T:Eva Virgo
F:Højt i den hvide Birk
SIDE:49-55

I.

Højt i den hvide Birk,
langt, langt inde i Skoven, 
dèr hænger en Harpe.
Ingen har vandret 
Vejen derind.
Kun Stormens Hænder 
hugger i Harpens Strænge,
den sorte Nat,
naar Tordenens Jætter
brølende jager
henover Himlens brede Mark.
Da hugger Stormen
i Harpens Strænge,
skælvende skriger de, klagende raaber de
Sorg ud i den sorte Nat.
Sukkende bøjer
den svaje Birk sig,
Harpen svinger og løfter sit Skrig -
hen det farer,
hørt af ingen.

Eller den hvide
Nymaanebaad
vugger sig op over
Aasernes Graner,
Straaene driver af Dug:
Da kommer dansende 
Sommernatsluftningen, 
Strængene strejfer den blødt,
sagte nynner de,
sukkende kalder de
kærligt ud i den dæmrende Nat. 
Sød er Natten
af sovende Duft,
Strængene lyder,
Strængene lokker,
ingen lytter til Strængenes Lyd.
Højt i det hvide Birketræ 
hænger en Harpe.
Vejen derhen
er vandret af ingen.


II.

Om Liv og Løv vi véd Besked,
at visne ned
det maa, naar Vintren kommer.
Dog det er ej saa tungt at se,
om end maaske
det volder Ve —
thi det har haft sin Sommer.

Men falder Frosten, naar i Vaar 
en Abild staar
med blomsterrøde Kviste,
da ryster Træets Hjærterod,
for det forstod,
dets friske Mod 
Ufrugtbarhed maa friste.


III.

Jeg vidste mig en Hjærteven, 
men ham har Natten taget hen,
    og ingen ser
    mit hvide Bryst, 
    og ingen ler
    hos mig i Lyst,
og ingen Sønner faar jeg!
Naar Hagelfald og Vintervind 
med kolde Hænder slaar mig,
hvem tager mig da til sig ind?
Alene, ene gaar jeg
i Hagl og Vintervind.

Om dog min Tid var omme kun,
mit Øje slukt, og blaa min Mund!
    Var koldt mit Blod, 
    mens DØD der paa 
    min Pande stod
    i Runer graa,
som Tidens Mejsel skar mig!
Men ak, min Barm er fuld og blød,
og Ild i Blodet har jeg!
Jeg lever — og er dog som død,
thi ingen favneta’r mig,
ufrugtbart er mit Skød!


IV

Vaagen ligger jeg, vaagen
mig holder mit Hjærtes Kogen!

Er jeg da ikke af Kød og Blod!
Altid trampet, traadt under Fod,
det rejser sig, raaber og kræver sin Ret!
Jeg stod derimod,
og jeg kæmped mig træt,
og jeg skræmmedes, og gjorde Bod.

Havde jeg kun en Sorg at favne 
og kalde med kærlige Navne!

Tomt er mit Liv.
For Legem og Sjæl
er Loven: at savne — savne!


V

Jeg drømte sødt,
— for det _var_ vel en Drøm? —
at min Haand havde mødt
noget levende, blødt —
noget, som ligned en Barnekind —

For en taabelig Drøm, der falder mig ind!

Ensomt er jo mit Kammer. 
Stilheden knuger og lammer.

Underlig Tankernes Spind sig knytter:
_om_ det nu kom,
naar jeg bad af al min Sjæl derom!

Jeg ligger og lytter — 
og lytter — —:

Ud fra det stumme Mørke gror 
der et vildt mig tagende,
barnligt klagende
eneste Ord:

Mor!

O, da jager mit jubelskælvende 
Legems Blod i flydende Flammer
alt op i mit i Stormgang hvælvende 
Hjærtekammer! — —

Men intet i Verden har Pinsels Magt 
som Ord,
der aldrig var sagt.

T:Til en Mand
F:Jeg ser ved Sommertid kun Træets Blade
SIDE:56
N:sonnet

Jeg ser ved Sommertid kun Træets Blade, 
der let omkring dets Nøgenhed sig hyller 
og dækker til, og runder af, og fylder
med Rigdomsbrus det fattige, det flade.

Men jeg maa forske Kronens Egenart,
naar Stormen barsk har flænget Pynten bort,
naar Løvet faldt, og Vintren hugger haardt 
og lægger for mit Blik det skjulte bart.

Dig saa jeg aldrig i din Sommerleg.
Din Dag var kort og dine Nætter lange,
den Gang jeg fandt dig som en bladløs Eg.

Men stærk mod Himlen saa din brede Krone. 
Mit Hjærte skjalv ved dine dybe Sange,
naar Stormen tvang din Smerte til at tone.

T:Hos Bedstemor
F:Roser klatrer op ad Muren
SIDE:57-59

Roser klatrer op ad Muren,
lystigrøde, duftigsøde;
Knop ved Knop der frodig gror,
kryber over Vindueskarmen,
og de kigger og de nikker
ind til gamle Bedstemor.

Al den friske Blomsteraande 
mødes stille med den milde
Duft af Stuens Potpourri. 
Svundne Somres Solskinsminder 
sagte svinger klare Vinger
til en spinkel Melodi.

Bedstemor ved Vindvet sidder;
hendes hvide Lokker giide
frem fra Kappens lila Baand.
Det er Døgnets Mørkningstime; 
mildt hun smiler, roligt hviler 
hun paa Bibelen sin Haand.

Blev dit Hoved tungt mod Støvet,
Foden saaret, flinteskaaret,
valgte du de onde Kaar, — 
vender du en Solfaldstime 
mæt af Klage, træt tilbage, 
ind til Bedstemor du gaar.

Taus du knæler ned paa Skamlen; 
hun din hede Pande lede
vil til Hvile paa sit Skød:
ak, hun har saa lette Hænder, 
hendes Tale er det svale
Dugfald efter Dagens Glød.

Mindre modløs og bedrøvet 
vil hun lære dig at bære Byrden, 
du dig selv tog paa,
thi hun kender mange Veje,
og hun hører, hvad der rører 
Hjærtet — men som Ingen saa.

Lifligt er det dog en kærlig
gammel Kvinde glad at finde,
ensom i en yngre Slægt,
rig paa Hjælp for den, der trænger, 
god at gæste med sit Bedste,
rank af Sind trods Alders Vægt!

T:La France
F:La France, du Rosernes Rose, svulmende fast
SIDE:60-61

La France, du Rosernes Rose, svulmende fast — 
din Duft er sød, endskønt din Kalk er lukket,
men hvilken Flod af Duft, ifald den brast!

Din blege Hud er rødmet af indre Glød, 
skygget med Juninattens kølige Blaanen, 
blank af stigende Safter i dit Skød.

Dit Blomsters Rigdom tynger dig halvvejs ned,
i Overmaal af Kraft dit Løv sig krummer,
du aander tungt af Savn, du næppe véd.

=Jeg= véd dit Savn: det er din Længsel og Drøm 
at gennemtrænges af Solens levende Varme
til dine dybeste Aarers lønlige Strøm.

Jeg saa, hvor du skjalv, da nys én flygtig Sky
sit kolde Mørkfald over din Krone kasted: 
hvad da, naar Dagen selv engang maa fly?

Naar Natten kommer med sin isnende Blæst,
da vil din Skønhed skælve sig tildøde,
og du for sent forstaa, hvad Død der var bedst. —

Spring ud, du frygtsomme Rose, luk op din Favn,
og tag den glødende Sol ind til dit Hjærte!
Flam op, duft ud, i Livets hellige Navn!

Saa kan du smilende give dit Løv til Fald,
udaande din Sjæl i de fjærnthendragende Vinde, -
saa har du levet dit Liv, som Roser skal.

T:Stjærner
F:Derfor elsker jeg dem de straalende Stjærner
SIDE:62-63

Derfor elsker jeg dem de straalende Stjærner,
fordi de træder mig nær i den sorgfulde Nat
og Mørkets knugende Bind fra mit Øje fjærner.

De lader mit Blik over Dødens Isfjælde stige, 
skimte Kysten bag Skilsmissens vejvilde Hav, 
se mit forjættede Land i Evigheds Rige.

Allerede som Barn jeg hilste dem gærne;
een med tindrende Glans jeg søgte mig ud,
den skulde være min egen, min Ejendomsstjærne.

Siden rejste vi bort til en fremmed Bolig;
en Aften stod jeg ved Vindueskarmen og græd,
min barnligt stavnsbundne Sjæl var angst og urolig.

Jeg vidste ikke det Sted, hvor jeg kunde mig gemme.
Da fandt jeg Stjærnen og saa, den lyste som før;
den lyste min Længsel til Ro, jeg følte mig hjemme.

Døden røved mig den, der var mer end andre.
Den tog min Mor, jeg gik fra den stængede Dør
og var som den, der ene landflygtig maa vandre.

Uger og Aar derefter en Nat det hændte,
mens træt jeg slæbte mig henad en fremmed Vej,
en dragende Magt mit Syn mod Stjærnerne vendte.

Da var det, som om jeg saa min Moder i Øjet,
og jeg forstod, at hendes trofaste Sjæl
kun forud var til et ventende Hjemsted fløjet.

Derfor elsker jeg dem, de straalende Stjærner: 
Mørkets knugende Bind fra mit Blik de fjærner,
pege fremad og frem ad evige Veje
til lysende Liv efter Liv, som jeg skal eje.

T:Min Ungdoms Drøm
F:Ingen véd, hvor du var dejlig
SIDE:64-66

Ingen véd, hvor du var dejlig, 
du min Ungdoms Drøm, 
dejlig som en Sommersoldag
paa den dybe Strøm,
gyldent Solskin paa det brede, 
blaaneblanke Hav —
ydmygt sang mit Hjærte for dig,
men min Tunge tav;

Ak, i Gangen og i Dansen 
vugged fyrstefri
du din Pige-Slankheds blysomt 
bløde Melodi,
svagt kun dine Kinder rødmed 
af dit unge Blod,
om din hvide Pande Haaret 
som en Guldsky stod.

Tavse Spørgsmaal, sød Forundring
i de dunkelblaa,
tillidsfulde, stjærneklare
Øjnes Lys jeg saa.
Livet var dig som et Tempel,
til hvis Dør du kom,
stod forventningsfuld paa Tærsklen 
af en Helligdom.

Hvem er ren, at han tør vogte 
Uskylds hellige Ild —
hvem tør lede andres Veje, 
naar han selv fór vild —
vilde jeg med Haglvejr øde 
æbleblomstret Maj? —
Derfor, skønt jeg saa din Ynde, 
talte jeg dog ej. —

Aar er svundne, atter ser jeg 
dig, min Ungdoms Drøm.
Tunge Skyers Mørkning sløred 
nu den blanke Strøm.
Styrken, Dybden, Vovens Vuggen 
er der endnu alt,
men fra Himlens fire Hjørner 
sorte Skygger faldt.

Var der bagved Templets Forhæng 
ingen hellig Hal?
Saa du dine friske Drømme
gaa fra Fald til Fald? —
Endnu vaagner der Forventning 
inderst i dit Blik,
aldrig dog fra Sol og Maane 
den sin Lysning fik. —

Du min Ungdoms og min Alders 
Drøm foran mig staar,
dejlig med de blege Kinder
og det gyldne Haar,
men skønt alle Hjærter danser,
naar de møder dig, —
ingen véd, hvor du er dejlig,
ingen uden jeg.

Dejlig er du som det dybe 
Hav ved Stjærners Gang.
Ak, fra Dybet kan jeg høre 
sorgfuld Klokkeklang.
Al min egen Glæde synes 
fattig kun og graa,
og mit Hjærtes Rødder skælver, 
mens jeg lytter paa.

T:Ole Hou med det røde Skæg
U:(Motiv fra Souvestres bretagniske Æventyr.)
F:Det er den hellige Paaskenat
SIDE:67-82

I.

Det er den hellige Paaskenat, 
og alle smaa Piger og Drenge
har foldet deres Hænder og bedt deres Bøn 
og sovet rolig længe.

Det er den hellige Paaskenat,
vildt suser Vinden herude,
hvert Barn har hvilet sin røde Kind 
forlængst paa den hvide Pude.

Og Far og Mor er gaaet i Seng, 
man hører kun i Stuen
den gamle Bornholmer, og af og til 
buldrer i Ovnen Luen,

og blusser op, saa dens røde Lys 
falder ud gennem Sprækken i Laagen 
og skinner paa Bedstefars gule Hund,
der snorker i Kakkelovnskrogen.

Det er den hellige Paaskenat,
selv Kroen er mørk og stille;
eneste høres den vilde Vind
i Luften klageligt spille.

Nu sover den ganske Østerild By,
mens aldrig en Stjærne skinner.
Gud hjælpe den, der er ude inat,
at vel sin Vej han finder!


II.

Den sorte Kat lister hjem fra Jagten 
langs med den lune Væg.
Paa Heden strejfer den unge Karl, 
Ole Hou med det røde Skæg.

Foregangsmand ved Plejlen og Leen, 
og villele til en Svingom,
snild paa Haanden og rap i Tanken,
Pigernes Ven, hvor han kom.

Han gaar med Knapper af Sølv i sin Kofte, 
som før kun for Bonden var Sæd.
Hvor han gik bort, var der ikke saa sjælden 
en køn lille Pige, der græd. —

Hvad vil han her paa den sorte Hede 
den hellige Paaskenat?
Hans Tanker de flyver ud og ind 
som Svaler i Ellekrat.

Han tænker paa, hvad han hørte forgangen 
af Stodderen Hendrik Halt,
ham med det skidne hvide Skæg,
der ned til Bæltet faldt.

Den gamle Stodder, hans Øjne var røde, 
hans Tandstump muggen og grøn,
men der var ingen saa klog som han
fra Bjærget til Thyborøn.

Hans Kofte var falmet, og Huen skimlet, 
og rynket og gul var hans Kind,
men han havde lært sig lønlige Ting
ved at lytte til Luft og Vind.

Og han fortalte: «I gamle Dage,
da Østerild Hede var Skov,
og Bønderne drev deres Svin paa Olden 
fra Hjardemaal Klit til Hou, —

«da i Ægget laa den ældste Ravn, 
som nu hugger i blodig Brad, —
i gamle Dage da laa der ved Kysten 
herude en prægtig Stad.

«Hvor Havet hugger mod Bulbjærgs Mure 
og skummer om Skarreklit,
dèr bredte en By sig Tag ved Tag
om et Slot af det skinnende Kridt.

«I Slottet sad der en knejsende Konge, 
ingen turde le ad hans Navn.
Hans Skibe skar i de fjærneste Have 
med deres forgyldte Stavn.

«Hans Kongestav var en Mistelten 
fra Fata Morganas Ø,
en Tryllevaand: den drog hans Skibe 
frelste fra Storm og Sø.

«Saa løb hans Flaader til Indiens Kyster 
og bragte ham Guld igen.
Han aad af Guld, han drak af Guld,
gav aldrig et Kødben hen.

«Kom der en Kvinde med Barn ved Brystet, 
uhjulpen han lod hende gaa,
kom der en haltende gammel Stodder,
ham pudsed han Hundene paa.

«Da løste Gud sin retfærdige Vrede
i Natten til Paaskehelg;
Stad og Slot og Drot blev slugte 
af Havets graadige Svælg.

«Stormen rejste de flyvende Sande
og førte dem frem som en Flod,
Skoven knustes, og Træerne skjultes,
og Lyngen krøb frem, hvor de stod.

«Det skete dengang, der var grønnende Skov, 
hvor nu Heden er bred og brun.
Da havde den ældste af Klitternes Ravne
end ikke de første Dun.

«Men hvo der dristig en Paaskenat, 
naar Midnatsklokken slaar,
ene, uden at nogen véd det,
ud til Bulbjærg gaar,

«og banker med sin højre Haand
paa Bjærgets bratte Sten,
han skal finde en aaben Vej
til den mægtige Mistelten.

«Men griber han ikke den stærke Vaand 
før Klokkens tolvte Slag,
da maa i Bulbjærgs sorte Bug
han blive til Dommens Dag.» —


III.

Det var Ole Hou med det stride Sind, 
han gik ved Nat over Heden,
foroven jamred Nordvestenvinden,
det pusled og hvisled forneden.

Det raslede gennem Gyvel og Pors 
og i Lyngens strittende Buske.
Han hørte Rævenes hæse Glammen 
og saa dem snigende luske.

Og Brokken snøfted, og Musene peb, 
og Pindsvinet roded og prusted,
og Uglen strøg ham saa tæt forbi,
at han mærkede Vingepustet.

Saa snubled han over de sejge Rødder, 
der sært sig lig Orme slynged;
saa stod han midt i den sumpede Mose, 
hvor Grunden under ham gynged.

Sveden sprak af hans Pande frem,
og Knæerne under ham rysted,
men tænkte han saa paa Misteltenen, 
skød Hjærtet han op i Brystet.

Nu var Natten, og han var Manden, 
Vaanden vilde han gribe:
han skulde hæve den sjunkne Stad 
og fylde dens Havn med Skibe:

Han skulde lokke den grønne Skov
til at løfte sig frisk af Sandet,
saa Bonden kunde drive sine Svin paa Olden, 
og Lyngen forvises af Landet:

Saa vilde han rejse saa gæv en Kirke, 
hvis Taarn skulde kendes vide;
med den kønneste Pige fra hele Thy 
vilde han til Messe ride:

Hun skulde sidde paa hans Sadelknap
og op mod ham smile,
hans blommede Hingst skulde danse frem
og tygge sin gyldne Mile:

Og Kæresten skulde med Silke klædes, 
saa stiv, at den knitred og braged, 
som Fru Anne Søe fra Kjølbygaard, 
naar hun til Højris aged:

Og Ole Hou med det røde Skæg, 
han skulde for Thyland raade,
og han skulde vel bevare sit Rige 
med Guds og de Helliges Naade:

Aldrig skulde med Barn ved Brystet
en Kælling om Hjælp ham bede,
hun skulde jo gaa fornøjet bort
med ringest en Skæppe Hvede:

Og kom der en gammel haltende Stodder, 
som maatte paa Vejene traske,
han skulde faa Posen fyldt med Sul
og en god Taar Mjød i sin Flaske. — —

Tankerne gjorde hans Pande hed,
saa tog han i Haanden Hatten,
saa løb han frem mod den kolde Vind, 
ad Havet til, gennem Natten.


IV.

Tungt vælter Havet sin svulmende Krop 
under Stormfuglens flængende Kløer;
det brøler dumpt som en saaret Oxe:
da skælver Kyster og Øer.

Stormen stiger med hulede Vinger — 
saa slaar den ned som en Høg
og hugger sit Næb i Havets Skulder,
og Skummet staar op i en Røg.

Som en druknende Jættes knyttede Haand 
løfter sig Skarreklit,
hundrede Fod staar Brændingens Søjle 
over den, skinnende hvidt.

Bølgen glider ind over Revlen
og springer med Ryggen krum
paa Havstokken løs; helt op under Klitten 
lyner det hvide Skum.

Sandene fyger. Himmel og Jord
i én blændende Hvirvel staar,
og Stormen ryster de saltvandsdryppende 
Fjer over Bondens Gaard.

Bulbjærg ser paa de brølende Vande 
i Mørket med rolig Trods.
Det fosforlysende Skum løber ind 
og besprøjter den sorte Kolos.

Med Hovedet bart og stormomsuset,
døvet af Brændingens Dur,
staar Ole Hou ved Midnatstid
under Bulbjærgs bratte Mur.


V.

Hør, Klokken røres! I Nattens Mørke
klinger de Toner saa blide.
Da løfter Karlen sin skælvende Haand 
og banker paa Fjældets Side.

Den brister lydløst, aabner sig
som Gabet af en Drage.
Han styrter ind i det kullende Mørke,
ser sig ikke tilbage.

Han famler sig frem, der glimter et Lys, 
han staar i en hvælvet Stue,
hvor Gulv og Vægge lyser svagt
af Sølvets hvide Lue.

Der ligger med Sølv, som en Morgen i Marts 
der ligger med Rim over Enge —
men Ole vil mer end det hvide Sølv,
det tøver ham ikke længe.

Den næste Hal, dèr maa i det gloende 
røde Guld han vade.
Det ligger saa tæt som ved Allehelgen 
i Skoven de tørre Blade.

Men Ole vil mer end det røde Guld;
i det næste Rum, han finder,
de blanke runde glinsende Perler
paa Gulvet risler og rinder.

Gærne tog han en Haandfuld med 
til Pynt for de smukke Piger, —
da klinger Klokken for sjette Gang, 
og videre frem han higer.

Ind i den fjerde prægtige Stue
med dristigt Mod han trænger.
Maalet er naaet! for hans tindrende Øje
Misteltenen hænger.

Han staar paa Spring — men standser brat: 
der træder saa faur en Tærne
imod ham hen, i det gyldne Haar
tindrer der en Stjærne.

Hun løfter venlig sin hvide Arm, 
en Skaal med Vin hun ham byder.
Utaalmodig de runde Bryster
Linet til Siden skyder.

Hendes Øjne lyser saa lokkende hedt, 
og Hofterne runder sig bløde,
Knæet er glat, og Foden fin,
hans Blod begynder at gløde.

Da drøner det ellevte Klokkeslag
som et Skud fra et Skib, der gaar under, 
men Ole stirrer med blussende Kind — 
til at høre har han ej Stunder.

Han nærmer sig til den tøvende Tærne, 
han slynger omkring hende Armen — —
da lyder Klokkens tolvte Slag
som et Skrig gennem Brændingslarmen.

De Druknendes sidste fortvivlede Skrig 
fra den sønderhuggede Skude!
Alt bliver mørkt, med dundrende Brag 
slaar Porten i derude.


VI.

Det skete den hellige Paaskenat. 
Aarhundreder kom og gik: 
Nordvestenvinden med Havet kæmper 
efter sin gamle Skik.

Og endnu strejfer de dristige Svende 
paa Heden i Mulm og Nat;
urolige Tanker om ensom Daad
dem griber om Hjærtet fat.

Men hvo der det flyvende Sand vil forvandle 
til en løvsusende Lund,
han gribe hastig den hastig flygtende,
den belejlige Stund!

Og hver, som drømmer om Land at løfte
g ønsker sig Lykke god,
han agte vel, hvor det gik Ole Hou,
han tvinge sit sydende Blod!

Og fritter nogen, hvorfra vel jeg 
disse lønlige Ting erfor —
det var ikke fra den gamle Tigger,
han sank forlængst i Jord.

Jeg hørte Sagnet om Ole Hou
af ham, der kendte det bedst:
paa Østerild Hede, paa Bulbjærgs Ryg, 
af min Ven, den farende Blæst.


T:
F:
SIDE:

DET HVIDE ANSIGT.
«TJTvile! Hvile! Jeg vented længe —
Jl ± nej, dér staar det, det hvide Ansigt! Altid er det, hvor ingen tænker,
stadig staar det og stirrer paa mig,
træt i Synet og blegt som Savnet,
tungt af Sorger, men tømt for Sukke.
Magt der er i dit Blik, jeg møder: tusend Timer af ængstet Vaagen, hede Bønner, som ingen hørte.
Hver en Vej i det hvide Ansigt m a a jeg følge, imod min Villie:

 84
Visne Læber og stramme Linier, faldne Kinder af graalig Farve.
F ø r jeg saa dem, min Haand dem følte, runde var de og rosenbløde, —
ingen troer det, som ikke véd det — lys var Huden, og Munden liflig,
sød af Ungdom og Moderømhed. Mig den lo til, og mig den lærte Kys og Latter og kærlig Tale.
Vel jeg mindes, med Ve jeg mindes Sang i Øjet og Sol paa Panden.
Hvem har skaaret de skarpe Furer?
M in var Haanden paa Smertens Plovgreb, jeg er Angsten, og jeg er Sorgen,
jeg er alle de vaagne Nætter!
Skaan mig, du mine Hænders Gærning! ød mig ikke min usle Hvile!


 Stumt sig klager de stille Læber, jeg maa tie, ak jeg maa tie,
knytter Haanden og knuger Øjet, Blod og Flammer i Mørket blandes
Stadig ser jeg det hvide Ansigt staa foran mig og stirre paa mig, træt i Synet og tungt af Sorg.»

T:
F:
SIDE:

 EN SVEND VAR STÆVNET
T ~ 'n Svend var stævnet for Døden 1 j men førte saa kvidelig Klage,
at Døden medlidende gav ham endnu tre Nætter og Dage.
Tre Dages Lys til at gæste det Sted, han helst vilde være. Tre Nætters Skjul til at favne sin Hjærtallerkæreste kære.
Han grubled og grunded paa Valget, saa tungt hans Tanker skred.
Han grubled endnu, da Døden
kom til og slog ham ned.


T:
F:
SIDE:

I SKOVEN.
"V Tindene blunder. Skoven er hvid, V vidunderlig hvid at se.
Alle dens Kviste bøjer sig tungt for den fredelig faldne Sne.
Dér, hvor den øde Adelvej løber op over Aasens Rand, løfter sig bred og kæmpestor en Graaskæg af en Gran.
Ubevægelig, rank og tæt,
sort mod den røde Sol,
hæver den Toppens Kors og Spyd imod Hvælvingens aftnende Pol.
(Til Rigmor Rørdam.)
. V-
m
; <ir ■ ■v- f V
■'■•/ ..i'

 En Ravn der spejder fra Granens Gem langt ud over Skov og Mark.
Den knuger haardt med sin skællede Klo om Grenens skællede Bark.
Trodsig gnistrer dens sorte Pupiller imellem de sorte Fjer;
uden at glippe med Øjnenes Laag
i Solens Ild den ser.
Men Solen synker, et Purpurbaal
i Straalers flammende Krans;
der jager et Skær af blussende Blod over Sneskovens kølige Glans.
Solen sank, og dæmpetklart
som et rødligt lysende Rav breder sig bag den blaa Horizont Ætherens vestlige Hav.
Og Ravnen letter. Dens hæse Raab med malmtungt rungende Gjald
ruller igennem den sneskjoldtakte tavse Storskovs Hal.

 tf !■
.1. :i ,,1
;j I I'
I ;i
*
1l' i }
s9
Luften lyder af Fjedres Brus, og fra den vippende Gren
drysser en Sky af den bløde Sne, støvfin, glimtende ren.
II
Sneen drysser fra Kvist til Kvist; glimtende, glitrende falder
ned i en Kvindes brune Haar
de sølvhvide Stjærnekrystaller —
ned paa en Kvindes bløde Kind, hvor de smelter til kolde Taarer. Anden Graad hun græder ej, hvad Sorg der end hende saarer.
At Sorgens Jærn hende Sjælen skar,
det røber hendes Blikke;
mørke de er som en stjærneløs Himmel, de ser, og ser dog ikke.
2

 Men Panden er ung og klar og hvid, og Kinderne ligner Blade
af Æbleblomster ved Pinsetid,
naar alle Hjærter er glade.
Hun sidder dér ved Granens Rod
paa en Birk, som Blæsten har fældet, med Hænderne foldede om sit Knæ, lyttende forover hældet.
Hun stirrer som den, hvis søgende Sans ved fjærne Ting vil røre.
Hun lytter som En, hvis Længsel er stor, og hvis Sjæl forlanger at høre.
III
Paa Himlen krummer det hvide Ny sin skarpe, skinnende Klinge,
og frem af det dæmrende blege Dyb Stjærnegnisterne springe.

 Hør Sang! Hør Sang i den døde Skov! Gennem Vinterens frysende Riger
en sød lille sejrrigt jublende Sang mod Sommer og Solskin higer!
Der kommer en Svend paa den snehvide Vej, en Letfod, synger og danser —
tæt ved den hvilende Kvindes Fod
han ser hende, stirrer og standser.
Og bøjer sig frem og løfter sin Hat: «Vær hilset Kvinde, du søde!
Og lovet været den liflige Kvæld, der førte mig dig til Møde!»
Hun tav. Han bøjed sig ned og saa hende forskende dybt i Øjet;
hun rørte sig ikke, hun saa ham ikke, stille sad hun og bøjet.
«Hvorfor er dit Blik som en dunkel Nat over døde Slægters Lande?
Din Kind er dog frisk som en Æbleblomst, og ung og hvid er din Pande.»

 Hun tav. Han talte: «Jeg er stærk,
din Sorg skal jeg forjage!»
Saa tog han ved Baandet sin buede Luth og svang den frem og tilbage.
IV
Han svinger sin Luth. Dens gyldne Strærige nynner i drømmende Fryd
en sød lille Sang. — Men se, hvor det lysner, og lyt, nu vaagner der Lyd!
Det suser igennem den gamle Gran,
en Blæst over Skoven gaar,
og Sneen begynder at smelte — fra Gren og til Gren dens Draaber slaar.
De driver, de drypper, de risler, de rinder, de flokkes og følges ad
i et klingende Væld, i en springende Bæk, paa Fart mod, de véd ikke hvad.

 Og Grøfternes stivnede Jomfrumos,
det glemmer sin Dødningedrøm
for at suge sig blødt, for at svulme sig grønt i den vaarlige, klukkende Strøm.
Det regner, det rasler fra Birk og fra Bøg med blinkende, guldbrune Skæl,
og Knopperne aabner sig, een dybt aandende, een med et lystigt Smæld.
Surrende roder den lodne Brumbi
sig op af sit bælmørke Skjul,
og den børster sin Pels, og den snurrer sig hen i en Pil, som er gæslingegul.
Anemonerne de kommer løbende frem i Rad, gennem Krat, over Sti,
paa bare Ben, baade hvide og blaa, til en Lærkesangs Melodi.
Og Pigen, der sanker Skovmærker i Bundt, fornemmer sin Trøje for trang,
hendes Hjærte det banker med hæftige Slag, og hun brister i Graad ved sin Sang.

 Men højt i Luften de parrende Høge kredser med skærende Skrig,
og langvejs ude drøner den bristende
Is over Fjord og Vig. — —
Da talte den unge Mand: «0 Kvinde, kender du nu min Kraft ?»
«Nej!» hun svared. Han vidste ikke, hvad Klang hendes Røst havde haft.
V
Da tog han Luthen i smidig Haand,
og han greb de gyldne Strænge,
og Tonerne steg som et Springvand stiger og holdt sig svævende længe.
De toned i bred og mægtig Klang,
de lød som brusende Lue.
De sank saa mildt som en Aftendugg — : Da blaaner Himlens Bue!
I

 Og se, med Et er der Sommer i Skov: I Bøgenes grønne Skygge
skinner Konvallernes Perlesnore,
hvor Bregnerne Templer bygge.
Luften er lun og sød at aande
med sommerlig Aftensvale,
der hvisker Løv, der skælver Straa, og Myggen danser i Dale.
Fra Granen fløjter en Solsorthun paa sin skarlagennæbede Mage:
Du véd mit Skjul! Du var der før! Jeg længes. Kom tilbage!
Der dufter af Muld og mangfoldigt Løv, det toner af Fugletunger.
I Krat og Siv, i hule Trær
piber de spæde Unger.
Skumringen falder. Der lyder et Skvulp af Gedder, der leger i Aaen.
Bag Haslerne spejder den knejsende Buk, og græsser rolig Raaen.

 Paa Stien haster med Sang forbi
og med glødende Kinder en Jæger. Langsomt aabner den nordlige Himmel sin Løndoms Rosenbæger.
VI
Da talte Svenden til Kvinden og spurgte: «Blev du min Styrke var?» —
Hun løfted sit Blik, det var saare mørkt, saa paa ham og gav ham Svar:
«Dig kender jeg ikke og ikke din Styrke, én Trøst alene jeg ved,
at Sol og Maane engang skal segne
som vindtørre Blade ned.
Men jeg vil sige dig sandt min Sorg, saa vil du selv forstaa,
at om nogen maaske dig gærne ser, til dem du hellere maa.

 Jeg er en af de Kvinder, som fulgte det evige Livs Profet
paa Smertevejen til Golgata,
hvor Døden var ham beredt.
Jeg saa ham slæbe sit tunge Kors, hans Blik var usigelig mildt.
Den Sjælenes Ven! omkring ham hujed hans Fjender haanligt, vildt.
Dog var vi nogle, der hørte ham daglig og drak vort Liv af hans Ord;
vi fulgte ham nu paa hans sidste Gang, vore Hjærters Angst var stor.
I min Haand jeg bar en Skaal med Vin for at læske hans Læbers Glød,
naar snart han i Kval paa Korset hang og vented sit Legems Død. —
Da mødte mig den, som var min Herre med kødelig Kærligheds Ret,
inden jeg kendte de højere Maal,
der gør Ensomheds Byrde let.

 Han nævnte vort Barn, at det savned sin Mor, at sjælden kun det lo.
Og han nynned den gamle, lokkende Vise. Min Villie talte som to.
Tilbage vi blev. Han hvisked i Øret mig Ord, som Elskere kan.
Og Stormen blæser de sovende Emmer op til en luende Brand.
Tiden randt, og jeg vidste det ikke, vi stod paa det samme Sted.
Han læste sin Sejr ud af mit Blik, han greb mig og drog mig med.
Da tabte jeg Skaalen, den knustes i Faldet, og Jorden drak den Vin,
jeg havde bestemt for Fredens Fyrste,
der gav sin Fred for min.
Jeg rev mig løs, og jeg styrtede bort, under mig skjalv mine Knæ.
Da jeg kom til Golgatas Skraaning, saa jeg Guds Søn paa Korsets Træ.

 Der for gennem Folket et Raab af Rædsel, fra Legemet løstes hans Aand,
Mørke faldt over Jorden, og buldrende sprængtes Bjærgenes Baand.
Da vendte jeg om, og jeg flygted derfra for at følge min Elskers Vej,
men han var borte, hans Bolig var øde, jeg søgte — jeg fandt ham ej.
Men en Engel bragte mig Ord fra Herren: «Ufred vorde din Lod,
dit Hjem paa Vejene, Hjærtet bulnet af Tvivlens giftige Brod!»
«Din Villie talte to Sprog;
da det gjaldt, var dit Hjærte delt.
Det være da delt til den yderste Dag, og da er du Dødens helt!» —
Nu har jeg sagt dig sandt min Sorg.
1 attenhundrede Aar
var mit Hjem paa Jordens vildsomme Veje, og end jeg gaar og gaar.

 End taler min Villie to Sprog,
sig selv den aldrig forstod.
Naar min Kærlighed svinger sit flammende Sværd, da staar den min Kærlighed mod.
Men der kommer en Dag med Basuners Brag og med Frygts afsindige Raab!
O, var den her alt! Jeg lytter efter
dens Lyd — min Fred! mit Haab!
Men du, gaa bort og syng kun og spil, hvor du ser dine Venners Dør!» —
Han gik bedrøvet, og Skoven var hvid, • hvid af Vinter som før.

T:
F:
SIDE:

 HYAZINTHEN.
/ ^ \ Fryd og Lærkesang! Den frostblaa Vinter var stavret bort, April kom dansende,
i Haven lyste Crocuskransene,
solvarm var Luften, sød af Hyazinther.
Af alle Løgene kun ét mig sveg,
og vredt jeg det til Regnskab krævede.
Da fik jeg Øje paa en dødningbleg, krumbøjet Blomst, som Leret hævede.
Af Gartneren, som lagde den i Mulde, var Spiren vendt med al sin sugende
Lyslængsel ned ad mod det knugende
haabløse Mulm, hvor der var Død og Kulde. —

 Men se! Dens Villie lod sig ikke vende, den stred sig op imod sin Kærlighed.
Tit var det, som dens Vej fik aldrig Ende nu stod den dog i Lysets Herlighed.
Og Dag for Dag den ranker friere
sin Blomsterstængel; Solen giver Farve. Thi Lysets Børn skal ogsaa Lyset arve, skal sørge tit, men sejre tiere!

 

 
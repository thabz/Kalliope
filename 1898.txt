KILDE:Otto Fønss: _Lyse Nætter_, Jydsk Forlags-Forretning, Aarhus, 1898
DIGTER:fonss
FACSIMILE:115308055417_color.pdf
FACSIMILE-SIDER:130
TITELBLAD:Otto C. Fønss / I lyse Nætter / Sommeræventyr // Aarhus / Jydsk Forlags-Forretning / 1898

F:Den kommer til os Aar for Aar
SIDE:3-4

Den kommer til os Aar for Aar
den fagre Tid i Nordens Vaar,
da Dagen stakket blunder;
da Ildskær over Skoven staar
som Vejrlys over Mosen, naar
en Skat er skjult derunder.

Thi det er Æventyrets Stund;
— da nyttes Solens korte Blund
af Mulmets travle Vætter:
De løfte af den dybe Grund
den rige Sommers Gyldenmon
i stille lyse Nætter; —

og Tid for unge Hjerters Pagt,
mens Skoven staar i Jomfrupragt
og Vind og Vove mildnes.
Thi ak, som Solen fanger Magt,
slaar Dagens Puls i Febertakt,
og Nattens Drømme ildnes.

Da er det, som en tropisk Glød,
en Blodstrøm hed og purpurrød
i Jordens Aarer sitrer.
Da strømmer Duft, da blusser Lød,
og Luften, tung og lummersød,
i gule Lynglimt knitrer. —

Men kort er Æventyrets Stund.
Endnu et Maaneskifte kun,
og slukt er Nattens Flamme.
Du vaagner, ser Dig sorgfuldt om,
thi ak, — Naturens Jomfrudom
er borte med det samme.

Men leved Du det korte Nu,
— et Minde brændtes i din Hu,
som silde Du forgætter.
Og gemmes det dit Hjerte nær,
der lyser over det et Skær
af Sol og lyse Nætter.

SLUT

F:Julinattens dybe Blaa foroven
SIDE:5-9

Julinattens dybe Blaa foroven,
hvidligt Sølvlys over Himlens Rande.
Mod den stille Kystby ruller Sundet
blødt og rytmisk sine mørke Vande.

Vester ude bag de sorte Skove
end et svagt Orangeskær af Solen.
Langs med Stranden ingen Lyd af Stemmer,
Ene sidder jeg paa Havnemolen.

Sorte Skibsskrog langs det øde Bolværk,
dunkle Haver op ad Kystens Skraaning,
og der bagved: Byens mørke Omrids,
brudt af Lysglimt fra en enkelt Vaaning.

Øverst oppe, hvor de gamle Linde
til en formløs Masse sammemsmelte,
skyder Kirkens brede Taam i Vejret,
tegnet skarpt mod Himlens Sølvmorsbælte.

Alt saa tyst. Det store Dyb derude
luller sig til Ro med sagte Vuggen.
Under Broen blandt de svære Stene
risler Vandet om med dæmpet Klukken.

— Gamle Fødeby! Som der Du hviler
drømmende i Nattens Skær det vage,
maner Du med løndomsfulde Kræfter
mig min fjerne Barndomstid tilbage.

Taageslør, som Aar og Afstand væved,
for en Skyggehaand til Side glider —
Jeg er atter Dreng, og Du er Hjemmet,
kendt og elsket som i fordums Tider. —

Halvt i Drøm jeg rejser mig og vandrer
ad de øde, genlydfyldte Gader.
Svundne Dage skue ned med Undren
fra de blege, stirrende Façader.

Kviste, spidse Gavle, høje Trapper — —
Alt endnu som før — blot meget mindre.
Hvor jeg ser, det samme stumme Spørgsmaal:
Kan Du mindes end — kan Du erindre?

— Her er Torvepladsens øde Runding,
Sprøjtehuset med den lange Stige,
Købmandsgaarden hist, og Farverbodens
Sørgefane med de sorte Flige.

Denne snævre krumme Sidegade —
o, hvor ofte har jeg her ej vandret!
Disse lave enetages Huse —
ak, hvor Alting end er uforandret!

Plankeværkerne paa højre Side,
Træerne, som over Gaden luder,
og det gamle Skrummel af et Pakhus,
skummelt og forladt, med knuste Ruder.

— Alting slumrer. Alle Lys er slukte.
Og hvor sælsomt stille er her ikke.
Naar jeg standser, kan jeg gennem Muren
høre Uhrene bag Væggen dikke.

— Her er Skolen. Kuplede Kastanier
løfte deres Top mod Tagets Rygning;
og hist henne — o mit tabte Eden! —
Præstegaardens lange gule Bygning.

Alt som forhen! Tagets stærke Svajning,
Kalkpilastrene langs Murens Flade,
Trappestenen, og de mange Vindver
i den lave gammeldags Façade.

Her var Faders Stue, nærmest Porten,
— fælles Indgangsdør for Rig og Stodder;
»Salens« fire Fag og Dagligstuens
Vindver med de sære grønne Skodder.

Og hist inde, hvor et Skær bag Ruden
vidner end om silde huslig Færden,
er min Helligdom — det Sovekammer,
hvor min Moder bragte mig til Verden;

hvor min spæde Stemme hilste Livet
første Gang, og hvor min Fa’r mig døbte -
Ak, min lille Mo’r! Med al din Pine
fattig Lykke kun din Søn Du købte. —

Vinduet i Gavlen øverst oppe,
det var Pulterkamret. Hvilke Skatte
gemtes ikke her for Drengens Forsken:
svunden Tids Kostumer, sære Hatte — —

Og en Guitar med sit falmet grønne
Silkebaand jeg ser paa Væggen hænge.
Øresønderrivende Akkorder
har jeg grebet i dens falske Strenge. —

Bag ved Plankeværket her er Haven
ud til Gyden med de lave Huse.
Som en Hilsen fra min Barndoms Verden
hører jeg det blidt i Løvet suse.

Valnødstammen luder med sin Krone
skyggende mod Gaardens Køkkenside;
bagved tegner sig mod Nattehimlen
Figenpæretræets Pyramide.

Denne Guldregn er min egen Plantning;
kongeligt den Prøven har bestaaet,
thi jeg trak den lang Tid op hver Morgen
for at se, om Rod den havde slaaet.

— Gamle, kære, klosterlige Have,
blomsterduftende i Vaar og Sommer,
allerlifligst dog i Høstens Dage,
bugnende af Pærer og af Blommer!

— og hvor hyggelig, naar Skær fra Ruden
lyste over Sneen i December,
og de høje halmbeklædte Roser
stod fantastisk truende som Kæmper. — —

Længe har Du været Andres Eje,
andre Hænder Dine Blomster plukked —
Den, som har Dig elsket højst af Alle,
staar ved Plankeværket, udelukket.

Udad fløj jeg som en Fugl fra Reden,
hjemad atter mine Længsler ile —
O, hvad gav jeg for en Krog, et Hjørne
af Din dyre Jord til sidste Hvile!

F:Kors! Hvor dog Slægten slider!
SIDE:10-11

Kors! Hvor dog Slægten slider!
— Men Gudskelov for Ferien!
Da la’r man Aanden hvile
og lever for Materien.

Og ud fra Hovedstaden
hen over Landet vælder
en Strøm, som overfylder
Pensioner og Hoteller —

en Strøm, som hvor den standser
en føje Tid sin Ilen
et gyldent Bundfald lejrer,
befrugtende som Nilen.

— Hvad Under da, hver driftig
Hotelvært spændt staar rede
for til sin Mark en Aare
af Lykkens Flod at lede.

Ved Opraab og Reklamer
i salig Barnums Lignelse
har ogsaa her man kapret
en Part af den Velsignelse.

Tæt proppet er med Gæster
Hotellokaliteterne —
Jeg føler mig i Stimlen
som Saul iblandt Profeterne:

Grosserere, Pastorer,
Forfattere, Artister,
Kontorfolk, Militære,
Adjunkter, Journalister —

og Damer, unge, fixe,
Brunetter og Blondiner,
samt moderlige do.
med reserverte Miner — —

kort sagt, et udsøgt Selskab,
i Et og Alt paa Moden,
— som kun jeg ønsked anbragt
et andet Sted paa Kloden;

— hvis Pludren, Ræsonneren
jeg skyer som selve Pesten.
— — Særdeles distinguerte
og vakre Folk for Resten.

F:Hvor sælsomt dog at staa paany
SIDE:12-13

Hvor sælsomt dog at staa paany
som Fremmed i sin Barndomsby,
at vandre ene, ukendt dér,
hvor hver en Plet er kendt og kær;

at sidde melankolsk i Kvæld
som Gæst paa et Provinshotel
og mane frem sit svundne Liv
men — ak, i Mindets Perspektiv;

at færdes daglig blandt en Flok
af Mennesker, hvis Maalestok
for smaa og store Tings Gehalt
er modsat min i Et og Alt;

som dømmer =det= paa haandfast Vis,
der staar for mig i Gyldendis,
— som sætter plumpe Fodspor kun
hvor der for mig er hellig Grund;

hvem min Erindrings Elverguld
er blot som vissent Løv og Smuld;
— hvis praktisk-nøgteme Logik
gør Livet blankt for Romantik.

— Hvad Under da, jeg ensom gaar
hverandres Sprog vi ej forstaar.
Skønt samlede ved Lunets Spil,
vi høre tvende Verdner til.

F:Hvor Valmuer ved Gærdet gror
SIDE:14-16
N:aarestrup
TODO:Hvilket digt af Aarestrup

Hvor Valmuer ved Gærdet gror
og hvide Præstekraver,
langs Byens Rand en Sti sig snor
tæt bag om Smaafolks Haver.

Knap er den Lod, som Hvermand fik,
en smal og langstrakt Strimmel;
men alle har de Regn og Sol
fra Somrens aabne Himmel.

Og frodig kruses Kaalens Blad,
Persillens fine Grønne,
Kartoflen blomstrer, Rad ved Rad,
om Kap med Ært og Bønne;

og rundt om modnes Solbær, Ribs
og svulmende Moreller;
af Blomster tung den gamle Hyld
sig over Gærdet hælder.

I Hjørnet blusser røde Flox
og gule Morgenfruer!
en Bænk er sat, hvor Løvets Hang
sig til et Halvtag buer.

Har ikke Luften gemt en Klang
af klingre Bamerøster?
det var jo netop her jeg fandt
min lille Legesøster.

Hvor var hun sød, som hist hun sad
og læste under Hylden,
— med Øjne dunkelblaa og med
en Fletning lys og gylden.

Vi tumled os i munter Leg,
hvor Græsset voxed yppigst.
Komedie ynded hun især,
det spillede vi hyppigst.

Hun satte sig paa Bænken hen,
hvor Løvets Bue runded;
sit Hoved la’ hun paa sin Arm
og lod, som om hun blunded.

Jeg var en Søgut stærk og brun,
paa lange Rejser fo’r jeg —
(vist fra et Digt af Aarestrup
tog vi Ideen, tror jeg).<note>Måske Aarestrups <xref poem="aarestrup3x2002032817"/>.</note>

Det blev en Storm. Et Stykke Blik,
blandt gammelt Skrammel hittet,
jeg rysted som en Tordengud
og rusked i Stakittet.

Saa vaagned hun og sukked angst:
»O Gud! Hvor Stormen brummer!
Jeg ængstes for min Mand«! Hvorpaa
hun atter faldt i Slummer.

Nu førte jeg mit Skib i Havn
og traadte ind ad Laagen.
Jeg listed hen der, hvor hun sad —
et Kys — og hun var vaagen.

Da fløj hun muntert om min Hals
med frisk uskyldig Latter — —
Ja, saadan gik det dengang til,
— nu kommer jeg her atter.

Jeg løfter Hyldens tunge Gren
for i dens Skjul at titte.
Se her er Kæresten igen!
— Men hvor er =Du=, Birgitte!

F:Du store underlige Skov
SIDE:17-21

Du store underlige Skov
med dine Stier vilde;
saa tæt ved Byens Liv — og dog
saa uberørt og stille.
I dine Kringelkroge rundt
jeg hele Dage flakker
og som en Gubbe med mig selv
om gamle Tider snakker.

Jeg sidder i den skumle Kløft,
hvor Rislebækken vælder,
hvor gamle skæve Egetræer
ud over Vandet hælder.
Der springer jeg fra Sten til Sten
og følger Kilderanden
didhen, hvor mellem Siv og Krat
den taber sig i Stranden.

Jeg strækker mig paa Mossets Fløjl
i Skræntens Kedelsænkning,
hvor slanke Bøge hvælvet har
en Hal for stille Tænkning.
Men Havet bryder Tankens Ro,
det lokker og forhekser
og striber Løvets Bueloft
med flimrende Reflekser.

— Naturens Lune formes her
til sære Paradoxer —:
Se hist, hvor løjerligt barokt
de gamle Stammer vokser.
Hvad der foroven hører til,
er bulnet ud forneden;
hvert Træ er blevet til en Trold
dæmonisk og forvreden.

Her var for Drengefantasi
et herligt Stof at tumle:
Som Drager lange Rødder krøb
af Skræntens Huler skumle.
Og hvilke Gemmemsteder bød,
ej disse Stubbe gamle
for Vættelys og Søpindsvin
— hvad nu et Bam kan samle.

— En Lysning er i Skovens Dyb
af Kær og Krat betrygget.
Dér med en trofast Kammerat
af Løv jeg Hytter bygged.
Et Ildsted vi i Skrænten grov
og kogte Chokolade,
— kort sagt, vi digtede os der
en hel Robinsonade.

Tilsidst stak Luen fra vort Baal
det tørre Græs i Flamme;
nær havde da vor Leg forvoldt
en Skovbrand med det samme.
Dog fik vi Ilden slukket, før
den tætte Røg os røbed —
desværre gik vor Proviant
og Hytterne i Løbet.

Vist var det et fantastisk Hang,
som her os tvende samled;
men bag ved Legen laa en Trang,
som frem til Liv sig famled.
Min Ven blev siden Arkitekt,
— efter hvad Sagnet melder —;
=han= la’e paa det Solide Vægt,
— jeg bygger Luftkasteller. — —

— Hist gaar den gamle Kongevej
med Skov paa begge Sider,
— hvor Aftendiligencen fo’r
afsted før Dampens Tider.
Stærkt lued Kuskens Purpurslag
under de grønne Kroner,
og Skovens Ekko svared kønt
hans Posthorns skingre Toner.

Og ved det lille Færgested
blev Lygten tændt paa Broen,
og Damp og Lysskær strømmed ud
fra Vindveme i Kroen.
Paa Bæltet dukked Smakken frem
med alting klart til Landing,
— ret som en Noahs Ark, med Folk
og Fæ i broget Blanding.

Og i den gamle Færgegaard
stod Gæstestuen aaben.
En Duft der var af Kaffepunsch,
en Brølen, Vrinsken, Raaben.
Saa lød der Stampen, Piskesmæld,
Posthornets muntre Skratten,
— og Diligencen for paa ny
til Skovs i Sommernatten. —

Jeg vandrer nu den samme Vej;
foroven Stjerner tindre.
Hin Tid er død. Nu er der stumt
og tyst i Skovens Indre.
I Løvet rasler kun et Kryb,
og alle Fugle tier.
Mulm vælder af det store Dyb
og fra de vilde Stier.

F:Dagen har tabt sin Vælde
SIDE:22-23

Dagen har tabt sin Vælde
og Lyset sin skærende Hvidhed.
Det løser sig op derude mod Vest
i Farver af smeltende Blidhed.
Straaler, der før skød lodret ned
fra Solens flammende Kugle,
flakker nu lavt langs Jorden hen
som døende Sommerfugle.

Helt inde i Skovdybets Tykning
sit Solguld Aftenen smelter,
og hen over vældige Sokler af Eg
ligger Lyset i luende Felter.
Jeg iler frem ad den bugtede Sti,
hvor Skæret blænder mit Syn,
bryder mig gennem Ranker Vej
og staar saa i Højskovens Bryn.

Viltert ned over Skrænten
Ungkrattets Ymper sig tumle.
Ved Foden titter et Skovløberhus
frem mellem slyngende Humle.
Der bagved højner sig Landet mørkt,
— et Stykke midtjysk Natur.
Længst ude lukkes saa Synet
af Granskovens Grænsemur.

Og Aftenstilheden daler.
Himlen er luegylden;
den lægger en egen fredelig mild
Stemning om Skovhusidyllen.
Men Tanken føler det dog lidt trangt
bag Humlens stængende Vigne,
og Øjet søger den fjerne Skovs
vidt svungne episke Linie.

Forunderlig den mig drager,
— jeg følte det alt som Dreng —
snart lokkende som en Elversang,
snart truende, saga-streng.
Den vinker mig til sig, jeg følger blindt,
halv lykkelig, halv beklemt — —
det er mig, som laa i dens dunkle Dyb
min Skæbnes Æventyr gjemt.

F:Langs Stranden ligger store Sten
SIDE:24-26

Langs Stranden ligger store Sten
kaotisk spredt i Sandet.
Jeg vælger mig til Sæde en
og stirrer over Vandet

Det glider blødt i Silkelæg
ind over Tangens Pude.
Bagved staar Skovens mørke Væg
og stænger Verden ude.

I Vesten slukkes som et Baal
Solkuglens røde Flamme,
og Bæltet skinner blankt som Staal
i Kystens Fløjelsramme.

Søluftens Aande kvægende
min hede Pande svaler,
og Ensomheden lægende
ned over Sindet daler.

Og der er stille milevidt
forneden og foroven.
— — Da lytter jeg. Det lød, som Skridt
sig nærmede fra Skoven.

Og se! — hvor Stien smutter op
i Kløftens Gab det dunkle,
fremskimter brat en snehvid Krop
og Øjne to, som funkle.

— Er det mon Kildenymfen vel,
den skære bly Najade,
der sniger sig i stille Kvæld
til Stranden for at bade?

Frembøjet mod det skønne Syn
jeg stirrer tryllebunden — —
Da sitrer hun, og som et Lyn
er hun i Skoven svunden.

Saa kommer Natten. Luftig Dis
tilslører Stjemebæltet.
Dens Skønhed er paa sælsom Vis
med Dagens sammensmeltet.

Fjernt glider frem en Baad i Mag
med Sølv i Kølens Fure.
Jeg hører hvert et Aaretag
imod dens Ræling skure.

En grønlig gylden Glans fra Nord
igennem Rummet strømmer.
Som bag et luftigt Guldmorsflor
Naturen stille drømmer.

Mod Luegrund staar Skov og Kyst
i bløde Silhouetter — —
O, sænk jer Stilhed i mit Bryst
I Nordens lyse Nætter!

F:Fra den muntre Løvskovs
SIDE:27-28

Fra den muntre Løvskovs
lyse Regioner
under tavse Graner
bøjer Stien ind.
Intet Fuglekvidder
i de dunkle Kroner;
Mossets Tæppe kvæler
Lyden af mit Trin.

Under Naaletaget
Varmen stille dirrer,
med den krydret-ramme
Duft af Harpix fyldt.
Fjernt i Skumringsdybet,
hvor et Solglimt svirrer,
skinner frem en Stamme
luende forgyldt.

Gamle Vejspor søge
ind, hvor Dybet kogler,
dukke sig og svinde
i den dystre Skov.
Spredt for alle Vinde,
ligger hvide Knogler,
Fjer og fule Rester
af en Glentes Rov.

Larmende fra Reden,
hvor den ensomt bygger,
løfter sig en Rovfugl
mod det solblaa Hvælv.
Og i- Skovens Stilhed
dybt min Sjæl sig dykker,
glemmer hele Verden,
hviler i sig selv.

F:Naar jeg er træt af Vandring
SIDE:29-30

Naar jeg er træt af Vandring
og med Cigaren tændt
har strakt mig hen i Mosset, varm og doven
da spidser tidt jeg Øre
og lytter ganske spændt:
Jeg hører lette Fodtrin gennem Skoven.

Smaa raske lette Fodtrin
af En, der vil forbi.
og nærmer sig mit Skjulested forvoven.
Nu er de nær! — — Da svinger
med Et den skjulte Sti,
og Lyden svinder fjernere i Skoven.

Jeg springer op og spejder,
men Alt er tavst som før —
Det suser blidt i Toppene foroven.
Alfen har skinsyg sænket
det grønne Planteslør,
som dølger hendes dunkle Løb i Skoven.

Men Lyden mig forfølger.
Ja selv ved Nattetid
paa Grænsen mellem vaagen Drøm og Soven,.
— de tripper for mit Øre,
de kommer atter hid,
— de lette Trin, som iler gennem Skoven.

F:Der gror en forunderlig Yngel herinde i Granskovens Dyb
SIDE:31-34

Der gror en forunderlig Yngel herinde i Granskovens Dyb,
halvt som Planter at skue og halvt som slimede Kryb,
svulmende snart af Edder og fyldte med raadden Dunst,
snart i de fineste Farver og støbte med nænsom Kunst.

Det er de tusinde Svampes sælsomme blindfødte Kuld,
skøre Fugtighedsblomster af Skovens den fattige Muld,
Børn af den dagrædde Skumring, drak aldrig Solvarmens Glød,
dværgagtig kuet i Væxten, af sær uvirkelig Lød;

Sarte som Porcellænet, lilla og elfenbensmat,
skrigende rød som Purpur den giftige Fluehat,
lysebrune som Fløjel, flammende gule som Svovl,
spinkle som Sølvklokker spæde og plumpe af Form som en Skovl.

Gennem et Strejf af Solstøv, krydsende Rummet paa Skraa,
ser jeg dem alle Vegne rundt mellem Stammerne staa.
træt har paa Mosset jeg lagt mig, Øjnene lukker sig i,
— oventil suser en dæmpet enstonig Harmoni. - - 

Da pusler det omkring mig —
Jeg ser til Siden brat.
Der staar en Mandsling for mig
med højrød Bjærgmandshat.
Blegt rynket er hans Ansigt
som hos en gammel Mand;
bag ham sex andre flokkes
af samme Væxt som han.

Han bøjer sig og taler
med Stemme dyb og grov:
»Du Sanger, vær velkommen
til Eventyrets Skov!
Du ser det, vi er Dværge,
vi elske Sangens Kunst.
Vil Du os Tavshed sværge,
da skænkes Dig vor Gunst.

Fra Dybets dunkle Rige,
fra Grubens Malm og Jærn,
en fager jordisk Pige
vi sattes hid til Værn.
Snehvidelil hun nævnes,
hun færdes blandt os frit.
Selv har Du hørt paa Stien
helt ofte hendes Skridt.

Hidtil vi har med Liste
fordulgt Dig hendes Spor.
Nu vil dog Sløret briste,
da Du os Tavshed svor.
Grant skal Dit Blik nu skue
der, hvor Du før var blind —
rejs Dig, Du Svend, fra Tue!
vi høre hendes Trin«.

Han stryger med en Salve
mit Øjelaag i Hast —
Da er det, som en Hinde
fra Synets Nerve brast.
Saa skrumper ind hans Aasyn,
i Jord han synker brat.
End skimter jeg i Skyggen
hans røde Bjærgmandshat.

— — Stiv som en Død har jeg ligget, Lemmerne tunge som Bly.
Se, da er det, som Viljen vaagner til Liv paa ny.
Kogleriet jeg sprænger, rejser mig i et Spring,
stryger mit Haar fra Panden og ser mig forvildet omkring —

Rundt omkring mig er stille — Alting, som før jeg sov.
Enstonig dæmpet det suser gennem den dunkle Skov.
Dog — — fra en Lysning derinde, kantet af Solguldets Søm,
kommer et Væsen — en Kvinde! Blomsten, skudt frem af min Drøm.

F:To store dybtblaa Øjne
SIDE:35

— — To store dybtblaa Øjne
der ser tungsindigt frem
som Skovens stille Damme
bag Sivets Silkebræm;
en Mund, hvis fine Bue
er baade blød og kæk,
et Smil, hvis Morgenlue
oplyser alle Træk.

Et Haar, der viltert kruses
som tvunden Gyldenhør;
en Væxt af moden Slankhed
stolt som hos Skovens Fyr;
en egen blød og dæmpet
tilsløret Stemmeklang — —
Det tykkes mig, som havde
jeg hørt den Røst engang.


F:Saa slog min Anelse ej fejl -
SIDE:36-41
N:ingemann,hauch,oehlenschlaeger

Saa slog min Anelse ej fejl —
=Birgitte=, min Veninde!
Det er Dig selv! — Af Undren knap
jeg kan mit Mæle finde.
Som En, der af et ringe Frø
det modne Guldaks høster,
jeg ser igen som fager Mø
min lille Legesøster!

Det er Dig selv! — Du for mig staar
paa en Gang kjendt og fremmed.
Ja vist — der er jo gaaet Aar,
fra sidst vi saas i Hjemmet.
Fortæl mig, hvor Du levet har
i disse fjorten Vintre —
hvor bor Du? — hvorfor træffer jeg
Dig her i Skovens Indre?

— Ja, derpaa kan jeg svare nemt —
=Her= er mit Hjem for Tiden.
Min Moder, døde; nu til Høst
det bliver sex Aar siden.
Alt, hvad vi ejede, gik til
at klare Gæld og Skatter. —
Saa tog den gamle Forstmand her
mig i sit Hus som Datter.

Mens jeg var Barn, kom han alt hid
fra Jyllands Hedeplantning,
fik Stilling her, men holdtes for
en sær og gammel Skrantning.
Han leved ensomt, tog ej Del
i Menneskenes Færden —
men havde Hjerte just for den,
der stod forladt i Verden.

Han er en Smule af vor Slægt,
men var os næsten fremmed.
»Jeg trænger,« sa’ han, »til lidt Lys
og Ungdom her i Hjemmet.
Kom Du til mig! Mit hele Hus
jeg trygt Dig overlader;
selv skal Du være som mit Barn,
og jeg din Plejefader!«

Og saadan gik det. Gudskelov,
min Lod blev let at bære. —
»Men er her ikke grumme trist
og ensomt tidt at være?«
Aa jo! Det første Halvaarstid
lod jeg mig nemt forknytte.
Men nu er Skoven mig saa kær,
og jeg vil ikke bytte.

Folk tror, at her er tavst og dødt.
Men har man Sans og Ører,
saa faar man Øje snart for alt
det Liv, som trindt sig rører.
Nu har jeg lært at skelne grant
de mange Fugletunger;
jeg veed, hvor Raaen har sin Kalv
og Ræven sine Unger.

Jeg kender Turtelduens Kurr,
det hæse Skrig af Glenten;
jeg følger Digesvalens Flugt
om Hullerne i Skrænten;
den lille Mus ved Træets Rod,
det Pindsvin i sit Gærde
og Haren paa sin lette Fod
er mine Venner kære.

Og alle Planters Voxested
har jeg nu lært at huske:
Dunhammeren ved Mosens Bred
og Sivets Fjederbuske,
Sværdliljen med sit gule Blus,
Aakandens Sølverlampe,
og rundt i Naaleskovens Dyb
de mange sære Svampe.

- »Men falder Vintren dog ej trang
bag Sneens høje Driver?«
- Saamænd! Men Ingen veed, hvor stort
og stille her da bliver.
Af høje Stammers tætte Værn
vort Hus mod Stormen lunes.
Og hvad er smukt, som naar med Hvidt
de mørke Graner dunes!

Da lægger over Skovens Loft
sig Sneen let og varsomt;
men i dens Tykning drysser den
kun ganske fint og sparsomt.
Derinde kan da Dagens Skær
blot svagt og dæmpet virke,
og Alt er dunkelt, højtidsfuldt
og tyst som i en Kirke.

Om Kvælden, naar paa kulsort Grund
de store Stjerner sitre,
da sidder vi ved Ovnen lunt,
hvor Brændeknuder knitre.
Selv Stormens dybe Orgelbas
kun Hjemmets Hygge øger —
Vi har jo nok at ta’ os til
og mange gode Bøger.

Thi Plejefa’r har Sans for Digt
og Sagn som gammel Jæger.
Mest holder han af Ingemann,
af Hauch og Oehlenschlæger.
Vi læser da om Riddersmænd,
om Eventyr og Kampe,
om Haldor i den norske Dal
og om Aladdins Lampe.

— »Men stundom sner I inde vel?« -
Aa ja, det kan jo hænde.
Hvad gør saa det! Vi har jo nok
at bide og at brænde.
Bli’er Synet udad snævret ind,
det finder Vej mod oven —
Og Ingen veed, hvor køn en Jul
man fejre kan i Skoven.

Og faar saa Solen atter Magt
og smelter Sneens Tæppe,
saa blier hen i April der Jagt
paa Bekkasin og Sneppe.
I Haven pipper det saa smaat
med Crocus, Tulipaner —
Dagene længes, — og saa har
vi Vaar, før Nogen aner.

Da myldrer frem et Blomsterkuld
i skære, fine Toner:
Violens Blaa, Auriklens Guld,
en Sne af Anemoner.
Alt er saa sart: Den slanke Birk,
med Sølverflor om Hofte,
og Bøgens lyse Broderi
paa Naaleskovens Kofte.

Og Bæltet hviler blaat og blankt
af milde Vinde kruset —
Men se! Nu er vi ved mit Maal,
hist henne ligger Huset.
Paa Engen Plejefar har travlt,
der sættes Hø i Stakke.
Vi spiser strax. Træd indenfor
og tag hos os til Takke!

F:
SIDE:

Elleve slog den. Hvor dog Tiden løber.
Alt den Gamle blunder hist i Krogen.
Jeg maa gaa. Følg mig paa Vej, Birgitte!
— i det mindste ud til Havelaagen.
Hvilken Nat! Paa en Gang lys og dunkel.
Lunt og blidt det gennem Løvet lufter.
Mærk, hvor Æbleroserne i Hækken
og Levkøjerne fra Haven dufter.
En jeg plukker, paa dit Bryst den sætter;
pluk saa Du til Gengæld mig en anden!
I dens Duft usynlig Du mig følger,
naar jeg vandrer ene hjem langs Stranden.
Aa, hvor blankt derude Bæltet hviler,
Aaleblus er tændte fjernt paa Fjorden.
Ikke sandt! I slige Nætter kan man
drømme om et Paradis paa Jorden!
__ Sig mig, kommer jeg Dig ej for ofte?
__ Fra paa Stien første Gang vi mødtes,
sælsomt nok, for hvert Besøg herude,
fastere til dette Sted jeg knyttes.
Denne Stilhed er min Sjæl en Hvile,
og dit Væsen, yndefuldt og roligt,
Smilet om din Mund, dit dybe Øje
gør mig Alt saa hjemligt og fortroligt.
Underlige Barn som Du er bleven!
Sig, med hvilket Navn skal jeg Dig kalde:
Bamekæreste, Veninde, Søster?
__ Tre for eet — og intet af dem alle!
— Her er Laagen. Udenfor langs Hegnet
snor sig Stien ind i Skovens Skygge.
Saa Godnat I — Dog hvorfor skal vi skilles!
Følg mig blot endnu et lille Stykke.
Ned til Stranden kun? — Du svarer ikke;
men dit Smil tør som et Ja vel gælde.
— — Stadig stum? — Dog, hvis dit Blik ej lyver,
har Du sikkert Noget at fortælle.

F:
SIDE:

»Jeg gik mig ved den Urtegaard,
det var en Aften silde.
Maanen lyste bag Lundens Træer
og Vindene vare saa milde.
Maanen skinned saa blank som Guld,
og Stjerner skjalv i det Blaa.
Der stod en Rose og blomstred i Løn,
den fagreste end jeg saa’.
Aldrig saa’ jeg saa fager en Rose,
drak aldrig en Duft saa sød.
Den lyste ud i den dunkle Nat
med Morgenens klare Lød.
Den aanded ud i den dunkle Nat
en Duft saa ung og sund.
Jeg brød dens Blomst, var fyldt af Dugg,
og trykked den til min Mund.
Jeg trykked den til min hede Mund
og nævned den ømt ved Navn — —
Da blev den en Jomfru samme Stund,
jeg holdt hende i min Favn.
Den blev en Jomfru ung og fin
med Øjne store, milde — —
Signet Du være, Veninde min,
jeg vandt Dig i Kvælden silde!«

F:
SIDE:

Saa’ Du, hvor prægtigt Solen sank
i Purpurdis, saa gyldenblank,
og over Skovens Mosedrag
alt Varmen sig fortætter.
Tro mig, en dejlig Morgendag
slig Aftenstund forjætter.
Nu vel! Vi har jo ønsket tidt
at strejfe med hinanden frit
og støve op hver ensom Sti,
i Krat og Kløft forborgen.
— Hvad, om den Plan for Alvor vi
fik sat i Værk i Morgen?
Din Plejefar, har Du fortalt,
skal jo fra tidlig Morgen alt
en Jyllandstur og kommer da
ej hjem før Aften silde;
saa kan Du altsaa Intet ha’
i Huset at bestille.
Om det gaar an? — Jeg tænker: Jo!
Vi følges jo saa tidt, vi To;
og her i Guds Natur den fri
skal Formen ej os trykke.
Er Sindet rent, alt Snærperi
vi blæse kan et Stykke.
— Saa er det afgjort, ikke sandt?
Jeg sørge skal for Proviant
og møder her med Tasken fyldt,
naar Sol er over Lide,
og Dagen luende forgyldt
gaar frem for Verden vide.

F:
SIDE:

Der perler Dugg paa Blomst og Straa,
Slør dækker Kløft og Vig.
Men Gryet rejser sig paa Taa
og letter smilende, den Smaa,
ved Taagetæppets Flig.
Min Skat, min væne Søster!
Se, Dagen staar i Brudd;
snart folder sig i Øster
dens Purpurrose ud!
— Jeg staar i Gry ved hendes Hjem:
»Vaagn op, skøn Hjertenskær!«
Hun linner Døren lidt paa Klem
og træder saa paa Tærsklen frem
som Dagen ung og skær.
Se, da blev Skoven vaagen,
og Himlen stod i Glød,
fra Kløften letted Taagen
og bort i Luften flød.
Og Flammetunger slikke ind
og suge Græssets Dugg.
Et blaaligt Floss, et skylet Spind
end flagrer over Skovens Tind
som lette Bomuldsfnugg.
Hvert kuldskært Blomster lukker
for Solen op sin Kalk,
og Sjælen dybt sig dukker
i Æthren som en Falk.
Vær hilset, Sol, som signer mildt
Alverden med din Daab,
forynger Blodet med din Ilt
og fylder Hu og Hjerte snildt
med Anelser og Haab.
En Lykke, sødt forborgen,
har Livet os i Gem —
Ud i den unge Morgen
at drage Skatten frem!

F:
SIDE:

I Skyggen under Hækkens grønne Væg
paa Græssets Fløjl vort Frokostbord vi dækker.
Se, her er nybagt Brød og friske Æg
og røget Tunge, Ost saa gul og lækker.
Hold for dit Øje op det fyldte Glas,
saa Flammeskæret spejles i Pupillen. —
En fyrig sydlandsk Drue, »frisch vom Fasz«!
Og synes den din Gane lidt for kras,
saa bland den med det klare Vand fra Kilden.
Løft Øjet op mod Sommerhimlens Blaa,
— et Ætherdyb, som intet Blik kan lodde.
Sænk det mod Bæltet, der i Solens Skin
blankt bugter som en Flod sig ud og ind
om brat afskaaren Klint og skovgroet Odde.
En Røgsky vælter sig bag Pynten frem,
det er en Dampbaad, som til Afgang fløjter.
Der kommer den. Vi følge kan dens Spor
langt ud mod Vest, ind i den jyske Fjord,
hvor Blikket standses af violblaa Højder.
5i
— Her ruller ud den modne Hvedemark
sin tunge Pragt i Skovens grønne Ramme;
den gulner som et mægtigt Pergament
og bugner under Middagssolens Flamme.
Henad dens Felt er som med Farvestift
en spinkel, sirlig snirklet Munkeskrift
af Kornblaat og af Valmupurpur prentet.
Og hisset, hvor jeg peger med min Haand,
løber Alleens grønne Silkebaand
did ud, hvor Slottet med sit røde Tegl,
ret som et stort og gammelt Adelssegl,
er vægtigt presset under Pergamentet.

F:
SIDE:

Kære, hvor Luften dog er kvalm!
Ikke et køligt Pust fra Skoven!
Solen, et rødligt glødende Malm,
ulmer bag Dis foroven.
Bugten, dorsk som i Feberdøs,
ligger derude og glipper med Synet;
og uafbrudt løber der en nervøs
Sitren langs Himmelbrynet.
Kom, lad os søge i Skovdybet Skjul,
dér maa vel være lidt Friskhed at finde.
Nej da, hvor ængsteligt! Ikke en Fugl
løfter sin Røst herinde.
Træerae staa som i aandeløs Frygt
med ubevægeligt hængende Blade —
og hør! — nu drøner det hult og stygt
som af en fjern Kanonade.
Hurtig ad Stien i Tykningen ind —
mærk dog, hvor ramt at de Skovløg dufter
Tys, hvad var det! En sukkende Vind
brat gennem Løvtaget lufter.
Se, hvor det mørknes. Et Vindpust paa ny!
Bygen er nær — kan Du høre den suse —
Kom, vi maa ile at søge Ly,
inden den aabner sin Sluse.
— Her er et Skur, dybt i Vildnisset gemt,
et, hvor om Vinteren Dyrene kommer.
Sikkerlig staar det forladt og glemt
hele den udslagne Sommer.
Smut kun derind! Er det fattigt og grimt,
Tag over Ho’det i al Fald det yder.
Det er paa Tide! — Fornam Du det Glimt!
— Angrebssignalet lyder.
Sæt dig nu stille paa Høbunken hen,
— jeg bliver staaaende her, maa Du vide.
Naa, Du er bange? Kom hid da, min Ven,
sæt Dig saa blot ved min Side.
Hvilken Forandring fra Stilheden nys!
Hør, hvor i Skoven det koger og hvisler.
Blinkende Strømme paa tværs og kryds
ned over Stammerne risler.
Skreg Du? Jeg syntes. — Naa saadan — Du gøs!
Ja, det var Glimtet, som sved i Synet.
Hør! Nu brager Kanonen løs —
Skraldet strax efter Lynet.
Lige her over? — Det lader saa!
Tag det nu bare roligt, Lille!
Ræk mig Din Haand, saa ser vi, derpaa,
ganske fornuftigt og stille.
Bulder paa Bulder. Det ene knap endt,
førend det næste begynder sin Skratten.
Og hvor det skumrer. Det er jo omtrent
lige saa mørkt som om Natten.
— Hu! — hvilket Ildhav! Et knitrende Knald!
Baglængs vakler jeg, halvvejs bedøvet —•
Grene, som knækkes — et bragende Fald —
— Det var et Træ, som blev kløvet!
Stakkels Lille! Hvor hvid og stiv, —
maalløs Du sidder som naglet til Flekken.
Kom til Dig selv dog, mit søde Liv —
Gudskelov slap vi med Skrækken.
Vist var det nær. Her lugter af Svovl.
End kan det vældige Tryk jeg fornemme.
— Det var i saadant et Lyn vist, St. Povl
hørte Vorherres Stemme. —
Trøst Dig, nu buldrer det knap saa slemt;
tordner vel end, men med svindende Kræfter.
Tonen har været til Pathos stemt,
— nu følger Slappelsen efter.
Uvejret, mat af den rasende Kamp,
bistert og brummende Valpladsen viger.
Mærk, hvor det lysner! En fugtig Damp
frem mellem Stammerne stiger.
— O hvilken. Stilhed! Kvægende sød
slider den frem over lønlige Stier.
Kimene alle i Jordens Skød
graadigt af Livskilden dier.
Læskende Draaber fra dryppende Løv
drysser som Dug over Skovbundens Spæde;
Mos, der var skrumpent og næsten som Støv,
svulmer og strutter af Væde.
Og vil Du se! Gjennem Løvtagets Rift
hist i en Lysning med vældige Bregner
hen over Bunden sin luende Skrift
muntert en Solstraale tegner.
Det var Signalet! Den drømmende Skov
fyldes med Jublen af kvidrende Fugle —
— Saa kan vi To vel ogsaa ha’ Lov
at smutte frem af vor Hule.
O, hvilken Luft! Saa styrkende ren!
Bygen har læsket og svalet og lindret.
— — Ser Du hist henne den mægtige Gren!
— den har Lynilden splintret.
Flammende som en fortørnet Gud
nidkær Naturen har renset sit Tempel,
smiler nu atter i uplettet Skrud,
— Menneskets Børn til Exempel!

F:
SIDE:

Duk ej Dit Hoved, Barn, men løft
Dit Blik og se, hvor Alt er smukt!
Mærk Caprifoliens søde Lugt,
se Bregnerne langs Hegn og Grøft
de brede Vifter gynger,
og ned igjennem Skovens Kløft
et Rislevæld sig slynger.
Tør Dine Øjne kun og ryst
de blanke Draaber af Dit Haar.
Hver Blomst sit vaade Blik opslaar
Rubin, Smaragd og Ametyst
i skære Kalke vugges;
og Jordens fløjelsgrønne Bryst
af Diamanter dugges.
Fjernt over Sønderjylland ind
gaar Tordenbygens mørke Tog.
Nu aabnes Himlens Øjelaag,
og Solens gyldne Straaleskin
om vaade Skove luer,
Højskamlings disblaa Kuppeltind
vidt over Egnen skuer.
Nys svøbt i Regnens tætte Slør,
den tegner sig i klare Træk
og spejder som en Kure kæk
hen over Agre, Bælt og Øer
did ned, hvor Danmark ender.
En Port fra Sønder og til Nør
Regnbuens Luftbro spænder, —
Og se! — nu skimter jeg et Gry
af Smil paa dine Øjnes Bund.
Snart har det naaet Din søde Mund
og efter Skrækken sig paa ny
i Kindens Grube lejret.
Et Kys! — Og hver en Uvejrssky
er fra vor Himmel vejret!

F:
SIDE:

Og som vi vandred, kom vi til en Dam;
I Skumring laa den. Gamle Bøge lude
med tunge Kroner dybt imod dens Spejl
som for at holde hvert et Solglimt ude.
Det led mod Aften. Alt var stumt og tyst;
en Flagermus hen over Vandet svirred.
Og Dammen som et Øje fuldt af Graad
i bundløst Tungsind op imod os stirred.
Og vi tog Sæde i det grove Mos.
Men tavs var jeg, og tavs var min Veninde;
thi for den Stemning, hvormed Stedet greb,
slet Ingen af os mægted Ord at finde.
— »Jeg veed ej rigtig, hvordan det er fat,
— begyndte hun tilsidst med sagte Stemme —
men Alt har her for mig en egen Gru,
jeg ej forklare kan, men kun fornemme.
Det kan dog næppe være Sagnets Skyld,
Der som en Skygge end ved Stedet hænger.
Som Barn har det mig ofte skræmmet,
saa overtroisk er jeg ikke længer.«
men
6o
— Et Sagn? — Ja vist! — og i min Hjemes Dyb
et dunkelt Minde frem af Grunden vælder.
Ja, jeg har hørt det, men paany det glemt.
Fortæl mig det engang! Og hun fortæller:
»Der var en Herremand paa Slottet hist
af dem der baade trodser Gud og Loven.
En Aften, som et Uvejr just trak op,
Han for i sin Karosse gennem Skoven.
Fra Byen kom han, fra et Svirelag.
Da mødte han paa Vejen længer fremme
en Pige, som var ude efter Hjælp
til Moderen, der laa for Døden hjemme.
Flux holdt han stille, tasted hende an,
og da forskræmt hun vilde bort sig skynde,
brugte han Vold og slængte hende ind
i Vognen til et Offer for sin Brynde.
Men just som Hestene paa ny fløj frem,
og Vognen hastigt gennem Skoven ruller —
da kløves Mørket af et mægtigt Lyn
og Luften skælver i et Tordenbulder.
Forspandet stejler, fnyser vildt og sky,
og Kusken, blændet selv af Lynildsflammen,
har Styret tabt, han lader blindt staa til,
og Vogn og Heste fare ud i Dammen.
Men Bunden her er Dynd og Hængesæk;
Den slipper intet Bytte af sin Strube.
Og under Piasken, Raab og vilde Skrig
de synker Alle i den sorte Grube.
Men siden er der Mange, der har hørt
fra Dybet her en Lyd som En, der klager;
og man vil vide, at den onde Mand
i Uvejrsnætter gennem Skoven jager.
Karossen ruller over Stok og Sten;
selv sidder han derinde med en Pige.
Og naar den synker i det sorte Vand,
da hører man det vildt i Skoven skrige.
Men den, som møder Synet paa sin Vej,
— saadan gaar Ordet mellem Folk herinde
for ham er Livet sidenhen forspildt,
og Freden kan han aldrig mere finde.« —
Hun tav. Og begge sad vi ganske tyst,
mens i den dybe Kedel svagt det bobled.
Tusmørket sneg sig under Løvet ind
og Stedets hemmelige Gru fordobled.
Saa stod vi op og gik ad Stien bort —
Da standsed vi med Et og saa tilbage.
Det sukked sælsomt i det sorte Løv,
og dybt fra Bunden lød en dæmpet Klage.

F:
SIDE:

Over Skovene hinsides Sundet
er den sildige Fuldmaane rundet.
Der er Mulm langs de ludende Brinker,
men paa Strømmen histude det blinker.
Og der daler i Natten fra oven
som et lysende Slør over Skoven,
og krystalklare Toner sig løfter
fra de rislende Væld i dens Kløfter.
Og en Kuppel af Stilhed sig hvælver.
hvori Stjernernes Sølvkloder skælver.
Kun et Pip fra en Sangfugl i Reden
og en Raslen i Løvet forneden.
— Er det Bølgernes Skvulp, som mig daarer,
eller hører jeg plaskende Aarer?
— — Se, den Baad, hvor min Elskte mig venter
glider frem under skovgroede Skrænter!
Og nu lægger hun Aaren til Side —
hendes Arme de skinne saa hvide; —
mellem Forstrandens mægtige Stene
staar i Baaden hun oprejst og ene.
O, hvor slank og hvor fager at skue
i det bævende Maaneskins Lue.
— Tys! Hun kalder mig sagte dernede:
»Kom, min Elskede! Alting er rede!«
Hendes Haarfyldes yppige Knude
har sig løsnet i Guldstrømme prude;
som en Flod over Nakken det flommer -
Ja, jeg kommer, min Elskte, jeg kommer!
Under Skovbrynets hængende Kroner
vil vi lytte til Sølvbækkens Toner.
Gennem Lysstrømme blændende hvide
vil i bævende Drømme vi glide.
Over Dybet, hvor Rædslerne lure,
skal vor Køl drage sorgløst sin Fure.
Hvor en Alf farer hen paa det Dybe,
maa i Skjul alle Havtrolde krybe.
Jeg dit Hoved tilbage vil bøje
for at skue Dig tæt i dit Øje,
og de adskilte smilende Læber
i et Kys at forene jeg stræber.
Denne Rosengren, Gærdet har baaret,
vil jeg varligt Dig slynge om Haaret.
Og din Skønhed, den daarende, unge,
lægger Rytmer og Rim paa min Tunge.
Med usynlige Alfer i Følge,
der i Sølvlys og Taager sig dølge,
mellem natlige, blundende Skove
glider lydløst vor Baad over Vove.

F:
SIDE:

Lad os plukke Blomster langs med Hegnet;
her er nok, og se, hvor de er smukke.
Lad os plukke dem i alle Farver;
siden kan vi ordne, hvad vi plukke.
Se ved Grøften — hvilke Margueriter,
sølverhvide, indeni forgyldte;
og i Tjørnen disse Kæmpesnerlers
sarte skære Kalke, perlefyldte;
og den vilde Kørvels Kniplingsskærme,
lyserøde Roser, dugbesprængte,
blaa Campanula, og hist paa Gærdet
store Purpurvalmuer i Mængde.
Pluk dog ikke af de fuldt udsprungne;
før Du kommer hjem, de taber Stadsen.
Tag de Knopper, hvor det røde pipper,
de vil hurtigt foldes ud i Vasen.
<■1^
■4
Kære! modne Jordbær! Se dog bare!
Skynd Dig, pluk! Og mens Du gaar og sanker,
vil jeg løse ned af Hækkens Fletværk
Caprifoliens tunge Blomsterranker.
Hvor de dufter! Og hvor store, gule —
som af Vox! Man kunde snart formode,
det var selve Tropernes Lianer,
som i Skoven her forvildet groede.
Hvilke Tidsler, strunke som Drabanter!
Hvert et Blad af irrgrønt Kobber skaaret.
Frøet dog i sine stive Kapsler
er saa blødt og hvidt som Uld paa Faaret.
— Her ved Moseranden vil vi plukke
gule Iris — de staar just i Galla —
Brudelys og blaa Forglemmigej er
og — hvad synes Du — en snehvid Kalla!
— Saa til Vejrs igen langs Skovens Bræmme.
Her er Straa med Faner fløj elsbløde,
unge Bronceskud af Brombærranken,
Tjærenelliker saa lyserøde —
skumhvid Mjødurt, blodrødt Ax af Syren,
Gærdebregnen, dunkelgrøn og frodig,
og den fine violette Klinte,
Agrens Stifbarn, stille og vemodig.
Slank i Stilken pranger her en Stjerne
med sin store hvide Primelkrone;
og hist henne — se, dens Tvillingsøster,
ganske lig den, blot i Rosatone.
Kornblomst? Ja, lad gaa — men blot en enkelt;
gruppevis den bliver let for simpel.
Her er Havreax med Ringlebjælder
og med Bladets lange Silkevimpel.
Aa — en Dild! Hvor er den høj og kraftig!
Strunkt og gult som Bambus er Stativet.
Ikke sandt — som en exotisk Solskærm
vil den pynte mellem Liljesivet.
— Saa, nu er det nok! Aa, hvilken Fylde!
Tog vi mere, vilde det kun skæmme.
Sæt Dig nu, saa ordne vi Buketten;
— tro mig, den vil pynte kønt derhjemme!

F:
SIDE:

Blankt, i gyldent Halvlys Bæltet hviler,
Nattens Stjerner over Skoven tændes.
Ved den aabne Strand hos min Veninde
tavs jeg sidder med min Haand i hendes.
Rythmisk ruller Bølgen ind og knuses
som et skørt Krystal med Toner klingre.
Hun er stille. Stundom kun fornemmer
jeg et sagte Tryk af hendes Fingre.
Kære, siger jeg, se det er silde,
Dagens Skær er slukt, ad Nat det lakker.
Natten gør fortrolig. Ti ej længer,
men fortæl, hvor dine Tanker flakker.
Og hun svarer: »Natten er saa sælsom,
Fosfororme lyse rundt i Græsset,
og den røde Maaneskive stiger
bag det gamle Voldsted hist paa Næsset
Didhen stirrer jeg. Og mine Tanker
føle sig til fjerne Tider baarne.
Borgen ser jeg skyde frem af Grunden,
mørk og skummel og med brede Taarne.
Røde Faklers Skær om Muren flakker,
Kuren vandrer ensom paa dens Tinde.
Drukne Stemmers Lyd i Natten larmer,
thi den onde Drot er Gæst derinde.
Skoven af sin Ro ved Gry han skræmmer,
Jagthorn skingrer blandt de høje Stammer.
Alle Kvinder fjæle sig som Duer,
— Ve dem, hvis hans Glenteblik dem rammer
Og jeg drømmer, at jeg gaar en Morgen,
lyttende til Jagtens fjerne Tummel,
henad Stien. Se, da staar han for mig,
høj, i prægtigt Skrud, men bleg og skummel.
Og jeg skælver; men han taler venligt,
spørger om mit Navn og om vor Bolig.
Svare maa jeg, som om ej jeg frygted,
men hans Øjne gør mig sært urolig.
Og han nikker og gaar bort ad Stien;
een Gang vender han sig, hist ved Stenten.
Og da maa jeg skælve dybt i Hjertet;
thi han har et Aasyn grumt som Glenten.
Det er Aften. Her ved Stranden staar jeg.
Du er hos mig. Alt jeg Dig fortæller.
— Se, da kommer der en Mand fra Skoven
og som Kongens Sendebud sig melder.
Med ham op paa Borgen skal jeg følge;
end i Kvæld jeg stædes skal til Hove!
— Grumt han smiler. Og da ræd jeg viger
griber han mig fat med Næver grove.
Se, da flyver Sværdet Dig af Skeden.
Taget slipper, hvormed han mig krysted.
Tvende Klinger lyne mod hinanden
— og han falder med et Saar i Brystet. —
— — Aftentaagerne om Skoven svæver,
Bølgen hvisker ængstelig bag Sivet.
— Tyst vor Baad hen under Kysten glider,
dulgt og lydløst, thi det gælder Livet.
Borgen lyser mod den mørke Himmel,
røde Fakler op ad Muren slikke.
Varsomt ro vi frem i Voldens Skygge,
— Alt er sikkert. Kuren ser os ikke.
— Frelste! Se vort Sejl af Vinden fyldes,
bag os i det fjerne svinder Borgen.
Skimter Du den sorte Skov histovre,
— det er Maalet, som vi naa ved Morgen.
7i
Stor og dyb døn milevidt sig strækker.
I dens Tykning bygge vi vor Hytte;
den er lun. Med Mos vi Væggen tætte,
o°' i Skoven er der nok af Bytte.
Høsten kommer. Flittig har Du samlet
bløde Skind og røde Rævebælge.
Saa en Morgen vandrer Du alene
til den fjerne Købstad for at sælge.
Fuld af Angst jeg sidder Dagen over;
rasler det i Krattet, ræd jeg gyser.
Sent i Kvælden vender Du tilbage,
varm og mødig — men dit Øje lyser.
»Glæd Dig! Store Tidender jeg melder;
Skæbnens Finger har vort Fribrev skrevet:
Falden som en Stimand er Kong Erik;
— skummelt døde han, som han har levet!«
— Morgensolen lyser over Strande,
atter vugger os den blanke Vove.
Hjemmet vinker. Borgen ligger øde,
mørk og ensom mellem brune Skove.
Atter bo vi paa de kendte Steder;
og i Nætter, stille, stjerneklare,
sidde vi — som nu — ved Stranden ene,
tale sammen om den svundne Fare.
Dobbelt dyrebart er Hjemmet blevet,
og vi selv i Favntag dobbelt ømme — —
Kære, smil ej af din stakkels Pige —
vid, at Skovens Stilhed føder Drømme!«
— — Rørt jeg møder hendes friske Læber,
som saa varmt sig hen i Kysset give.
Og vemodigt i min Sjæl det sukker:
Ak! hvi kan ej altid Børn vi blive!

F:
SIDE:

Ser Du Birkens lyse Stamme skinne
frem af Skovens dybe Taageblaa,
fin og smækker som en nøgen Kvinde
— saadan som jeg første Gang Dig saa\
»Mig«? — og Haaret stryger hun fra Panden;
— Tonen halv forundret er, halv vred. —
— Ja, thi det var mig, som sad ved Stranden,
da hin Aftenstund Du kom derned!
— Rødmende sit Ansigt hun mig dølger;
ak — men hendes Kys er hedt som mit,
og den unge Barm uroligt bølger,
medens Løvet lukkes om vort Skridt. —

F:
SIDE:

Nu daler Kvældens Skumring
paa uglebløde Vinger,
og frem af Himmelgrunden
den første Stjerne springer.
I Nattens store Øde
den blinker fra det Fjerne
ret som i Ørkenlandet
en enlig klar Cisterne —
en lille sølvblank Kilde
en Lysbrønd midt i Mulmet
fyldt af det hvide Solhav,
som nys derude svulmed.
Og som en tørstig Vandrer
didhen mit Øje stunder:
Den funkler over Skoven,
hvor min Veninde blunder.
Slumrer Du i Dit Skovhus
alt under mørke Graner,
og smiler Du i Søvnen,
som om mit Suk Du aner?
Hvad eller mon Du stirrer
af søde Drømme vugget
paa denne Prik i Hvælvet
som af en Guldnaal stukket
paa denne spæde Bristning
i Nattens dunkle Hinde,
hvoraf det bundne Ly s væld
i spinkel Strøm kan rinde —
Og tændes paa den Bue,
som Dine Drømme hvælver,
et Minde, hvori Lyset
fra Elskovs Himmel skælver?

F:
SIDE:

Lænet til Hotelterrassens
tunge Sandstensbalustrade
ser i Kvæld jeg over Bæltets
blanke fosforlyse Flade.
Mod den blege Nattehimmels
Ætherhvælv, med Stjerner stunget,
tegnes sort Kastaniekronens
brede Bræmme, dybt udtunget.
Fjernt i Vest, hvor end af Dagen
døende et Ildskær ulmer,
Skov og Sø og Kyst tilsammen
i en formløs Masse svulmer.
Alt er stille. Livets Lyde
sagtelig i Dvale dysses.
Kun et Elskerpar ved Havnen
staar og hvisker ømt og kysses.
Alle Blomster, alle Buske,
aander blidt i lydløs Blunden,
og Resedabedet dufter
sødt og stærkt i Aftenstunden.
— Se, da flammer Havestuen
op i broget Liv og Røre,
Lyset ud i Mørket strømmer
ad de aabne Spejlglasdøre.
Nye Gæsters Stemmer svulme
ind i Koret af de gamles.
— Nu en Pause. — Paa Klaveret
ret som søgende der famles.
En Akkord. Og blødt og smagfuldt
Tonearten moduleres —
Saa et Løb. — Og med en klangfuld.
Kvindestemme intoneres:
»Højt til Loft og vidt til Væg —
her vil min Disk jeg brede!
Lærken kvidrer i Morgensol
alt over den brune Hede.
Øjet klart og Hjertet frit,
og Ingenting, der tynger!
Ud over Landet milevidt
min Vandrevise jeg synger.
&
Glad ved Gry som Fugl i Sky,
den Kække Lykken finder.
Foran ligger der By ved By,
og Verden er fuld af Kvinder.
Fagre Smaa! Pas I blot paa,
let fænger Øjets Funke!
Staar der vel skrevet nogen Steds,
vi leve skal som Munke!
For et Kys giv to igjen!
Hvad har man af at spare!
Farende Knøs er Pigernes Ven,
— saa længe det nu kan vare.
— Fløjt til Loft og vidt til Væg,
en Bøgekvist i Platten!
Vejen er lang og Dagen lys,
og længe der er til Natten!« —
— — Færdig! — Til en Bifaldssalve
rører flinkt sig Alles Hænder.
Sært betagen end jeg lytter,
synes, at jeg Stemmen kjender.
Hen i Døren nu hun træder,
Sangerinden — stirrer længe
ud i Natten, som om Blikket
vilde Mørket gjennem trænge —
— drejer sig saa om mod Stuen,
og med Siden vendt imod mig
staar hun fuldt belyst. — Da farer *
det igjennem Marv og Blod mig — —
Hende! — og et blegnet Minde
brat af Livet gjennemglødes —
Ellinor! — min Rejsefælle!
Sælsomt Træf! — Skal her vi mødes!

F:
SIDE:

Det er sært, hvor hastig Livet
kan forandre alle Ting: O
Næppe kommen, har hun givet
Tonen her et andet Sving.
Kedsomheden er fordreven,
ingen tvære Miner ses.
Ubestridt hun strax er bleven
Midtpunkt i den hele Kreds.
Som ved Trolddom har hun skænket
Tanken Næring, Talen Stof,
og hun hersker uindskrænket
som en Dronning ved sit Hof.
Men sin Herskermagt hun øver,
saa hvert Ønske bli’er en Gunst.
Ingen Tæmmerske blandt Løver
mer graciøst forstaar sin Kunst.
Rigt man føler sig belønnet
med et Smil, et hastigt Blik.
Alle bøjer sig — skjønt »Kønnet
sikkert kun med skjult Kritik.
Dog med Smilets Tryllerune
gjør hun Fjende strax til Ven,
og med overgivent Lune
vifter hun hver Mislyd hen.
Men hun spøger, koketterer
kun som flygtig Tidsfordriv —
Hvor hun nærmer sig, pulserer
strax der et forhøjet Liv.
Naar hun ved Klaveret sidder,
tier Alle flux som Mus.
Stemmens lyse Fuglekvidder
gaar til Ho’det som en Rus
Kort — i alt det Tomme, Døde
er hun Livets Element.
— Mig — — ja mig kom hun
som en gammel kær Bekendt!

F:
SIDE:

Mit Blod er uroligt,
Pulsene banker;
der er kommen en Feber
i mine Tanker —
en kredsende Hvirvel
af modsatte Strømme,
min Søvn er urolig
med ængstende Drømme.
Der er som en Skæbne,
en Trolddom deri — —
min Vilje er bunden,
min Fred forbi.

F:
SIDE:

»Ja vist — det var paa Almen,
det husker jeg præcis — —
Hvor lunefuldt dog Livets Traade knyttes!
De var i Følge med en Familie fra Paris.
— Der oppe var det første Gang vi mødtes.
Jeg mindes hele Scenen: Den grønne Sæterli,
hvor Hjordene i Morgenlys sig sole —
den sølvblaa Røg fra Hytten — og paa den krumme Sti
De selv med Alpestok og stumpet Kjole.
Dybt nede glimted Søen igennem Taagens Spind,
der rulled som en Damp henover Skoven;
og øverst oppe Bjærgets den snedækte Tind,
saa blændende mod Himlens Blaa foroven.«
»Og husker De« — hun svarer — »den muntre Klokkeklang
og denne Luft, som ægger og forynger!
— — Ej sandt! — det var deroppe, De digtede en
Sang ?«
— hun sætter ved Klaveret sig og synger:
Froknalpenstock! Din nøgne Kulm
med Jomfrusneens kridne Lag,
fremdukket nys af Nattens Mulm
forgyldes i den unge Dag.
Højt over Naaleskovens Rand
med Morgentaagens hvide Floss
mod Himlen luer den i Trods:
»Ja, naa mig, om Du kan«! — —
— Hvor er hun ung og dejlig, fra Badet kommen nys,
en frisk udsprungen Anadyomene,
saa skær og lys i Huden som Æbleblomstrets Dryss!
— Og det er tidlig Morgen — vi er ene.
— Hun bryder af i Spillet, gaar til den aabne Dor
og staar en Stund og stirrer ud mod Stranden.
Saa vender hun sig atter, og med sit Smil fra før
hun siger: »De er bleven nu en Anden!
Hvor fyrig var De dengang, hvor sprudlende og kvik,
en ung Titan, parat at storme Himlen!
Nu gaar De her og kvæles i gammel Romantik —
— — De maa paany derud i Folkevrimlen!
— Derud, hvor Luften gløder af Livet stærke Ilt,
— den, som her hjemme tyndes ud og mattes. —
Hvad muligvis af gammel Moral der gaar forspildt,
vil rigeligt som Digter Dem erstattes.
Svøm ud, hvor Ingen bunder,
og dybt i Strømmen dyk,
om De vil vinde Røst i Sangerkoret!
nu Farvel!« — Hun giver min Haand et sagte
Tryk —
— vi ses igen ved Middagsbordet.«

F:
SIDE:

Vi sidder i Baaden sammen
herude, hvor Luften er frisk.
Taalmodig med Krog og Snøre
vi meder de graadige Fisk.
Og Solen paa Havet brænder
med Straalers lodrette Glød.
Over dit Hoved Du spænder
en Silkeskærm valmuerød.
Ej mange Ord bliver skiftet,
taus sætter jeg Agn paa Krog.
Dog bytted jeg ej mod Tale
vor Tausheds ordløse Sprog.
Saa ofte Du Snøren kaster
flux nærmer sig Byttet gridsk,
og en efter en Du drager
fra Dybet de sølverne Fisk.
Dog lidet ænser Du Ofret,
der spræller paa Krogen, angst;
— thi ak! Dine Øjne og Læber
er ude paa anden Fangst.
Og hver Gang Fisken Du slænger
ind over Rælingen kaad,
bestandig mig dybere trænger
i Hjertet en hemmelig Braad.
Hvad hjælper det saa til Slutning,
at Byttet blier ligelig delt — —
Mig har dog, før Turen er omme,
Du fanget holdent og helt!

F:
SIDE:

Hin Stjerne fjernt over Skoven
i Kvælden jeg blinke ser.
Den tindrer som gennem Taarer:
»Ak — kommer Du aldrig mer?«
O, Lys, Du sølverne, rene!
hvor gerne dit Vink jeg lød.
Men dybt i min Sjæl der ulmer
en anden hedere Glød —
Den tænder mit Blod i Lue,
den ægger og hidser min Sans —
For fjern er Himmelens Bue,
for bleg, o Stjerne, din Glans!
Nu hyller sit Aasyn Jorden
i Mørkets det tætte Slør;
der stiger fra Havens Blomster
en Duft, som gør svimmel og ør
Og hisset et Vindve lyser
bag Løvets sortnende Bryn;
derinde — o kunde jeg fly Dig,
Du søde daarende Syn — —
Derinde — bag aaben Rude
med halvnedtrukket Gardin —
derinde staar hun for Spejlet
i Nattens letteste Lin —
og løfter de blændende Arme
og løser det brune Haar — — 1
En Formernes Pragt sig røber,
som Dagen ej skue faar —
en ung og svulmende Rundhed,
en Hvidhed, saa marmorglat,
— som blænder mit Blik og fylder
med skælvende Lue min Nat.

F:
SIDE:

I Morgen skal det være,
i Morgen gaar jeg did!
— — Hvor ofte har jeg sagt det
og fik dog aldrig Tid.
I Morgen, ganske sikkert!
— — dog ak! — jeg glemmer, at
den store Tur til Øen
er til i Morgen sat.
— Velan, — i Overmorgen,
i hvad der saa end sker!
— — — Ak, Gud! Jeg har kun Forsæt,
men ingen Vilje mer!

F:
SIDE:

Der er fra Morgenstunden en Travlhed og et Rend,
en Skummen fra Veltalenhedens Sluse.
Der brases og der koges, trancheres, pakkes hen,
— den Skovtur gør dem Ho’derne konfuse.
Jeg søger til min Stue. Hvor er dog Luften kvalm,
— mat som en halvdød Fugl med slappet Vinge. —
Da sitrer den med én Gang ved Lyden af et Malm —
— tys! Det er Kirkeklokkerne, der ringe.
Det er, som Klangen flænger den tunge Middagsdøs,
der hænger over Byen, tæt og lummer;
den runger gennem Rummet, højtidelig, pompøs,
og for en Stund hver anden Lyd forstummer.
Kirkeklokkerne :
Ding-Dang, Klokkeklang!
Under Grædepilens Hang
sorte Skarer stime,
Døden gaar sin støtte Gang
— Kirkens Klokker kime.
Ding-Dang — Klokkeklang!
Døden spørger ej om Rang
— een Gang slaar din Time.
Jordens sidste Vuggesang
Kirkens Klokker kime.
Ding-Dang — Klokkeklang!
Du, som let i Dansen sprang,
— snart i Dødens Svime
ligger Du bag Laas og Tvang
— Kirkens Klokker kime.
Ding-Dang — Klokkeklang!
Gravens Port er mørk og trang;
Evighedens Strime
lysner dog bag Natten lang,
— Himlens Klokker kime!
De rulle gennem Luften, de dumpe Klokkeslag,
ustandseligt som Bølgerne i Havet.
— Sig mig, Du Dreng dernede! Hvi ringer de i Dag?
- - »Det er en gammel Mand, som blier begravet.«

F:
SIDE:

Tungt ruger Lummerheden
og slører Himlens Felt.
De fyldte Baade glider
henad det stille Bælt.
Der vugges over Vove
en broget Blomsterfragt
i Sommertoiletters
lysende Farvepragt.
Og Heden O hidser Blodet,
gør Lystigheden kaad.
Tilraab og Spøg og Sange
vexles fra Baad til Baad.
Man slaas med Skæmt og Latter
som ved et Karneval;
snehvide Hænder tjatter
med Bølgernes Krystal.
Men Aaren taktfast svipper
i Fladen op og ned.
Sin Fragt snart Baaden slipper
ved Øens grønne Bred.
Opad de stejle Skrænter
man stiger nu i Hast;
højt løftes de lyse Kjoler
for ej at hænge fast.
Og mellem slanke Søjler,
som bære Løvets Tag,
aander man Skovens Svalhed
med tørstigt Velbehag.
Den store dunkle Hvælving
hvor ellers Tavshed bor,
fyldes af ungdomsglade
Stemmers skingrende Kor.
Thi har først ud man pustet,
Kaadheden løs sig slaar;
hen over den glatte Skovbund
i vild Tagfat det gaar.
Ræd flygter da Skønjomfru
med sirlig løftet Dragt,
mens skæggede Satyrer
paa Nymferne gør Jagt;
indtil man træt, forpustet
ta’r rundt i Græsset Plads,
hvor brusende Limonader
perler i fyldte Glas.
Har saa man samlet Kræfter
og børstet sin Revers,
« man gennemstrej fer i Flokke
Skoven paa Kryds og tværs.
Igennem Dal og Kløfter,
hvor Varmen hænger tungt,
man slider sig opad Bakke
til hvert et Udsigtspunkt.
Og da nu Dagen hælder,
og Alt er set omtrent,
forsamles man omsider
nær Kysten paa en Skrænt.
Af store fyldte Kurve
fra Baadene slæbt hid
udfoldes nu Souperen
fristende og splendid.
Med Udsigt over Sundet
til skovgroet Nabokyst
om Retterne man lejres
og hugger ind med Lyst.
Snart stiger atter Jublen
højt i det tavse Rum
mens over Glasset sprudler
Champagnens Perleskum.
Begeistret Ordet strømmer
til skønne Kvinders Pris,
sit Glas man med Damen bytter
paa sød fortrolig Vis.
Og Lystigheden svulmer
for Baand og Tøjle fri;
af kaade Indfald knalder
et helt Fyrværkeri.
Livsglædens Strømme sprudler
i overgivent Væld;
Damerne holder Taler
og le sig halvt ihjel.
Skønjomfru ved min Side
med Haarets mørke Purr
og Øjets straalende Stjerne,
den dejlige Ellinor —
er gladest blandt de glade
saa blussende og varm,
en yppig ung Mænade
med bølgende Barm.
Et fyrigt Blik mig møder
fra hendes Øjne tidt.
Champagneglasset støder
hun æggende mod mit.
Og da tilsidst vi bryder
fra Taflet op med Larm,
hun ned ad Skrænten hopper
fast klynget til min Arm.
I Hast ombord vi stiger,
Mandskabet skynder paa.
En Luft som den, de siger,
kan intet godt os spaa.
Snart har de store Baade
os Alle trygt i Favn;
med Ellinor ved Siden
jeg sidder i Agterstavn.
En munter Sømandsvise
vi Alle stemmer i;
Aareme følger Takten
til Sangens Melodi.
Højt klinger hendes Stemme,
men bag de Andres Ryg
.skjult vore Hænder mødes
i varmt og sagte Tryk.
'-i 1 SI;<
Jeg føler en sælsom Spænding, I
mit Blod er Glød og Ild. f
Den trykkende Luft, jeg aander, ■;
, 4 gør ogsaa sit dertil. j
o- Kun altfor kort er Farten ?i£
hen over Bæltets Spejl;
snart lander ved Nabokysten
vi under Skrænten stejl.
Udskibningen gaar for sig,
man hjælpes trolig ad;
ved Landgangsbroen holder
Hotellets Vogne paa Rad. *
Den muntre Flok dem stormer,
de fyldes i en Fart.
Ved Stranden skøn Ellinor tøver,
— vil hun ej komme snart?
Men da jeg dæmpet spørger,
hun smiler skælmsk og snu
og peger mod Vejen bag mig
— dér holder en Vogn endnu.
I Skyggen under Krattet
man bli’er den strax ej var
en Jagtvogn med enkelt Sæde,
kun Plads til To den har.
£iu
t?t t f
Alt svinder hist Cortégen,
hvor Vejen svinger om;
fii fjernere høres Larmen,
— da hvisker hun sagte: »Kom!«
Vips! sidder hun i Sædet,
jeg ta’r den anden Plads;
saa raaber hun kaad til Kusken:
»Naa, kør saa, gamle Mads!«
!■ Og langsomt fremad gaar det
i Vejens dybe Spor
fra Kysten op mod Skoven,
som ruger mørk og stor.
Et kulsort Skylag løfter
paa Himlen sig i Syd.
Langt borte høres Tordnens
hule buldrende Lyd.
/<?*■

F:
SIDE:

Kvalm ruged Luften under Løvets Tag;
den hidsed med en tung og krydret Varme.
— — Da følte jeg med Et en Mund mod min
og om min Hals to bløde Kvindearme.
En sød Jasminduft strømmed mig imod
berusende og stemmende for Brystet,
og i mit Øre lød der hede Ord,
imens et Legem tæt til mit sig krysted.
— — Da flænges Natten af et svovlgult Glimt,
en Fosforlue gjennem Skoven lyser —
— et Tordenbrag! Saa bliver Alting Mulm —
og vore Heste stejler vildt og fnyser.
Et Blink paany. Vi fare blindt afsted,
i Angst hun tættere sig til mig knuger.
Til Højre glimter frem et skummelt Gab,
— et kulsort Vandspejl under Løvet ruger — -
— — og hisset — se! Er det et Blændværk kun?
Et Ansigt brat af Lynets Skær beskinnes,
ligblegt og stift! — — Saa bliver Alting sort.
— Et Skrig der lyder — — Røsten er en Kvindes!
Men fremad flyve vi med Stormens II.
Min Skønne, gispende, som halvt i Drømme,
svøbt i min Kappe hviler i min Arm,
— og Regnen styrter ned i stride Strømme.

F:
SIDE:

Tusmørke næsten — skjønt højt op paa Dagen!
— Jeg vaagner af et ustadigt Blund,
Regntunge Skyer over Himlens Grund,
— et fraadende Sund,
— hylende Vindstød og Grenenes Knagen!
Mit Hoved er tungt, mit Sind bedrøvet.
Det driver ad Ruderne, drypper fra Løvet.
— — Da farer jeg sammen, jeg stirrer stift!
— — Paa mit Bord et Brev!
— Det er Ellinors Skrift!
»Den lange Rus har vammel Eftersmag,
sød er kun Frugten, som i Farten brødes.
;— Farvel! Jeg rejser bort endnu i Dag!
— Sol, Sang og Elskov, hvor vi atter mødes!«

F:
SIDE:

Atter ser jeg Dig,
Du mørke Granskov.
Atter søger jeg
— tung, bedrøvet i Sind —
Din husvalende Ensomhed.
— Ak! altfor længe
skyede jeg dine Stier —
altfor længe
glemte jeg
over Livets glødende Farver
den blide Enfold,
den hellige Taushed
i dine Skygger.
Her har Du mig atter!
4 Træt, nedstemt
begærer jeg at styrkes
af din rene, harpixmættede Luft,
og at lulles til Hvile
af de dybe, dæmpede Toner
fra Dit usynlige Orgel.
— — Men, ak! —
Det synes mig, at heller ikke Du
længere er den samme!
Brudt er din viede Fred:
Stormen, Uvejret har raset her
og hærget dine Haller;
Jorden er opreven,
store Stammer ligge væltede
og spærre dine Stier;
Dit grønne Forhæng
er sønderrevet,
og gjennem Flængerne
belyser en stikkende Sol
grelt og grinende
Ødelæggelsens Vederstyggelighed
i den krænkede Helligdom.
— Alteret er omstyrtet,
Guddommen flygtet. —
Ængstelse griber mig:
Vil jeg atter finde Huset
i den ensomme Tykning?
Eller har den hævnende Naturaand
som i Æventyret
til Straf for min Troløshed
henflyttet det til andre Egne —
og rovet Skoven dens Skytsaand!
— — Stille, mit Hjerte!
Fald til Hvile, urolige Tanker!
Hist udvider Stien sig,
det lysner mellem Granerne,
og over Kroner af Lind og Abild
højner sig det mosgroede Tag
med den hvide Skorstenspibe.
- - Dog —
ogsaa her tykkes mig Alt anderledes:
Ingen venlig blaanende Røg
stiger op under Løvet —
jeg hører ingen Lyd af Mennesker,
ingen halsende Hund — —
Alt er tavst — — —

F:
SIDE:

Aa, hør engang, Du gamle Mo’r,
som gaar og sanker Brænde —
hvi er her stængt og lukt, og hvor
er Folkene dog henne?
Jeg har nu staaet her en Stund
og banket paa og kaldt;
men Ingen svarer paa mit Raab,
og tavst og dødt er Alt. —
V
»Aa Jøs! Saa Herren veed det ej — —
Ja, saa maa jeg forklare.
Den Sag er ren: Hvor Ingen bor,
kan heller Ingen svare!«
— — Bor Insren her? O — Hvad er da sket?
Skynd Jer — fortæl mig kort —
hvorfor er Stedet her forladt?
— Er Folkene rejst bort? — —
ø
»Ih Kors? Hvor Herren er gesvindt — —
Rejst bort? — Aa ja saamænd!
Den Gamle er rejst did, hvorfra
man kommer ej igen!«
io7
— Hvorledes — død? Hvornaar? -
mig Alt og spild ej Tiden!
»Han døde — lad mig se — vel for
en halv Snes Dage siden.
Det kom jo saadan noget brat;
hans Liv blev hastig brudt.
Han blev saa grumme syg en Nat,
— og saa var han kaput.
Den Lille fik jo Lægen hid
— det hjælper kanske Somme;
men ingen Doktor ejer Raad
for den, hvis Tid er omme.
Han var jo gammel, ved de Firs,
— da kommer sligt for silde.
Men det var rigtig svært at se,
hvor nær det gik den Lille.
Hun tyktes mig den sidste Tid
saa bleg og saa alvorlig
og skæmmede sig svært, dengang
den Gamle blev saa daarlig.
Hun var omkring ham Nat og Dag,
veg aldrig fra hans Leje,
men ned ad Bakke gik det dog
trods hendes ømme Pleje.
io8
Jeg saa’ herind i Ny og Næ,
— stort kunde det ej nytte;
vi bor jo lovlig langt herfra
og jeg har Mit at skøtte.
— Saa døde han. Han var endda
ved Samling til det Sidste.
Men — hvor hun græd, det sølle Barn,
da han blev lagt i Kiste.
De Unges.Taarer tørres snart,
er der vel dem, der mene.
— — Hun var nu af en egen Art
og stod jo helt alene.«
— Hvor er hun nu? — — »Ja, derom kan
jeg ikke gi’e Besked.
At hun tog med til Byen, er
det sidste, som jeg veed.
Paa Kirkegaarden var hun, da
den Gamle kom i Grav;
men siden har jeg ikke hørt,
hvor hun er bleven af.
Den Aften brød jo Vejret løs
med Tordenen og Regnen.
Hun blev i Byen. Strax derpaa
er hun vel rejst fra Egnen.
I Jylland skal hun have Slægt
langt ude vesterpaa —
Dér er hun sagtens taget til,
saa vidt jeg kan forstaa.
Hver af os har jo nok i Sit,
kan ej for Andres svare;
vi veed kun, den har ingen Nød,
hvem Herren vil bevare.
— — Men Hillemænd! Jeg spilder Je
den dyre Tid med Snak —
og det er Middagstid — — Farvel!
— — Tak, Herre! — tusind Tak!«

F:
SIDE:110-112

Paa det dunkle Skovbryn aander Høsten alt sin Broncelød,
og fra Rønnens Krone funkler tunge Klasers Purpurglød.
Nærmere det Fjæme rykkes, Luften er septemberklar,
Nabokystens Skrænt fordobler sig i Bæltets blanke Glar.
Lyserøde Klokker ringle over Lyngens brune Bund - -
Ak! saa er den gyldne Sommer snart et falmet Minde kun!
Snart mod Syd vil Sangerskaren stryge over Aas og Bugt;
— ogsaa jeg er kun en Trækfugl, løfter Vingerne til
Flugt.
Dog forinden Vandringskursen er mod andre Egne sat,
sanker jeg af dyre Minder mig en tung og kostbar Skat.
Naar da Vintermørket kommer, tager jeg min Rigdom
frem;
da skal atter Sol og Sommer lyse i mit øde Hjem.
Derfor strejfer jeg langs Stranden og ved Hegn og
Hæk omkring;
derfor drømmer jeg i Kløften ved det klare Kildespring;
derfor søger jeg paa alle Skovens Stier hendes Spor,
og hvor hendes Fod har dvælet, kysser jeg den kolde Jord.
Derfor sidder jeg i Aften ensom ved det sorte Vand,
hvor de gamle Bøge hænge ludende fra Skræntens Rand,
og mens Taaren salt og bitter pibler frem bag Øjets Laag,,
hvisker hendes Stemme til mig i et sælsomt Aandesprog.
Se, paa Dammens Flade svømmer der en visnet Rosengren;
ak — om det var den, jeg slynged om din Pande
klar og ren — —
Stakkels Lille! I det Fjerne gaar Du sorgfuld og forladt,,
selv en knækket, falmet Rose — visnet i en Uvejrsnat!
Alt er tyst. Hen over Mosset hopper kun en enlig Spurv;
hist paa Stien gaar en Pige, sanker Brombær i sin Kurv..
Hør, en Vise hun begynder, Tonen klinger blød og.
mild — —
Syng, Du Lille! Jeg vil sidde stille her og lytte til..
»Over de gyldne Skove
der blaaner den høje Aas.
Sornren er gangen til Hvile nu,
har slaget sin Dør i Laas.
Somren og saa den Nattergal,
de to er nok fulgtes ad — —
Hvem skal nu lyse min Sorg til Ro
og synge mit Hjerte glad?
Hvem skal synge min Sorg i Blund ?
— Kun Een jeg kender, det kan;
men han er dragen med Somren
og Nattergalen af Land. o o
Somren hen vejret, med den hans Tro
som Løvetanden dens Fnugg —
Over de øde Agre
der driver den kolde Dugg.
Duggen blinker fra Hegn og Straa,
i Gryet aarie den skælver — —
Ingen kan Elskovs Kvide forstaa,
som haver ej kendt den selver.«


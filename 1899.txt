KILDE:Olaf Hansen: _Tre Folkeviser_, Th. Linds Eftf., Kbh., 1899.
DIGTER:hanseno
FACSIMILE:115308059576_color}
FACSIMILE-SIDER:106}
TITELBLAD:Olaf Hansen / Tre Folkeviser // Agnete - Elvermø - / Ungen Svejdal // København / Th. Linds Efterfølger / Hans Frandsen / 1899.


T:Agnete
F:Kan Erik komme i Aften?
SIDE:7-43

{sc:Holmegaard ved Fjorden. En Ternes Værelse, ved en tynd Væg skilt fra Agnetes. En Dør fra Ternens Værelse ud til en Gang. Uvejr ude.}

{sc:TERNEN}

Kan Erik komme i Aften?
Jeg fik hans kære Bud,
men Maanens Lys og Stjærnernes Lys
har Stormen pustet ud.

Jeg ved, at Eriks Arm er stærk,
naar han om mit Liv den slaar,
men kan den drive Baaden frem,
saa haardt som Fjorden gaar?

Aa! vilde han komme med Lok paa Lok
saa drivende vaad og glat,
med hver en Muskel mødig -
og søvnemod og mat.

Saa vilde jeg lægge ham paa min Seng,
paa mine Lagen hvide,
og lukke begge hans Øjne til
og sidde ved Sengens Side,

og vække ham med Morgenkys
ved Ottesangstide.

{sc:(Lytter ved Væggen til Agnetes Værelse).}

Sover hun, Jomfru Agnete?
kender ej Kærlighed.
Hun smiler aldrig i Søvne
som den, der det bedste ved.

{sc:(Lytter.)}

Drømmer hun, Jomfru Agnete,
hvor hun paa Bolstre bor?
Taler hun i Søvne?
Hvor er det dog milde Ord!

Nu lyder det højtideligt,
som hun til Brud sig svor..

{sc:(Spændt.)}

Kommer hun, Jomfru Agnete,
vakt af det vilde Vejr?
Og hvad vil hun vel tænke,
naar jeg sidder vaagen her?

{sc:(Hører Agnete gaa forbi Døren, lukker den op og ser efter hende.)}

Agnete, Agnete, hvor vil I hen
i Nattens Timer sene
med blottet Hoved og bare Ben
i Silkesærk alene?


{sc:AGNETE (i Døren).}

Det har jeg lovet ved min Tro,
at jeg vilde møde ved Højelandsbro.


{sc:TERNEN.}

Hvem har du lovet ved din Tro,
at du vilde møde ved Højelandsbro?


{sc:AGNETE.}
Han var her før - jeg har set ham før,
den Nat min Fader døde.
Det var i Sorgens bitre Stund
jeg skulde min elskede møde.

I det fraadende Hav min Fader faldt,
mit Blik i Bølgerne sank,
og Havmanden saa jeg
stige skøn og slank.

Som Skum paa Vand hans Haar var hvidt,
som Bølgefurer hans Pande,
som Havsens Bund var Øjet dybt,
rummed Sorger som Sand ved Strande.

Jeg stirrede ind i hans Øjne to,
da blev de dragende milde,
og han var Havets Konge
og jeg var svag og lille.

Jeg saa igen de Øjne
baade aarle og silde.


{sc:TERNEN.}

Narrer du, Jomfru Agnete,
for end jeg aldrig saa,
saa tidt vi talte sammen,
at dette paa Sinde dig laa?


{sc:AGNETE}
{sc:(uden at ænse hendes Ord).}

I Nat det er det samme Vejr,
som da min Fader døde, ø
og nu har jeg ham lovet,
jeg vil i Nat ham møde.


{sc:TERNEN.}

Fabler du, Jomfru Agnete?
Naar var du ene to,
og naar har I ham lovet
at møde ved Højelandsbro?


{sc:AGNETE.}

Han var her før, han var her i Nat,
i Søvnen han for mig stod.
Da kunde jeg snarlig mærke,
min Vilje var ham god.

Han bad mig til sig komme
og blive alle Dage.
O, ja, saamænd, det vil jeg saa,
vil han imod mig tage.


{sc:TERNEN.}

Gaar du, Jomfru Agnete,
fordi du har drømt i Nat?
Aldrig har jeg forhen hørt,
man saadan har Stævne sat.


{sc:AGNETE.}

Hvad jeg svor i Søvne,
det staar jeg vaagen ved,
og den, jeg lover i min Drøm,
han har min Kærlighed.


{sc:TERNEN.}

Du vil fryse og dø, og hvori vil du gaa?
Jeg slet ingenting begriber.


{sc:AGNETE (smilende).}

Jeg faar en Kaabe bølgeblaa
med morildlysende Striber.

Til Livet gennem de Bølger graa
hans Arme vil mig bære,
og jeg vil gerne fryse,
naar jeg hos ham maa være.


{sc:TERNEN.}

Jeg vækker din unge Broder,
der altid til dig ler.
Jeg vækker din gamle Moder,
der aldrig græder mer.


{sc:AGNETE.}

Lad min Moder sove,
hun kan vel Søvn behøve.
Min Broder har jeg meget kær,
ham maa du ej bedrøve.


{sc:AGNETE}
{sc:(Agnete gaar. Ternen staar en Stund raadvild, farer saa ud paa Gangen og raaber.)}

Husfrue, Husfrue, kom,
hvis I Agnete skatter!
Sig, at hun skal vende om!
Jer Datter, jer Datter - - -

{sc:(Ternen kommer atter ind, Haanden paa Husfruens Arm.)}


{sc:MODEREN.}

Hvad er der, Terne? Min Datter, hvad hun?


{sc:TERNEN.}

Jeg maatte det ikke sige,
men hvad skal jeg gøre - i dette Vejr -
jeg arme, ene Pige?

Agnete er vandret paa nøgen Fod
i Natten ud alene,
stævnet af Havmand til Højelandsbro,
ondt han maa det mene.

Skal jeg kalde paa Folkene, tage af Staldene
Hesten med hurtigst Hov?
Eller vil I selv løbe kaldende?
Sig, at hun ikke faar Lov!


{sc:MODEREN.}

Har hun forladt mig for Elskovskaar,
hjem vil jeg ej hende tvinge,
ti Længslen vil sidde som Od i Saar
og Jomfrubarmen stinge.

I Nat faar jeg ikke sovet.
Terne, gaa i Seng.
Tro, at du har drømt!
Sig intet til min Dreng!

Maa aldrig hun vende tilbage!
Svigte vil da mit Mod.
Højt vil Agnete klage.
Hvordan skal jeg saa raade Bod?

---

{sc:(Højelandsbro. Vejret har lagt sig noget. Maanen bryder frem. Agnete sidder ved Stranden og ser ud over Havet.)}

{sc:AGNETE.}

Jeg er Agnete, der venter;
venter da ikke du?
Og hvor er jeg selv vel henne,
er jeg ej i din Sjæl og Hu?

Og hvorfor vilde han kalde
og lade mig ene gaa?
Og hvorfor gik jeg selv herhen,
naar Skam jeg kun skal faa?

Der er vist det i Kærlighed,
jeg ikke kan forstaa.

{sc:(Pause.)}

Hans Øje kan ikke lyve,
dets Traa var dyb og sand.
Saa holder vel noget stærkere
ham borte fra Strand?

Jeg kender slet intet,
der er saa stærkt som han.

{sc:(Pavse. - Pludselig farer hun op.)}

Men hvis der kommer nogen
og ser mig sidde her -
»Jeg sidder og venter
paa ham, jeg har kær.«

                Haa-haa-haa!

Der er varmt i min Seng,
her er krympende koldt,
og mit Hjærte var varmt
og af Kærlighed stolt.

Jeg stod op og gik ud,
for jeg havde ej Ro -
men hvad mit Hjærte siger,
vil jeg aldrig mere tro.

Jeg vil hjem i min Seng
- Aa, Alverden vil le -.
Jeg vil bede min Moder,
at ingen maa mig se.

Jeg vil rede mit Haar
over Ansigtet ned -
jeg vil bede til Gud,
jeg vil bede om Fred.

Og Ternen skal dø,
fordi hun saa mig gaa,
og den, der om mig mumler,
skal Hundepisken flaa.

{sc:(Hun gaar langsomt hjemad, men vender sig igen og ser ud over Havet.)}

Nu driver i lange Vover
det maanefarvede Vand.

{sc:(Med et Skrig.)}

Hvad er det,
der nærmer sig Land?

{sc:(Bevæget.)}

Kommer nu langt om længe
han, jeg vented paa,
saa hilser jeg det gladeste Syn,
som mine Øjne saa.


{sc:HAVMANDEN.}

Agnete, Agnete, min levende Sjæl,
mit Hjærtes hede Traa.
Paa Arm jeg vil dig bære,
kan blot min Arm dig naa.

{sc:(Hun løber igen til Stranden, standser et Øjeblik ved Bredden af Skræk for Vandet, kaster sig saa ud og raaber.)}

            Grib mig.


{sc:HAVMANDEN.}

Min Haand for dit Øre - ræk mig din Mund,
saa vil jeg dig føre til Havsens Bund.

---

Paa Havsens Bund der stander hans Bo,
der ganger Agnete i røde Guldsko.

Kaabe aksler hun bølgeblaa,
Sølverskælshætte tager hun paa,

binder sit Haar med Bøjle af Guld;
dog er Agnete saa sorrigfuld.

---

{c:II.}

{sc:(Paa Havsens Bund. Agnete ved sit mindste Barns Vugge.)}
{sc:AGNETE.}

Jeg sidder de lange Dage
og venter min Herre hid
og lover, jeg ikke vil klage
for al den tunge Tid.

Jeg lægger mit Hoved paa Bolstre blaa,
men tør ikke Søvnen sove.
Saa mangen Tanke kommer mig paa,
saa mangen tør ikke det vove.

Hvi lod han mig vente ved Højelandsbro?
Hvad kan i hans Hjærte der bo?
Vil han bringe mig Ro? Jeg tør ikke det tro -
Jo!

Jeg sætter min Fod paa de Gænger igen,
og Taarer mig Øjnene blænde.
Den mindste i Vuggen er endnu min Ven,
de andre kan næppe jeg kende.

{sc:(Havmanden kommer.)}


{sc:AGNETE.}

Hvor er du selv, mens Timerne gaa,
du hvide, du vaade, du sære?
Bringer du mig, hvad jeg ventede paa,
du egne, besynderlig kære.


{sc:HAVMANDEN.}

Jeg bued en Bøjle med listig Haand,
en ny, til et Haar, jeg kender.
Jeg har holdt det saa tit og strøget det blidt
imellem mine varsomme Hænder.

Jeg lægger dit Haar under Bøjlens Magt,
jeg lægger din Kind til min.

{sc:(Agnete holder ham tilbage.)}

Vrager du Gaven, Agnete,
fra Havets Smykkeskrin?


{sc:AGNETE.}

Hvad trænger jeg til det Smykke,
din Haand har dannet og bragt?
Jeg trænger til herlig Lykke,
det har den mig aldrig rakt.

Lykken at vide du helt er min,
du drager saa sære Veje,
Lykken at turde skænke dig fro
min Sjæls allerskæreste Eje.

Fra den Nat, da jeg voved ved Højelandsbro
og spejded med Længsel i Hu,
har jeg ventet, at du skulde komme.
Jeg har dig ikke endnu.

Og aldrig har jeg dig set saa glad,
at du kunde savnløs smile,
og aldrig saa rolig du hos mig sad,
at jeg syntes, din Sjæl fandt Hvile.


{sc:HAVMANDEN.}

Der ligger de Skygger paa Fortids Vej,
- som ikke vil lette og stige.
Der ligger de Sorger paa Fremtids Vej,
som ej jeg tør dig sige.


{sc:AGNETE.}

Men Jordens lille Pige
vil faa i sit Hjærte Ro,
vil du hende alting sige -
og først om Højelandsbro.

{sc:(Havmavden staar tavs og urolig.)}


{sc:AGNETE.}
Har imod mig du syndet,
forlader vel jeg dig bedst,
og har mod dig selv du syndet,
jeg bliver din mildeste Præst.

{cs:Havmanden tier.}


{sc:AGNETE (træder helt hen til ham).}

Dersom du Præstens
Forladelse forsmaar,
saa skrifte du for Nonnen
med de gyldene Haar,

med de gulbrune Øjne,
fra Klosteret rømt,
fordi hun en Nat
om en Havmand har drømt,

og dog saa lidet kender
den smudsige Synd,
som Duggen paa Biomsterets
Blade fælder Dynd.


{sc:HAVMANDEN.}

Det drev mig hid, det drev mig did,
det drev mig fra min kære,
det drev til sidst mig hen til den,
hvor helst jeg vilde være.


{sc:AGNETE (i Graad, om hans Hals).}

Saa sig mig for al min Kærlighed,
der aldrig sang og lo,
hvorfor jeg er din kære,
saa jeg dig vel kan tro.


{sc:HAVMANDEN (kærtegnende hende, hun smiler).}

Ej for det lange og lyse Haar
og Øjnene gyldenbrune,
men for Smilets Dyb, om Munden staar,
og Sindets Tryllerune.

Stirret jeg har dig i Øjnene ind
og Tankerne gjordes mig blide,
thi der jeg fandt det stride Sind,
der drev for Længseler vide.

Det var min kæreste Tanke,
det var min største Lyst,
du lagde det stolte Hoved
til Ro ved mit kolde Bryst.

O, var jeg som du et Barn af Jord
og næret af sødene Varme,
men Havets Kulde i Bryst mig bor
og i mine klare Arme.

I mine Aarer rinder ej
det signede røde Blod,
der skummer i fulde Strømme
den stride, salte Flod.


{sc:AGNETE.}

Havde jeg nu en liden Dolk,
saa vilde jeg være dig god
og fylde de kolde Aarer
med mit eget Hjærteblod.

{sc:(Han trykker hende fast til sig.)}

Du tog mig dog ikke mere fast,
hvis du var rød og varm
end nu, da Elskov ene
fylder din stærke Arm.


{sc:HAVMANDEN (ømt).}

Min lille, viltre Maage
med Haarets bløde Dun,
min vingestærke Havørn,
Smaabølge lind og lun!


{sc:AGNETE (holder længe Hovedet ved hans Bryst)}

Hvor dit Hjærte dog jubler!
Jeg vil det gerne tro -.

{sc:(Bedende.)}

Hvi kom du saa sent
til Højelandsbro.


{sc:HAVMANDEN (ser bort og tier.)}


{sc:AGNETE (indstændigt).}
Skulde nu vi mødes
ved Højelandsbro,
hvem vilde da
komme først af os to.


{sc:HAVMANDEN (tier).}


{sc:AGNETE.}
{sc:(Gaar bort fra ham, betragter ham forskende, skuffet og bedrøvet. - Lyd fra oven. Hun løfter Hovedet.)}

Jeg synes, Bølgerne klinger.


{sc:HAVMANDEN.}
Det er Engellands Klokker, der ringer.


{sc:AGNETE.}

Engellands Klokker! Lille og spæd
Klangen til mig bliver baaret.
Jeg synes, her dufter-af Mark og Sæd
paa de favreste Tider af Aaret.

{sc:(Hun sætter sig ned og stirrer hen for sig.)}

Der synger vel Fugle endnu, som før
de lange Solskinsdage.
Der staar vel en Himmel saa høj og blaa
alt over de røde Tage.

Og Roser springer blandt Torne ud,
røde Roser og hvide,
og gennem den skælvende Rosenhud
siver der Dufte blide.

Og muntert mejes det gule Korn,
over Markerne flyver der Svaler,
og Koerne ryster de buede Horn,
slaar Fluerne med deres Haler.

Og Yverne spændes ved Solsætstid,
og Mælken skummer i Spande.
Jeg længes mod Drikken saa varm og hvid,
jeg fik i min Moders Lande.

De ryster de mossede Æbletrær,
for sød er Frugten og moden.
Den suser til Jord som en Fuglehær
og lægger sig stille for Foden.

Der findes vel endnu den Tro som før,
de gode kan Lykken vinde.
Der sidder vel sammen bag lukket Dør
fortroligt Mand og Kvinde.


{sc:HAVMANDEN.}

Jeg vidste, den Stund vilde komme,
da Engellands Klokker klang,
og Borgen under Havet
blev Jordens Barn for trang.


{sc:AGNETE.}

Vel kunde du vide, at Klokkerne klang,
men hvordan, at de vilde mig kalde.
Hid jeg kom uden Vold eller Tvang -
tungt vil paa dig det falde.


{sc:HAVMANDEN.}

Jeg hørte engang det lyse Kald
af de Klokker, jeg aldrig saa.
Jeg syntes, at did jeg skulde, i Fald
jeg vilde det bedste naa.

Standse jeg maatte ved Havets Bred,
Klokkerne kaldte til Land.
Jeg ønsked at drage det hele ned
til mig i det dybe Vand.

Det klang om stolten Sølverlad,
hun drog med mig, den blide.
Paa Havsens Bund hun hos mig sad
og strøg mit Haar det hvide.

Jeg havde en Lykke med fager Kind
og lyse Øjne og blanke,
men jeg kunde ej følge det Menneskesind
og gætte dets lønlige Tanke.

Og Engellands Klokker ringed
Gang paa Gang paa Gang,
og hendes hele Hjærte
ved Engellands Minder hang.

Hun laa saa stille som Vand i Vig,
naar Vinden har hvilet sig længe.
»Bedst, at jeg bliver et sjælløst Lig,
som Havet i Land kan slænge.

Og vid, at hver en Kvinde,
som Solen har skinnet paa,
skal Døden hos Havmand finde
eller sorgfuld fra ham gaa.« -

End mere det skulde til Hjærte mig gaa,
dig saa jeg og fik det at vide.
Jeg har frygtet den Stund, da du skulde forstaa
at leve hos mig var at lide.


{sc:AGNETE (rejser sig).}

Hvad havde hun gjort, at hun vilde til Straf
paa Havsens Bund forsmægte?
Syndet saa vist mod sin egen Sjæl,
mindst skal jeg det nægte.

Det har du vidst, og dog har du voldt,
at jeg til dig er draget.
Det har du nænnet - mit Hjærte er koldt
som om aldrig du havde det taget.


{sc:HAVMANDEN.}

O, var jeg som du fra Klokkernes Land,
den store, nærende Jord;
men nu jeg intet dig sige kan,
der bliver de rette Ord.

Ti du er brunet af Luft og Sol
og jeg er af Bølgen bleget.
Alt har du givet for Havmandstro -
jeg tog dig som mit eget.

Men hvis jeg havde det Elskovssind,
der vandt mig dig til Viv,
jeg lod alle Bølger rinde
og gav mit evige Liv.

{sc:(Han nærmer sig bønligt til hende, hun støder ham fra sig, lægger sin Pande i sine Hænder.)}


{sc:AGNETE.}

En Kvinde, der fødtes en Solskinsdag
kan ikke hos Havmand trives.
Bedre Lod end der findes her
maa der gives.

{sc:(Pavse.)}

Hvor kan Vejen til Engelland gaa
igennem de svundne Tider.
Op jeg maa gennem Bølgen blaa.
Jeg strider.

Min Længsel vil mig dræbe
i tunge, sene Aar.
Jeg favnes, jeg føder,
og Barnevuggen gaar.

Og Børnene vokse
og op af Vuggen staa,
men aldrig de tale,
saa stille de gaa.

Og de har Havmands Øjne
og Havmands Haar og Kind,
men ingen har arvet
mit og min Moders Sind.

De stirrer saadan
paa mig usselig Viv,
som om de mig haded,
fordi de fik Liv.

{sc:(Pavse.)}

Jeg tænkte, der laa bag hans Øjne to
et Menneskes Sorg og Kvide,
og til at drage derind og bo
mig drev de Længsler vide.

Den Nar, den Taabe
uden Liv, uden Død.
Endnu tør han haabe,
skønt alt han forbrød.

Min højbaarne Herre,
som jeg maa vente paa -
den Tigger, der trygler,
naar han tror, jeg vil gaa.


{sc:(Springer op.)}

Luft, Luft.


{sc:HAVMANDEN.}

Agnete, her er du en sjælløs Mands
store skælvende Sjæl;
det er mit Liv, der strømmer
i dig fra Haar til Hæl.


{sc:AGNETE.}

Jeg er ikke din, nu du mig har,
og bliver det ingen Tid.
Jeg var det før, da Jorden mig bar,
og da jeg længtes hid.

Og vil du ikke din Sjæl skal dø,
da løfte du mig paa Arm,
og bær mig op fra den kolde Sø,
at Solen kan skinne mig varm.


{sc:HAVMANDEN.}

Agnete, Agnete, bliv i Havet hos mig,
dine smaa Børn ville længes efter dig.


{sc:AGNETE.}

Den mindste vil længes, de andre længes ej,
snart vokser den mindste sig stor og glemmer mig.


{sc:HAVMANDEN.}

Saa maa jeg dig føre fra Havsens Bund.
Jeg stopper dit Øre, jeg stopper din Mund.

---

{c:III.}

{sc:(Holmegaard. Agnete i sit Bur, siddende foroverbøjet paa en Stol.)}

{sc:AGNETE.}

Jeg lagde min Hætte af Sølverskæl
og gaar med mit nøgne Haar.
Jeg binder det ikke med Bøjlen af Guld,
saa frit det Hoften naar.

Jeg lagde de Klæder i Kiste,
der vare som Havet blaa,
og dem, jeg vov af den hvide Uld,
har atter jeg taget paa.

Og Kammerternen kommer,
men er ikke nu som før;
hun taler kun, naar jeg spørger,
og banker paa min Dør.


Min Moder kysser mig aldrig,
jeg rakte frem min Mund;
min Broder kalder mig aldrig ned
for at lege med ham og hans Hund.

{sc:(Rejser sig og gaar over Gulvet )}

Hvad vilde jeg i Kirken,
da jeg fra Havet kom?
Svale mig for Solen -
jeg tænkte, den var tom.

Det var en Søndag Morgen,
de messede og sang.
Jeg vilde ikke blive,
men atter gaa min Gang.

Da saa jeg min Moder
og løb derhen i Spring -
men alle de smaa Billeder
vendte sig omkring.

Og Menigheden rejste sig
greben af Gru,
og Præsten
kan jeg høre endnu

Han nævned i Rædsel den høje,
og dybt jeg maatte mig bøje.

Han skred mig i Møde ad Midtergang,
min Moder paa Gulvet laa.
»Hvem er du, fremmede Kvinde,
i Kaaben bølgeblaa?«

»Agnete jeg kaldes, fra Holmegaard.«
De rykkede mig saa nær.
»Krænket du har de hellige Mænd
og kan ikke blive her.«

»Hvad kan det gøre de Billeder smaa,
at jeg har under Havet stridt
og tabt og maattet tilbage gaa
og agter mig hjem til mit?« -

Saa vendte jeg mig paa den brede Gang.
Mændene veg.
Jeg saa min unge Broder,
han græd og var saa bleg.

Jeg skulde staa Skrifte for Kirkedør -
nej, Kutte, nej.
Det siger Agnete fra Holmegaard,
der er bedre paa Alfarvej -

men der løber Trællenes Unger
med tykke, snavsede Ben
og skælder mig Havmandshore
jeg slaar dem med Sten.


{sc:(Sætter sig.)}

Det er heller ikke godt
i min Moders Hus at gaa.
Folkene mumle,
naar sammen de staa.

Jeg hører mit Navn,
naar jeg kommer dem forbi,
ser deres Øjne,
der er Trusler deri.

Jeg gaar til min Moder,
for Døren er der Slaa.
Munkens Stemme byder -
bort maa jeg gaa.

{sc:(Pavse.)}

{sc:(Kalder paa Ternen.)}

Drag Sølverkam igennem mit Haar,
sæt i et Perlesmykke;
saa vil jeg sætte mig stille hen
og drømme om mulig Lykke.

{sc:(Ternen ordner hendes Haar. Agnetes Moder kommer.)}


{sc:MODEREN.}

Agnete, jeg rækker dig Moderhaand.
Skilles vi skal, min Datter.
De siger, at Gud og den hellige Aand
til Naade tager dig atter.


{sc:AGNETE.}

Der var ikke andre, jeg kunde ty til,
derfor kom jeg hid.
Tro dem ikke, sig, hvad de vil -
sen bliver Naadens Tid.


{sc:MODEREN.}

I Aften du banke paa Klosterdør,
af skal du Haaret skære.
Nonnehætte og Nonneslør
du til din Død skal bære.


{sc:AGNETE.}

Moder, lad mig blive,
jeg led den lange Tid.
Jeg tror, der engang vil komme
en, for at hente mig, hid.


{sc:MODEREN.}

Hvem vilde tage dig til sit Hus,
faldt du ham end for Fode?
I Klostret de sætter dig ind med Magt,
vil ikke du gaa med det gode.


{sc:AGNETE.}

Jeg =vil= ikke af med mit gule Haar
for andet end det hvide.
Jeg vil ikke gaa med de ømme Knæ
af Bedegulv at slide.

Jeg kan ikke mumle i Bønnekor
og er ikke angerkvalt.
Det nynner i Sindet med blide Ord,
som aldrig jeg fik talt.

{sc:(Kaster sig fortvivlet ned. Moderen gaar stille og bedrøvet.)}


{sc:AGNETE (springer op).}

Hvor skal jeg gaa hen for at vinde lidt Tid?
Hvordan skal jeg vel slippe ud?
Ingen, til hvem jeg tør sætte min Lid!

Ingen, jeg kan sende Bud!
Paa Vejene bliver jeg jaget,
ind slipper Bonden mig ej.
Hvor faar jeg Føden taget?
Nej! 

{sc:(Stille.)}

Onde er Mennesker bievne,
siden jeg var her sidst,
min Moder bange for dem,
og vred den milde Krist.

{sc:(Gaar frem og tilbage.)}

Aabner jeg Aaren, kommer der Blod.
Døden var værd at prøve -
Jeg har ikke Mod, jeg har ikke Mod,
mig selv et Haab at røve.

{sc:(Standser pludseligt.)}

Jeg kunde mig atter til Stranden gaa,
Jeg tror, jeg vil prøve derpaa.
Han kan ikke Menneskesjæle forstaa.
Maaske han engang det kan naa.

{sc:(Til Ternen.)}

Hent mig Hætten af Sølverskæl
og Kaaben bølgeblaa.

{sc:(Ternen ser frygtsomt til Agnete, bringer det forlangte. Agnete staar, hun betænker sig.)}

Kaaben paa Gulv du brede
og Hætten sætte du paa!

{sc:(Agnete sætter sig, sidder længe tavs.)}


{sc:AGNETE.}

Hvi drage de Længsler til Højelandsbro?
Kun i Kvide de Vingerne strække,
og jeg sidder her i mit Jomfrubo
og ved, at jeg selv maa dem stække.

Nu flyver de kun, for de flyve vil
og ikke har blivende Sted.
De drog mig derfra - de drager dertil.
Jeg vil ikke med.

{sc:(Bøjer sig grædende frem i Stolen, retter sig, lytter.)}


{sc:AGNETE.}

Hvem kommer der nede i Gaarden nu?

SLUT

T:Elvermø
F:
SIDE:47-

E L V E R M Ø
v y v

{sc:OLUF (fortællende).}
Saa lagde vi til ved Baadebro,
og Drotten gik om Bord,
Dronningen og hendes Møer,
alle de med os for.
Herre Kong Knud sad tankefuld
og trist som Fangen i Bure;
han stirred over den gyldne Rand
ned i Baadens Fure.
Da klang der ud over Ely Sø
alt fra de fjerne Vange
fulde Toner paa fremmed Maal -
det var de Munkes Sange.
Kongen lytted, Kvadene klang;
de blev hans Sjæl en Lise;
løftede han sin høje Røst •
og digtede selv en Vise.
Smilet skilte hans skæggede Mund,
saa vel han Ordene vidste,
og naar han til Omkvædet kom,
stemmed vi i med Liste:
»Munter lyder de Munkes Sang,
der monne i Ely bo.
Saa ville vi lytte, Svende,
og under Lande ro.«
{sc:ADELUS.}
Saa du ej i de fremmede Lande,
unge Herre Stig, vor nære Grande?
{sc:OLUF.}
Herre Stig tjente i Kongens Gaard,
Fruer og Jomfruer kruste hans Haar,
men alle han brød sig intet om
uden hende, liden Kirsten from.
{sc:ELVERMØ}
Og tør mine egne Tanker jeg tro,
ret snart han lader sit Bryllup bo.
{sc:ADELUS (opmærksomt).}
Hvor kan du tænke og hvor kan du tro
at snart han lader sit Bryllup bo?
{sc:OLUF.}
Det var en Aften - Røg faldt paa -
jeg spurgte ham, hvi han smilte saa.
Med milde Øjne og Stemme klar
og Skalk om Mund han gav til Svar:
Jeg tænker mig hjem en Solsætstund,
naar Taarne og Fløje lue;
godt mig hilser min gøende Hund,
men bedst min blussende Frue.
Bedst den Frue, der Barnet bær
paa Arme blotte og brune;
hun spørger mig kækt, hvem jeg mest har kær,
og ler med drillende Lune.
4 *
Hun lægger sin Dreng til sit spændte Bryst,
han drikker sig stærk og sund;
min Latter drukner hans spæde Røst,
jeg kysser hans Øjne og Mund.
{sc:ADELUS (i Tanker, nynnende).}
»Tog han stolt Brynhild af Ildbjærget
om lysen Dag,
gav hende Helled Hagen
for Stalbroderlag.
Det var Sivard Snarensvend,
red sig under 0,
fæsted han stolten Signelil,
saa væn en Mø.«
Bedre, hun havde ham aldrig kendt,
bedre, hun var paa Bjærget brændt
{sc:OLUF.}
Ikke det var for at vinde en Mø,
at Stig af Lande drog;
det var for de stærke Rædsler,
der ham i Brystet jog.
{sc:ADELUS (højt).}
Ikke var der nogen Mø,
der holdt paa Stig her hjemme.
{sc:(For sig selv.)}
Saa vist jeg kender den stolte Viv,
der aldrig kan ham glemme.
{sc:(Til Broderen.)}
Fortæl mig nu mere fra Kongens Gaard,
fortæl om Kamp, hvor Striden var haard,
fortæl om Skjolde, fortæl om Kniv,
naar Ridderen slaas for Ære og Liv.
{sc:OLUF.}
Saa vil jeg da Ordet tage,
jeg vil fortælle om Stig,
der laa med onde Magter
om sin egen Sjæl i Krig.
Det var i det blege Maaneskær
langt ud paa Aftenstunde,
han satte sig op paa Graamands Ryg
og red til de stille Lunde.
Det var for sin gamle Ammes Ord
han kunde ej længer sove;
hun havde sunget om Elskov stor
hos to, der mødtes i Skove.
Hun lo, da Blodet for til hans Kind;
uroligt maatte han blunde.
Han drømte en Drøm om hede Sind
og Munde, der længtes mod Munde.
Hestehoven rasled i Løv
og knækked de tørre Pinde;
det var i den sene Sommernat,
han mødte en fager Kvinde.
Blodet til hans Øjne for,
sin Sans han maatte forlise;
hun hilste ham med de samme Ord
som Ammen sang i sin Vise.
Han følte, hun havde det hede Sind
og Munden, der længtes mod Munde;
men klam var Pande og kold var Kind
- og søvnsnelt Timerne runde.
{sc:ELVERMØ}
Det var den næste Aftenstund,
dengang han gik til Hvile;
han saa de maaneskinslyse Træk
fra Mørket mod sig smile.
Ej fik han sovet før sent paa Nat;
de laa paa de samme Puder;
men ene han var, da Solen saa
igennem de hornede Ruder. -
Hun kom igen udaf sin Magt,
saa jomfrufin at skue.
Hun kaldte ham til Skovens Dyb,
han gik fra sin stille Stue.
Og altid hun havde den søgende Mund
og altid Kinden den kolde -
for det var en Pige fra Elverland
med hendes Skød det golde.
{sc:ADELUS.}
Jeg bad dig tale om Æren,
men ej om en ussel Svend,
der lod sig lokke og fange
og klaged sig for sin Ven.
{sc:OLUF.}
Blev han lokket og fangen,
stod han dog for sin Ære Vagt,
og holdt hun ham end længe,
han brød dog den Elskovspagt.
Den samme Aften - Røg faldt paa -
jeg spurgte ham, hvi han smilte saa.
Med dybe Øjne og Stemme klar
og Sorg om Munden han gav til Svar:
Jeg vidste mig aldrig længer tryg,
og i min Sjæl det sled.
Jeg satte mig op paa Graamands Ryg,
vilde ride saa langt af Led.
Jeg følte det aande klamt paa min Kind,
da jeg naaede Borgens Gærde,
og da jeg kom til den høje Lind,
der lagdes en Haand paa min Hærde.
Hun drog mig ned til den bløde Jord
og smilte, saa Tænderne lyste.
Blodet til mine Øjne for,
og for mig selv jeg gyste.
{sc:ELVERMØ}
Jeg greb hende om de Hænder smaa -
de lagde sig fast om min Nakke,
Ulveøjnene paa mig saa,
som var jeg en bunden Rakke.
Jeg greb hende ved de gule Haar,
vilde bryde Halsen den hvide -
de lange Lokker hun om mig slaar
og binder mig fast til sin Side.
Men jeg holdt min Vilje vaagen,
og sammen jeg Tænderne bed.
Jeg sejlede over den salte Sø,
da næste Sol gik ned.
{sc:(Oluf tier - Adelus sidder længe tavs.)}
{sc:OLUF.}
Faldt du i Drøm og Dvale
over det Elveskud,
saa vil jeg med Skoven tale,
jeg rider mig langsomt ud.
{sc:(Gaar.)}
{sc:ADELUS.}
Det er de gamle Tider,
de gaa igen ved Nat -
jeg drømte stærke Drømme,
og op jeg vaagned brat.
Det skar i mine Øren,
det var som Had, der skreg;
jeg troede, det var Alvor,
endda det kun var Leg.
1 Gaarden jeg sad paa den store Sten,
og Kvas omkring den brændte,
og Stig var Sivard Snarensvend,
der gennem Luerne rendte.
»Tog han stolt Brynhild af Ildbjærget
om lysen Dag,
gav hende Helled Hagen
for Stalbroderlag.«
{sc:(Pavse.)}
Det er de Sorgens Tider,
som jeg ej glemme kan,
da jeg var bleven Jomfru
og Stig var bleven Mand.
Han saa, at jeg ham elsked,
hans Tanker stod til mig;
han vidste, Hagen vented -
og selv han drog sin Vej.
»Der er slet intet i Verden til,
kan raade mig Bod,
foruden Sivard Snarensvend
hans Hjerteblod.«
{sc:(Pavse.)}
Men havde jeg vidst, en Elvermø
ham havde forvoldt den Kvide.
Der findes i Verden ej tungere Sorg
end den, de kæreste lide.
Der findes i Verden ej tungere Sorg
end at Vennen en Ven forsmaar -
nu bejler han til liden Kirsten
i Kongen af Englands Gaard.
{sc:(Der blæses i Horn udenfor.)}
Hør, der lyder et Horn!
{sc:(Ser ud.)}
Nu sænker de Vindebro.
Det er saa stærke Heste,
der bærer de Ryttere to.
Drengens er rød og Herrens er graa,
aldrig jeg kendte dens Mage,
og aldrig en værre Gæst jeg saa -
Herre Stig er kommen tilbage.
{sc:(Pavse. - Trin udenfor. - Stig staar i Døren.)}
{sc:ADELUS (betragtende ham).}
Den bøjede Pande, den trætte Gang,
de dybe Øjnes Kvide;
jeg tror, han har en Lykke trang
ved liden Kirstens Side.
{sc:STIG (smertelig, for sig selv).}
Den samme Haand, det sammme Haar,
jeg elsker det nu som før,
de samme stolte Tanker,
jeg tror, om Mænd og Mø’r.
{sc:(Til Adelus.)}
Jeg hilser jer, skønne Fru Adelus,
vil I huse en Barndomsven.
6 jr
{sc:ELVERMØ 6 1}
{sc:ADELUS (koldt).}
Kommer I os at gæste,
jeg staar jer op igen.
Min Broder er reden i Skoven ud,
vil komme om føje Tid.
{sc:STIG.}
Med eder vil jeg tale,
fordi er jeg kommen hid.
Og finder jeg Eder alene,
da er det allerbedst.
{sc:AD ELUS.}
Saa tal! Det er saa sjældent,
jeg hører en fremmed Gæst.
{sc:(Spottende.)}
Min Broder har i Kvæld fortalt
om eders Færd i Skove,
og drev nu atter en Elvermø
jer over den salte Vove.
{sc:STIG (bøjende af).}
Fra Sorg jeg kommer, til Sorg jeg gaar.
Jeg hører, Herre Hagen er død.
I misted en Husbond, jeg en Ven,
os begge rammer den Nød. *
{sc:ADELUS.}
Jeg ved, at I var Hagens Ven
langt mer, end jeg skulde tænke.
Jeg haaber, han yded jer Tak -
det gør dog næppe hans Enke.
{sc:STIG.}
Gerne jeg tog mod Hagens Tak
og nødig jeg mister hans Frues,
men falder en Mand paa slibrig Sti,
har han bedre at gøre end blues.
Dog siger jeg eder, Fru Adelus,
at tvungen her jeg staar,
og havde jeg selv en Vilje,
kom jeg aldrig til Eders Gaard.
Men jeg søger eder, som Kirken
søges af jaget Mand,
3«É*.'
{sc:ELVERMØ}
der følges af onde Magter
og selv ej fri sig kan.
{sc:ADELUS (med Haan).}
Naar I er træt af at klynke,
bliver 1 træt en Gang,
saa læg jer til at sove -
jeg synger en Vuggesang.
Men fortæl mig heller, hvad I har set,
1 kom jo fjernt og nær.
Jeg hører jer gerne tale -
men helst om jer Bejlerfærd.
{sc:STIG (vemodig).}
Hører I helst om Bejlerfærd,
saa skal I min Skæbne kende.
Liden Kirsten sørged i Dage to
og døde forinden de trende.
{sc:(Hensunken i Erindringen.)}
Jeg gik mig ud en Lykkestund,
jeg gik mig ud at gilje;
mødte jeg da liden Kirsten from
og bad hende om Godvilje.
»Min Vilje god til dig kun staar,
og den skal ingen rane,
men ride du maa til min Faders Gaard
og bejle efter Vane«.
Hun lo med lystige Øjenblink:
»Derpaa dog først du sove.«
Jeg sang min gamle Ammes Sang
om de to, der mødtes i Skove.
Saa gik vi til den grønne Lund,
og glad liden Kirsten smilte:
hun satte .sig i det lange Græs,
hos hende mit Hoved hvilte.
Det var paa de Dagens Tider,
da Fuglen gaar til Ro.
Skoven stod saa stille
og hørte vor Elskov gro.
Jeg kaldte hende min egen
og tænkte, vi var ene to.
Da skælved liden Kirsten,
vi hørte, at nogen lo.
Det gik saa blødt som Fod paa Fløjl
og som Bølge paa Bølge træder.
Det lo og lokked og drog saa stærkt,
som naar Hjertenskæreste græder.
Det dukkede frem af den dybe Skov
.med Øjne drømmende vilde -
det var den lede Elvermø,
der kom os to at skille.
Jeg gemte mig for liden Kirstens Blik,
hun fældte saa modige Taare:
»Og har du leget med Elvermø,
saa lægger du mig paa Baare.«
Jeg følte, jeg saa hende sidste Gang -
bort hun gik gennem Lunden.
Jeg knytted min Haand mod den Elvermø,
men hun var længst forsvunden.
Jeg havde i alt mit Eje
til Livet ej mindste Mod,
og hjem ad de lyse Veje
jeg slæbte saa tung en Fod.
,JÉt

Saa banked det paa min Dør om Nat:
»Stat op, Herre Stig, er du hjemme.«
Jeg lyttede til, og hjælpe mig Gud,
det var liden Kirstens Stemme.
Jeg løftede hende paa Armen op
og kyssede Smilet det lyse -
da kendte jeg Elverpigens Kind
og følte mit Hjerte gyse.
Jeg slyngede hende mod Gulvet -
op randt den sene Dag.
Hun veg med hvide Læber,
og Øjet var hvast af Nag.
Det bored i Sjælen, der sank og drev
som Vrag paa dybe Vande;
den skylledes hen til en svunden Dag
og vaagned paa kendte Strande.
Jeg saa i Gaarden den store Sten,
og Kvas omkring den brændte,
og jeg var Sivard Snarensvend,
der nys gennem Luerne rendte.
Du stod ved Hagens Side,
han fik dig for Stalbroderlag.
> Du stod med hvide Læber,
og Øjet var hvast af Nag.
{sc:ADELUS.}
Og havde det været den eneste Svig,
den, du øved i Barndomstiden -
mest har jeg hadet dig, Stig,
du lod Hagen tage mig siden.
{sc:STIG.}
■ For din Kærlighed sover derinde
saa dybt i Hjertets Vraa,
og kunde den mig vinde
den stolteste Viv, jeg saa.
Men havde jeg selv en Vilje,
og var jeg stolt og stor,
saa tvang jeg vel min Læbe,
at ej den talte et Ord.
For jeg ved, jeg er fra din Elskov skilt
ved tusindtungede Flammer
af vildsom Lyst og af ondt Begær,
af sorgtung Brøde og Jammer.
Først er der min Sjæls den vildene Brand
med Flammer saa maanehvide,
der tændtes af Pigen fra Elverland,
dengang hun sov ved min Side.
Flammer der er med blodig Glød
- vel maa jeg mig mødig græmme -
der skinner paa Kirstens ligblaa Lød
og knitrer med klagende Stemme.
Saa er der som Sol at skue
- det gør mig saa lidet glad -
med middagssviende Lue
dit eget skinnende Had.
Jeg kan ej som i vor Barndoms Leg
træde den skræmmende Ild -
jeg maa bede, at du vil komme,
og ved ikke, om du vil.
A {sc:DELUS.}
Det haver saa været fra Arildstid
og bliver, mens Livet rinder,
at Elskov tvinger saa mangen en,
baade Møer og høviske Kvinder.
{sc:ELVERMØ}
Men havde jeg Had som Kærlighed,,
var det kun lidt til Baad'e -
hvad nytter vel Kvindevilje,
naar Elskov selv vil raade.
{sc:(Kaster sig ind til ham.)}
{sc:ADELUS.}
Da havde jeg tænkt mig Lykken fuld,
naar du nævnede mig din egen,
at Sorg og Savn og Tvivl og Haab
for stedse fra Sjælen var vegen.
Saa stor jeg tænkte mig Ordets Magt,
naar du vilde mig Troskab love -
men under det sitrende Maaneskin
det sukker saa sært i Skove.
Der pipper en Fugl, som skræmtes den op
af listende Drømme om Fare.
Der drager en Frygt ad lønlig Sti,
som skygger min Lykke den klare.
A {sc:DELUS.}
Stig, Stig, jeg ser dine Øjne graa
fly mit bedende Blik.
O, sig, hvad det var for en Tanke,
der gennem dit Hoved gik.
{sc:STIG.}
{sc:(Vender tvungen af Uhygge Hovedet mod Døren.)}
Ellepigen!
{sc:ADELUS.}
Stig, jeg slipper dig ikke.
{sc:STIG.}
(Ser glad og bevæget paa hende).
Du giver mig Haanden fast og varm,
jeg tager den glad og gerne.
Jeg mærker paa Trykket af Fingrene smaa,
at intet fra mig dig vil fjerne.
{sc:ADELUS.}
Tag mig i begge dine Arme,
Kys min Mund og min Kind.
Jeg vil, at ikke en Skygge
skal trænge sig mellem os ind.
(Ellepigen har nærmet sig dem for at skille dem - staar magtesløs - viger
og svinder. Ad den aabentstaaende Dør trænger Maanelyset ind. Stig og '
Adelus gaar derhen.)
{sc:ADELUS.}
Skyggerne sove bag Skærm af Løv,
og Maaneskinnet paa Kornet.
Hører du Klangen derude?
Min Broder blæser i Hornet.
{sc:STIG.}
Stjernerne skinne saa svage,
dit Øje er straalende blidt.
Min Viv, min Frue, vi drage
sammen herfra til mit.
{sc:ADELUS.}
Min Husbond og Herre kære!
Min Hu staar helt dertil.
Jeg giver dig Liv og Ære
og følger dig, naar du vil.

T:Ungen Svejdal
F:
SIDE:73-

N u e r L in d e n g r ø n .
{sc:(Sal paa Svejdals Fædreneborg. - Stemoderen - Terner. De spinder og syr.)}
{sc:EN TERNE (ved Gluggen).}
Saa lystig ganger Legen
alt paa den grønne Vold.
Jomfruer træder Lykkedans
og Riddere kaster Bold,
naar Linden er grøn.
Græsset nejer for Silkesko,
og Jomfrukjoler svinge.
Der lyser skinnende Hovedguld
og isaa røde Ringe.
Boldten triller i Luften,
naar Staven til den slaar,
Øjet følger dens Bue,
til Haanden den fanget faar.
Var jeg dog derude,
saa vist som jeg er inde.
Langt hellere vilde jeg Dansen træde
end baade sømme og spinde.
{sc:STEMOD EREN.}
Hør du nu, lille Ellensborg,
skal du der ved Gluggen staa?
{sc:TERNEN.}
Jeg ser paa ungen Svejdal,
at han skal Boldten slaa.
{sc:STEMODEREN.}
Ser du paa ungen Svejdal,
at han skal Boldten slaa -
end skal du sømme saa lang en Søm,
det fremmer kun lidt derpaa.
(Ternen gaar hen paa sin Plads. - I det samme suser Svejdals Boldt ind
gennem Vinduet.)
{sc:STEMODEREN}
(for sig selv - hadefuldt).
Nu er han sund som et Barn i Søvn;
kan hændes, kan hændes,
jeg atter ham slaar med sygnende Traa,
for Lykken kan vendes.
Svejdal sad i Bure
og skjulte sig for mine Ord -
det voldte mine ramme Runer,
at Boldten i Stuen for.
Vil han mig ikke føje,
og være til Vilje god,
da skal han herfra drage,
saa kues vel nok hans Mod.
{sc:SVEJDAL (træder ind).}
Søm I stikker og væver i Lad,
mens alle Dage rinde.
Jeg sendte eder et flyvende Bud,
at grønne er alle Linde.
{sc:STEMO DEREN.}
Er alle Linde grønne,
saa sadle du din Hest,
saa ride du af Gaarde,
alt som ,du kan bedst.
Bedre det sig sømmer,
kære Sønnen min,
end sidde ved mit brede Bord
og drikke Vin.

{sc:(spottende.)}
Du kender jo et Rige,
hvor du bær Herskernavn;
hellere det du søge
end ej gøre Trællegavn.
Usselt det Rige maa være,
som ikke sin Konge kan føde;
ussel den Drot maa være,
vil lade sin Trone staa øde.
{sc:SVEJDAL}
{sc:(stirrer som en vaagnende - udbryder smertefuldt.)}
Jeg ved en Borg paa Iseland,
staar dækket af høje Linde;
jeg ved en Borg paa Iseland,
en Jomfru sover derinde.
Jeg var mig saa liden en Dreng,
da Drømmen vakte min Traa:
»Sker det snart eller silde,
Konge du bliver derpaa;
der er en Trone, og der er en Grav,
et Fængsel og et Hjem,
men er du den rette Svejdal,
saa frit tør du gaa frem.«
{sc:UNGEN SVEJDAL}
Jeg red hundred Hingste til Døde,
mens Stedet jeg søgte at finde.
Aldrig saa jeg den høje Borg
og aldrig de høje Linde.
Da blev jeg ræd som Sjæl for Synd,
naar jeg tænkte paa høje Taarne;
da var mig den største Skam
min Drøm, at jeg var den kaarne. -
Red jeg saa hjem til min Faders Hus,
og rød blev igen jeg om Kind -
Boldten fløj over Maalet
I Fruerstuen ind. -
Fred jeg fandt i min Faders Gaard -
men nu er Freden til Ende,
for jeg har faaet en Stemoder haard,
og hun kan mig Huen vende.
Borgen ser jeg nu atter blinke,
jeg mindes det alt saa vel. -
Give det den gode Gud,
jeg havde dig slaaet ihjel!
(gaar).
{sc:STEMODEREN (efter ham).}
Stem du heller din Styrke
og gør dine Tanker blide,
er der en Jomfru paa Iseland,
did er dog langt at ride.
Du kommer nok hjem i Høstens Tid,
saa ussel som du er van.
drager du end af Gaarde nu
, som hel og holden Mand,
naar Linden er grøn
/ N a t r id e r S v e n d e n til H o v e .
{sc:(Svejdal sidder ved sin Moders Grav. Det er Aften.)}
{sc:SVEJDAL.}
Skal jeg nu træde den vilde Sti,
jeg søger den Grav, min Moder ligger i,
i Nat rider Svenden til Hove.
Skal Iselandsborgen jeg række,
maa først den døde jeg vække:
Moder, det er ungen Svejdal, din Søn,
ud skal han ride, for Linden er grøn.
Ligger den Borg da paa Landet,
ligger den dybt under Vandet?
{sc:MODERENS STEMME.}
Vil du finde til Iselands Hal,
maa du gaa bort til din Hestestald.
{sc:SVEJDAL.}
Til Iselands Hal
gik jeg saa tit til min Hestestald.
Jeg skued den røde, skued den graa,
den bedste jeg lagde Guldsadelen paa.
{sc:MODEREN.}
Du skued den graa,
den bedste du lagde Guldsadelen paa.
Den skal du tage, hvis flyvende Trav
bærer dig baade paa Land og paa Hav.
{sc:SVEJDAL.}
- Hvis flyvende Trav
bærer mig baade paa Land og paa Hav? -
Aldrig jeg fandt min Fole saa god,
i Mørket den snubled mod Sten og Rod.
{sc:MODEREN.}
Din Fole saa god
i Mørket snubled mod Sten og Rod,
saa skal du tage det skinnende Sværd,
der lyser imellem de mørkeste Trær.
{sc:SVEJDAL.}
Det skinnende Sværd,
der lyser imellem de mørkeste Trær?
Jeg tror, at paa Væggen derinde
et saadant er ej at finde.
{sc:MODEREN.}
Derinde
et saadant er vel at finde,
hvis du kan tyde de Runer graa,
fra Arilds Tid i Æggen staa.
S {sc:VEJDAL. •}
- Runer graa
fra Arilds Tid i Æggen staa?
De ristedes ind, og jeg tyder dem ud -
men hvor gaar der Vej til min hvide Brud
{sc:MODEREN.}
Tyd dem ud,
hvor Vejen gaar til din hvide Brud.
Leden er lang, og Gaden er trang,
Porten er lukket med Laas og Stang.
Lige ud gaar Vejen
til Iselandsborgen hjem,
og er du den rette Svejdal,
saa frit tør du gaa frem.

{sc:SVEJDAL.}
Gaden er trang,
Porten er lukket med Laas og Stang!
og sent vil det fremad bære;
sign mig da, Moder kære.
{sc:MODEREN.}
Sejr i din Haand, Sejr i din Fod,
Sejr i alle dine Ledemod!
*S {sc:VEJDAL.}
Stærke Runer i Æggen staa,
stærkere Runer jeg hørte paa -
i Nat rider Svenden til Hove.
M ig tv in g e r d en lø n lig e T v a n g .
{sc:(Udkant af en Skov. - Efteraar. - Svejdal til Hest.)}
S {sc:VEJDAL.}
Den usselig Bonde fodrer sin Ko,
- driver Dugg, falder Rim -
min Ganger har mist sine fire Guldsko
- mig tvinger den lønlige Tvang.
En ligger skjult i det hvide Sand,
en skylled bort i det stride Vand,
en har den tabt - over Gærdet den sprang,
en har den slidt, for Vejen var lang.
(Han drager Sværdet og ser paa det).
Sværdet har samlet saa mange Skaar
- driver Dugg, falder Rim -
skarpt jeg det sleb i min Faders Gaard,
- mig tvinger den lønlige Tvang.
Sværdet har øvet en uvant Færd,
nu har det fældet de fejreste Trær.
Sværdet har været sig ude ved Nat,
Lys har det tændt i det tætteste Krat.
Jeg rider mod i Morgen,
jeg rider mod Iselandsborgen.
{sc:(Ser frem.)}
Der render hvide Heste,
der render røde og graa;
det er saa ædel en Ridder,
der sidder derpaa,
Folen fører Herren over Hede.
Han rider med Høg paa højre Hærde,
han rider med Hunde og Drenge.
Nu har de bedet Dyr og Fugl,
er tidige til Senge.
Da Ridderen kommer nærmere, kender Svejdal sin Ven
{sc:KNUD AF BORG.}
Hør du, ungen Svejdal,
allerkæreste Vennen min,
du ride med mig til Huse
og drikke den klare Vin.
S {sc:VEJDAL.}
Ikke jeg drikker den klare Vin,
mens Natten driver paa;
jeg følger dig ikke til Huse,
fordi jeg ikke maa.
{sc:KNUD.}
Min Væg er blød af Ferskendun,
og venlig er min Frue,
og Lyd af modne Æblers Fald
fylder den stille Stue.
Dine Øjne har en blaalig Ring -
hos mig du trygt kan sove,
naar den flygtige Raa har løbet dig træt
i mine store Skove.
{sc:SVEJDAL.}
Nej, vil min Vej du vide,
saa rider jeg mod i Morgen,
og vil du Maalet vide,
jeg rider mod Iselandsborgen.
{sc:KNUD.}
Svejdal, Vennen taler til Ven,
spænd Sporen af din Hæl;
vinder du Iselandsborgen,
du taber din unge Sjæl.
S {sc:VEJ DAL.}
Ord tager Ord, og Haand tager Sværd,
bort saa vil jeg ride.
Sporen spænder jeg ikke af Fod,
sætter den i Gangerens Side.
Lige ud gaar Vejen
til Iselandsborgen hjem,
og er jeg den rette Svejdal,
saa frit tør jeg gaa frem.
Vogt dig og vig, ved den volde Gud,
ellers jeg traver dig ned,
lige ud gaar Vejen,
og end skal jeg langt af Led.
{sc:KNUD.}
Se til dit skaarede Sværd
og Hestens stønnende Bringe,
lidet vil det dig baade,
skal vi med Vaabnene tinge.
(Svejdal rider frem, slaar Knud af Hesten, rider over ham - videre
vender sig.)
{sc:SVEJDAL (vemodig).}
Nu løfter de Knud fra den grønne Jord,
og nogle fanger Gangeren ind.
Blander de Vin paa Borgen,
det bliver med sørgende Sind -
Folen fører Liget over Hede.
Løft nu Ganger din ømme Hov,
Fod for Fod, og Trav for Trav.
Stræk nu, Ganger, de stramme Led,
bær dig selv og bær mig med
over Land, over Vand, over mødende Mand
- driver Dugg, falder Rim -
og nu har jeg vejet min bedste Ven,
- mig tvinger den lønlige Tvang.
{sc:IV.}
/ ly tte til f a v r e O r d .
{sc:(Sal paa Iselandsborgen. - Dronningen og alle hendes Møer. De spinder og syr.)}
{sc:GRY.}
{sc:EN UNG TERNE (ser op fra Arbejdet).}
Mit lange Haar jeg kæmmed
den kølige Morgenstund,
jeg vilde saa gerne ride
i Rosenslund
og lytte til favre Ord.
Jeg vilde mig klæde i Sindal grøn
og sidde paa hviden Fole.
Jeg vilde ride i Rosenslund
mit unge Haar at sole.
Skal Porten da aldrig aabnes
og Riddere drage i By?
Hvor længe skal vi vente
til Kvæld fra det aarle Gry.
{sc:DRONNINGEN.}
Her kommer en Ridder hver eneste Nat,
han kommer i sin Drøm.
Maaske han er her vaagen,
før du faar endt din Søm.
{sc:KUREN (træderind).}
Der holder herude en laset Fyr,
og brun er Pandens Hvælv,
men stærke Ord han taler,
jeg tror, det er Svejdal selv.
Hesten hinker, Sværdet har Skaar,
Hoven har ingen Sko.
Var det ej for de stærke Ord,
jeg vilde det aldrig tro.
Han sagde:
»Er Porten lukket med Laas og Stang,
saa staar den aaben i Morgen.
Vig af min Vej, for Kongen
er kommen til Iselandsborgen.«
{sc:DRONNINGEN (iler hen til Gluggen).}
Slaar ud, slaar ud eders favre Haar
og breder Bolstre blaa.
Kongen er kommen,
Kongen skal hvile derpaa.
Fod han stemmer mod Porten
og støder med Sværdets Knap.
Laasen sprænges sønder,
og Fløjen svinger paa Tap.
Hilser ham alle som Hersker,
Kongen er kommen hjem.
Han er den rette Svejdal,
saa frit tør han gaa frem.
{sc:(Til Svejdal, der træder ind.)}
Træder du over Tærsklen
som tugtig og dannis Svend,
og hilser du mig høvisk,
jeg staar dig op igen.
Kom ind i min Hal - den er ogsaa din -
og sæt dig ved min Side,
nu har du redet saa tit og langt,
nu er det Hviletide.
(til Pigerne).
Flyt jer Fod og træd paa Taa,
én skal Harpen røre. -
(Til Svejdal),
Alt hvad jeg tied de lange Aar,
det hvisker jeg nu i dit Øre,
du lytte til favre Ord.
-- ^Tir r iir1 Tif ■ - m ii{sc:TMit wfc " nrr}
{sc:KVÆLD.}
{sc:(Dronningen og Svcjdal.)}
{sc:DRONNINGEN.}
Gud signe den Sorg af Dybsens Nød,
du led for ukendt Mø;
Gud signe dig for din Længsel,
der aldrig kunde dø.
Jeg lytter til favre Ord.
{sc:SYEJDAL.}
Jeg vidste en Borg paa Iseland,
stod dækket af høje Linde;
jeg vidste en Borg paa Iseland,
og Jomfruen sov derinde.
Jeg red mod Iselandsborgen
ved Morgen- og Aftentide,
jeg red mig bort fra mit eget Blod,
mine Kinder blev murende hvide.
4
{sc:DRONNINGEN (sørgmodig.)}
Tilbage! Tilbage!
Graagangeren satte saa dybe Spor
- det falmede og faldt ned -
Graagangeren luded sit Hoved mod Jord
- tungt at træde tilbage. -
Din Ganger var mødig, du selv var mat,
- det falmede og faldt ned -
du var af dit eneste Mod forladt,
- tungt at træde tilbage. -
{sc:SVEJDAL.}
Det var min første Bøn,
at skulde jeg vinde en Mø,
og fødte hun mig en Søn,
at han maatte i Vuggen dø.
Det var min anden Bøn,
at voksed han stærk og stor,
heller end i Fruerseng
han sove i sorten Jord.
Det var min værste Sorg,
skulde han ligne sin Far,
skulde han hade sin Mor,
som ham paa Armen bar,


Det var dog allerværst,
skulde hans Øjne jeg se
søgende spørge mit
og ej kunne trøstende le,
skulde under hans Haar
den Tanke sig snige til Daad,
der suged mit Ungdomsblod,
og jeg vidste ingen Raad,
skulde han blive som jeg,
skulde der komme en Tid,
da Haanden knap løfted sig selv,
og Kinden var murende hvid.
{sc:DRONNINGEN.}
Svar var den Sorg* af Dybsens Nød,
du led for ukendt Mø.
Gud signe dig for din Længsel,
der aldrig kunde dø.
Jeg lytter til favre Ord.
{sc:(Iselandsborgens Svende og Piger træder md, syngende og dansende.)}
{sc:SVEJDAL}
{sc:(rejser sig - til de indtrædende.)}
Løft Porten af dens rustne Tap,
at Tonen ud kan trænge.
Den bæres paa sin egen Klang
over Mark og grønne Enge.
{sc:(Til Pigerne.)}
Vandreren lytter paa Alfarvej; -
vender han hid sin Hest,
I brede Dug paa Borde,
alt som I kan bedst.
I bage Brød, I blande Vin,
1 bære det paa Hænde,
i Køkken og i Stegers
1 tænde Baal af Brænde.
Svenden skal jage i Mark og Skov,
bede Hind og Hare.
1 skal stege for Riddersmænd
og Fruernes favre Skare.
Saadan skal det være
baade Vinter og Vaar,
Ridder og Stodder
skal frit gaa ind i min Gaard.
I skænke for den arme Stodder,
I skænke til Randen fuld
Bægrene af det hvide Sølv
og af det røde Guld.
Hver kan komme - han bære saa
Silke eller Vadmelstrøje -
men ænser han ikke Tonens Klang,
sin Vej forbi han bøje. -
{sc:(Til Svendene.)}
Tag Skødskind paa, I Svende,
og gaa til Smedjen ned;
med Hammer, Tang og Ambolt
I gøre flinkt Besked.
Nogle skal smedde Bægre,
nogle Pande og Gryde,
alle skal smedde paa samme Vis:
uden Plet og Lyde.
Tag Arbejdstrøjen, Svende,
tag Okse og tag Plov,
fure skal 1 den vilde Hede
og fælde Ved i Skov.
Nogle skal Oksen drive,
nogle skal stable Brænde;
alle skal bruge samme Tid
mange Aar til Ende. -
{sc:(Til Pigerne )}
Tag Væverstolen, Piger,
og Væven skal I slaa.
Hver skal virke de Klæder,
hvori hun selv skal gaa.
Nogle skal klædes i sortest sort
og nogle i rødest rødt,
nogle skal klædes i stridest stridt
og nogle i blødest blødt.
Tag Traad og Ramme, Piger,
baldyr og syng en Sang.
Traaden slynge I ud og ind
Gang efter Gang.
En skal skrive Blomster smaa,
en Ridderen og hans Hest,
en skal skrive Djævelens Hov -
alle som I kan bedst.
Tag Kurv i Haanden, Piger,
gaa ud i Rosenslund;
der staar Græs og brogede Blomster
paa Skovens Bund.
En skal samle Lægeurter,
en skal samle Sir,
en skal samle Brændenælder -
alle paa alle Stier.

Saa vil jeg gribe den største Lur,
blæse den over jer alle.
Mærk det, Svende og Piger smaa,
naar Luren vil jer kalde.
Vandreren sidder ved breden Bord,
hører jer svare;
en med kvalte Toner,
en med de klareste klare,
en drage med de dybeste dybe,
en hulke de strideste stride,
en lokke med de fjerneste fjerne,
en le med de blideste blide.
Jeg kalder - I kommer til Sang og Dans,
naar endt er Dagens Møje.
Da skal den fremmede Vandringsmand
kvæge sit øre og Øje
og lytte til favre Ord.

I ii il li Hli |ffll ■lliPll|{sc:MI|llilili}



KILDE:Ludvig Holstein: _Digte_, 1903, Det Nordiske Forlag, Kbh.
DIGTER:holstein
FACSIMILE:115308065814-color.pdf
FACSIMILE-SIDER:101
TITELBLAD:Ludvig Holstein / Digte // Det Nordiske Forlag / (Ernst Bojesen) // København 1903
NOTE:I denne ny Udgave af »Digtet fra 1895 er enkelte Digte udeladt og nogle faa, som ikke forefindes i den første Udgave, men som naturligt hører til her, tilføjet.

T:Æbleblomst
F:Du fine, hvide Æbleblomst!
SIDE:11-12
VARIANT:holstein2017101501

Du fine, hvide Æbleblomst!
Hvem gav dig dette Lykkeskær?
Ak, jeg er Solens Hjertenskær!

Hvor fik du denne Purpurglød,
som brænder i din fine Hud?
Ak, jeg er Solens Foraarsbrud!

Velsignet af min Brudgoms Kys
jeg lever i hans Aandedrag
en kort, lyksalig Foraarsdag.

Og naar hans sidste, varme Kys
i Aftenrøden strejfer mig,
saa hvisker jeg: Jeg elsker dig!

Og lukker mig og bøjer mig
og drysser over Græsset ud
mit hvide Flor, mit Bryllupsskrud - -

T:Vil I kende min Veninde
F:Vil I kende min Veninde, hende, som jeg har kær?
SIDE:13-15
VARIANT:holstein2017110102

Vil I kende min Veninde, hende, som jeg har kær?
Hun har store, nervøse Øjne, hun ligner en Raa, som flygter.
Den spejder til alle Sider og lytter, om Faren er nær -
den er altid bange for noget og ved ej selv, hvad den frygter.

Hun søger din Sjæl i dit Ansigt og spørger, om du er god,
om du er ærlig, om du kan elske? Hendes egen Sjæl ligger aaben.
Hvis du vil, kan du berøre den og saare den, hvis du har Mod,
og se, hvorledes den bløder, for den ejer ingen Vaaben.

Hun elsker alle smaa Blomster og siger, de har en Sjæl.
De rene Stjerner elsker hun og siger, hun kan fornemme,
at Stjernernes stille Verden kalder paa hendes Sjæl -
og deraf, siger hun, ved jeg, at her har jeg ikke hjemme.

Hendes Hjerte er fyldt med Kærlighed; det er som en bævende Fugl;
det beder og banker og bloder. Jeg holder det mellem mine Hænder.
Mine Øjne fyldes med Taarer. Ak! hvilket skrøbeligt Skjul
har du valgt dig, lille Hjerte, som jeg elsker og som jeg kender!

Hun taler ofte om Døden og siger, hun er angst for at dø - -
men hun tror, at de døde lever, og elsker alle sine døde.
De venter hende, det tror hun, et Sted paa en skinnende Ø
og kender hende, naar hun kommer, og iler hende i Møde.

Hun siger, at vi skal mødes, at hun gerne vil dø før jeg
og beder Gud derom. Og smiler af hendes Ord jeg,
siger hun, at Gud kan ikke nænne at sige nej - -
og smiler jeg saa igen, saa siger huu: det tror jeg!

Men rives jeg fra min Veninde af den ubarmhjertige Død,
da besværger jeg jer, Venner: Trøst hende i hendes Nød!
Hav Medlidenhed med hende! Vogt paa min stakkels Veninde!

Jeg vil sige jer disse Tegn, at I skal kende hende derpaa:
hun har store, nervøse Øjne, hun ligner en skræmmet Raa,
hun er altid bange og søger efter én, hun ikke kan finde.

T:Det er Lærkernes Tid
F:Det er Lærkernes Tid
SIDE:16-17
VARIANT:holstein2017101502

Det er Lærkernes Tid.
Ad usynlige Gange
piler deres Sange
gennem en Luft,
som er sitrende blid -
det er Lærkernes Tid.

Det er Abildens Tid.
Over Grene og Kviste
myldre og briste
hvirvlende Stjerner,
til Stammen staar hvid -
det er Abildens Tid.

Det er Bristningens Tid.
I Kirsebærlunden
brast under Hunnen
Ægget i Nat,
nu begynder dens Flid -
det er Bristningens Tid. i
Og Forløsningens Tid.

Vaagn hvad der blunder,
brist som et Under
Drøm i hvert Sind -
det er Bristningens Tid
og Forløsningens Tid. -

T:Svanerne
F:I Asursøen flyver de kongelige Svaner
SIDE:18-19
VARIANT:holstein2017110108

I Asursøen flyver de kongelige Svaner - -
De stævner ud i Verden ad endeløse Baner.
De strækker deres Halse og syngende de stiger
paa sølverhvide Vinger mod fjerne Skønhedsriger.

Du længselsfulde Fange, som drømmer og som tænker,
som savner og begærer og hader dine Lænker -
ak, gid du kunde flygte langt bort med Luftens Svaner
fra Jordens fromme Høner og Jordens kloge Haner!

Ak, gid du kunde rive dig løs fra alt, som binder,
fra alle dine Drømme og alle dine Minder,
og flyve langt fra Jorden og Jordens grimme Vaner
til Landet Øst for Solens og Vest for Maanens Baner!

Nu ler I vist deroppe, I kongelige Svaner!
Farvel, min lille Putte! Saalangt, som du ej aner,
vi flyver over Bjærge og Sør og fjerne Skove -
Farvel, min lille Putte! Læg du dig til at sove!

T:Veninde, luk Varandadøren op
F:Veninde, luk Varandadøren op! Lad Solen skinne
SIDE:20-21
VARIANT:holstein2017110113

Veninde, luk Varandadøren op! Lad Solen skinne,
den varme Sol, Guds Sol, den gode, milde Foraarssol!
Aa Herregud, Veninde, kom! Her fandt jeg en Viol!
Og endnu en, og endnu en; saa kom dog ud, Veninde!

Og Crocus, Crocus finder jeg og her en Oljebille,
en drægtig Hun, som blaa og blank fra Løvet kravler op.
Og hvad er det? Aa bør! Aa se! I Lindens nøgne Top!
Et Stærepar! En Han og Hun, som fløjter deres Trille.

Og mærker du den muldne Lugt i alle Havens Gange?
Veninde, kom! Nu vil vi gaa en rigtig Foraarstur
i Pløjejord, i muldnet Løv, i grødetung Natur -
Tag dine tykke Støvler paa, jeg selv vil ta’ de lange!

Saa skal vi gaa os rigtig dejligt træt i Mark og Skove;
og Vaarens friske Rødme skal vi fange paa vor Kind;
og vende hjem i Aften ved de første Stjerners Skin -
Og saa i Seng! Aa Gud, min søde Ven, hvor vi skal sove!

Men luk Varandadøren op, Veninde, Solen skinner.
Dens Straaler varmer i min Sjæl, jeg blir saa glad derved.
Jeg biir saa sært vemodig glad og hjertevarm derved
og tænker paa min Lykkes første Kys paa dine Kinder.

T:Jeg ved det
F:Jeg ved det: vi skal mødes! Om tidlig eller sent
SIDE:22-23
VARIANT:holstein2017110104

Jeg ved det: vi skal mødes! Om tidlig eller sent.
Maaske, mens endnu fyrigt de hede Attraa svulmer,
maaske, naar svagt i Asken de sidste Gnister ulmer -
men en Gang skal vi mødes! Om tidlig eller sent.

Fra jeg blev født i Smerte, jeg var din sikre Fangst.
Ved Lejet hos min Moder du stod i Fødselsstunden
og tog imod dit Bytte og kyssed mig paa Munden -
dit Kys i Sjælemarven har pustet mig din Angst.

Din Skygge har jeg fundet hver Stund, paa hver min Vej.
Og jeg har følt din Nærhed, du blæste paa min Nakke.
Og jeg har set din Afgrund, hvor bange Sjæle flakke -
jeg ved, hvert Skridt, jeg vandrer, er blot et Skridt mod dig!

Og en Gang skal vi Ansigt til Ansigt sikkert staa;
da kommer du og slukker som Lys de vaagne Sanser;
og alt mit Blod skal isne og Hjerteslaget stanser - -
Medusablikkets Tomhed i Angstens Nat jeg saa.

Jeg ved det, ved, jeg ved det, og dette ene blot!
Og dette ene ene jeg beder om at glemme.
Men naar jeg helst vil glemme, da hører jeg din Stemme:
Kom hid! Her har du hjemme! Her glemmer du saa godt


T:Det er i Dag et Vejr -
F:Det er i Dag et Vejr - et Solskinsvejr!
ID:holstein2017101503
SIDE:24-25
TODO:Tjek at dette digt har fået id holstein2017101503

Det er i Dag et Vejr - et Solskinsvejr!
O, søde Vaar, saa er du atter nær!
Nu vil jeg glemme rent, at det var Vinter,
nu vil jeg gaa og købe Hyacinther
og bringe dem til en, som jeg har kær.

Hun købte af de hvide og de blaa,
hun købte af de smukkeste, hun saa.
Det er i Dag et Vejr! Og Solen skinner!
Og om mig svæver lutter lyse Minder,
dem ta’r jeg med til den, jeg tænker paa.

Og de kom svævende i Ring og Rad.
Hun gik imellem dem og var saa glad.
Det er i Dag et Solskin uden Mage!
Og jeg har Solskin nok til mange Dage,
og jeg maa kysse hvert et lille Blad.

Hun kyssede dem alle, hver især,
hun bragte dem til den, hun havde kær,
Min Ven, her kommer jeg med Hyacinther!
Min Ven, nu glemmer vi, at det var Vinter!
Det er i Dag et Vejr, et Solskinsvejr -!


T:Hilsen
F:Den dovne Fjord, som gynger og strækker sig i Solen
SIDE:26
VARIANT:holstein2017110127

Den dovne Fjord, som gynger og strækker sig i Solen.
De smækre, hvide Terner, som dukker sig deri - -
Farvel, du lille Damper, som piler mig forbi,
og hils den blonde Dame, som venter dig paa Molen!

Og sig, at hendes Øjne, bedrøvede og ømme,
forfølger mig bestandig! Og spørg dem, hvad de vil!
Fortæl mig, om de græder, naar Skibet lægger til!
Og sig dem, at jeg kysser dem tit i mine Drømme!

T:September
F:I sin side Særk, hvis Farve er gennemsigtig grøn
SIDE:27-28
VARIANT:holstein2017110121

I sin side Særk, hvis Farve er gennemsigtig grøn
og som flyder uden Bælte over Brysternes Bugter,
i sit Svangerskabs Begyndelse; dog ikke mindre skøn,
plukker hun Æbletræets røde og grønne Frugter.

Hun aabner de fugtige Læber og indaander Æblernes Duft
med sin store, friske Mund, som er fuld af blanke Tænder.
Hendes Øjne er blaa og klare som den kølige, høje Luft;
hun er stor; hendes Haar er blond, og bølger om hendes Lænder.

Hun strækker de nøgne Ankler paa det bløde, duggede Græs.
Hun ryster de tunge Grene med Spænstighed i Armen.
Og Æbletræet slipper sit rige, duftende Læs,
som styrter over Græsset med en Tordenskylles Larmen.

Æblerne triller og springer over Græsset for hendes Fod -
men den blonde Kvinde bøjer sin moderlige Midje
og øser med begge Hænder af den skinnende Flod.

Hænderne bliver vaade, Kinden bliver varm og rød,
mens hun samler de duggede Frugter og løfter dem i sit Skød
og slipper dem af Favnen i en Kurv af flettet Vidje.

T:Martssolskin
F:Nu er Sneen næsten færdig med at smelte
SIDE:29-30
VARIANT:holstein2017110120
N:goethe

Nu er Sneen næsten færdig med at smelte.
I Alléen er et frygteligt Ælte.
Se, hvor Solskinnet leger mellem Stammerne
og paa Barnevognskalescherne og Ammerne!

Aa, det krildrer mig, det kysser mig i Nakken!
Og det brænder paa min Ryg igennem Frakken.
Saa! Der tabte jeg min ene Galosche!
Unge Damer! Haha! I aaben Drosche - -

Der er to, som er i Forværk og Muffer.
Men den yngste er i let Jaket med Puffer.
Se, hun rejser sig i Kaadhed fra sit Sæde
og lér - af lutter Ungdomsmod og Glæde.

Prosit Turen! Du bliver nok forkølet.
Fire Drenge spiller Klink midt i Sølet.
Klare Smaabække risler ned ad Lindene.
Der er Grøde i Luften og i Sindene.

Dette Solskinsvejr i Marts er bare Flitter,
let Forgyldning; men det pynter, og det smitter.
Sindet vugger sig i Solskinsmelodier -
Sommerglæder, Sommerklæder - Drømmerier!

Ak, saa drømmer jeg, om Rejser til Sommer -
og om klingende Guld i mine Lommer.
Og om Fester i det Fri - à la Goethe,
med Grevinder og Fyrstinder, lutter fødte.

Ak, jeg smiler mens jeg knejser - som en Kejser.
Lægger Planer om Udenlandsrejser - -
bort fra de Sorger, som trykker mig,
bort fra den Borger, som rykker mig.

Drømmerier! Drømmerier! Men jeg iler
som en tyveaarig Ungersvend og smiler.
Det er Dagen for mit første Stævnemøde
Og der kommer hun, min elskede, min søde.

Og jeg kysser hendes søde, unge Kinder - -
Ja, saadan drømmer jeg, mens Foraarssolen skinner.
Men med Solen, ak, gaar ogsaa hele Glansen
af min Ungdom og min Rigdom bag af Dansen.

T:Kys mig paa Øjnene, Sol
F:Kys mig paa Øjnene, Sol!
SIDE:31-32
VARIANT:holstein2017110105

Kys mig paa Øjnene, Sol!
Skønt de fortjener det ej.
Under de lukkede Laag
baner sig Taarerne Vej.
Milde, medlidende Kys
strejfer mig kærligt og blidt - -
Tak, at du kysser mig, Sol,
skont jeg har syndet saa tit!

Kys mig paa Øjnene, Sol!
En Gang de straalende saa
ind i min elskedes Blik,
da var de klare og blaa - -
Kunde jeg, kysset af dig,
aabne mit Øje en Dag
uden at finde deri
Mærker af Sorger og Nag!

Kys mig paa Øjnene, Sol!
Skønt de fortjener det lidt.
Ak, under kærlige Kys
fyldes vort Øje saa tit!
Milde, medlidende Sol,
tak, at du glemmer mig ej!
Selv til den mørkeste Vraa
finder din Kærlighed Vej.

T:Det gyldenhvide Himmellys
F:Det gyldenhvide Himmellys. De tavse, sorte Skove
SIDE:33
VARIANT:holstein2017110135

Det gyldenhvide Himmellys. De tavse, sorte Skove.
Og rundt i Havens Gange staar de stille Trær og sove.
Og Duggen daler kølig-mild og fugter Kind og Pande -
I Aften var det godt, min Sjæl, at staa mod Dødens Strande!

I Aften var det godt, min Sjæl, i Fald du kunde glide
paa blod og hastig Vingeflugt mod Lysets Hav, det hvide!
Og svinde hen i stille Lys og gylden Fred derinde,
og dø deri - befriet fra din Drøm og fra dit Minde!

T:Marie
F:Aa, Gud, for en smeltende Varme, det var
SIDE:34-35
VARIANT:holstein2017110110

Aa, Gud, for en smeltende Varme, det var
i Dagene efter Sankt Hans!
Men Natten var sval og lys - o ja!
Vi gik fra Skærsommernatsdans.
Marie! Min søde lille!
Nu kysser jeg dig! Saa kyssed han mig.
Jeg sagde ej ja, jeg sagde ej nej,
jeg vidste ej selv, hvad jeg vilde - -
Aa jo! Min allerkæreste Ven!
Jeg vilde jo alt, hvad du vilde.

Ræk mig din Mund, din lillebitte Mund,
du ved, den hører mig til!
Aa ja! Min allerkæreste Ven!
Tag den saa meget, du vil!
Du græder Marie, min lille!
Jeg hører din Graad, din Kind er jo vaad - -
Af Dugg, min elskede Ven, er den vaad,
Cikaderne hører du spille - -
Aa jo! Min allerkæreste Ven!
Jeg græder - men ganske stille.

Min røde Kind og mit bankende Bryst
og Høet, som hang i mit Haar
Aa ja! Min allerkæreste Ven!
Jeg husker det alt som i Gaar.
Det venstre af mine Bryster,
saa hvide og smaa, du kyssede paa - -
det højre med maa saa gerne du faa,
det skammer sig nu for sin Søster.
Aa ja! Min allerkæreste Ven!
Kys mig saa meget, du lyster!

Ingen har set det og ingen ved det,
jeg siger det ikke til Mor.
Jeg siger det ikke saa længe, jeg lever,
til nogen paa denne Jord!
Holder du af mig? Holder du af mig?
Sig det igen! Min elskede Ven!
Sig, at hvor du i Verden gaar hen,
skal ingen tage dig fra mig!
Aa ja! Min allerkæreste Ven!
Du alene skal ha’ mig!

T:Aa, se dog -
F:Aa, se dog, min Veninde, de hvide Æbletrær!
SIDE:36-37
VARIANT:holstein2017110133

Aa, se dog, min Veninde, de hvide Æbletrær!
De rødmer dybt af Lykke, de skinner højt af Lykke.
Og Bierne beruset i Blomsterblusset dykke
og Luften er som Balsam og Himlen er saa nær.

Ak, hvilken Fé har skabt dem, de skønne Blomsterør?
Her var det vist, vi vandred en Gang for længe siden -
Ja, svared min Veninde: Hvem véd om ej med Tiden
vi atter der skal vandre, jeg mener, naar vi dør.

Thi disse Ør af Blomster, som skinner i det blaa,
de er jo alt det skønne, som vore Sjæle drømmer,
og alle hvide Længsler, som ud i Himlen strømmer,
og al den dybe Lykke, som ingen her kan naa.

Ja, gentog jeg bedrøvet - som ingen her kan naa!
Den dybe, rige Lykke, som kommer, naar det vaarer,
saa nær, saa nær til Jorden •- og som vi ej kan naa.

Men over os der blussed det blide Blomsterskær.
Og om os stod en Himmel saa dyb, saa blaa saa nær.
Og min Venindes Øjne var fyldt med blanke Taarer.

T:Jeg besværger Eder, Venner
F:Jeg besværger eder, Venner, at I elsker eders Lykke!
SIDE:38-41
VARIANT:holstein2017110107

Jeg besværger eder, Venner, at I elsker eders Lykke!
At I vogter den med Omhu, at I bejler til dens Gunst,
som en klog og kærlig Gartner, der forstaar til Gavns sin Kunst -
eders Hjerte er det Sted, hvor I skal dyrke eders Lykke!

Som en klog og kærlig Gartner, han, som springer fra sit Leje
for at ile til sin Have, forend Dagen endnu gryr.
Se, han tager Tegn af Duggen, som forynger og fornyr,
og han spejder efter Skyerne og kender Vindens Veje.

Naar han ser de spæde Spirer, aa, hvor nænsom og hvor kærlig
maa han værne dem mod Solen, maa han vælge deres Jord!
Ubarmhjertig maa han være, hvor han ser, at Ukrudt gror,
og forstandig og taalmodig. Al hans Gerning er besværlig.

Men en daarlig Gartner kalder jeg den Mand, som tror sig sikker -
se, han sover helst i Skyggen og hans Blomster sygner hen,
og hans Urtehave visner; og han kalder paa en Ven,
og han siger til ham: Kære, kan du vide, hvor det stikker?

Jeg besværger eder, Venner, at I dyrker Eders Have!
At I rydder den for Ukrudt, at I vander den med Flid!
At I agter vel paa Vejret og den rette Aarsens Tid
til at plante og beskære, til at gøde, til at grave!

Som en klog og kærlig Gartner, han, som hviler i sin Have
efter Solnedgang og fryder sig og ser, hvor alt er smukt.
Se, han kender alle Blomsterne og smager paa sin Frugt;
og han købte alt og tager mod det hele som en Gave.

I begærer Lykkens Frugter og dens Vine vil I drikke -
Men jer Attraa er en Ørkenvind! Den svider eders Land,
saa det skriger i sin Magerhed og hungrer efter Vand;
ak, men Brøndene er tørre! Eders Kilder flyder ikke!

Eders Haver ligger øde! Og I sidder mellem Nælder,
mens I drømmerom de Druer, som jer Ungdom tog paa Borg.
Og I skjuler eders Ansigt, at man ej skal se jer Sorg,
og I synger aldrig mere og I smiler ikke heller.

Hvorfor lyve for hverandre? Hvorfor søge at besmykke,
naar den trætte Mine røber, hvad vi bærer paa i Løn?
Aa, det ved vi dog, den lykkelige smiler, han er skøn!
Luften løftes, hvor han aander! Og han lyser af sin Lykke!

T:Alle mine Honningbi’r
F:Alle mine Honningbi’r
SIDE:42-43
VARIANT:holstein2017110117

Alle mine Honningbi’r,
sum, sum, sum, sum
Flyv nu over Blomstersti’r!
sum, sum, sum, sum
Kommet er jer Sværmetid.
Brug den, mine Bi’r, med Flid!
Kort er eders Sommer!
Aldrig mer den kommer.

Nu er Luften dyb og blaa,
sum, sum, sum, sum
Linden staar med Blomster paa,
sum, sum, sum, sum
Kløvermarkens Duft er sød,
Æblerosens Kind er rød
nu som aldrig siden.
At I bruger Tiden!
Dyk jer dybt i Blomsterkrus!
sum, sum, sum, sum
Drik den søde Sommerrus!

Langt af Led - aa, langt af Led
Jorden som et Blomsterbed
byder jer som Gæster
til Skærsommerfester.
Langt i Vest, og langt i Øst!
sum, sum, sum, sum
Kuben er mit eget Bryst!
sum, sum, sum, sum
Se, jeg aabner Kubens Dør -
Flyv, min Sværm, beruset, ør
om de hvide Tjørne,
brummende som Bjørne!

T:Erindringens Sø
F:Træd stille, min Veninde, jeg ved, dit Hjerte græder
SIDE:44

Træd stille, min Veninde, jeg ved, dit Hjerte græder,
naar tavse vi betræder Erindringsøens Bred.
Dog føres vi bestandig tilbage til de Steder,
hvor Sorger og hvor Glæder i Stilhed sænkes ned.
Paa Søens Vande hviler den Haand, som alting slukker.
Og lydløst den sig lukker. Og slumrende deri
en mystisk Aabenbaring af Dunkelheden dukker,
som drømmeagtig smuk er, i ijern Melankoli.

I denne tyste Verden, hvor al vor Fryd og Kummer
begraves og forstummer i tusendaarig Nat.
Har Seersjæle skuet og anet, hvad den rummer,
og løst den af dens Slummer og løftet Kunstens Skat.
Her færdes vore døde. Og tavse Bud de skikke,
men vi forstaar dem ikke, fra Skyggelandets Kyst.
Veninde, lad os dvæle ved Søens Bred og drikke
for nogle Øjeblikke dens vemodsfulde Trøst!

T:Viol
F:Min lille Blomst! Min lille Fugl!
SIDE:45-46
VARIANT:holstein2017110130

Min lille Blomst! Min lille Fugl!
Jeg ser dig fra mit mørke Skjul.
Jeg vil jo intet gøre dig.
Ak, det var Synd at røre dig!
Om blot det var at bukke sig,
jeg voved ej at plukke dig
og røve dig din klare Sol,
Viol! Viol!

Min lille Blomst! Min lille Fugl!
Jeg ser dig fra mit mørke Skjul.
Naar blot jeg maa betragte dig,
saa maa du godt foragte mig.
Jeg vil jo ikke bryde dig,
jeg vil jo bare fryde mig
og aande i den samme Sol
som du, Viol!

Min lille Blomst! Min lille Fugl!
Jeg ser dig fra mit mørke Skjul.
Men ser jeg ham, som plukker dig,
saa sørger jeg, saa sukker jeg.
Jeg kan jo aldrig række dig;
men han vil en Gang vække dig
af Blomsterdrøm i Sommersol,
Viol! Viol!

T:Drømmeren
F:Min Kano langs Urskovsbredden
SIDE:47-49
VARIANT:holstein2017110126

Min Kano langs Urskovsbredden
driver paa den røde Flod.
Store Liljeblomster drømmer
ved de stille Palmers Fod.

Underlige, stumme Fugle
svømmer rundt om min Kano.
Hvem er du, hvis Aande bryder
Urskovsbreddens dybe Ro?

Spørger I, I skønne Fugle,
hvem jeg er? Jeg ved det ej.
Drømmer kaldes jeg af nogle;
og maaske - saa drømmer jeg.

Fjernt fra disse skønne Steder
skjuler sig min Fødeby.
Regn og tunge Taager hænger
over Tag og Taarn som Bly.

Som en døsig Lygte lyser
Solen sørgelig og mat.
Døden højt i Taagehornet
tuder baade Dag og Nat.

Ængstelige Skygger glide
ud og ind paa maa og faa.
Ingen ved, hvorfra de kommer,
ingen ved, hvorhen de gaa.

Jeg er en af disse Skygger,
flygtet fra min Fødestad.
Ak, I skønne, stumme Fugle,
kom! Og lad os følges ad!

Mens Kanoen medløs driver
langs med Urskovsflodens Bred,
glemmer jsg min triste Hjemstavns
sørgelige Virk’lighed.

Kun min Krop har stadig hjemme
under Taagestadens Skyr.
Sjælen fra sit Hylster stryger
ofte ud paa Æventyr.

Driver uden Maal og Vilje
ned ad Drømmens røde Flod,
hvor de store Liljeblomster
sover under Palmens Fod.

Saadan fører Sjæl og Legem
hver sin egen Eksistens.
Kroppen, naar min Sjæl er ude,
gør Honnørs for Folk imens.

Som en Avtomat, der bukker,
konverserer, hører til,
nikker, lér og disputerer -
O, det er lystigt Spil!

Glidermannen, som med Anstand
gør de løjerligste Hop,
mens de andre applauderer:
Hvilken klog, beleven Krop!


T:Lisbeth
F:Jeg græder, mens jeg kysser dig, dit søde, lille Skind
SIDE:50-52
VARIANT:holstein2017110134

Jeg græder, mens jeg kysser dig, dit søde, lille Skind.
Jeg kysser dig paa Øjnene, de himmelblaa, de smukke.
Jeg presser mod mit hvide Bryst din silkebløde Kind.
Hvem ligner du? Din Far! Din Far! Du sover i hans Vugge.

Ja, tænk dig, han var selv en Gang, en lillebitte én,
som hverken kunde tænke eller tale, bare skrige!
Og du skal blive stor som han, min lille Øjesten!
_Det_, synes jeg, er underligst blandt alt det underlige.

Nu kender du kun Mælkesorg, som stilles ved mit Bryst.
Men hvis jeg vender Kinden til, saatrordu, den er Brystet.
Og tørster du, saa melder du det straks med højlyd Røst,
og drikker saa af Hjertens Lyst og sover mæt og trøstet.

Og dog er der saa mange Ting, jeg kun kan sige dig,
vi to har snakket sammen allerede, mens jeg bar dig.
Og det, som er imellem os, forstaar de andre ej!
og mindst af alt mit Hjertes Tak og Fryd, fordi jeg har dig.

Ja, mange Taarer har jeg grædt for dig, min lille Dreng.
Og mangen stille Time sad jeg lykkelig og lytted.
Og ingen ved, hvor Timen, da jeg fødte dig, var streng,
og ingen ved, hvor fast du blev til dette Hjerte knyttet.

Jeg kysser dine Øjne blaa, jeg forsker dybt deri -
jeg synes, jeg kan se din lille Sjæl, som endnu sover.
Og glemmer jeg at kysse dem, saa er det blot, fordi
jeg drømmer om den Lykke, som de gemmer, som de lover.

Saa underlig, saa underlig jeg drømmer om din Sjæl
og ser i dine Øjne, som er himmelblaa og klare -
Min Skat, naar du biir større og jeg kalder paa din Sjæl,
vil den saa altid høre mig og kende mig og svare?

Jeg græder, mens jeg kysser dig, dit søde lille Skind.
Jeg kysser dig paa Øjnene og Fingrene dem ta’r jeg
og kysser dem og Munden og din silkebløde Kind -

Jeg bar dig ved mit Hjerte, jeg vil lukke dig derind
for Evighed, for Evighed, saa ved jeg, at jeg har dig.

T:Sang bag Ploven
F:I Solen gaar jeg bag min Plov
SIDE:53-54
VARIANT:holstein2017110119

I Solen gaar jeg bag min Plov.
Jeg nikker til den grønne Skov,
hvor du, min Lykke, gemmer dig.
Mit Hjerte lér og gemmer sig
og gemmer sin Lyksalighed
til Sol gaar ned, til Sol gaar ned.

Min Lykke vaagner ung og ny
som Lærkesang ved Morgengry.
Hver Aftenstund den smykker sig.
Men kun for mig du smykker dig.
Og Nætternes Lyksalighed
er Dagens gyldne Hem’lighed.

Min Lykke siges ej med Ord.
Den straaler dyb og rig og stor
i Blikket, som hun sender mig.
Min Lykke, der jeg kender dig
og mig og vor Lyksalighed,
som ingen ved, som ingen ved.

Jeg pløjer op det gode Muld.
Men ingen ser det gyldne Guld,
i mit Hjerte gemmer sig.
Jeg gemmer mig; jeg gemmer dig;
jeg gemmer vor Lyksalighed
til Sol gaar ned, til Sol gaar ned.

T:Natten
F:Nu flygter Dagen hastig bort fra Verden
SIDE:55-56
VARIANT:holstein2017110132

Nu flygter Dagen hastig bort fra Verden.
Og Natten stille ud i Rummet træder,
begynder tyst sin Samariterfærden
i Lasarettet, hvor de syge græder.

Og Jordens Hersker med sit Hoved bøjet
fra Arbejdskærren spænder sig og sukker,
og med sin syge Grublertvivl i Øjet
han dagtræt under Mulmets Ly sig dukker.

Men hastig følger Natten Dagens Flygten,
og snart dens sidste Fodspor har hun slettet.
Saa tænder hun i Skyen Maanelygten
og gaar sin Gang igennem Lasarettet.

En stille, sørgeklædt barmhjertig Søster,
hvis blege, blide Ansigt Sløret dølger.
Hun hører Skriget og de svage Røster
og intet røber hun, naar Dagen følger.

Barmhjertig slaar hun ud sin Sørgekaabe
og dækker Jordens mange aabne Vunder -
saa kan de syge Sjæle atter haabe,
at der er Frelse i den Dag, som stunder.

T:Faderens Sang
F:Se, min Elskerinde ligner
SIDE:57
VARIANT:holstein2017110122

Se, min Elskerinde ligner
en Madonna, øm og stille,
som hun nu ved Vinduskarmen
sidder med sin spæde lille,
sit Klenodie i Armen!

Og min Dreng med tykke Fingre
Brystets runde Hvælving knuger,
pustende i fuld Ekstase - -
som en Amorin, der suger
Saften af en Vindruklase.

Drik min Søn! I denne Kilde
finder du en Skat af Glæde - -
Solskinsdrømme, Sang og Latter,
som jeg selv har gemt dernede,
da jeg fandt min Kongedatter.

Hæv min skjulte Skat og bær den
som din Ungdoms Sejersskjorte,
naar du selv en Gang med Tiden
sprænger gennem Lykkens Porte
med dit Kongebarn ved Siden!

T:Fyldt med Blomster blusser
F:Fyldt med Blomster blusser
SIDE:58-59
VARIANT:holstein2017110103

Fyldt med Blomster blusser
Æbletræets Gren.
Atter blaaner Himlen
dyb og varm og ren.
Over Markens Blommer
brummer Humlebien,
honningtung og ør - -
Ak, saa blev det Sommer!
Vandrer du langs Stien
drømmende som før?

Blomsters blide Dufte
bæres vidt om Vang.
Gøg fra fjerne Skove
kukker Dagen lang.
Hørte du i Dalen,
hvor de klare Kilder
klinger gennem Krat,
Sang af Nattergalen,
lange Løb af Triller
i den lyse Nat?

Vestens Brise bruser
gennem Korn og Græs.
Slettelandets Bølger
lover rige Læs.
Himlens milde Byger
deres gyldne Grøde
bringer fjernt og nær - -
Blomsterstovet ryger,
dufter dig i Møde
over Rug, som drær.

Ak, saa blev det Sommer!
Smægtende paany
Skønhedsdrømmen stiger
op mod Himlens Sky.
Svanehvid den svømmer
som et dejligt Smykke
i det dybe Blaa - -
Hele Jorden drømmer
om et Dyb af Lykke,
som den ej kan naa.

T:Uro
F:I Skoven? - Nej! Ved Stranden? - Nej! Ak, du, som er saa klog
SIDE:60-61
VARIANT:holstein2017110131

I Skoven? - Nej! Ved Stranden? - Nej! Ak, du, som er saa klog,
saa sig, hvorfra den stammer, den Uro uden Hvile?
Det er som nogen kaldte, som noget ud mig drog,
som nogen hvisked: Skynd dig! Ak, skynd dig! Du maa ile.

Er det dig, min Ungdoms Drøm, som kalder paa mig nu?
Er det dig, min Ungdoms Sjæl, som vaagner nu og spøger?
Mistede du noget, som rinder dig i Hu?
Vanker du nu hvileløs og søger - og søger?

Er det dig, min nye Drøm, som lønlig foldes ud?
Er det dig, min nye Sjæl, som i det dunkle fødes?
Det er som nogen kalder, som nogen sender Bud -
I Skoven? Nej! Ved Stranden? Nej! Jeg ved ej, hvor vi mødes.

I Skoven? Nej! Ved Stranden? Nej! Ak, skynd dig blot afsted!
I Skoven? Nej! Ved Stranden? Nej! Du har ej Tid at hvile.
En rastløs Uro driver mig og aldrig faar jeg Fred -
Ak, skynd dig blot! Ak, skynd dig blot! Det haster, du maa ile!

T:Luk dine Øjne -
F:
SIDE:62-

Luk dine Øjne, luk Øjnene i -
Vaarvinden suser os sagte forbi.
Hører du Klokker, som kimer i Luften?
Hægen har Blomster, ak, kender du Duften?
Duften fra Lykkens og Længslernes Tid,
Brisen har haaret den hid.
Luk dine Øjne, luk Øjnene i -
Bierne brummer langs duftende Sti.
Ynglingen gaar paa den blomstrende Bakke,
slynger sin Arm om sin elskedes Nakke,
læser sin Lykke i Øjnenes Glans
skælvende løftet mod hans.
Luk dine Øjne, luk Øjnene i -
Andre skal drømme det samme som vi.
Dage skal glide og Aar skal der rinde,
atter skal Sol over Skovene skinne,
Ungdom skal føle den evige Lyst
fylde det svulmende Bryst.
Luk dine Øjne, luk Øjnene i -
Vaarvinden suser os sagte forbi.

Vaarvinden leger med Klokker i Luften.
Hægen har Blomster, ak, kender du Duften!
Brisen, som bærer den over dit Haar,
kom fra vor Kærligheds Vaar -?

T:Ved Vuggen
F:
SIDE:64-

Jeg nynner og jeg bøder mit sølverhvide Slør.
Det gemmer alle Kvinder, naar Pigedrømmen
dør.
Min Ungdoms hvide Drømme, som alle er forbi,
og mine varme Taarer jeg væver ind deri.
Jeg bar det selv paa Haaret saa lykkelig og skøn.
Nu svøber jeg dets Rester om dig, min lille Søn.
Saa nynner jeg den Vise, jeg sang saa ofte før,
om Drømmene, som vaagner, og Drømmene,
som dør.
Min Vise er vemodig og falmet er min Kind.
Dens Roser har jeg ofret for dig, dit lille Skind.
De purpurrøde Roser, dem tænker jeg nu paa,
og paa de hvide Drømme, jeg aldrig skulde naa.
Saa træder jeg min Vugge og lukker Øjet i
og væver nye Drømme til Vuggens Melodi.
Saa nynner jeg og drømmer og vaagner med et
Suk -
Hvad gør det, det er Drømme, naar Drømmen
blot er smuk?

T:Jeg gik mig ud
F:
SIDE:65-

Jeg gik mig ud, da Sol oprandt - •-
mit Hjerte synger af Glæde.
Vær hilset min Morgen, min nyfødte Dag,
med Sol over bristende Væde!
Vær hilset Skønjomfru, som stiger af Bad,
mens Fuglene frydelig sjunge!
Alle mine Sanser og hele min Sjæl,
de bliver saa lystelig unge.
Alle mine Sanser, de vider sig ud
og bliver saa friske og sunde.
Din Renhed, din Skønhed, dugdrivende Dag,
de drikker med tørstige Munde.
Jeg drikker den lifligste Sjælerus
i Morgenens Jomfruaande.
Min Sjæl, den bliver saa karsk og lys
og glemmer hver jordisk Vaande.
Jeg kender dig vel, livsalige Dag!
Ak, skulde jeg ikke dig kende?
Ludvig Holstein: Digte 5

Du er jo min unge, vaagnende Brud
for nylig jeg kyssede hende.
Jeg kyssede hende paa Pande og Kind,
da aabned hun Øjet og smilte.
Vort Kammer fyldtes af Morgensol,
blandt rødmende Liljer hun hvilte.
Vær hilset min Morgen, min nyfødte Dag,
som stiger af Bølgernes Væde!
Jeg bader min Sjæl i dit Renhedsvæld
og Sanserne synger af Glæde.

T:Solskin i Stuen
F:
SIDE:67-

I en lys og lystig Lue
danser Støvet i min Stue.
Se, der staar en Jakobsstige
lige ind i Solens Rige!
Disse Støvfnugs Millioner,
det er Engles Legioner.
Se, hvor Røgen fra Cigaren
snor sig gennem Engleskaren!
Se, Begoniens Blad, det skønne,
store, laadne, saftiggrønne,
gennemskinnet! Blodigt røde
Haarkarnettets Aarer gløde.
Se, der flyder gyldne Flammer
ud fra alle Billedrammer!
Lampekuplen paa Kaminen
skyder Gnister som Rubinen.
Og det grønne Fløjl paa Stolen,
halvt i Skygge, halvt i Solen,

er en Eng, hvor Skovens dybe
Skygger over Bunden krybe.
Og du selv, min lille Frue
Midt i Leg og Lys og Lue
lulles du i Drommerier,
leger du med Fantasier

T:Sjælland
F:
SIDE:69-

Vi Sletternes Sønner har Drømme i Sind,
de vaagner og bliver til Sange,
de stiger af Sommernattaagernes Spind
som Lærkerne flyver af Vange.
De brister af Længsel en Dag i April
som Crocus og blaa Hyacinther,
de bryder som Vaarsolens sejrende Smil
igennem den smeltende Vinter.
Saa sejler de over det duftende Land,
hvor Vaarsæden pibler af Jorden,
og hilser med Jubel bag Skovenes Rand
den blinkende Stribe af Fjorden,
Og skælver i Foraarets fløjtende Lyd,
som triller fra Haver og Lunde,
og stjæler letsindigt Forventningens Fryd
fra løndomsfuldt smilende Munde.
Og segner blandt Blomster i Majnattens Favn,
som brister paa Skrænter og Grene,

hvisker i Duggen den elskedes Navn,
du rene, du eneste ene.
Det er ikke Morgen, det er ikke Nat,
sært Tankerne vildes i Taagen.
Højt hamrer et Hjerte og fjernt i sit Krat
er Sommernatsangeren vaagen.
Hr. Oluf red over Elverbro
i Midsommernatten den hvide,
da snubled hans Ganger paa fire Guldsko
Hr. Oluf hvorhen vil I ride?
Hvorhen vil I ride før Morgenens Skær,
og hvor er I fostret og haaret,
og hvem har I diet, og hvem har I kær,
hvor blev eders Kjortel skaaret?
O, Troldom i Sommernattaagernes Spind
O, Minder, som kogler og frister!
Vi Sletternes Sønner har Drømme i Sind
og ved ikke selv, naar de brister.

De ligger og venter Forlosningens Stund
og længes at blive til Sange,
som Lærker i Kløvermarktuernes Bund,
før Dagningen lyser i Vange.

T:Hvem?
F:
SIDE:72-

Hvem skrider frem i stor og stille Vælde?
Hvad er her sket? En pludselig Forandring.
Mon Tidens Hjul stod stille paa sin Vandring
Du vaagner, Sjæl, og skælver i din Celle.
Du færdedes den lange Dag i Skove,
hvor Stjerner spejler sig i tunge Vande.
Der rejser du i Ensomhed din Pande
og vækker Drømmene, som om dig sove.
Men nu, da Dagmaskinens Klapren standser,
nu vaagner du, nu løfter du dit Ho’de,
og ser dig om saa underlig til Mode
og lytter spændt med alle dine Sanser -
Hvem skrider over Markerne og Høj’ne?
Hvad er her sket, at alt omkring mig tier,
mens Verden som i angst Forventning bier?
Og hvem er du, som skælver saa urolig --
du underlige Fugl, som fra din Bolig
i Verden skuer frem med rædde Øjne?

T:O, alle de Lærker
F:
SIDE:73-

O, alle de Lærker, som flyver af Blund
Det var i den sitrende Dæmrings Stund.
Den blegnende Maane fra Skovene steg
og tittede gennem min Rude.
Tusmørkets puslende Drømme sneg
sig skælvende fra min Pude.
Forsvundet, forsvundet! Hvor dvæler de kort
de Midsommernætter! Alt flygter de bort,
mens Verden forvandles, og Sø bliver Sø,
og Skovene bliver til Skove,
og Lyngbusken løfter sin dryppende Ø
over en vuggende Vove.
O, alle de Lærker, som kimer i Slyng
og piler i Løb over dryppende Lyng!
Alt spredes i Øster de luende Skyer
for Straalen fra Solgudens Øje,
mens Taagerne sitrende flænges og flyr
over de flimrende Høje.
Til Højdernes Kølighed stiger jeg op,
hvor Solskinnet skummer paa Granernes Top,
-

hvor Luften blev renset i Grankoglers Duft,
hvor Glenten forlader sin Rede
og styrter sig gennem den favnende Luft
over Sø, over Skov, over Hede.
I Dugg vil jeg køle min brændende Kind.
Min Ve vil jeg hviske til Morgenens Vind.
Se, ogsaa i mig var der Jubel, som brat
forlostes af Tangernes Kæde,
men underlig Graad fra den drømmende Nat
har skælvende dugget min Glæde.
Fryd, rislende ren som fra Lyskilden selv,
hvad jubler du for i dit Lysstraalehvælv?
Bebuder du Verden en blussende Tro
paa alle Fornyelsens Love,
mens Sylferne slynger den blinkende Bro
over de skummende Skove.
Bereder en frelsende Dagning sig tyst
i drømmende Smerte paa Tusmørkets Kyst?
O, ukendte, fjærne, dugdryppende Ø,
jeg saa dig, som tindrende vaagen
i Lyset du steg af den brusende Sø
som Morgenens Høje af Taagen.

Jeg saa paa din Strandbred en knælende Mo’r
højt jublende lofte sit sprællende Nor -
O, skin paa hans Øjne, o, skin paa hans Haar,
altsignende Sol, som du stiger
saa sejrrig i Dag som om tusende Aar
af Taager, som rødmende viger -!
I dryppende Dugg og i kimende Sang -
I Dæmringens Drømme jeg saa det en Gang.
Solsignede Yngling, min ufodte Bro’r,
vær hilset paa Morgenens Høje!
Mens Taagerne flyr fra den vaagnende Jord
for Straalen fra Solgudens Øje.
Højt jubler det over den dryppende Lyng.
Stig, frifødte Jubel, mod Himlen og syng!
Igennem din kimende Ørken jeg gaar
til Højdernes kølige Skove
med Sol paa mit Ansigt og Sol paa mit Haar,
O, nu var det syndigt at sove.

T:I vor lave Stue
F:
SIDE:76-

I vor lave Stue
staar de hvide Senge
og Gardiner hvide
over Ruden hænge.
Tvende gule Iris,
i en Flaske stukket,
har i vaade Enge
min Veninde plukket.
Se, en Strøm af Roser,
blussende og blide,
gyder Kvældens Solskin
over alt det hvide.
Laaner min Venindes
Haar sit gyldne Smykke,
farver hendes Kinder
med en Glans af Lykke.
Alt saa stille, stille
Alle Vinde lagt sig.
Lange Slangeskygger
over Diget strakt sig.

Højt og klart fra Marken
klinger Lærkens Trille.
Kun min Sjæl urolig -
ellers alt saa stille.

T:Den milde Majluft
F:
SIDE:78-


Den milde Majluft lokker frem paany
de lyse Haab, som aabner deres Øje
og løfter Vingen mod den hvide Sky,
som sølvklar svømmer over grønne Høje.
Og Æbleblomsten som en Pigekind
staar hvid og rød og skinner i sit Smykke.
Saa vaagn paany i Dybet af mit Sind,
du uforgængelige Drøm om Lykke!
Men Fuglene, som flyver hjem i Maj,
og Blomsterne, som aabner sig i Lunde,
de drømmer ej, de skuffes ej, som jeg,
og sørger ej for det, som gik til Grunde.
Kun Hjertet bærer sin Erindring med -• -
og vaagner Drømmene en Foraarsmorgen
og løfter Vingerne og vil afsted,
ved første Vingeslag de møder Sorgen.
Dog løfter Hjertets Drøm hver Maj paany
sin Vinge og sit melankolske Øje
-

og stiger langsomt mod den hvide Sky,
som sølvklar svømmer over grønne Høje.
Hvad vil du da, naar selv den søde Stund,
hvor Hjertet banker mod et andet Hjerte
og Munden suger Lykke af en Mund,
har Kildevæld, hvoraf der rinder Smerte?

T:En Duft af Viol
F:
SIDE:80-

En Duft af Viol! Ak, Duft af Viol!
Og Kilder, som pibler i mossede Bund.
Og Duft af Viol, ak, Duft af Viol!
Og nogen, som kysser min Kind og min Mund ■-
Ak, hellige Sol!
Du kysser mig blot, ak, kysser mig blot!
Straks vaagner de Blomster af Vinterens Baand!
Mit Øje bli’r vaadt, ak, Øjet bli’r vaadt!
Du stryger min Kind med din kærlige Haand -
Ak, hvor det gør godt!
Mit Hjerte var sygt, ak, Hjertet var sygt!
Du kysser mit Hjerte, som havde det ondt.
Det drømte saa stygt, ak, drømte saa stygt!
Nu kysser du Hjertet, saa bliver det sundt,
saa banker det trygt!
Dit duftende Haar! Ak, Duft af dit Haar!
Det rinder velsignende over min Kind.
Jeg Øjet opslaar, ak, op jeg det slaar!
Jeg ser i din Hellighed skælvende ind -
ak, evige Vaar!

T:Her staar de samme Lygter
F:
SIDE:81-

Her staar de samme Lygter og lyser op i Løvet.
Det er de samme Linde, den samme lyse Nat.
Og Nattergalen hulker i Søndermarkens Krat -
Og Hjertet er det samme, men ældre og bedrøvet.
De samme stille Haver. Hvem drømmer nu
derinde
med varme, blanke Øjne og Kinderne i Glød?
Hvem knæler nu og gemmer sit Hoved i et Skød
og stryges over Haaret og trøstes af en Kvinde?
Aa, under disse Linde er Luften tung og svanger
af Juninætters Drømme og unge Hjerters Graad
af Minder, som gør Hjertet saa blødt og Kinden
vaad,
og Minder, som gør Hjertet saa tungt af Sorg og
Anger!
Af underlige Minder, som hvisker: kan du huske
den første Elskovs søde, uforglemmelige Tid?
I lune Juninætter du listede dig hid -
og Nattergalen hulkede i Søndermarkens Buske.
Ludvig Holstein: Digte 6
'

Ak, hvorfor har dog Lykken saa flygtige
Minutter,
at selv ej vor Erindring kan grihe deres Hast?
Og hvorfor vil vi søge at nagle noget fast,
naar ogsaa vor Erindring om svunden Lykke
slutter?
6 *
KJ

T:Fa’r’ hvor flyver Svanerne hen
F:
SIDE:83-

Far, hvor flyver Svanerne hen?
Bort! Bort! Vingerne spiler de,
Halsene strækker de, syngende iler de
bort! Bort! Ingen ved hvorhen.
Far, hvor sejler Skyerne hen?
Bort! Bort! Jaget af Vindene
ud over Havene stryger de skinnende,
bort! Bort! Ingen ved hvorhen.
Far, hvor løber Dagene hen?
Bort! Bort! Ruller de, rinder de.
Ingen kan gribe dem. Sporløse svinder de
bort! Bort! Ingen ved hvorhen.
Men Far, vi selv, hvor gaar vi saa hen?
Bort! Bort! Øjnene lukker vi,
Hovedet bojer vi, klagende sukker vi,
bort! Bort! Ingen ved hvorhen.

T:Af Dæmringens Stilhed
F:
SIDE:84-

Af Dæmringens Stilhed hun stiger
og tøver som Dagningens Fjed,
naar Tusmørket bævende viger
og Stjærnerne blegner derved.
I Skovbrynet studsende staar hun
og lytter paa dvælende Fod.
Og søvngængersmilende gaar hun
sin ventende Skæbne imod.
Lad hvem, som formaar det, kun smykke
med Vinløv og Roser sin Brud -
Den Dæmringens dvælende Lykke,
maa længes af Stilheden ud.
Og havde jeg renere Hænder,
saa fik jeg dens Ansigt at se.
Men den, for hvis Øjne den brænder,
skal synke i Knæ for dens Ve.
Saa smertelig, sød og blufærdig
en Løndom den har om sin Mund.

O Lykke, som ingen er værdig,
at se i Forvandlingens Stund
O Længsel som aldrig tør tie,
som higer mod det, som den var,
som vokser, saa tit den maa bie
og kræver det eviges Svar!

T:Efter Tilstaaelsen I
F:
SIDE:86-

Jeg har sagt dig, at jeg elsker dig. Jeg ved, at
du har hørt det.
Jeg har sagt det, og nu ved jeg det, jeg vidste
det ej før.
Jeg har sagt det, og maaske vil du forbyde mig
din Dør
og maaske, du stolte, lader du, som ej du havde
hørt det.
Jeg fik sagt det ved Souperen, hvor dit Smil
var som det Smykke,
der er uforfalsket ægte mellem Godtkøbsvarers
Flok.
Og du hørte det, jeg ved det. Og jeg synes, det
er nok -
blot at sige, at jeg elsker dig, du dejlige, var
Lykke.
Men nu fyldes jeg med Undren, naar jeg mindes
de Sekunder -

Du blev tankefuld og stille, mens de støjed
rundt omkring.
Men vær rolig, stolte Frue, de bemærked
ingenting -
Og i Øjeblikket efter var jeg spøgefuld og
munter.
Aa, men atter maa jeg undres, naar jeg mindes,
jeg har sagt det!
Aa, men atter maa jeg drømme om dit
tankefulde Blik!
Hvor dit Ansigt var alvorligt! Du betragted mig
og gik -
og mit Hjerte blev saa stille. Det var sket; jeg
havde sagt det.
Hvad forlanger jeg saa mere? Jeg har sagt det,
du har hørt det.
Hvad forlanger jeg saa mere? Blot at se dig,
blot at se!
Men forbyd mig ej at se dig. Jeg kan spøge, jeg
kan le,
som jeg aldrig havde sagt det, som du aldrig
havde hørt det.

Men du tav. Og du blev adspredt, mens de andre
lo og støj ed -
Jeg har hørt, at Elskov smitter. Om min rørte
ved et Savn,
som dit kyske Hjerte skjuler, som du aldrig
selv gav Navn!
Du, livis Hjerte ej har elsket, du, hvis Mund
har aldrig løjet -
Jeg maa se dig! Jeg maa se dig! Nu i Aften!
Er du hjemme?
Er du ene? Er du ude? Har du fremmede til
The?
Ligemeget! Jeg maa se dig! Hvad der videre vil
ske?
Ved mon jeg det? Ved mon du det? Lad vor
Skæbne nu bestemme.

T:Efter Tilstaaelsen II
F:
SIDE:89-

Han ser ud, som han er god, og han har milde,
brune Øjne.
Og hans Smil er ej som andres. Hvorfor aner jeg
deri
noget dybere og skønnere? En Sjæls Melankoli,
som er ene mellem mange og foragter deres
Løgne?
Aa, jeg lyver, hvis jeg nægter, han var andet,
han var mere
end de mange sorte Kjoler med det blanke
Skjortebryst.
Det er sandt, jeg saa ham gerne, og jeg kendte
straks hans Røst,
og jeg læste i hans Blik, at han forstod mig.
Var der mere?
Var han med i mine Drømme? Mine Drømme!
Naar de flygter,
er der andet saa tilbage end mit Vemod og mit
Suk?

Han ser ud, som han er sandru, naar han smiler,
er han smuk --
og han siger, at han elsker mig. Jeg tror det, og
jeg frygter.
Der er Dybder i mit Hjerte, hvor min Tanke
ikke hunder.
Jeg forvilder mig i Egne, hvor det ubevidste gror.
Som i Drømme kan jeg hore ham, hans Stemme
og hans Ord -
Aa, mit Hjerte, hvorfor lytter du og krymper
dig derunder?
Om jeg rejste! Hvis jeg rejser, vil han tænke, at
jeg flygter.
Ja, men flygter jeg da ikke? Hvorfor flygter jeg?
For hvad?
Der er andre, som har elsket mig. Var jeg da
mindre glad?
Er det dig mit eget Hjerte, for hvis Banken jeg
nu frygter?
Hvorfor blev jeg her alene? Soiréen? - Soiréen -
Soiréer og Theater! Blot det samme om igen!

Jeg er vammel ved det hele. Lad de andre gaa
derhen!
Jeg er ene, jeg vil drømme. Kom der nogen i
Entréen?
Hvorfor banker du, mit Hjerte? Det er ham!
Det er hans Stemme!
Hvorfor banker du, mit Hjerte, naar du hører
denne Røst?
Hvorfor banker dog mit Hjerte? Vær dog stille
i mit Bryst!
Skal jeg blive? Skal jeg flygte? Nej, lad Skæbnen
nu bestemme!






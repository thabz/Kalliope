KILDE:Aage Matthison-Hansen: <i>Bølgegang</i>, Axel Hansen, Kbh., 1903
DIGTER:matthison
FACSIMILE:115308078059_color
FACSIMILE-SIDER:60
NOTE:Titelbladets motto »En konstner måste brinna / for at kunna tånda«. stammer fra Alg. Ruhe: ...
NOTE:Værket bærer dedikationen »Til de skønneste blandt mine Læserinder!«


T:
F:
SIDE:

Nytaar 1903
N u sprænger Aarets Vinge hest sin Tøjle
og styrter sig udover Klippens Rand,
lad Aarets Fremtidssyner ej forgæves gøgle
med Staaltraadsblomster uden Stilk og Vand.
AAGE MATTHISON-ITANSEN.

SEKTION:Eroticon

T:<num></num>
F:
SIDE:


Eroticon.
i
Det var lutter Sol —
D e t var lutter Sol, der lyste,
Sol, der evigt sig fornyer,
Sol, der havde Magt at varme,
skønt den lyste mellem Skyer.
Det var lutter Sang, der fødtes
hvergang Sol paa Himlen gløder,
Sol, der skinned paa et Hjerte,
der ej længer sig forbløder.

T:<num></num>
F:
SIDE:

II
Tvivlens Klinge.
Prøve vilde du mit Hjerte,
borede en Dolk derind,
og et Væld sprang op at bløde,
Væld af Graad og bitre Taarer,
Blodets Blomster purpurrøde
viste dig min Elskovs Fylde.
Jeg er fattig som du selv,
véd, hvorfor dig Tvivlen gnaver,
skønt din Tvivl har saaret mig.
Derfor jubler jeg og synger;
thi jeg vidste, du har lidt
haarde Kaar, der Hjertet hærder,
til det lever dobbelt stærkt,
gærdet bag den sikre Mistro,
der, besejret, skaber Lykken,
Lykken for os begge to.
Kys mig, kys mig, i din Arm
lægger jeg mig trygt til Hvile;
thi jeg véd, du elsker mig.

T:<num></num>
F:
SIDE:

III
O, Vin —!
O , Vin, der bruser stærk og fin
i dybe, tunge Skaaler,
din dunkle Glød — en Blodrubin,
der fanger Solens Straaler!
O, Purpurskat, der nu er min,
hvis Farvepragt beruser,
flyv ud min Sang, som denne Vin,
der over Bægret bruser!

T:<num></num>
F:
SIDE:

IV
Sorg og Glæde.
Ja , jeg véd det — Lykken vinker
med sit Guldslør i dit Indre;
som en Draabe Dugg, der blinker
paa en Lotos vendt mod Solen,
sér jeg den i Øjet tindre.
Jeg har ogsaa hørt, at Sorgen
bag sin fløjelssorte Vinge
hvisker til dig: »Ingen Morgen
gryr bag Eders vaagne Drømme,
aldrig skal I veksle Ringe«.
Naar i Elskov Hjertet banker,
altid Sorg og Lykke møde
hver med deres stærke Tanker;
thi: at elske er at længes
mod en større Morgenrøde.

T:<num></num>
F:
SIDE:

V
Havet.
A l t det faste Land forsvinder,
svinder bort i Fjernheds Taage,
sødt-uroligt, ubegrænset,
vugger sig det store Øde,
Havets store, tomme Øde —
men i selve denne Tomhed
flammer Hjertet dobbelt stort,
flammer Solen over Havet.
11

T:<num></num>
F:
SIDE:

VI
Takkens Flod.
]Vlit Indre rummer Takkens Flod,
den har saa dybe Strømme,
dens Troskab ydmygt for din Fod
som blaa Violer svømme.
Der blinker Dugg, der kvidrer Stær
i hvalte Lønnekupler,
og i det friske Solskinsvejr
min Fod ej længer snubler.
Det volder, at i Glans jeg saa
langs alle mine Veje
en Solgudinde for mig staa,
der fik min Sjæl i Eje.
Og derfor strømmer Takkens Flod
med Solguld over Bølge,
og derfor drages jeg imod
og maa dig trofast følge.
Ret aldrig glemmer jeg den Stund,
du gav mig af dit Hjerte
den Drik, der gjorde Sjælen sund,
skønt den blev karsk af Smerte.

T:<num></num>
F:
SIDE:

VII
Folkevise.
J e g spurgte en Blomst i hvis Indre
en Duggdraabe skælvende laa,
hvorlænge kan Duggen tindre
og Solen straale derpaa?
Saalænge en Blomst i dit Indre
kan drømme om Himmelens Blaa,
saalænge vil Duggen tindre
og Solen straale derpaa.

T:<num></num>
F:
SIDE:

VIII
Mit Hjerte lér —
I disse vaagne Nætter,
hvor alt omkring mig staar
med nye, klare Omrids,
mit Hjerte heftigt slaar.
Da vaagner stærke Tanker,
da spirer lyst min Sang,
et Væld af Solskin strømmer
fra Sjælens Altergang.
Mit Hjerte lér — det hopper
af Jubel i mit Bryst,
og jeg kan ikke sove
for lutter Solskinslyst.

T:<num></num>
F:
SIDE:

IX
Perlen.
1
Irlendes fyrstelige Godhed
har mange lært at kende;
men faa kun saa den Ædelsten,
som hun gav mig i Hænde.
Og ingen saa det Perlemor
hun svøbte om min Taare;
men Perlen selv de faar at se
engang, engang — ad Aare!
2
Ja, hun er en Perle — stukket
i en helt barbarisk Musling —
fra et Hav, hvor hun som Pusling
op af Dybets Vand blev trukket.
Dér, hvor høje Klippekyster
planter deres Kæmpefødder,
ved en Strand, hvor Aben kryster
Kokostræets brune Nødder.
Der er hun bag Skallen vokset,
uberørt af Havets Piasken!
thi der fødtes Paradokset,
da Fugl Fønix steg af Asken.

T:<num></num>
F:
SIDE:

X
Isdrift.
jVlin Sjæl var som et Skumringsland
ved Drømmenes Forlis,
og landfast med den golde Strand
laa Havets blanke Is.
Men ved dit Komme Bølgen flød
med Foraar til mig ind,
det var, som om en Golfstrøm brød
sin Vej ind i mit Sind.
Da blev der Isdrift overalt,
tilsidst brød Solen frem,
og hvor dens stærke Straaler faldt,
der grønnedes mit Hjem.

T:<num></num>
F:
SIDE:

XI
Vrede.
D e tte Isbjerg i dit Indre,
der magnetisk mig forhekser,
delt i tusind Lysreflekser
ser jeg Solen paa det tindre.
Og jeg kender Golfens Hede,
véd, at Bjergets Grundvold vælter,
og at Kulden i dig smelter
og fordamper med din Vrede.

T:<num></num>
F:
SIDE:

XII
Romanze.
Store, stærke Kvinde,
hvide Perleskat,
■hjælp du mig at finde
Vej i Sjælens Nat,
jeg skal ogsaa lede
dig mod Lyset ind,
hjælpe dig at sprede
Solskin i dit Sind.
Selv om Sne og Taage
hvirvler om vor Vej,
vore Øjne vaage,
Vejen svigter ej,
selv om Sorger trykke,
Elskov kender Raad,
og der spirer Lykke
af vor Hjertegraad.

T:<num></num>
F:
SIDE:

XIII
I Nattens Stilhed.
Hvergang Nattens dybe Stilhed
faar min Længsel til at strømme,,
gaar jeg i en Have ind,
hvor de store Popler drømme.
Gennem Løvet ser jeg Maanen
lydløst som en Kvinde glide,
°g Je§' føler du er nær
vandrer lønligt ved min Side.

T:<num></num>
F:
SIDE:

XIV
Maalet.
A id rig stanser Hjertets Længsel,
medens vi i Dalen gaa,
bryd da kækt det trange Fængsel,
at du kan mod Maalet naa!
Stig imod de høje Bjerge,
dér, hvor Solen staar i Brand,
med din Vilje som dit Værge
hug dig Vej mod Lykkens Land!
Hvo, der meget har at tabe,
han skal vogte vel sin Vej,
og i Smerten skal han skabe,
ellers naa’r han Maalet ej!

SLUTSEKTION

T:
F:
SIDE:

Aarstiderne.
F oraarsdage
svinde fage,
rinde som en stridig Strøm,
Livet er en Foraarsdrøm.
Sommertide!
hastigt glide
dine Dages glade Tal,
efter Blomstring følger Fald.
Høstens Time,
Bladestime
lejret rundt om Bøgens Rod;
vissent Løv er rødt som Blod.
Vinterstunder,
som et Under
Julerosen blomstrer frem,
Sjælen har et Foraarshjem.

T:
F:
SIDE:

Ved Flyglet.
D u stod mod Flyglet lænet ind,
og Haarets sorte Silkespind
var som et Digt at skue.
O ja, det Haar saa sort og langt
og Hjertet hamrende saa trangt
mod Barmens faste Bue.
Du sang en Schubertsk Melodi,
hvor Stemmen flagred rank og fri
ad Sangens Tonestige,
dog glimted Graaden ung og kær
som Duggens Glans ved Morgenskær
paa Øjelaagets Flige.
Der dvæled Tungsind i dit Blik,
det drog mig som en tjern Musik
bag aabne Sjælefløje.
O, kunde jeg bestandig staa
og lytte i min Kofte graa
og have dig for Øje.

T:Paaske
F:
SIDE:21

Hvorfor er vor Vej saa blomsterstrøet?
Rundt omkring os ligge brudte Blomster
hvide Liljer trampet ned i Støvet,
Roser, der brutalt blev knækket -

Er det Duggen eller er det Taarer,
denne Skælven dybt i deres Kalke?
Ak, de hvide Blomsterveje minder
om en Vandring mod et Sørgehus.
Solen straaler fra en dybtblaa Himmel,
Vinden stryger varsomt gennem Lunden,
Fuglen synger i de høje Træer;
men paa Vejen ligger Blomsten knækket.
Slængt i Gruset, kastet under Fødder,
smiler til os, som den vilde spørge;
Hvorfor er den Vej saa blomsterstrøet,
drager Kristus mod Jerusalem —?

T:Landskab
F:Alt er stille - Vinterdagen
SIDE:22

Alt er stille - Vinterdagen
sænket har sin Snefjældskaabe
over Markerne, der slumre
tindrende og marmorhvide.

Men hvor Skoven langsomt strækker
sig langs Hegnets blegblaa Bølge
er der røde Bær, der vinker.

Der er røde Bær, der vinker
blandt de snebedækte Tjørne,
der er Roser spredt i Sneen.

Skælvende i Aftensvale
sender Solen Purpurflammer
over Dagens blege Landskab.

O, betydningsfulde Hjerte!

T:Der lyser Sol -
F:Der lyser Sol fra Østen
SIDE:23

Der lyser Sol fra Østen
i Gerning som i Digt,
den troende Kineser
han beder ej af Pligt.

For Kuan-fu-tsi’s Alter
Tan-ti<note>* En af Kineserne i Tivoli.</note> paa sine Knæ
hver Morgen slaar sit Hoved
mod Gulvets haarde Træ.

Han tror paa sine Guder
og ænser Verden ej;
mens frigjort Sjælen stræber
ad Kraniebjergets Vej.

Gud Fader for dit Aasyn
han bøjer glad sig ned
og hilser Dig som Solen,
du Sol fra Østerled!

T:Kinesisk
F:Det tager Tid
SIDE:24-25

Det tager Tid,
det fordrer Flid,
det kræver megen Møje,
en enkelt Bog
kinesisk Sprog
at læse og fordøje.

Det er en Tørst,
der vaagner først,
naar du har sét med Glæde,
hvor logisk let,
hvor følgeret
Begreberne sig kæde.

I Tegnet lagt
har Sproget Magt
en Karaktér at danne,
der sætter Præg
paa Lærd og Læg
i hine fjerne Lande.

En Magt saa stor
i Oldtids Ord
du undres ved at møde,
men endnu mér
naar først du sér,
at Ordene kan føde.

Saa stort og sandt
du aldrig fandt
et Sprog af anden Stamme,
fra mangt et Tegn
en Perleregn
af nye Tanker flamme.

T:Hinsides
F:Underlige, blanke Stjerner
SIDE:25-26

Underlige, blanke Stjerner
højt paa Himlens Hvælving satte,
se I klart, hvad vore Hjerner
dunkelt kun formaa at fatte?

Skyer over Himlen sejler,
hvide Skyer — Svanebarme —
Maanen sig i Sundet spejler,
lader Jordens Taaber larme.

T:Til Holger Drachmann
F:Fra Grækenland til Albions Kyst
SIDE:26
NOTE:<a poet="drachmann">Drachmann</a> udgav i 1882 en oversættelse af Byrons <a work="byron/1821"><i>Don Juan</i> (1821)</a>.
TODO:Tilføj Drachmanns oversættelse af Don Juan.

Fra Grækenland til Albions Kyst
fløj Byrons vingede Ganger,
Hilsen og Bud fra et saaret Bryst,
fra en kaadmundet Mestersanger.

Den engelske Skjald vandt Verdensry,
hans Sprog har ej Gitter og Tremmer,
du digted i Danmark hans Saga paany,
og aldrig Danmark dig glemmer.

T:Til Marta Sandal
F:Den hvide Blomst
SIDE:27-28

Den hvide Blomst
fra Mosebund
har silkefine Blade,
den aabner sig
hver Morgenstund
paa Søens blanke Flade.

Da vaagner Fugl,
da skælver Løv,
mit eget Hjerte skælver,
der hviler Dugg
paa Vejens Støv
og Himlen blaa sig hvælver.

Thi Blomsten sang,
den sang saa tyst
om Elskovs Fryd og Kvide,
jeg syntes, at
mit Sind blev lyst,
og alle Tanker hvide.

Det skylder jeg
den stille Sang,
der steg fra Blomstens Bæger,
det er fordi
dens Stemmeklang
som Bølgeslag bevæger.

T:Adda Christiani
U:Den 19. November 1902.
F:Bølgerne mod Skibet slaa
SIDE:28

Bølgerne mod Skibet slaa,
Vennerne paa Bredden staa,
føler deres Hjerter banke,
sender mangen kærlig Tanke
efter Addas Øjne graa. -

Som de staa paa Strandens Sten,
er de Blomster hver og en
samlede om Dagens Stjerne,
glem det aldrig i det Fjerne,
Danmark er en Blomstergren.

T:Viggo Hørup.
NOTE:Trykt første Gang i »Ord och Bild« med Portræt og Randtegning af Nils Kreuger.
TODO:Find førstetrykket og/eller randtegningen.
F:Stille, Hjerte, stille
SIDE:29-30
NOTE:Viggo Hørup (1841-1902), dansk politiker og redaktør.

{c:I}

Stille, Hjerte, stille,
stans nu dine Slag.
være er at ville
i hvert Aandedrag.

Mangt et Haab maa briste,
før det bliver Dag,
skal vort Liv vi miste,
sejrer dog vor Sag!


{c:II}

Hans Hoved var det klareste,
og Hjertet det var godt,
der laa en kærlig Tanke
bag den haardeste Spot.

Hans Vilje var den rankeste,
vi nogentid har haft,
indtil i Dødens Mørke
den tabte sin Kraft.

Hans Øjne var de skønneste,
vi nogensinde saa,
deres Smil var som Solglimt
paa en sommerblaa Aa.


{c:III}

Skarpskytte var han — Jægersmand,
der beded kun det ædle Vildt,
han havde altfor klar Forstand
til at se Krudtet ødt og spildt.

Han var en Seer; men han saa
fra første Færd sin Handlingspligt,
den Skabertrang, der i ham laa,
blev aldrig omsat til et Digt.

Vi elskede hans danske Maal,
det lune Vid, den skælmske Spot,
og Ironiens blanke Staal,
der formed Brynjen om vor Drot.

Skarpskytte, Seer og Profet,
dit Liv er endt, dit Hjerte brast;
men Folket har din Troskab sét
og holder Sejrens Fane fast.

T:Valdemars Jagt
F:Aldrig saa jeg saa fager en Mø
SIDE:31-32
SKREVET:1901-10-12
NOTE:Se folkevisen <xref poem="folkeviser2018041073"/>.
{rs:Til Eva Friis-Nybo,}
{rs:d. 12/10 1901.}

Aldrig saa jeg saa fager en Mø
som Toveliden, der sover,
hvid hun er som den hvide Sø,
naar Maanen lyser derover.

Slottet knejser bag Skovens Gem,
i Søen begge sig spejle,
nu rap dig, Ganger, bær mig hjem,
mig længes til Tove at bejle!

Minde jeg vil for den Jomfrukind
alt udi de grønne Lunde,
bryde gennem Kratskoven ind
at læge mit Hjertes Vunde.

Der kvidrer Stillids, der kukker Gøg,
vil mig paa Vildspor vel lede,
nu vogt dig Ugle og va’r dig Høg,
at ikke jeg slaar din Rede!

T:Dansen
U:Prinsesse Maries Soiré den 11. Marts 1903.
BEGIVENHED:1903-03-11
F:Kom, lad os danse, elskede, søde
SIDE:32

Kom, lad os danse, elskede, søde,
Tonerne tindre som Smykket paa din Hals,
vugger os i Rythmer, dvælende, bløde,
i en melankolsk og rasende Vals.

Ja, lad os danse, hvirvlende dreje,
grib mig og slip mig og fang mig ind paany,
Brysterne bølger, og Slæbene feje,
Øjnene tindre som Stjerner, der fly. -

T:Møde
U:efter
U:Hsieh-tiau,
U:479—502.
U:(Dyn. Tsei.)
F:Dengang Skoven sig omslynged
SIDE:33-34

Dengang Skoven sig omslynged
med det friske Løv,
og da sødt i Luften gynged
Skyr af Blomsterstøv

ved en Slotsfest Nan-wei herlig
for sin Elsker stod,
og hun smilte til ham kærlig,
fandt ham skøn og god,

da han brød en Blomst af Haven
med sin fine Haand,
Nan-wei takkede for Gaven,
greb den spinkle Vaand,

stak den ind i Haarets Bølge,
bagom Smykket ind,
at den Jadens Blaa kan følge
med sit Rosenskin.

Blomsten maatte falmet segne,
inden Dagen svandt,
deres Elskov maatte blegne
som hint Elskovspant.

T:Vejfølge
U:efter
U:Li—tai—pé,
U:703-763.
F:Mod Øst, hvor Floden baner sig
SIDE:34-35

Mod Øst, hvor Floden baner sig
sit Løb langs Stadens Mure,
hvor tækt med Skov en Klippevej
har draget dybt sin Fure,

hvor Byens Port har Grænse sat,
jeg øj ner til min Kvide
hint Sted, hvor, ene og forladt,
du skal mod Norden ride.

Dit Sind er let, som Skyen ungt
det længes mod det fjerne,
men Vennens Hjerte synker tungt
som Fald af Dagens Stjerne.

Med højlydt Vrinsken vil din Hest
mig Afskedshilsen bringe
- et Haandtryk end, før Livets Blæst
os fra hverandre tvinge!

T:Død og Skilsmisse
U:efter
U:N. LENAU.
TODO:Find originalen
F:Det er Guds Godhed, der føjed det saa
SIDE:35-36

Det er Guds Godhed, der føjed det saa
at hvor et Menneske for Døden laa,
i Kreds hans Nærmeste sagte træde
til Dødslejet hen og græde, græde.

Da kunne for Taarer de ikke sé
den grufulde Angst og den bitre Vé,
naar Aand fra Legem sig skulle skille,
det sidste Suk og det dybe Stille.

Langt tungere var clet, om de kunde sé,
og Hjertet ej rørtes af Dødens Vé,
da maatte de hele Livet lide
en hemmelig Angst for hin Kamp at stride.

Thi sværest af alt ifald de saa
en Rædsel større end Døden dem naa,
og deres Øjne lærte at kende
Hjerternes Skilsmisse mellem tvende.

T:Stir ned i Strømmen —
U:efter
U:N. LENAU.
F:Saa du en Lykkedrøm forgaa
SIDE:36-37
TODO:Find originalen.

Saa du en Lykkedrøm forgaa,
som aldrig paany du finder,
da er det godt ved en Flod at staa,
hvor alting bølger og svindet.

Stir ned i Strømmen, stir derned,
da vil du langt mindre savne
den Lykke, Hjertet i Rædsel véd
du aldrig mere skal favne.

Stir uafbrudt i Flodens Vand
til Blikket sløres af Taage,
og sé, hvor din Taares hede Brand
faar Vandene til at koge.

Da vil Glemselens Damp du sé
sløre din Lidelses Stjerne,
og Sjælen, og al dens bitre Vé,
dit Selv forgaa i det fjerne.

T:Fremmed end -
U:efter
U:LORD HOUGHTON.
F:Fremmed end!
SIDE:37-39
TODO:Find originalen.

Fremmed end!
efter Aar i Sorg og Gammen,
Storm og Stille levet sammen,
efter Rejser fjernt og nær,
Tryk af Hænder vi har kær,
hvorfor Hustru? hvorfor Ven,
maa vi være — fremmed end?

Fremmed end!
efter Barndoms lyse Dage,
efter Kærtegn, Ros og Klage,
givne Raad og fulgte Bud,
efter fælles Bøn til Gud,
Barn og Fader let igen
skilles kan, er — fremmed end.

Fremmed end!
efter Kamp mod fælles Maal,
efter Drik af »Broderskaal,«
efter Elskov stolt og kærlig,
Lidenskabens Flod, der herlig
bruser mellem tvende hen,
Sjælene er — fremmed end.

Fremmed end!
Ak, hvor bittert dog at sé
hele Slægtens dybe Vé,
Skæbnen med magnetisk Hang
Cirkel imod Cirkel tvang,
knap de røres, før igen
de maa skilles — fremmed end!

Fremmed end!
Skal det altid være saa
at i Uforstand vi gaa,
aldrig hvile med vor Aand
Sjæl i Sjæl,som Haand i Haand?
Skal vi vandre bort igen
ind i Mørket — fremmed end!

Fremmed end!
Kræv af Elskov ej at den
fører os mod Lyset hen,
vi var nærmere dets Bred,
havde vi for Elskov Fred,
Fred, hvor Bølgen bruser hen
i et Liv blandt — fremmed end!
fremmed end!

T:Solblomsten
U:efter
U:E. GEIBEL.
F:Roser! hvis brusende Fejen
SIDE:40-41
TODO:Find originalen og find samtidigt originalen til https://kalliope.org/da/text/gregersen2018020351

Roser! hvis brusende Fejen
hidlokker Vandrerens Blikke,
jeg er en Solblomst ved Vejen,
og jeg misunder jer ikke

de Sommerfugle, der flagre,
og Sangerne fra det fjerne,
Menneskers Ros den fagre,
den under jeg Eder gærne.

Thi intet kan mig fornøje
som Himmelens Dugg at tømme,
vendt mod min Elskedes Øje,
hvis Straaler imod mig strømme.

Mod Solens Yngling jeg vender
mit Aasyn tidlig og silde,
og frydes, naar Lyset tænder
sin Glans i hans Øjne milde.

Han er og bliver den samme,
den eneste jeg maa ære,
til han med en hellig Flamme
tilsidst vil mig helt fortære.

O sig, kan en Skæbne jeg møde,
og har i en Vin at drikke
fager som den at forbløde
blidt for den Elskedes Blikke.

Derfor, I Roser, hvis Fejen
og Pragt er jert største Smykke,
jeg er en Solblomst ved Vejen,
og jeg er salig af Lykke.

KILDE:Johannes V. Jensen: _Digte_, Gyldendalske Boghandel, Nordisk Forlag, Kbh., 1906.
DIGTER:jensenjv
FACSIMILE:115308067513_color
FACSIMILE-SIDER:112
TITELBLAD:Johannes V. Jensen / Digte // Gyldendalske Boghandel / Nordisk Forlag / København og Kristiania / 1906

T:Husvild
F:Gi Husly til to Persowner
SIDE:7-8

Gi Husly til to Persowner,
der haar saa grusselig traant;
vi kommer fræ »Mannemilherfræ«
og er paa Vejen til »Laant«.
Gi Husly!

Gæssen’ di goer i djæ baar Bien
der huer vi to er føj,
og Husen’ stoer ud’ om Nætten
i den sam’ sturige Bøj.
Gi Husly!

Vor Gaard i »Mannemilherfræ«
den kan I tro den er pæn,
Væggen’ er gjow o jenne Vind,
og Stowen er tækket med Ræn.
Gi Husly!

Og tror I et, de’ er Sandhied,
saa kan I min Dætter spør,
som aaller haar hat no Foræller
og hverken ka snak’ eller hør.
Gi Husly!

T:Godnat
F:No wil a sej Jer Godnæt
SIDE:9-10

No wil a sej Jer Godnæt,
for a er nøj Kon træt.
Og nu kan I tru’ mæ og teg mæ,
no wil a hen og leg mæ.

A sow i Groven far
for Vindens gaboben Dar’,
og a haar sit i en Swimmel
Vorher’ hans sywend’ Himmel.

Men nu skal a saligen sow
i min ijen suet bette Stow,
I Juen, som er saa venle
ved jen, der er søwne og jenle.

Fowal og saa møj manne Tak
til Godtfolk saawal som Pak!
I er wal kij o mi Løwne,
og sjæl er a osse søwne.

A reser fræ ingen Gjald,
det hiele er betaid.
Di Baank, a skylder min Fjender,
dem foer di nok o hveranner.

Fowal min Fjol og min Bow!
Nu wil a hen og sow.
Hvis jæn nu wil byt’ sin Bedrøwels,
saa kan han fo min Fornøwels.

Fowal og Tak bette I!
A ga jer hvad a ku gi.
Og tøt I et om Musiken,
da war’et Skaad — for no gik’en.

T:Grottesangen
F:Fenjas og Menjas Møllesang kommer indenfra
SIDE:11-13

  Fenjas og Menjas Møllesang kommer indenfra
i din Hjærne som søndermalende Stenlyd. Dit
Hoved skal blive Centret for Grottes Hvirvler af
Verdensstøv, for Fenjas og Menjas splintrende Kværnsang.
    
  Vi maler, synger Fenja, vi svinger Stenen, der
er tung som Jorden, vi maler dig Solopgang og
Høveder og frodige Agre. Vi maler dig skinnende
Skyer og Grøderegn, Kløver, gule og hvide Blomster.

  Og vi maler dig Sygdom og Tørke, synger samtidigt
Menja, afsvedne Marker, Vandløshed, vi maler
dig Hagl som Knoer, vi hvirvler dig en Tordensky
op fra Vest, Mørke, Lyn og ulmende Tomter.

  Vi maler dig Foraar og blaa Bølger, stønner
Fenja, vi faar Sommeren færdig i Tide, vi maler
dig grønne Skove fulde af Sangfugle, vi maler dig
Kærlighed, Glemsel og lyse Nætter.

  Og vi maler dig Fimbuls Mørke, lyder Menjas
skurrende Sang, Askeregn, Visnen, vi maler dig
Vinteren ind i Sommerens Hjærte. Vi synger dig
en Høststorm, vi svinger Rim og Frost over alt
Groende, vi maler Varmen ud af Menneskenes
Sind.

  Og dog maler vi nyt Foraar og ny Grøde, synger
Fenja rasende, vi maler dig Solhverv og Blikstille
paa Havet, vi maler dig Føl og fimrende
Hundehvalpe og Søndenvind, vi maler dig Løvspring
og Tro.

  Ja, og vi svinger Kværnen saa det knager, skogrer
Menja, vi maler til Barsel, og vi maler i Kisten. Vi
maler Sne og Fortvivlelse. Jeg synger sidst.

  Og nu skyder de Ryg, de vrede Jættepiger, og
planter Benene dybt i Mulmet og svinger den rygende
Kværnsten. De synger sammen, Fenja og
Menja:

  Vi maler dig Sol, Maane og Stjærner løbske om
Jorden! Dagen og Natten skal veksle i Blink, hvidt
og sort, og Himlen skal gaa som et Hjul. Vi maler
dig Sommer og Vinter som Feber; Hede skal flyve
paa dig og vige igen for Kulde.

  Men tilsidst maler vi dig Vintertid. Vi træller i
Aartusinder, men vi maler dig endelig Istid.

  Nordlys over vore Hoveder! Vi maler dig milevid
Is og Aaret fuldt af Nordenstorme og fygende
Sne. Vi maler Haabet tyndt i dig, vi synger Regnestykker,
hvor Kuldens Tal stiger. Vi maler dig
evige Nætter, vi svinger Solen ud paa fjærne Veje.
Vi maler hostende Isbjærge med knust Fjæld ned
fra Norden og ud over alle rige Sletter, vi knuser
Byerne under Bræen, vi grutter al Frugtbarhed.

  Og vi forstener dit Hoved, vi hvirvler Øde ud,
vi synger med frostkoldt Hjærte, til Kværnen springer.

T:Den blinde Pige
F:Siger du, at det lyser
SIDE:14-16

Siger du, at det lyser
    af Blomster hvor vi træder?
    Oh mine Fødder gyser,
    Elskede ja og jeg græder.
                =Natten er naadig.=

Det var den blinde Merete,
    hun gik med sin Ven at spasere,
    hørte et Suk og ledte
    og fandt ham aldrig mere.
                =Natten er naadig.=

Svinder du fra min Sider
    Din Tien er sær, du savner . . .
    Taber du dig i det Vide?
    Jeg finder dig — for jeg favner!
               =Natten er naadig.=

Skjuler du dig og smiler
    ad mine udbredte Arme?
    Tilgiv mig, Tiden iler,
    jeg længes efter din Varme —
                =Natten er naadig.=

Stille! Ak hvor jeg ryster!
    Duggen fra Nattens Porte
    falder paa mine Bryster —
    Kære, din Mund er borte!
                =Natten er naadig.=

Hører du nu, jeg er bange —
    vandrer jeg her alener
    Gaar jeg imellem mange,
    der alle tier som Stene?
                =Natten er naadig.=

Svæver her sorte Baarer?
    Mit Hjærte fryser og falder.
    Duggen og mine Taarer
    sitrer og græder og kalder . . .
                =Natten er naadig.=

Aa, hvis du hører min Klage,
    forbande Gud dine Læber!
    Gaa og kom aldrig tilbage —
    ved du, de Blinde dræber!
                =Natten er naadig.=

Gid du maa rammes af Lynet . . .
    Nej Gud belønne dit Hjærte,
    for nu har jeg faaet Synet!
    Jeg ser, Lyset er Smærte.
                =Natten er naadig.=

Stakkels, stakkels Merete!
    Med dine favnende Arme
    gik du og ledte og ledte
    og fandt kun Dødens Varme.
                =Natten er naadig.=


T:Plejlvisen
F:Av! Hold inde, Djævel . . .
SIDE:17-19

Av!
  Hold inde, Djævel . . .
  Kæreste kære . . .
  Jeg synger, jeg synger . . .
  Hold op, lad være!
                Knirk, Knirk.

Av!
  Jeg lover dig Blodhund,
  at kvase din Hjærne . . .
  Nej jeg er henrykt,
  jeg synger saa gerne.
                Knirk, Knirk.

Av!
  Det er saa dejligt,
  Didelom Deja.
  Stop, din Satan . . .
  Hip Hop og Heja.
                Knirk, Knirk.

Av!
  Hvad kan jeg give dig,
  Dyr, for at stanse?
  Jeg kvæles . . . det er saa
  dejligt at danse.
                Knirk, Knirk.

Av!
  Et Spark i Plejlerens
  ædlere Dele . . .?
  Nej det er jo Sjov og
  Kommers det hele!
                Knirk, Knirk.

Av!
  Jeg tripper . . . for Helvede!
  Trip Trap og Trippe . . .
  Jeg kysser din Hov, hvis
  du lader mig slippe.
                Knirk, Knirk.

Av!
  Jeg synger jo, synger. . .
  Du rider mig, rider . . .
  Du kilder mig . . . Kære!
  Jeg ler . . , Aa jeg lider!
                Knirk, Knirk.

Av!
  Nej, Nej, Nej dog . . .
  Forbandede Frister!
  Ha Ha Ha Ha . . .
  Mit Hjærte brister.
                Knirk, Knirk.

T:Columbus
F:Der nejed saa mangt et sødygtigt Skib
SIDE:20-24

Der nejed saa mangt et sødygtigt Skib
        paa Bølgen, som fór.
Og mangen forvoven Skipper blev graa
        ved det knagende Ror.
Dér tabte sig ogsaa Christofer Columbus
forledt af sit aldrig hvilende Hjærte
paa Vindens og Gusernes Veje
        under Maanens vildsomme Kærte.

Christofer Columbus fra han var Dreng
        befandt sig bedst
paa det blaa Hors med den hvide Man
        Hoa, min Hest!
Men då han graanede, greb ham en Længsel
næret af Aar og af øde Bølger
efter den evige Lykke,
        som Sjælen altid forfølger.

Graanet, med Havets Salt i sit Haar
        og stum af Savn
vender han bort fra den østlige Vej
        sin Snækkes Stavn.
Paa Rejser mod Østen han tabte sin Ungdom,
nu vil i Aftenrøden han lede
sig frem til Landet, som Solen
        beskinner, naar den er nede.

Og Skibet er ene som Maanen i Sky,
        ene paa Sø,
Matroserne spejder forknyt efter Land,
        de tror de skal dø.
De frygter, at Skibet skal nærme sig Kanten
af Jorden, hvor Havet nedstyrter sin Sluse,
de mener naar Stormen stiger
        at høre Afgrunden suse.

De samler sig om den tavse Kaptejn:
        Afsindige Mand!
Vend om før Afgrunden sluger vort Skib!
        Vi vil i Land!
Giv mig endnu tre sejlende Dage!
Hvis ikke, naar Solens Straaler de slukne,
Landet i Vester er funden,
        da vil jeg dø og drukne.

Og Solen daler den tredje Dag
        i den golde Sø.
da stiger i Solnedgangens Ild
        en palmegrøn Ø.
Og det er Landet, Christofer Columbus!
Men medens de kalder ham Verdensbefrier
og græder af Fryd, er Columbus
        den eneste Mand der tier.

For da han fandt den frelsende Ø,
        forgik hans Drøm.
Der skød sig en Verden imellem ham
        og den yderste Strøm.
Tilbagevender og Havomfavner!
Da steg din Forlængsel, da bar dit Hjærte
som Bølgens vandrende Byrde
        den evige Verdenssmærte!

Christofer Columbus, dit hvide Haar
        din Alders Is
kroner de havkolde Vikingebryn
        og din Sjæls Forlis.
Du gav os Jorden igen og betraadte
Udødelighedens hvislende Fraade.
Nu dækker din store Skygge
        Drømmen du aldrig naa’de.

Usalig er den hvis Ve og Begær
        kan aldrig dø.
Havbølgen stiger saa øde og tung
        paa den aabne Sø.
Dér staar han lænket den flyvende Skipper
paa Spøgelseskibet og fører de Døde
under den hvide Maane.
        Havbølgen stiger saa øde.

Saa mangen god Sømand tabte sig selv
        paa Bølgen som fór.
Havbølgen stiger saa øde og tung
        i det vejløse Spor.
Der er ingen Gud i de rasende Bølger,
der er Christofer Columbus’ Hjærte,
som skabte en ny Verden
        ud af sin Verdenssmærte.


T:Moderens Sang
F:
SIDE:25-

Jeg bærer i mit bespændte Bryst
en sød og ængstelig Vaar.
Mit eget lille stumme Barn
dybt under mit Hjærte gaar.

Rødmer jeg, er det den skjulte Ild
af Barndom i mit Blod;
mit Hjærte toner hver Gang du er mæt
og ryster din spæde Fod.
Jeg græder i Søvne, sukker og ler
med dig der slumrende gror,
vi drømmer sammen en dunkel Drøm
om den grønne naadige Jord.
Vi drømmer om Havet der bølger saa vidt
og om Himlens favnende Blaa
og om brede Sletter med blomstret Græs,
som Hjortene hviler paa.
Vi drømmer om Zebra og Leopard
og om den vilde Gnu
og om de myge Aber smaa,
der hoster mod Skovnattens Gru.
Vi drømmer om Taarne ved Jangtsekiang
og om Himalajas Sne
og om den forunderligt mægtige Sol,
som Ingen taaler at se.
Jeg mærker med Smærte og dobbelt Fryd
i den stille svangre Nat,
hvor Alting er kommen mig mere nær
og hvor Alting har mig forladt!
Ak, Alt hvad der faldt og døde med mig
skal leve med dig paany,
de unge Stjærners undselige Lys
og Maanens alvise Gry.
Jeg vil dø, jeg vil svinde ind i dit Smil,
forgaa som et udslettet Spor.
Jeg giver dig fri, jeg græder mig ned
i den sorte velsignede Jord.
Jeg giver~~dig Liv, vil du nægte mig
at strække mig hvilende hen?
O du er den der skal have Alt
og Intet give igen!


T:Pigen der vandrer
F:
SIDE:28-


PIGEN DER VANDRER.
t ”lvem er du, vilde Pige
der vandrer saa blid paa Vejene
♦
og strider dig frem imod Blæsten
under det sene Solskin?
Agter du dig saa silde
til Stævnemøde med Stormen?
Han er en Flyver! Du finder
ham ikke, før han er falden!
Blæsten klapper kærligt
din tynde Kjole mod Knæet,
Vinden tegner varsomt
dit unge Skød, der vandrer!
Hvorfor bøjer du Brystet
mod Blæsten? Den vil bære dig!
Strit ikke saa stridigt imod . . .
Stormen det er jo mig!

T:Tilegnelse
F:
SIDE:29-

TILEGNELSE.
Je g kommer ud fra Skovene,
Kender I min Kølle!
Vid, jeg er Vildmanden
i det danske Vaaben!
Jeg bringer fra blaa Bølger
Havets barbariske Hjærte.
Jeg sætter det til Symbol
i Feltet med springende Løver.
Her staar jeg ved Skjoldet.
Jeg vil slaa Fornægteren.
Jeg vil bekræfte de Raske
i Retten til Riget.

T:Helled Haagen
F:
SIDE:30-

HELLED HÅAGEN.
D e tte er kun et Udtog
af Digtet om Haagens Bedrifter.
Her berettes forsøgsvis
om Heltens rastløse Rovgang,
Heltens rasende Rørelse
ude paa »Roligheden«.
Selv var jeg (desværre
et noget omtaaget) Vidne.
Dagen begyndte bitter
med Sild og en Ildsluknings-Bajer
Oh, men den glade Synder
krævede snart Champagne.
To Døgn i Forvejen
fandtes han ikke i Fjerene.
Vennerne saa, hvor den Vældige
lignede Viskelæder.
Ingen formaar dog som Haagen
at mildne Rusens Mindelser.
Sorgfuld men opsat paa Lykke
ser du ham spæde sin Svir op.
Led ved Mad men sulten $
lader han Laks servere.
Laks er hans Yndlingsspise,
han æder aldrig andet.
Siden ser du ham smøge
cheerful Cigaretten,
medens med blodsprængte Øjne
han blinker omkring blideligt.
Vel. Ved den femte Whisky
peger hans pønsende Næse
ud mod tændte Lygter;
Lossen vejrer Lystighed.
Haardusken paa hans Øre
dirrer ved Tanken om Daarskab,
han strækker de knagende Poter,
kruser til- Smil sine Knurhaar.
%
Henslængt i Taksametren
maler vi ud i Mørket.
Haagen ønsker at mætte
med Lykke enhver vi møder.
Haagen inddrikker dristig
den dunkle Vellugt paa Strøget.
Natten er blaa og lun
og lys som en mættet Længsel.
Bad vi en Bøn ved Altret
i diverse Beværtninger?
Vandt vi en Opvarters Venskab?
Ak jeg ved det jo ikke.
(Skade at Skjalden som oftest
segner tidligt i Slaget.
Derfor tales med Rette
om taagede Traditioner.)
Spilled vi Kegler, saa Kuglerne
sprang og splintrede Bagvæggen?
Bravo! Battaljon!
Blev vi hældt ud af Banen r
Søgte vi siden stridslystne
bort fra Byens Centrum,
indtil omsider vi endte
ude paa »Roligheden«?
Der slog vi i os Champagne!
Der besaa vi Syngepigerne . . .
Pludselig hører jeg Haagen
le saare huldsalig!
Han har besluttet at sejre.
(nu begynder Slaget).
Først hiver han henrykt
sin Hat op paa Scenen.
Derpaa flyver Paraplyen,
som Pigerne ogsaa parerer,
(smilende: Dette er Alvor!
Dette er endelig Elskov!)
Se, men nu rejser sig Haagen!
Han rager op, rank.
Jeg ved ingen i Verden
der rejser sig vældigere!
Han staar bringebred
og blid, han brasker.
Han ejer hele Hytten,
han smiler, den Herlige!
Saaledes staar han og syner,
skøn, i Skandinavien.
Lokken er lønlig graanet,
men han lyner af Ungdom.
Ingen fik avet denne
gigantiske Dreng for Alvor.
Ingen kritisk Pauper
fik plyndret ham for hans Purpur.
Stærk som Jim Jeffries,
Amerikas djævelske Champion,
The big boilermaker,
Verdens første Bokser,
Gylden og from som Gudfader,
rejser du dig, Fyrste . . .
og smider Champagnekøleren
med Indhold op paa Scenen!
Derpaa sender du Stolene
venligt sammesteds hen,
Bordet kyler du blidt
op til blege Bajaderer!
Siden i søvnløse Nætter
spurgte jeg ofte mig selv:
Hvad var Herskerens Hensigt,
hvorfor gjorde han dette?
Var det af lattermild Lede
ved Livets Gravalvorligheder?
Ønskede du at foragtes
imellem elendige Ægtheder?
Tog du din Tilflugt til Skemt
i Templet for Sang og Livslyst,
hvor Synden sælges med Taarer
svang du Satyrsvøben?
Slog du Pøblen — som Kristus
der piskede Pengemændene ?
Hvad var din Mening? Morer
det dig at hive med Møbler?
Var Sagen den ganske simple,
at du rystet protesterede
mod alle Arter af Skørlevned
og alle syndige Skøger?
Klædte du dig (i spøgende
Afsind) med spæget Traa,
præked du brunstig, med Bukserne
fulde af den poetiske Pungbrok?
Tordnede du som Vingthor
for gratis Piger i Trudvang,
raste du (Bukkenes Skræk 1)
i dit Rejersenske Redningsbælte?
Jeg er ikke klar over det.
Jeg ved kun, at Kæmpen
rejste sig der rolig
og afstedkom Rabalder.
Beholdt vi Marken, Haagen,
blev vi hældt ud af Haven?
Knækkede du din Stok,
som du købte paa Kurilerne?
Var det mon dig, der nynnende
og uden Nag imod nogen,
af ren Kærlighed, medtog
en Kasse med kaglende Fjerkræ,
Hvilken du fandt paa et Fortov
den følgende Dag, da graanet
og grøn af Svir du spankede
livsalig omkring i Solen?
Var det mon dig, der varsom
og fuld af alfavnende Vid
væltede Kakkelovnen
og fyldte mit Kammer med Kulstøv?
Husker jeg rigtig fremdeles,
holdt du en herlig Tale
staaende ganske solo
midt i en indbildt Forsamling?
Her, her Helled Haagen,
husker jeg dig tydeligt!
Dette er intet Foster
af min fantastiske Fuldskab.
Aldrig vil jeg forglemme
din Sjæl af Guld, du Gavmilde,
da du omtrent døende
af Træthed talte for Ingen!
Aa hvor du holdt dig oprejst
midt i en (indbildt) Hob,
Gud hvor dit Væsens Varme
overvandt din Segnefærdighed!
Ladies and Gentlemen-. . . sagde du
til de saa lydløst lyttende . . .
og derpaa spredte du Skatte
af Skønhed ud for Vindene!
Hvor du da talte tindrende
i dit titaniske Lune!
Hvor du vævede Vildskab og Inderlighed
sammen til et sublimt Vanvid!
Aldrig blev hedere Hjærne
baaret af bedre Helbred!
Aldrig forkyndtes Livslysten
af kælnere Krigerhjærte 1
Jeg siger dig Haagen, Fluerne’
fulgte dit fine Foredrag,
tiltrukne af din Aande;
»Publikum« anede Aadsel.
Ladies and Gentlemen . . . Haagen!
Jeg husker dig, hør jeg husker
dit Vid, din Varme, din Ensomhed.
Tro mig Ven, jeg blev ædru.
39
*>
m

T:Cecil
F:
SIDE:40-


CECIL.
J e g mindes, hvor blond og ubændig du stod,
I Danmark
Rolig men fuld af stormende Blod,
Svunden er vor Ungdom.
Aldrig var nogen Mund saa vred,
I Danmark
Og aldrig nogen Sjæl saa hed.
Svunden er vor Ungdom.
Aldrig var Lyst til den rødeste Drik
I Danmark
Skjult i saa koldt og isblaat et Blik.
Svunden er vor Ungdom.
Klappede, slog dine frodige Hænder
I Danmark
Legede, lo, eller viste du Tænder?
Svunden er vor Ungdom.
• v
Moden som Kornet, der bølgende gaar
I Danmark
Rejste du Brystet og rysted dit Haar.
Svunden er vor Ungdom.
Cecil, nu er du en graanet Kone,
I Danmark
Og nu er din Sjæl som en vimrende Tone
Svunden er vor Ungdom.
O husker du Visen, vi gærne sang,
I Danmark
Den var saa sørgelig, sød og lang.
Svunden er vor Ungdom.
Du sang om Lykkens store Hus,
I Danmark
Som Lynet pludselig styrted i Grus.
Svunden er vor Ungdom.
Da vidste du ikke, at Sorgen er sen
I Danmark
Og bryder og brækker Sten for Sten.
Svunden er vor Ungdom.
i ;
Du sang om en skøn og fyrig Smærte,
I Danmark
Men Livet er simpelt og uden Hjærte.
Svunden er vor Ungdom.
Du sang om den frie, vingede Død,
I Danmark
Men krybende Trældom ender din Nød.
Svunden er vor Ungdom.
1 Cecil, Lykken blev os forment,
I Danmark i
Du fødtes for tidligt og jeg for sent.
Svunden er vor Ungdom. C
l
i
Færdig du stod i din vældige Vaar,
I Danmark
Jeg var et Barn paa syv-otte Aar.
* Svunden er vor Ungdom.
Din Skæbne var som det dybe Fald,
i Danmark
Og min er Kærlighed uden Kald.
« Svunden er vor Ungdom.
4 2
k - • . ’ .
\
Det var et gammelt og velkendt Spil,
I Danmark
Naar Aanden vaagner, er Riget sat til.
Svunden er vor Ungdom.
Men er du nu plukket for dine Drømme,
I Danmark
Er mine Tanker dog lige ømme.
Svunden er vor Ungdom.
4
Jeg elsker dig i din grædende Nat,
I Danmark
Jeg elsker dig, nu du er saa forladt.
Svunden er vor Ungdom.
Mit Hjærte elsker med isnende Ve,
I Danmark
Fordi dit Haar er fuldt af Sne.
Svunden er vor Ungdom.
Det regner Vinter, og det regner Vaar,
I Danmark
Det regner. det hele lange Aar.
Svunden er vor Ungdom.

T:Sønner af de Slagne
F:
SIDE:44-

SØNNER AF DE SLAGNE.
Sønner af de Slagne,
se, I staar paa Muld!
Død er det bedragne,
lykkeløse Kuld.
Gæstmildt aabner Danmarks
unge grønne Land
Favnen for den stærke,
lattermilde Mand.
Ifra Gorm den Gamle
til den Dag i Dag
elskte vi at samle,
. . . Ak paa Nederlag!
Dette vil vi mindes
med en knyttet Haand,
mens vi skuer fremad
af en anden Aand.
44
Kloge af at bede
til den døve Gud,
vil vi aabne, sprede,
glemme, slette ud.
Ungdom er at handle
uden Tradition,
uden falske Veksler
paa en død Nation.
Ungdom er at synde
uden Maal og Med.
Kan vi da begynde
med at ønske Fred?
Lad kun Hadet æde
og lad Grinet flaa!
Det er stride Tanker
vi maa leve paa.
Faar kun den, der yder,
Lønnen for sin Flid,
da vil den, der nyder,
aldrig møde Nid.
45
Den der bærer, byder!
Det er hvad vi tror
enten vi i Danmark
eller Kina bor.
Lykkens Land med Maade
Danmark, det er du!
Danmark af vor Naade,
vil du smile nu?
Borte er det syge,
I lykkeløse Kuld —
Sønner af de Slagne
se, I staar paa Muld!

T:Tiger
F:
SIDE:47-

Piindufyrsten ligger vaagen
i den sorte Tropenat
med sit Øre fuldt af Suset
fra de hede Skoves Grøde,
Hindufyrsten ligger vaagen,
utaalmodig, tung og øde:
Hvor jeg længes efter Hvile,
Hvile, netop naar jeg ligger.
Aa jeg tørster, naar jeg drikker.
Hindufyrsten ligger vaagen,
ene, bitter og forladt,
da en sagte Gang om Huset
gennem alle Nerver skriger,
saa han lytter vildt beruset,
feberspændt og dødsens mat. . .
Er det dig, du store Tiger,
er det dine Fjed paa Gruset?
Maa jeg dræbe dig og drikke
Blodet af dig, skønne Kat?
Mens han lam af Rædsel lytter
til den frygtelige Lyd,
sovner Fyrsten. Og i Søvne
sukker han af Graad og Fryd.
Seksten ædle Elefanter,
hver bemandet med Drabanter,
rykker ud paa Fyrstens Bud.
Raab i Skoven, Brøl og Skud!
Og de bringer Tigerdyret,
spiddet, skudt og trampet fladt.
Sælsomt ler den grumme Mund.
I en dyb, forgræmmet Blund
hænger død den store Kat.
Slukt er Dyrets Ild og Hede.
Fyrsten vender sig i Lede.
Hindufyrsten ligger ene
i den sorte Tropenat,
længselsfuld og dybt forladt.
Og han lytter til den sene
skjulte Støj i Skov og Krat,
hvor de drømmesyge Aber
rører sig beklemt paa Grene.
Fyrsten vaander sig og gaber:
Hvor jeg længes efter Hvile,
Hvile, netop naar jeg ligger.
Aa jeg tørster, naar jeg drikker

T:Interferens
F:
SIDE:50-


INTERFERENS.
D e n blaa Nat er saa stille. Jeg ligger søvnløs.
Stilheden • vider sig og klinger.
Det er Lyden af tusinde Miles Tomhed.
Det er Rummets Monologer, hvis Ringe mødes med
Tidens tonløse Cirkler.
Min Puls, mit Hjærtes hede Spænding holder mig
vaagen,
men jeg overvejer med kølig Hu.
En Kraft passerer mine Nerver,
og jeg ligger som livløs.
Længe tænker jeg med iskold Ro
paa den flammende Utaalmodighed, der er mm
Skæbne.
Pludselig føler jeg ganske fattet og uden at røre
mig en ulidelig Smærte slaa ud i min Bevidsthed
og svinde igen.
Imorgen skal jeg staa op
ladet med Eder og Livslyst
som alle Morgener før.
Imorgen skal jeg konfronteres med Vaskefad, Skohorn,
Tandbørste og hele Historien,
Tobak og Solskin og Tuborg fra Fad.
Og jeg tilstaar:
Enten er dette Topnoteringen af menneskelig Lykke,
ægte efterlignet,
eller det er en dum og sørgelig Fiktion.
Det nytter jo ikke at nægte det,
jeg nærer en sønderdelende Proces i mit Hoved,
saa saare jeg tænker.
Min Bevidsthed arbejder skærende.
Jeg ødelægger af Drift, til Trods for mig selv.
Intet er sandt. Intet er Umagen værd.
Aldrig har der været følt smærteligere Hovmod,
end det jeg alene føler ved Besiddelsen af mit
Sinds Knivsystemer.
Naar Forestillingen om Verdens topmaalte Under
mødes med Overbevisningen om alle Tings
Endelighed,
da lever jeg.
Denne Knagen af Akslerne,
dette djævelske Sammenstød af psykisk Lyd
frigør de transcendentale Smærtevibrationer,
der er Formen for mit inderste Jeg.
Min Bevidsthed ytrer sig som sjælelig Interferens.
Selve det skrigende Forhold mellem alle iøvrigt
harmoniske Virkeligheder
er mit Indres gennemtrængende Tonart.
To diametralt modsatte Livsbevidstheder mødes
og skærpes i mit Hjærte.
Den blaa Nat er saa stille. Jeg ligger søvnløs.^
Stilheden vider sig og klinger, hviner, skingrer!
j Det er Lyden af tusinde Miles Tomhed
i imellem de kværnende Stenkloder.
Det er Rummets Monologer, hvis Ringe mødes
med Tidens tonløse Cirkler.

T:Ved Frokosten
F:
SIDE:53-

Mit Liv er een Erstatning.
Hvem siger, at man skal leve lykkeligt r
Samme Foraar traf mig kaad og kærnesund,
skummel af Kærestesorg,
i Favnen paa yndige Olga.
Hun var altid vasket og sval,
jeg maa formode, hun var Jomfru paa en Badeanstalt.
(Emma tilhørte den fornemmere Lavadel).
Olga var saa frejdig, Klæderne suste fra hende.
Oh, hendes Fodsaaler var netop saa friske og kølige
som Aakandebladene i Guldager Bæk,
hvor jeg badede som ungt Menneske.
Naar Olga kom ind til mig, medbragte hun Duften
af gabende Linnedskuffer, som jeg elsker,
et Vejr af Stivelse og af lutret, blaanet Tøj.
Kæreste Olga, det var sødt at aande den svale Luft
omkring dig,
du var frisk som et Neg,
og Gud ved, hvem der siden sankede dig i Lade.
Jeg har skænket mig en frisk Snaps af den iskolde
Flaske.
Uden at betænke mig svælger jeg ogsaa den.
Snapsen er kold, sød, stærk og brændende . . .
dette var en Skaal for den uudslukkelige Appetit,
der lægger mig ned og sætter mig paa Benene igen
midt imellem hoftebredt henvandrende Mirakler i
Menneskeskikkelse. i(
Er I kede af, at jeg synger, saa det sortner mig
for Øjnene? ’
Ak, Emma og Olga! jj
Hvor er I henne? j
Et Mindebæger! | ]
Jeg føler en lægende Varme, mit Hjærte hopper, j
jeg tror jeg er glad til Trods for Smærte. |J
Snapsen er kold, sød, stærk og brændende . . . j
I
Skaal! i
i
M


T:Afsked 
F:
SIDE:59-

Kafeen skal være velsignet!
Gud ske Lov for Sofahjørnets Fløjl!
Jeg omfatter min Kellner med Sympati,
jeg sidder sval og barberet ved Bordet,
finder Stangen under det med Fødderne
og spiler Næsen mod Dugens kyske Klorlugt.
Giv mig en Bajer!
Jeg vil berømme det ravgule Øl fra Fad.
Det er isafkølet, og det fraader af Kulsyre,
Død og Djævel, hvor mine Tænder længes efter det!
Mit Svælg drikker, allerede naar jeg ser det paa
Afstand!
Jeg vil begrave mig i en Slurk . . .
Jeg var tørstig . . . i Aftes, hvordan var det?
Nu har jeg det godt.
Der staar fire blomstrende Stykker Smørrebrød for
mig.
i . . " ' ^ ■ t y ;
Først spiser jeg et med Æg og Sild
O Anelsen om Svovlbrinte og om Jodlugt fra Havets
T angskove1
Derpaa sætter jeg Tand i et ungt og skært Stykke
med Steg,
og her fordyber det Smagen, at jeg tier.
Rullepølsens Bouquet af Faar og af oliedryppende
Maskiner, Væverier, udvider mit Velbefindende.
Osten knytter Stemningen af Forraadnelse og rygende
Elskov sammen i mit Hjærte.
Men nu skælver mit Bryst imod Snapsen,
som jeg har skænket mig af den iskolde Flaske.
Se den spiller, den ler klart,
jeg holder den op som en stor levende Diamant,
Kornbrændevin, kort sagt, Danmark!
Her sidder jeg og bereder mig paa det bedste Øjeblik.
Her er godt. Hatte passerer Vinduet, meget Folk
færdes paa Gaden.
Jeg har sagt til mig selv, at Livet og Solsystemet
gaar glimrende.
Skaal!
Jeg nedlægger ikke en harmfuld Protest mod Jordens
Vals mellem Stjærnebilleder,
fordi jeg selv varmer Bænke;
hellere lyser jeg Lykken høfligt ud af mit Hjærte
med samt alle Glædespiger og Skalmejer.
Lykken og jeg forstod ikke hinanden;
jeg talte altid en Dialekt, hvor jeg saa var.
Sandheden er, at jeg mistede Emma.
Hvorfor ?
Var hun ikke frisk? Var hun ikke slank og svungen
i Ryggen,
ung og lutter Appetit som ulæsket Kalk?
Var hendes Brystkasse ikke dyb og elastisk
som en Vidjekurv fyldt med nyslaaet Kløver,
havde hun ikke smækre Arme og de klareste Tænder,
en Malstrøm af et dunkelt Haar og Øjne som Bøssemundinger?
Hvorfor løj jeg da en kold Historie sammen
om en yderst vigtig Ekspedition til Nordishavet?
Emma, fordi jeg ikke vil bede en Pige,
der er mig uvedkommende, uden for saa vidt som
jeg elsker hende,
om at vaske sin nittenaarige Krop.
Jeg lider ikke Fusel, Smørsyre og andre stikkende
Vædsker.
Jeg opæder fortrinsvis Piger med Nerver i Skindet.
Du stillede mindre proper, skønt skyldfri, Emma,
velan jeg tav, men jeg forskød dig.
Hvor heldigt, at du omtrent samtidigt
ytred en uovervindelig Lede for mig,
mit ukuelige Hoved, min henrykte Egoisme og
hele Sjæleraahed!
Hvor sundt for os begge, at vi paa Stand hadede
hinanden!
Aa, hvor vi ødte hinanden! jeg rejste vildt til Polen.
Du giftede dig med en Violinist,
hvis Fingre ikke skyede Harpiks,
og som senere skal have aflokket dig de reneste
Toner.
Altsaa jeg mistede Emma.
Alverden ynkede mig. Jeg tror jeg saarede mange
ved den kyniske Lethed, hvormed jeg trøstede mig.
AFSKED.
C-Jraavejr i København!
Gigt og ondartet Stemning i al Evighed!
Dog i Dag er mit Hjærte stille.
Efter lange Tiders Vintermørke, Sygnen og Trods
er det bleven Jævndøgsdag,
og jeg har faaet det saa ubetaleligt roligt,
mit Sind er glat og godt af Træthed
og af en Art raa, lægende Smærte —
kom nu an, alle mine Fjender,
og kom an I, hvem jeg har Svaghed for!
Jeg kan ikke undgaa at klare mig nydeligt,
for mit Hjærte sidder i Dag dulmet,
mættet af Klage, og stille,
som en gammel Mand i sin Halmstol.
Kære Ven, du som assurerede dig i mit Venskab
og traadte paa mit Hjærte med Træsko
og hidsede mig med din smittende Ondskab,
din stakkels Misundelighed, din altid aarvaagne
Skadefryd,
dig kunde jeg nu uden Spor af Ruelse,
høflig og udslukt bede:
Gaa væk, Flab, lad mig i Fred!
I Dag stiger min Ofierrøg lodret i Vejret,
jeg glæder mig ved en Morders Mangel paa Nerver.
Kære Veninde, kom an i din Bevæbning,
ryk ud imod mig med din uovervindelige Mund,
dine farlige Lænder, dine Øjnes Baghold —
jeg lader dig i Dag meget rolig sejre,
thi i Dag føler jeg mig virkelig beskyttet
mod din Sjæls umælende Glubskhed
og din konstitutionelle Lyvesyge.
— O hvor har jeg mange Gange glædet mig
smærteligt
til at blive en gammel Mand!
Jeg har længtes efter en Takt, en Takt
• af et uangribeligt gaaende Hjærte.
Hvor har jeg dog higet efter at afblankes
for den Kraft, der nærer min fatale Sensibilitet,
éo
I i & M I
1 V' - ^ - V
!
— Aa jeg har lidt af Helbred! —
og for den kæmpemæssige Energi,
hvormed jeg i Grunden keder mig fordærvet.
Aldrig foragte varmt og hade redeligt mere,
hvorved jeg bare render mig Staver i Livet!
Aldrig mere bæve af Venlighed
og gøre mig til et billigt Spektakel for Kvinder!
Men bevare en indre kolossal Ligevægt
som et Skjolddyr, der promenerer sin Integritet
mellem Tykhude og Tigre!
Foraar! O Foraar 1902!
Mit Hjærte bevæger sig med ukendt Fatning,
fuldkommen støt, placideinent —
det er fordi jeg har befriet mig for en Byrde
af nogle Skokke uafrystelige Danskere,
der uden Nødvendighed laa mig paa Hjærte,
og fordi jeg har taget et Forskud paa Evnen
til at dø ene og forladt.
Kære Danmark, Farvel!
Jeg rejser let om Hjærtet
Østerud paa Kloden.
Jeg ryster den danske Regn af min Hat,
nu har jeg baaret din Regn i niogtyve Aar!
Farvel og Tak for mig!
Nu har jeg indviet mig til Troperne og Havet.
Jeg har paakaldt Columbus.
Columbus, forliste Skipper!
Du min usalige Stamfader!
Jeg har følt din vilde, ulægelige Længsel,
jeg har kendt Takten af dit blødende Stormhjærte.
Nu er jeg rede, du store Dødning —
nu er jeg ensom nok, O Columbus!
Mine Karaveler duver nervøse under Kysten
og lægger Snuderne sammen i Jævndøgnsnatten
og rykker i Ankerkættingerne,
stundende mod Søen.
Vinden er stik Syd —
Under Sejl! ,

T:Det røde Træ
F:
SIDE:65-

DET RØDE TRÆ.
Tropenattens sydende Keddel
fraader over mod Morgen . . .
Regn, Regn fra Zenith!
Solen staar op i et Skybrud,
og ud af det regnkvalte Gry
springer der et eneste Lyn
af en uhyre lysbringende Kraft —
lange Draaber, lodrette Stave af Vand
staar stille som Glasting i Luften.
Men højt bag de straalende Regngitre
udbreder et blomstrende Træ
sin røde Kæmpekrone —
saa ildrød en Aabenbaring
i Lynets Lys og i Morgenrøden
som en hed Eruption af Blod
fra Jordens Hjærte.
6 ?
Og efter det forfærdelige Brag,
der sekunderer Lynet,
bliver alting dybt og stille,
mens Dagen øges,
og Vandene suser.
Nu mødes Høst og Foraar
ved Lynlys og under blændende Regn
i Singapores rødtblomstrende Haver.
For nu staar Træet dryppende grønt,
flammende af Blomster,
og Regnen, der stryger dets Krone
som med varme Vandhænder
fejer visne Blomster og Blade
i haltende Høstvals
mod Træets Rod,
mens lyse, skinnende Knopper og Skud
allevegne aabner deres Øjne
i Kronen, der ryger af Væde.
Nu løfter Træet sig luende
over sit eget Løvfald
>',f; é-' m
S
I; m’i i.
Mk'i£' L:<? inm
mmi
r li w,
t emi
c; rv,
•j
t-V.'
r* *r*
som et udødeligt Baal,
hvorfra der sneer Aske,
og med tusind nye Ildspirer.
Ho!
Gennem Regnens drukne Syndflodstone
og det røde Træs drægtige Rislen
hører jeg som et Ridt af Tiderne,
Hestevrinsken og sværmende Pauker,
Galop, Trommer der kogler, og et Sus forbi af Pile!
Nye Lurtoner! Hærene ler!
Thalatta! Solen ved Austerlitz!
Alverden rykker frem, sejrrig, og dør.
Og hvorfor sidder jeg ene med et ru Kvak
fra mit tungsindige Sumphjærte?
Hvem har snydt mig for min lynende Skæbne?

T:Paa Memphis Station
F:
SIDE:66-

PAÅ M EM PH IS STATION
H a lv t vaagen og halvt blundende,
slaaet af en klam Virkelighed, men endnu borte
i en indre Gus af danaidiske Drømme
staar jeg og hakker Tænder
paa Memphis Station, Tennessee.
Det regner.
Natten er saa øde og udslukt,
og Regnen hudfletter Jorden
med en vidløs, dunkel Energi.
Alting er klægt og uigennemtrængeligt.
Hvorfor holder Toget her Time efter Time.
Hvorfor er min Skæbne gaaet i Staa her?
Skal jeg flygte for Regnen og Aandsfortærelsen
i Danmark, Indien og Japan
t for at regne inde og raadne i Memphis,
Tennessee, U. S. A.?
< _
ind over dette vaade Fængsel.
Dagen blotter ubarmhjærtigt
de kolde Skinner og al den sorte Søle,
Ventesalen med Chokoladeavtomat,
Appelsinskaller, Cigar og Tændstikstumper,
Dagen griner igennem med spyende Tagrender
og et evigt Gitter af Regn,
Regn, siger jeg fra Himmel og til Jord.
Hvor Verden er døv og uflyttelig,
hvor Skaberen er talentløs!
Og hvorfor bliver jeg ved at betale mit Kontingent
til denne plebejiske Kneippkur af en Tilværelse!
Stille! Se hvor Maskinen,
den vældige Tingest, staar rolig og syder
og hyller sig i Røg, den er taalmodig.
Tænd Piben paa fastende Liv,
forband Gud og svælg din Smærte!
Gaa saa dog hen og bliv i Memphis!
Dit Liv er jo alligevel ikke andet
end et surt Regnvejr, og din Skæbne
var altid at hænge forsinket
i en eller anden miserabel Ventesal
Bliv i Memphis, Tennessee!
For inde i et af disse plakathujende Huse
venter Lykken dig, Lykken,
hvis blot du kan æde din Utaalmodighed
ogsaa her sover en rund ung Jomfru
med Øret begravet i sit Haar,
hun vil komme dig i Møde
en fin Dag paa Gaden
som en Bølge af Vellugt
med en Mine som om hun kendte dig.
Er det ikke Foraar?
Falder Regnen ikke frodigt?
Lyder den ikke som en forelsket Mumlen,
en lang dæmpet Kærlighedspassiar
Mund mod Mund
mellem Regnen og Jorden?
Dagen gryede saa sorgfuldt,
men se nu lyser Regnfaldet!
Under du ikke Dagen dens Kampret?
Det er dog nu lyst. Og der slaar Muldlugt
ind mellem Perronens rustne Jærnstivere
blandet med Regnstøvets ramme Aande —
En Foraarsanelse —
er det ikke trøstigt?
Og se nu, se hvor Mississippi
i sin Seng af oversvømmende Skove
vaagner mod Dagen!
Se hvor Kæmpefloden nyder sin Bugtning!
Hvor den flommer kongeligt i Bue og svinger Flaader
af Træer og laset Drivtømmer i sine Hvirvler!
Se hvor den fører en uhyre Hjuldamper
i sin Syndflodsfavn
som en Danser, der er Herre paa Gulvet!
Se de sunkne Næs — Oh hvilken urmægtig Ro
over Landskabet af druknende Skove!
Ser du ikke, hvor Strømmens Morgenvande
klæder sig milebredt med Dagens tarvelige Lys
og vandrer sundt under de svangre Skyer!
Fat dig ogsaa du, Uforsonlige!
Vil du aldrig glemme, at man lovede dig Evigheden?
Forholder du Jorden din arme Taknemlighed?
Hvad vil du da med dit Elskerhjærte?
Fat dig og bliv i Memphis,
meld dig som Borger paa Torvet,
gaa ind og livsassurer dig imellem de andre,
betal din Præmie af Lumpenhed,
at de kan vide sig sikre for sig,
og du ikke skal blive hældt ud af Foreningen.
Gør Kur til hin Jomfru med Roser og Guldring
og start et Savskæreri som andre Mennesker.
Hank rolig op i Gummistøvlerne . . .
Se dig ud, smøg din vise Pibe
I sphinxforladte Memphis . . .
Ah, der kommer det elendige Godstog,
som vi har ventet paa i seks Timer.
Det kommer langsomt ind — med knuste Sider,
det pifter svagt, Vognene lammer paa tre Hjul,
og de' sprængte Ruf drypper af Jord og Slam.
Men paa Tenderen mellem Kullene
ligger fire stille Skikkelser
dækket af blodvaade Frakker.
Da pruster vor store Ekspresmaskine,
gaar lidt frem og stanser dybt sukkende
og staar færdig til Spring. Sporet er frit.
Og vi rejser videre
gennem de oversvømmede Skove,
under Regnens gabende Sluser.

T:Hverdagene
F:
SIDE:72-

HVERDAGENE.
Til
L. C. NIELSEN.
S e Regnbuens Bro over den bygede Fjord!
Se i det Fjærne, hvor Lysstøtten skraaner fra Skyen
og tænder et rundt Solbillede i Landet,
en lykkelig grøn Plet med Kvæg og et Hus der
skinner . . .
hvor nær og hvor langt borte!
Her er Aaen og Dalen, hvor vore Urfædre tog Land,
her dækker Kirkerne de hedenske Blotpladser;
bagved ligger Heden milevidt med de Gamles Grave.
Her er vi fra.
Hveranden hjemmegjort Smaamand,
der trækker til Marked med et Høved,
eller ser op fra Tørvegraven,
laaden og vår imod Vejret som en Bæver,
har dine blakkede Hænder
og stride blaa Øjne.
Her ligger højest i Heden med Miles og Miles Udsigt
Bolstedet, hvorfra min Slægt kravlede ud af Stavnsbaandets
Mørke,
med sovende Lemmer efter den lange Krumslutning,
ravende af Blodtab efter i Aarhundreder
at have taalt et Utøj af gudfrygtige Betlere paa
sig.
Hvorfor rejste vi i Aarevis,
hvorfor kunde vi aldrig blive færdige med at gaa
rundt om os selv,
inden vi endelig fandt i Leje?
Du bragte dog kun fra hver Langfart
dig selv mere tilbage;
og jeg kom hjem med stadig ny Styrke
til at finde dig uforandret.
Men ellers havde vi vel ikke været Danskere.
Og Dagen spillede i alle Spektrets Farver,
mens vi rejste efter den store Hvidhed.
Ja, vor Verden gik under.
Men ingen bjærgede den igen som du,
for du kunde ikke lade det fattige Nu gaa uden
Gaver.
Hør! Der falder Skud langt borte,
som underjordiske Skred, bag de mejede Bakker.
i Somren ! slaar sine Kister i.
1 Unge er vi saa ikke mere.
I Men har Haabet ikke beskæmmet os tilstrækkeligt:
j Nu kommer vor rige Dødstid, Broder.
9
Lad os da gaa frygtløst ind i Hverdagene,
vi der ingenting har at vinde.
Lad os gøre det til en bidende Leg,
et skrapt Bønnemøde,
for de berømte to Millioner Indbyggere
i Kongeriget Danmark!

SEKTION:Walt Whitmanske Oversættelser


T:Jeg kommer fra Paumanok
F:
SIDE:77-
NOTE:Gendigtning af Walt Whitman: <xref type="translation" poem="whitman2001060427"/>.

JEG KOMMER FRA PAUMANOK.
FRAGMENT.

Je g der kommer fra Øen, som ligner en Fisk, fra
Paumanok, hvor jeg blev født,
Vel undfanget og opfødt af Idealet af en Moder,
Der har rakket omkring i mange Lande som blot
Elsker af Trængslen paa Fortovene,
Der har boet i min By Manhattan eller paa de
sydlige Savanner,
Eller kamperet som Soldat eller gaaet med Tasken
og Bøssen eller gravet Guld i Kalifornien,
Jeg der har levet det raa Liv i Dakotas Skove og
næret mig med Kød og med Kildevand,
Og som har gemt mig af Vejen i en eller anden
skjult Afkrog for at gruble og meditere,
Langt borte fra Mængdens Skraal — de lykkelige
Pavser svandt hurtigt —
Jeg der er fortrolig med den friske og fri, gavmilde
Strøm, Missouri, og med det mægtige Niagara,
Og fortrolig med Bøffelhjorderne, der græsser paa
Sletten, de haarede herkulesbringede Okser,
Og med Muld og med Fjeld og er en Kender af
Maj Maaneds Blomster og af Stjærner, Regn,
Sne og af de Stemninger, der knuser mig,
Jeg der véd noget om Spottefuglens Toner og om
Bjerghøgens Flugt,
Og har hørt Solsorten, den uforlignelige Ensomme,
i Tusmørket fra Sump-Cederen,
Jeg, der staar ene, Sangeren fra Vesten, jeg in to
n e re r for en ny Verden.
2.
Sejr, Sammenslutning, Troskab, Identitet og lid ,
De uopløselige Samfund, Rigdommene, Mysteriet,
det evige Fremskridt,
Verdensaltet og den moderne Alvidenhed.
Det er da Livet.
Det er hvad der er kommen op paa Overfladen
efter saa mange Veer og Konvulsioner.
Hvor besynderligt! Hvor virkeligt!
Guds Jord under Fødderne, over mit Hoved Solen.
Se Kloden, som vælter sig
Med Gruppen af de gamle Stamme-Fastlande,
Og saa Nutidens og Fremtidens Fastland strakt i
Nord og i Syd med Isthmen imellem.
Se de uhyre vejløse Landomraader,
De skifter Udseende som i en Drøm, de løber
hastigt fulde af talløse Masser, som spreder sig
paa dem,
De er nu dækket af et Folk, en Kunst og en Styrelse,
der er den fremmeligste, der har været
kendt.
Se, udstrakt gennem Tiderne,
Se mit grænseløse Publikum.
De vandrer i stærkt og taktfast Trit, de stanser
ikke en eneste Gang,
Slægtlinjer af Mænd, Amerikanere, hundrede Millioner,
Den ene Generation opfylder sin Bestemmelse og
træder ud,
Og den næste Generation opfylder sin Bestemmelse
og træder ud til sin Tid,
Og de vender Ansigterne til Siden og bagud, imod
mig for at lytte,
Deres Øjne er vendt tilbage for at se imod mig.
Amerikanere! Erobrere! Fremskridtsmennesker!
I de Første! Fremskridtsaarhundrede! Frihed! For
Masserne!
Et syngende Program for Jer!
Sange om Prærierne,
Sange om Mississippi, der løber Hundreder af Mile
og ud mod det meksikanske Hav,
Sange om Ohio, Indiana, Illinois, Jowa, Wisconsin
og Minnesota.
Sange, der udstraaler fra Midten af Kansas og ud
til alle Sider,
Gydende i ustanselige Eruptioner sin Ild ind i Alle.
Tag mine Vers, Amerika, tag dem i Syd og tag
dem i Nord,
Bered dem Velkommen hvert eneste Sted, for de
er Blod af dit Blod,
Slut Kres om dem i Øst og i Vest, for de vil
maaske slutte Kres om dig . . .

T:Den Aftenstund da jeg hørte
F:
SIDE:81-
NOTE:Gendigtning af Walt Whitman: <xref type="translation" poem="whitman2001060525"/>.

DEN AFTENSTUND DA JEG HØRTE • • •
D e n Aftenstund da jeg hørte, at mit Navn var
blevet modtaget med Tilslutning i Rigsdagen,
var det dog ikke nogen lykkelig Nat, der fulgte;
Og ellers, naar jeg festede, eller mine Planer havde
Fremgang, var jeg ingenlunde lykkelig;
Men den Dag da jeg rejste mig med Gryet, i Følelsen
af et idealt Helbred, udhvilet, syngende
og med Høstens modne Aande i mit Svæld;
Da jeg saa’ Fuldmaanen blegne i Vest og svinde
ind i Morgendagen;
Da jeg spaserede alene i Havstokken, smed Tøjet
og badede og lo med de kolde Bølger og saa’
Solen staa op;
Og da jeg tænkte paa, at min kæreste Ven, min
Elsker, skulde komme og var undervejs, aa, da
var jeg lykkelig;
Aa, da smagte hvert Aandedrag friskere, og hele
den Dag nærede min Mad mig mere, og den
smukke Dag fik Ende uden Bekymring;
Og den næste Dag fulgte med ligesaa stor Glæde,
og den næste igen om Aftenen kom min Ven;
Og den Nat, mens alt var stille, hørte jeg Søen
rulle langsom, uafladelig ind paa Strandbredden;
Jeg hørte det hvislende Drag af Bølgen, som flød,
og Sandet, hviskende ligesom til mig for at
ønske mig til Lykke;
For den ene, jeg elsker højst, laa sovende hos mig
under samme Tæppe i den køle Nat,
I Stilheden under Høstens Maanestraaler var hans
Ansigt bøjet imod mig,
Og hans Arm hvilede let om mit Bryst — og den
Nat var jeg lykkelig.
8 2

T:Glædesangen
F:
SIDE:83-
NOTE:Gendigtning af Walt Whitman: <xref type="translation" poem="whitman2001060606"/>.


A a at synge den vildeste Frydesang!
Fuld af Musik — fuld af Manddom, Kvindelighed,
Barndom!
Fuld af alle daglige Beskæftigelser — fuld af Korn
og af Træer.
Aa, Dyrenes Stemmer — Aa, Fiskenes Snarhed og
Balance!
Aa, de dryppende Regndraaber — hvem der kunde
gøre det til Sang!
Hvem der kunde synge Solskinnet og Gangen i en
Bølge!
Aa, min Sjæls Glæde — den er utæmmelig —
den springer som Lynstraalen!
Det er ikke nok at besidde denne Klode eller den
og den Tid,
Jeg vil have tusind Kloder og alt, hvad der hedder
Tid.
Aa, Maskinistens Glæde! At føre et Lokomotiv!
At høre Dampen hvisle, det glade Pift af Dampfløjten,
Lokomotivet som ler!
At stemme Afstandens Mure ned og boltre sig i
Fjernhed!
Aa, en sorgfri Udflugt over Marker og paa Bjerge!
Giv mig den første den bedste Plantes Blade og
Blomster, giv mig Fugtigheden og den friske
Stilhed i Skoven,
Giv mig den fine Duft, der er ved Jordsmonnet i
Daggryet og langt op ad Dagen.
Aa, at ride, hvad enten man er Mand eller Kvinde!
Saddelen, Firspringet, Bumpene paa Enden, det
kolde Luftslug om Øren og Haar.
3.
Aa, Brandmandens' Fryd!
Jeg hører Alarmen i den øde Nat,
Jeg hører Kimen og Raaben! Jeg passerer Opløbet,
jeg render!
Synet af Flammerne gør mig gal af Glæde!
s4
Aa, der er Glæde i den kødfulde Bokser, der staar
oprejst i Ringen i fineste Kondition, ved fuld
Kraftbevidsthed, og tørster efter at møde sin
Modstander.
Aa, der er Glæde i den uhyre elementære Sympati,
som alene den menneskelige Sjæl har Magt
til at skabe og vedligeholde i stadige og grænseløse
Flodbølger.
4.
Aa, Moderens Frydl
Hun vaager, hun taaler, dyrt elsker hun, angst og
i Taalmodighed giver hun os Livet.
Aa, hvor der er godt at tage til, at gro, at komme
sig,
Hvor det er godt at dulme og bringe Fred, at
stifte Samdrægtighed og Harmoni.
Aa, at tage hjem til det Sted, hvor jeg blev født,
At høre Fuglene synge igen en Gang,
At pusle omkring ude ved Huset og Laden og lidt
ud paa Agrene endnu en Gang
Og igennem Kaalgaarden og langs de gamle Skel
en Gang endnu.
Ir7
5.
Aa, Manden og Kvinden!
Aa, naar en Kvinde er nær! (Tag min Ed for at
jeg ikke kender noget der overgaar bare det
at en Kvinde er tilstede;)
Aa, Pigen der er min Ven! Lykken sammen med
min Ven!
Aa, unge Mænd, naar jeg gaar forbi! Aa, jeg er
syg efter Venskabet med ham, som jeg frygter
for ikke bryder sig om mig.
Aa, Gaderne i de store Byer!
Ansigterne, der trækker forbi — Udtrykkene, Øjnene,
Fødderne, Klæderne! Aa, jeg kan ikke
sige hvor gærne jeg tager imod dem.
6.
Aa, at være vokset op ved Fjorde, Indsøer, Aaløb
eller ude ved Kysten,
At blive der og bestille noget der hele mit Liv,
Lugten af Lage og Taagen, Havstokken, den salte
Tang, der ligger sydlig ved Lavvande,
Fiskernes Bestilling, Aalestangerens og Krabbefiskerens
Arbejde.
Jeg kommer med min Krabberage og min Spade,
jeg kommer med mit Aalelyster,
Hvordan er Ebben? Jeg følger med en Flok Krabbegravere
ud paa Fladerne,
Jeg ler og hænger i sammen med dem, jeg siger
en Spøg ved Arbejdet som en anden synftig
ung Fyr.
Ved Vintertid tager jeg min Aalekurv og mit Lyster
og rejser til Fods ud paa Isen — jeg har
en lille Økse til at hugge Huller i Isen med,
Se mig godt klædt paa spasere lystig af Sted eller
komme hjem om Eftermiddagen, fulgt af mit
Kuld af haardføre Drenge,
Mit Kuld af voksne og halvvoksne Drenge, som
ikke bryder sig om at være sammen med nogen
anden saa meget, som de bryder sig om
at være sammen med mig,
Og arbejde sammen med mig om Dagen og sove
sammen med mig om Natten.
En anden Gang i varmt Vejr at gaa ud i en Baad
og trække Hummertejnerne op, der er sænket
med store Sten (jeg véd, hvor Bojerne ligger),
Aa, den Sødme der aander gennem en Morgenstund
i Maj paa Vandet, naar jeg lige foran
Solopgangen ror ud imod Bojerne,
Jeg haler Vidjekurvene ind paa skraa, de mørkegrønne
Hummer slaar rasende med deres Klør,
naar jeg tager dem ud, jeg klemmer Træpløkke
ind i Leddene af deres Sakse,
Jeg ror hen til alle Pladserne, den ene efter den
anden, og saa ror jeg tilbage til Stranden,
Der bliver Hummerne kogt i en mægtig Kedel
sydende Vand, til deres Farve bliver skarlagenrød.
En anden Gang fiskes der Makrel.
Graadige, gale efter Krogen, lige i Vandskorpen,
synes de at fylde Vandet i Miles Udstrækning;
En anden Gang fiskes der Stenfisk i Chesapeake
Bugten, jeg er en af den solskoldede Besætning,
En anden Gang trækker vi Blaafisk ud for Paumanok,
jeg staar med Kroppen strammet,
Med venstre Fod paa Rælingen og slynger med højre
Arm den smækre Line i Ringe langt ud fra mig,
Mens et Halvthundrede Fartøjer, mine Fæller, ligger
i Sigte rundt omkring mig og gaar over
Stag og flyver som Pile.
7.
Aa, at ligge med en Baad paa Floderne,
Rejsen ned ad St. Lawrence, det pragtfulde Sceneri,
Damperne,
Skibene under Sejl, de tusind Øer, nu og da en
Tømmerflaade, hvis Førere svajer de langtrækkende
Bunkaarer,
De smaa Hytter paa Flaaderne og Røgstrimen,
naar de koger Mad om Aftenen.
(Aa, et eller andet tilintetgørende, noget frygteligt!
Noget langt paa den anden Side af et fromt og
uskadeligt Livi
Noget der aldrig har været prøvet! Noget i en
Henrykkelse!
Noget, hvor man har sluppet alle Ankre og er
gaaet i Drift!).
Aa, at trælle i en Mine eller som Grovsmed
Eller i et Støberi — Aa, Støberiet selv med det
høje, raa Tag - og det luftige Rum fuldt af
*
Skygger!
Ildstedet, det hede flydende Metal, der gydes ud i
en Strøm.
8.
Aa, at genopleve Soldatens Glæder!
At føle Nærværelsen af en gæv Befalingsmand —
at føle hans gode Mening!
At iagttage hans Støthed — at varmes i Straalerne
af hans Smil!
At gaa i Slag — at høre Hornsignalerne og Trommernes
Skrald!
At høre Artilleriets søndersplittende Brag — at se
Blinket af Bajonetterne og Geværløbene i Solen!
At se Mænd falde og dø og ikke klage!
At smage den vilde Smag af Blodet — at være
saa djævelsk!
At mætte sine Øjne saadan med de saarede og
døde Fjender!
9.
Aa, Hvalfangerens Fryd! Aa, jeg gør mit gamle
Kryds om igen!
Jeg føler Skibets Bevægelse under mig, jeg føler
de atlantiske Briser vifte mig,
Jeg hører igen Udraaberen synge fra Mastetoppen:
Dér — dér blæser han l
Igen springer jeg op i Rigningen for at se ligesom
de andre — vi kommer ned igen, vilde af Ophidselse.
Jeg hopper i Baaden, som fires, vi ror ind paa
vort Bytte,
Vi nærmer os stjaalent og stille, jeg ser dette Bjerg
af en Krop, der ligger som livløs og soler sig,
Jeg ser Harpuneren rejse sig, jeg ser Vaabnet springe
fra hans kraftfulde Arm:' ø
Aa, igen bugserer Hvalen mig langt ud til Havs,
dukket under, løbende imod Vinden,
Igen ser jeg ham stige for at aande, vi ror nær
igen,
Jeg ser Lansen jaget ind i hans Side, skudt i Bunde
og drejet rundt i Saaret,
Igen bakker vi af Vejen, jeg ser ham igen dukke
under, Livet løber hurtigt ud af ham,
Og da han stiger igen, sprøjter han Blod, jeg ser
ham svømme i Cirkler, snævrere og snævrere,
idet han ilsomt pisker Vandet:— jeg ser ham dø.
Han giver ét Krampespring i Centret af Cirklen,
og saa ligger han fladt og stille i det blodige
Skum.
10.
Aa, min høje Alders Manddom, den nobleste af
alle mine Glæder!
Mine Børn og Børnebørn, mit hvide Haar og Skæg,
Min store Skikkelse, Ro og Majestæt formedelst
min lange Livsbane.
Aa, Kvindelighedens modne Glæde! Aa, endelig
da Lykke!
Jeg er mere end firsindstyve Aar gammel, jeg er
en meget ærværdig Moder,
Hvor mit Sind er klart — hvor alle Mennesker
drages nær til mig!
Hvad er det for en Tillokkelse, der overgaar alting
før? Hvad er det for en Blomstring, rigere
end den blomstrende Ungdom?
Hvad er det for en Skønhed, der stiger ned til
mig og vokser ud af mig!
Aa, Talerens Fryd!
At puste Brystet op, at rulle Stemmens Torden ud
fra Ribben og Svælg,
At faa Folket til at rase, græde, hade, begære i
Takt med sig selv,
At lede Amerika — at besværge Amerika med sin
store Tunge.
Aa, min Sjæls Glæde, min Sjæl, der hviler i Ligevægt
med sig selv og holder sin Identitet oppe
ved at annamme de stoflige Ting og elske dem,
ved at studere Personligheder og optage dem i
sig,
Min Sjæl, der vibrerer tilbage til mig fra dem og
fra hvad jeg ser, hører og føler, fra Fornuft,
Begreber, Sammenligning, Erindring og saa
fremdeles,
Mine Sansers og mit Køds virkelige Liv, der er
hinsides mine Sanser og mit Kød,
Min Krop, der er bundet til sit Stof, mit Syn, der
er bundet til mine materielle Øjne,
Beviser mig idag ovenover alle Spidsfindigheder, at
det ikke er mine materielle Øjne til Slut, der
ser,
At det heller ikke er mit materielle Legeme til
Slut, der elsker, spaserer, ler, hujer, omfavner,
forplanter.
11.
Aa, Landmandens Fryd!
Landmandehs Glæde i Ohio, Illinois, Wisconsin,
Kanada, Iowa, Kansas, Missouri, Oregon!
At staa op i Solgryet og gaa adræt til sit Arbejde,
At pløje Jorden om Efteraaret til Vintersæden,
At pløje Jorden om Foraaret til Majs,
At opelske Frugthaver, at pode Træerne, at samle
Æbler om Høsten.
12.
Aa, at svømme fra Badehuset eller fra et godt Sted
paa Kysten,
At pjaske i Vandet! At vade til Anklerne eller at
galoppere nøgen langs med Strandbredden.
Aa, at fatte Rummet!
Altings Pladsoverflødighed, at der ingen Grænser er,
At gaa til Vejrs og eksistere som Himmel, som
Solen og Maanen og de flyvende Skyer, som
En, der er med dér.
13.
Aa, Glæden ved en mandig Selvbevidsthed!
Ikke at være servil imod nogen, ikke at fire for
nogen, hverken for kendte eller ukendte Tyranner,
At gaa med rejst Hoved, med springende Fjedre i
Fødderne,
At se med et roligt Blik eller med lynende Øjne,
At tale med fuld og klingende Røst ud fra sin
brede Bringe,
At stille sin Personlighed Ansigt til Ansigt med alle
andre Personligheder paa Jorden.
14.
Kender du de unge Aars storartede Morskab:
Glæden ved det dyre Venskab, den sorgløse Snak,
de lattermilde Ansigter,
Glæden ved det frydefulde Solskin, Glæden ved
Sport og svulmende Lunger,
Glæden ved dejlig Musik, Glæden ved den straalende
Balsal og de Dansende,
Glæden ved en stor Middag, Sviregildet og den
kraftige Kæfert.
95
4
Men du, o min dybeste Sjæl!
Kender du Glæden ved abstrakt Tænkning?
Kender du det frie og ensomme Hjærtes Glæde,
dit ømme, tungsindige Hiærte?
Glæden ved de ensomme Ture, hvor Sindet er bøjet
og dog højt, hvor man lider og kæmper.
Kender du de dødelige Kriser, Ekstasen, Glæden
ved den højtidsfulde Grublen ved Dag eller ved
Nat?
Glæden ved Tanken om Døden, de store Sfærer,
Tiden og Rummet?
Den profetiske Fryd over bedre, stoltere Kærlighedsidealer:
den guddommelige Kvinde, den
skønne, uomskiftelige, fuldkomne Ven?
En udødelig Fryd, der ene er din og ene dig værdig,
o Sjæl!
16.
Aa, at være en Hersker over Livet, mens jeg lever,
og ikke en Slave,
At møde Tilværelsen som en magtfuld Erobrer,
Ingen Taager, ingen Kedsomhed, ingen Anklager
længere eller kritiske Forfølgelser;
Saa længe Luften og Vandet og Jorden, saa længe
deres stolte Love godtgør min indre Sjæls Uovervindelighed,
Skal intet Ydre nogensinde faa Herredømme over mig.
For jeg udsynger ikke alene Livsglæden hør,
jeg synger om Glæden ved at dø!
Om Dødens smukke Tilnærmelse — hvor det dulmer
og gør følelsesløs en lille Tid, for det skal
saa være,
Indtil jeg da skiller mig ved mit Legeme som et
Affald, der kan blive brændt eller gjort til Støv
eller begravet,
Medens mit virkelige Legeme naturligvis er i Behold
for andre Tilstandsformer,
Saa at min Krop, som jeg har udskilt, og som ikke
er mere for mig, kan vende tilbage til sine
Bestanddele og fremdeles gøre Tjeneste i Stoffets
evige Kresløb.
Aa, at udøve Tiltrækning ved mere end at tiltrække!
Hvordan det er, kan jeg ikke sige — og alligevel 1
Dette noget, som ikke lyder alt det andet,
Det er offensivt, aldrig defensivt — og.dog, hvor
det drager magnetisk.
Aa, at slaas mod en stor Overmagt, at møde Fjender
uforbløffet!
« At være fuldstændig ene med dem, at prøve, hvor
meget man kan svare till
At se Spektakler, Tortur, Fængsel, Upopularitet lige
i Øjnene!
At gaa op paa Skafottet, at avancere imod Geværmundingerne
med fuldkommen Nonchalance!
At være en Gud helt igennem!
18.
Aa, at gaa til Søs i et Skibi
At rejse fra dette uflyttelige, uudholdelige Land,
At rejse væk fra Gadernes mødige Enshed, Fortovene
og Husene,
At rejse fra denne tykke, urokkelige Jord og gaa
om Bord i et Skib,
At sejle og sejle og sejle!
19.
Aa, at eje Livet videre fremad som et Digt af nye
Glæder 1
9s
At danse, klappe i Hænderne, triumfere, huje, hoppe
springe, lade rulle, mase paa!
« At være en Verdenssømand med Ærinde til alle
Havne,
Et Skib selv (ser du ikke disse Sejl, som jeg her
spreder ud for Solen og Luften),
Et hurtigt og svulmende Skib, fuldt af rige Ord,
ladet med Glæde!


SLUTSEKTION

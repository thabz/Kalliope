KILDE:Carl Hjernø: _Disse Digte, disse Minder_, Nordiske Forfatteres Forlag, Kbh., 1908.
DIGTER:hjernoe
FACSIMILE:130023572665_color
FACSIMILE-SIDER:222
TITELBLAD:Carl Hjernø / Disse Digte, / disse Minder — / Nordiske Forfatteres Forlag / København 1908
NOTE:Mottoet er ,,Det er Morgen! — Arbejdsklokken toner, / stævner Skaren ind til Dagens Daad / fat om Aaren i din Ungdoms-Baad, / ro den ud mod Mandomslivets Zoner!''

SEKTION:

T:
F:
SIDE:

SLUTSEKTION

TILEGNELSE
i
Disse Digte, disse Minder,
sanked’ paa min Ungdomsfærd,
vier jeg til eri og hver
af de mange, fagre Kvinder,
fjærn og nær,
som fra Tid til anden strø’de
— naar mit Sind var graat og øde —
over alt et Rosenskær . . . .
Tak for hvert et Stævnemøde!

KVINDER
je g synger til dem iblandt Jer, hvis Savn,
hvis Attraa raaber paa Manden! —
til Eva, der aabner Adam sin Favn . . .
. . . de andre giver jeg Fanden!
f
TIL KVINDERNE!
(I Anledning af en unaturlig Epidemi.)
Jeg synger til Jer — I, hvis Mælkevejs-Bryst
er en Indgang til tusindfold Glæde! —
jeg synger Jer Pris i skælvende Lyst,
som andre til Jord ej kan træde!
Jeg længes Jer mod — som Bjørnen i Hi
mod Vaaren, der langvejs fra kommer.
I er Blomster, som standser den summende Bi
paa dens Færd gennem Døgnlivets Sommer.
Jeg længes Jer mod — som en Ørn paa sin Flugt
længes mod Reden tilbage:
for at fryde sig over sin Elskovs Frugt
og over sin fjedrede Mage.
Jeg synger Jer til! — jeg længes Jer mod! —
ja, længes, længes! . . . og synger Jer til! —
Jeg skælver i Lyst, mens I driver Jert Spil
paa gækkende Vis i mit Blod.------------
Jeg har faaet Foragt for mit eget Køn,
som træder det Skønne i Støvet,
som røver fra Hjemmet den purunge Søn
og gør ham for Livet bedrøvet.
jeg véd, at der findes blandt Jer ogsaa dem,
hvis Blod lig Giftkilder rinder,
der sniger som Udyr i Livet sig frem
— men dem regner jeg ikke for Kvinder 1 —
Jeg synger til dem iblandt Jer, hvis Savn,
hvis Attraa raaber paa Manden! —
til Eva, der aabner Adam sin Favn . . .
. . . de andre giver jeg Fanden!
MIN ELSKOV —
Min Elskov har Ørnevinger,
som bærer den til Dig ved Gry og ved Kvæld,
om Verden stækker dens Fjedre —
— den naa’r Dig alligevel.
Min Elskov har Ørnens Drifter:
vil føle sig fri og vil ej være Træl,
vil bygge med Dig, som den elsker,
sin Rede paa Livets Fjæld.
Den flyver Dig til ved Morgen,
ved sollys Dag som ved stille Kvæld,
Verden kan stække dens Vinger —
— den naa’r Dig alligevel.------------
Men viser Da den tilbage,
da flyver den bort over Livets Skjel
og skriger fra Dødens Strande
imod Dig sit lange Farvel . . . .
. . . . Min Elskov har Ørnevinger,
som bærer den til Dig ved Gry og ved Kvæld,
om Verden stækker dens Fjedre —
— den naa’r Dig alligevel.
GLÆDE
. .. Og den, som ikke blev narret April,
han véd ikke ud, han véd ikke ind:
— der fødes et Foraar trindt i hans Sind,
der fødes et Rosenskær paa hans Kind
og tusinde Soles Lys i hans Smil .. .
han véd ikke ind, han véd ikke u d :
— han er ung, han er stærk, han er glad som en Gud!
Ja, den, som ikke blev narret April —
— nu danser han ind i den lyse Maj,
med Hatten paa Snurr, med Hovedet højt,
med Læberne spidsed’ til Fuglefløjt,
med hende, hans Hjærte kaarede sig,
i flagrende Flugt ved sin Side.
Og Godtfolk stanser paa Alfarvej,
og Oldingen skygger med Haand for Bryn
og mumler: „Aanej! — for et frydefuldt Syn,
denne Ungdom ved Vaarbruds-Tide!“ . . .
Den Vinter har været kedsommelig lang,
og jeg er træt af det tvungne Hvil . . .
kom, Elskede! — ræk mig din Haand engang,
og følg mig i Vaaren ind med Sang,
og lad dine elskede Øjnes Smil
lyse min Sang og mig selv paa Vej
i den underfuldt-fagre, livsalige Maj! —
Til dem, der ikke blev narred’ April . . .
til dem — aa, Du! — hører jeg!
VAAR
Nu blaaner alle Kvindernes Øjne
længselsblanke —
der skælver vaarlige Drømme og Haab
om deres Mund
og i deres Tanke —
og lyse Længsler ligger og vaagner
paa Bunden af deres svangre Sind —
nu brænder Kvindernes Øjne sig ind
i mine.
Jeg vandrer ned ad den sølede Gade,
Vaarregn pisker mig ind i Synet —
saa rammer et Blik mig, hastigt som Lynet,
og lige saa fængende klart.
Det tænder mit Blod, det hidser min Tanke,
— dette Blik fra en Kvinde, hvis Øjne er blanke.
Ja, Foraaret sejler afsted som en Fugl,
hvis Vingeslag høres saa vide,
det bringer Foryngelsens Bud til Enhver,
gør Sindene ranke og blide.
Kvinderne mærkes det navnlig paa,
de bliver saa ømme og myge —
som Vildkatte smaa, der krummer Ryg
og vil, at man skal dem stryge.------------
Ja, nu blaaner alle Kvindernes Øjne,
saa længselsblanke,
der skælver Drømme, der skælver Haab
i saa mangen en Jomfrus Tanke.
Dejlige Foraar! — forjættende Stund,
som vækker alt af det lange Blund.
SOMMERNAT
Jeg stanser paa den kongebrede Vej,
hvis gule Støv det tætte Dugfald pletter.
De tavse Pile staar som bundne Jætter,
mens Sommernatten stille sænker sig.
Bag Marken vinker Landsbyflækken mig.
De lyse Minder i sit Spind mig fletter
— de lyse Minder fra de lyse Nætter,
jeg leved her i denne Egn med Dig.
Saa lyder Sang — en stille Kvindestemme —
et tøjret Ungkvæg brøler langvejs-fremme,
og Maanen over Bakkekammen tændes.
Mit Blik fra Byen ud mod Fjorden vendes:
dér mødtes Du og jeg de tusind Gange,
dér spired’ vore Haab — og mine Sange.
JEG SÆTTER MIG UNDER DEN HVIDE HÆK
Jeg sætter mig under den hvide Hæk,
hvor Du har lovet at komme,
— har jeg et eneste Ønske igen,
saa er det, at Dagen var omme;
har jeg igen en eneste Lyst,
jeg ikke for Dig lod brænde,
da er den viet den stille Nat,
som giver mig Dig i Hænde. —
Det er, som om denne Skærsommerdags Sol
skal evigt lyse og lue,
saa Øjet aldrig mere vil faa
de kolde Stjerner at skue. —
O, Gud være takket for hver en Stund,
som i Tidens Timeglas svinder,
for hver en Sejr, som Mørkets Trold
over Dagens Kongebørn vinder!-------
Bag Haven rinder det sidste Lys,
og Skumringen træder sin Spole,
— da øjner jeg under den hvide Hæk
din valmuerøde Kjole.
Du nærmer Dig som en Dagnings Brand,
som en Sol imod mig Du strømmer,
som en sælsomt flammende Lykkefé,
som en Bølge af Blod i Hækkenes Sne,
hvorover Kastanien drømmer. —
Over Kirkens tunge, ludende Taarn
skælver den første Stjerne,
Uglen glipper og skriger stygt
mod Nattens Skær i det fjerne. -—
Med sænket Hoved og tøvende Gang
som en Drøm imod mig Du glider,
som en glødende Drøm saa valmuerød,
som en Fakkel i Hækkenes hvide Lød,
der lyser til alle Sider. ------
En Højtidstime levet hos Dig —
og atter sidder jeg ene;
og atter slynger Tankerne sig
som Hækkens krydsende Grene.
De stryger gennem den stille Nat
at vaage over dit Leje,
naar Sjælen skælvende skrider ud
paa Bønnens hellige Veje.
De følger Dig paa din Drømmefart
med Tak for, hvad Du har givet —
o, drag dem til Dig og giv dem Rum!
— de hører Dig til for L iv e t.------------
Nu græder Natten sin svale Dug,
og alle Engene koge,
Uglen flyver sig Vingen træt,
og Kirken ligger i Taage. —
Jeg bøjer mig over den vaade Muld,
som gemmer Fornyelsens Grøde,
og kysser dit barnesmalle Spor,
som sidder igen fra vort Møde.-------
HVER ARBEJDSDAG
Hver Arbejdsdag som forbi mig gled,
og alt, hvad jeg bygged ’ fra Hellig til Søgn,
og alt, hvad jeg stræbte, og alt, hvad jeg stred,
og alt, hvad jeg vandt i mit Ansigts Sved,
— alt har det bundet i Løgn.
Hver Arbejdsdag, som gled mig forbi,
hver Nat, jeg vaaged i Vaande,
hver Time, jeg leved lystig og fri,
med Kræfter til allehaande,
hver Time, som fandt mig fyrig og ung,
frejdig, frigjort og stærk,
hver Time, som fandt mig træt og tung,
— alt var det Løgnens Værk.------------
De stakkede Stunder, Løgnen laa død,
og Sandhedens Sol brød frem,
dem leved jeg i dit lyse Hjem,
med Hovedet i dit Skød.
Naar dine Tankers og Tales Strøm
over Sindets Sandørken randt,
da følte jeg gennem Digt og Drøm,
at noget der er, som er sandt.
Og naar dine Hænder varsomt lod
sig glide over mit Haar,
da var det, som om et ukendt Mod
voksed ’ herinde Fod for Fod
og bar mig mod stoltere Kaar.
For Du kunde døve Smertens Raab
og fjerne de onde Øjne,
Du tændte nye, ildnende Haab,
Du holdt mit Sind over Glædens Daab,
Du lammed de stærke Løgne.
Hver Arbejdsdag, som forbi mig gled,
og alt, hvad jeg bygged fra Hellig til Søgn,
og alt, hvad jeg stræbte, og alt, hvad jeg stred,
og alt, hvad jeg vandt i mit Ansigts Sved,
— alt har det bundet i Løgn.
Men der var enkelte Timer iblandt,
som saa mig i Sandhed vandre,
— jeg takker Dig, at i dem jeg vandt
mig Mod til at møde de andre.
&1Ls * '-;* '.'* ' "
I* .
■aga:
21
ATTRAA
Jeg sidder ved Aften
og lytter til alle de døende Lyde
i Storstadens Menneske-Maistrøm derude.
Jeg ser, hvordan Frosten med Isfinger tegner
et Vildnis af Slyngplanter over min Rude.-
Jeg hører, hvorlunde de lyssky Ugler
i Kirken dérovre tude og tude .. .
som var de paa Vej til at fryse ihjel,
eller led Sultens Kval i den frosthaarde Kvæld. —
Jeg sidder og hører mit Hjærte banke.
Det fryser e j: — Du e r i min Tanke —
— og Hjærtet bliver en ulmende Glød,
der vokser og vokser bag Brysthvælvets Skal.
Jeg kender ej Sult, kun Længslens Nød:
jeg elsker — og længes . .. længes mig gal! —■
Jeg sidder og ror mig i Drømmenes Baad
paa springende Vis gennem Attraaens Elv;
men Drømme er Surrogater kun . . .
. . . og jeg vil kun ét: — dig selv!
>.• <*■ ■
V / "v ,
ISÉ
BØLGEGANG
Der lægger hver Aften sig over mit Sind
en Tyngsel, saa knugende stærk:
det er Tvivlen — om dig og din Troskabs Værd
der øver i Hjærtet sit Værk.
I Hjærtet og Hjærnen den borer sig Vej
som en Orm, der har Udyrets Magt —
— da visner min spirende Lykkeblomst
og fælder sig daglyse Pragt.
Og ofte stod bagved de lukkede Laag,
naar Tvivlen omsider sov ind,
min Øjerand fyldt af bævende Graad,
der steg fra det sorgfulde Sind.
Men altid — og Gud være takket derfor! —
hjalp Søvnen mig over min Vé :
styrket af den, i Daggryets Stund,
kan alting forklaret jeg se.
Og da ser jeg — saa klart som i Uvejrets Mulm
over Himlen de flammende Lyn —
jeg ser, at det ikke er Dig, som er slet,
men at Andre har blindet mit Syn.
Og da skrider min Tro, i Skarlagen klædt,
som en Cæsar dit Billed imod . ..
Hver Aften sygner mit Sind i Tvivl —
— men luer ved Daggry af Mod.
AA, KUNDE JEG —!
Aa, kunde jeg se tilbunds i din Sjæl
og læse, hvad dér der tænkes,
læse, hvorvidt jeg endnu er Dig alt,
eller om jeg i Løndom krænkes!
Aa, kunde jeg kysse din Marmorfod
og suge din Læbes hidsende Vin
i fuldeste Tryghed — da skred jeg Dig mod
som en Mand, der for altid var din!
For jeg har Trang til at give mig hen,
til at elske — og vide mig elsket igen.
SKUFFET ELSKOV
En Cyklus Digte.
I.
Jeg kommer til Dig med en Tak paa Læben,
fordi Du stod mig bi de onde Dage
og sad saa ofte tyst-taalmodig hos mig
og hørte paa min vilde, bitre Klage.
jeg kommer til Dig med en Tak, som ingen
af alle dem, jeg hidtil ejed, fik —
fordi Du netop ved din Stilhed evned
at slukke Angsten i mit tunge Blik.
Dit ømme Taalmod! . . . efter Dagens Kampe
om dagligt Brød blev netop det mig a lt:
det blev for mig en Vaarnats hvide Dampe,
der som en Dugregn paa mit Væsen faldt.
Du nævnte aldrig, hvad Du led i Enrum,
men ofte saa’ jeg, Du var mindre glad —
Du strøg blot mine harmevredne Hænder,
indtil Du Led for Led fik skilt dem ad.
Og stille — som en Drøm hos Barn, der blunder
gled over mig dit Blik i Elskov ned.
Det var ej Ord Du ødsled med, kun Kærtegn . .
de mygeste, de ømmeste, jeg véd.
25
Ja, trofast hjalp Du mig i al min Stræben
og lytted taalmodsfuldt til hver min Klage . . .
Jeg kommer til Dig med en Tak paa Læben,
fordi Du stod mig bi de onde Dage.
II.
Luk Dine Øjne! — jeg taaler dem ikke:
barnedrømsfyldte, vemodige, graa,
møder de mine med spørgende Blikke —
spørgende? — talende? — kan ej forstaa.
Rummer Dit Blik, der er skyldfrit som faa,
rummer det ogsaa et Forbund af Løgne? . . .
luk dem! sænk dem! — aa, skjul dine Øjne! —
velsignet hver Time, Du paa mig saa’!
Barnedrømsfyldte, vemodige, graa . . . .
ingen skal ane den Elskov, de fødte.
Velsignet hver Time, Du paa mig saa’,
velsignet hver Time, mit Hjærte blødte.
Lys var den Dag, da hinanden vi mødte —
tung bli’r den Stund, da Du atter maa gaa . . .
Der er de Sten, som selv Kæmper ej løfter,
der er de Krus, som selv Mænd ej tør tømme,
der er de Spørgsmaal, man nødigen drøfter —
derfor tyer man til Minder og Drømme.
Og der er Nuets pulserende Liv
i dine barnedrømsfyldte Blikke . . .
. . . luk dine Øjne! — jeg taaler dem ikke.
Elsebeth! — hvad har jeg gjort Dig? —
intet! — saa sandt som der lever en Gud.
Jeg ønsked at tage Dig op i mit Liv
og tronsætte Dig som min Brud.
Men da jeg forlod Dig en Maanedstid
for alvorligt at tænke paa „Tingen11,
da flagred Du viljeløst hid og did —
— og pantsatte sluttelig Ringen.
Den Ring, som jeg gav Dig i ophøjet Trang
til at flette dit Navn ind i mit,
den Ring, Du har tigget og tryglet om —
— og givet Dig hen for saa tit.
»
En Maaned har været tilstrækkelig til,
at andre voldtog dit Sind . . .
dit Sind? — nej, dit Legem, sataniske Tøs
— nu er jeg ej længere blind.
Skade, Du ikke fik Øjnene op
itide for dét, som jeg vilde —
nu aabner Du dem, og dit Blik er en Bøn . .
. . . jamen, Kære, nu er det for silde.
Der er gaaet Brand i dit Hverdagsblod
og Ild i din Ungpigetanke . . .
en skønne Dag bliver Du skyllet i Land
som et Vraggods — en Allemands-Planke.
Jeg mindes Dig Elsebethlille — omsonst! —
som Du var og har været i denne Vaar:
en Illusion, en forjættende Drøm —
— ak! alting dør og forgaar.
Du var som et „Amen“ , et „Ave Maria“ —
— nu virker Du nærmest som et „Hurra!“
. . . Jeg har givet Dig Navneforandring:
nu hedder Du — Djamala!
IV.
Du lærte mig at bore Blikket dybt
og ørnefast igennem Verdens Vrimmel,
Du løfted mig fra Hverdagslivets Gru
saa ofte op mod Glemslens solblaa Himmel.
Men da jeg stod paa Lykkens svage Tinde,
mens Haabets Solhav viden om mig randt,
da svigted Du — som éngang var den Kvinde,
om hvem hver Tanke sig i Længsel spandt.
Du taalte ej at se didop, jeg stod:
din fejge, nidske Kvindehu blev svimmel,
Brand gik der i dit dyrisk-hadske Blod —
Du blev den Laveste i Verdens Vrimmel.
Men dine Øjne husker jeg endnu:
de saa’ engang forelsket ind i mine —
nu er de mærkede af Troløshedens Gru,
og Sorg vil langsomt fure hver din Mine. —
Ak, Djamala! — vi Mennesker er dumme:
vi tømmer altfor graadigt Lykkens Kumme.
V.
Saa bristed’ omsider de sidste Baand,
som éngang sammen os Tvende bandt —
saa slap ogsaa Du en Dag min Haand:
de Andre drog Dig, fristed’ — og vandt.
Hvad nytted’ det os, dine Taarer randt?
Ej heller hjalp os dit hyklede Suk:
Vejen tilbage dog aldrig vi fandt,
skøndt jeg var saa svag — og Du var saa smuk.
Vor Lykke var som et vindtørt Fnug,
af Andres Luner tumlet omkring —
og den var skør som Morgenens Dug,
der brister og bli’r . . . til et Ingenting.
Djamala! — giv mig din Haand, trods alt,
til Afsked over vor Lykkes Lig.
Og lad os saa glemme de Ord, som faldt,
de saarende Ord — og den sviende Svig------------
Ja, alt, som éngang os sammen bandt,
er sprængt af de Andre, der vilde det saa.
Men Du — Du vil længes engang iblandt . ..
. . . og det er den største Hævn, jeg kan faa.
VL
Sug, Bølge, Blod af Solens Moderbryst,
som purpurrødt bag Morgnens Taage brænder!
Løft, Jord, mod hende dine klamme Hænder:
hun kommer hid med Bud fra Livets Kyst,
med gylden Glans om sine stærke Lænder!
Hver dugget Blomst sit Blik mod hende vender
og skælver let i underdejlig Lyst —
mens hver en Fugl med lys, livsalig Røst
sin Morgen-Velkomsthilsen hende sender.------------
Godmorgen, DjamaLa! — Hvorlunde svandt
monstro din Nat? — Hvem var det nu, der vandt
en stakket Stund din svalerappe Gunst? —
Din Hu er stedse ildsvøbt — ikke sandt? —
Du leder stadig efter en Gigant,
som dæmpe kan dit Væsens vilde Brunst? . . . .
At tænke sig! — Du var en Gang den Sol,
mod hvem jeg glad hvert Gry mit Øje vendte —
— og Stjernen, som i Tankens Nathvælv brændte
fra Dagen led, til Morgnens Hane gol! —
At tænke sig! — at jeg, mens Dagen rinder,
kan sidde her og lade haant om vore Minder!
Jeg bryder Broen af, — som hin Svend Trøst
ved Randers-By i Grevefejdens Dage.
Jeg tømmer Nuets Kildevæld med Lyst
og dier Solens gyldne Moder-Bryst,
til alle Hjærtets Vækster saftfyldt’ knage . . .
. . . for jeg vil ikke være blandt de Svage.
VII.
Troskab! — Du, Landevejstøjte,
som driver paa Alfarvej,
mens Lasten og Løgnen spiller
Pan-Visen foran Dig —
som sidder paa Grøftekanten
og fletter din ravnsorte Lok .. .
Du er den ledeste Fjende
for Menneskebørnenes Flok!
Du sidder i Blomsters Klynge
som braadgiftig Hvepsetøs,
siger man Dig ét Sandhedsord
— straks bliver Du bitterlig bøs
og haanler, med rovgridske Tænder
ud af et sanseligt Gab .. .
inden man véd et Ord deraf,
er det Fallit og T a b .-------
Lad Løgnen og Lasten sno sig
som Snoge, som det de er,
ind i mit Hjem og hvisle,
men kommer Du mig for nær —
da træder jeg Dig som et Giftkryb
med Jærnhæl ned i Livsvejens Grus
Djamala! — Alfarvejspige! —
— gaa udenom mig og mit Hus!
Der er Skyer i Drift
over Nordhimlens Sletter:
det er Uvejrets Jætter,
stormjagne Kæmper, som hidsede sætter
I Løb over Vesthimlens gabende Rift . . .
der er Uro derude
bag Himlens gyldentflammende Rude,
mens Dagen gaar under —
jeg sidder i Klitten og venter
paa Tusmørkets dulmende Stunder.
Og Æolus griber i Harpens Streng,
saa det toner i Solfaldsbranden.
Han synger et Epos om Havluft og Lys,
om Byger af Skum over Stranden,
om Bølger langs Kimingsranden:
bukkespringskaade,
vilde Sirener, hvide af Fraade,
fnysende Foler, der prustende stejler
og leger Tagfat med hver Sejler —
jeg sidder i Klitten og lytter til
hans brændings-braad-stærke, ubændige Spil.
.. . Og Dagen gaar under!
Marehalmsfanerne fløjter en Vise,
Maagerne skriger og Tærnerne hviner,
mens Natten paa gyldne Sandaler triner
i Sandørk’nen ind . . .
da lægger sig Dagens larmende Vind
og vorder en aftenlig Brise —
— da tystner omsider mit Sind • • •
Jeg sad dér i Klitten og skrev dit Navn,
ikke af Længsel, ikke af Savn,
ikkun af gammel Vane —
da listed sig mellem Klitterne ind
en fejende, fribytter-friskende Vind,
der kasted omkuld
hver Slægts-Tradition i vort Kærlighedsliv:
hvert Bønneraab: „Bliv!“ —
hvert Ekko: „Tilgiv!
thi Du er gennem alt dog det lødige Guld,
der riggør mit Væsens fattige Muld . . .
a a ! jeg beder Dig: Bliv.
Du er Hersker over mit søndrede Liv!“
. . . . Og Dagen gik under!
Men Solfaldets Vind
sletted dit Navn ud af Sandet
og ud af mit livstrætte Sind —
dit Navn er fra nu af forbandet
af mig . . .
for jeg kan ikke andet!
Paa gyldne Sandaler traadte Du ind
i mit Liv, i mit længendes Hjærte —
jeg maa frigøre mig, Du min Djamala-Hind
Du har voldt mig for dyb en Smærte.
I BRÆNDINGEN
Jeg splintrer dit Liv, jeg véd det saa godt,
jeg giver Dig mit til Gengæld.
Tag det, vær mod det, hvorlunde Du vil:
det jubler Dig mod, det strømmer Dig til,
det strømmer Dig til og jubler Dig mod,
mit dejlige Liv — vær mig god!
Jeg røver din Fred, det véd jeg saa godt,
saa røve Du min til Gengæld.
Alle de Drømme, mit Hjærte har drømt,
alt, hvad jeg ejer af ungt og ømt,
det strømmer Dig til, det jubler Dig mod,
mens jeg tigger om é t: — vær mig god:
tV
ær mig saa god, som Du være det kan,
døm ikke ud fra det skete.
Vi var som to Klinger af drevet Staal,..............
der pegede frem mod et fælles Maal,
men Klinger kan krydses, en Dag flød der Blod,
vi fik Rifter og Saar — vær mig god! '
Ja, tag Du mit Liv — det hører Dig til.
Hver Tanke, som det har rummet,
hver Angst, hver Længsel, hver Draabe af Liv,
jeg ejer, er din — Du, knækkede Siv!
Alt strømmer Dig til,, alt jubler Dig mod —
— aa, Du Vidunderbarn! — vær mig god!
Jeg har splintret dit Liv, som en Krapsø et Vrag,
men jeg bærer Dig ind over Revlernes Brag,
over Dagenes stinkende, klagende Flod —
— naar blot Du vil være mig god!
FRA BLEGDAMSVEJEN
Jeg vil hellere spise mit daglige Brød
ved den fattigste Arbejders Bord,
end sidde tilbords hos en Storborgersjæl
og svælge hans broutende Ord. —
Jeg bor i et saakaldet Arbejderhus
blandt jævne og sindige Mænd,
hvis Hustruer slider omkap med dem selv,
og hvor Tiden med Gærning gaar hen.
Fra aarleste Gry er paa Trappen der Liv:
det er Konernes Rend op og ned,
for Manden skal have sit Morgenfo’r
og sin drink, før han vandrer afsted.
Fra Klokken er fire til henimod fem
er der Fodslag — Arbejdets Musik! —
for „Fouragen" skal være parat, før han gaar
til sin Dont i den store Fabrik. —
Den Kvinde, jeg elsker, er Arbejderbarn,
men den fineste Sjæl, jeg har mødt —
af Angst for at miste det Barn har mit Sind
ofte skælvet og smærteligt blødt.
Er hun borte en Tid, glider Dagene trægt,
og Nætterne er mig en Gru,
men sidder hun hos mig igen — aa min Gud!
er der Sol i min blaanende H u .------------
Du min Arbejderdatter — min flittige Bi! —
som dovner ej Timerne hen —
hav Tak for hver'ledige Stund, Du mig gav! . .
. . . jeg er stolt af at være din Ven.
ELLINOR
Du tænder Glædens Glimt i mine Øjne,
og over mine Træk, som blev saa trætte
og furede af Hverdagslivets Løgne,
lægger Du Gang paa Gang et Skær af Søndag!
i
Høstvinden leger rundt Dig, mens Du haster
paa raadyrs-rappe Fødder gennem Mængden —
med Øjne, der er lig to gyldne Skaaler,
hvis stærke Giands med Blændkraft mod mig straaler.
Beundret, tilbedt — ikke blot af mig
vandrer Du sorgløst-let din slagne Vej,
misser mod Solen, som forkæler Dig
og skriver dit Navn — hvad Du ej aner selv
skriver det ind i Himlens rene Hvælv
med Flammeskrift, der sælsomt slynger sig.
Og naar jeg ser det lysende derude,
mod Aften, bag min skumringsslørte Rude —
da kaster jeg af hvert Aag, som tynger mig,
og tager tyst, i Tankerne, i Favn
din Ungdom og dit lille, kære Navn.
Kom til mig i en stille Mørkningstime,
naar Solen ringes ned, og Klokker kime ,
derinde over Byens Skiffertage —
kom til mig, EUinor, Du HUi/svage,
saa vege Vækst i Høstens gyldne Have! —
— Som Nyet krummer sig i Nattens dybblaa Dunkelhed,
paa Vej igennem Stjernerigets tætte Trængsel,
saaledes krummer mit Hjærte sig i Længsel . . .
. Du er det rigeste, min Tanke véd!
LOUISE
Alt i mig synger Livets glade Vise,
alt i mig jubler som en Lærkefugl,
der stiger dagkaad af sit Kløverskjul
og bader sig i Solopgangens Brise.
Jeg vandrer ud i Dagens første Time
og hører Markens Blomsterklokker kime,
mens Solen vaagner gyldenrød i Øst
og favner Bæltets stærke Bølgebryst . . .
. . . alt i mig synger Livets glade Vise,
og dog gaar jeg omkring og sukker —
— for Louise.
• s •
.....
rr i
N
MARION
Du tindrer af Ungdom, Du flammer af Livsmod
Du dufter af Daarskab og lyser af Letsind,
Du leger Tagfat med de stærkeste Viljer,
der trodser din egen: — som knækkede Liljer
staar vi igen, vi besejrede Stakler.
Men henover Valpladsen lyder din Latter
og flammer dit Øjepars kulsorte Fakler —
— Du, Pans og Psykes dristige Datter!
Du er som en brusende Melodi,
som et Greb i guldtvundne Strenge,
der dirrende toner forbi.
Du er som en Sang over Dagenes Flod,
som et Raab gennem Ensomheden —
Ekkoets Lydbølge dønner mig mod
som en Hymne fra selveste Eden.
Alene dit Navn — Marion!
Det lyder for mig som en Nordenvinds Slag
en stormoprevet Novemberdag
paa Naturens Kæmpe-Gongon . . .
. . . Marion! Marion! Marion!
Betagen selv af det dejlige Liv,
der hidser din Hu, betager Du mig.
Dér, hvor Du gaar, dér følger jeg,
thi dér, hvor Du vil, dér maa jeg vandre,
— jeg ikke stærkere end de andre.------------
Du er som et dunkeldybt Sensommer-Hvælv,
Stjernen, som bæver deri . . . er mig selv!
TILBAGEBLIK
(Humoreske.)
Tre Kvinder har jeg elsket,
tre feminine Skalke:
den første stjal min Hjertefred,
den anden slog mit Livshaab ned,
den tredje i min Manddomskvæld
slog mig tildels ih jæ l.--------
Tre Kvinder har jeg elsket
— en Elskov, som kun avled’ Vé
tre Kvinder dybt jeg hader nu . .
. . . men ogsaa kun de Tre. —
Ét takker jeg de Skalke for:
— de lærte mig at le !
KAFE-DRØMME
(Efter Teatertid.)
Saa fejende frisk, saa ung og glad,
saa tindrende lys, saa kaad og kæk!
Og Stemmen steg som et festligt Kvad —
og faldt — og steg . . . i mit Øre den lød
som Vinternætternes Svanetræk:
snart nær og klinger, snart langvejs-blød . . .
beundrende i en Loge jeg sad
og nød.
Beundrende i en Loge jeg sad —
Guds Død! — Guds Død! —
for Tanker, der i mig tændtes.
Min Sjæl blev skiftevis hvid og rød:
det var, som i Helved den brændtes.
Og dog har jeg sjælden følt mig saa glad,
som da hendes Blik, fra dér, hvor hun sad,
halvt frittende mod mig vendtes.
Det dvæled paa mig et kort Sekund
— blot det, at ved mig det standsed! —
Du gode Gud! hvor jeg havde det ondt,
da Blikket atter flakkede rundt,
og Stemmen forbi mig dansed.------------
Da Stykket var slut, og Folk hasted ud,
tabte min Skønne sin Lommeklud.
Jeg greb den . . . og sidder nu her med min Skat
og kysser dens Bort og hvisker: Godnat!
. ' 's >
41
TIL —
I.
Du har mig iært at leve, som jeg vilde!
frigjort i Kampen, frigjort i det Stille,
fjernt fra den Gud, om hvem jeg vel har hørt
fra jeg var Barn, at han var Alt for Alle,
den Gud, til hvem jeg undrende blev ført
— „at ej din Sjæl i Fristelse skal falde!“
Du kendte Livet, som Du kendte Verden,
og da Du saa’, at ogsaa jeg paa Færden
faldt for den første Fristelse, jeg mødte,
og skælvende begik det første Brud
paa Christenlov, da var Du den, som fødte
Kraften i mig til Handling — uden Gud.
Du lærte mig Selvstændighedens Lære,
drog mig fra Troens taagefyldte Sphære
ned paa den Jord, hvor Menneskeviljen flammer
igjennem Hverdagslivets tunge Nætter,
hvor stærke Evner staar som ranke Stammer,
skønt Skoven huser Hadets vilde Jætter.
Du lærte mig at lide paa mig selv,
og er mit Blod nu som en nordlandsk Elv,
hvert aarie Gry, jeg aabner mine Øjne,
flammer det sundt og bruser det i Glæde —
det skyldes Dig, som røbed mig de Løgne,
der éngang gjorde mine Sanser rædde.
Tak for den Haand, Du rakte mig hin Morgen,
vi mødtes første Gang — paa Kirkesti.
Den lærte min at knytte sig i Sorgen
og bruge Værget, som sin Braad en Bi.
Den lærte mig, der dengang var saa svag,
at slaa min fjendske Nabos Skjold i Kvag. —
Det var paa Kirkesti, vi mødtes, Agnes!
Sti for de Banges, Brudtes, Sønderslagnes
forpinte Sjæle — Muld for knækket Lilje —
Dér standsed Du mig paa min Vej til Kirken,
og Du blev Altret, hvor min vakte Vilje
tør hvile ud — som Løn for Dagens Virken.
Jeg véd, det gængse er, naar man skal synge
sin Elsktes Pris, at lade hende gynge
paa gyldne Oders floralyse Ranker.
Jeg vil det ej, — og Du forstaar det jævne —
vid da, at Du er helst i mine Tanker,
og helst af alle vil dit Navn jeg nævne.
II.
Lad Verden kun kives og rives derude,
vi sidder, vi to, bag vor lappede Rude
og lytter til Ovnildens muntre Musik;
naar Bygernes Kast over Rønnen bli’r baaret,
da stryger din Haand mig saa tyst over Haaret,
og inde i Tusmørket tindrer dit Blik.
Vor Rude er lappet, og lav er vor Rønne,
men aldrig har Nabo og Genbo hørt stønne
den Mand og hans Kvinde, som her satte Bo.
Det bruser saa tungt mellem Granskovens Stammer
vi sidder og taler, mens Ovnveddet flammer,
om Elskov og Adel og urokket Tro.
Du stryger mit Haar og min dagtrætte Pande,
saa alle de ængstende Tanker maa strande
og synke i Glemselens Havdyb som Vrag.
Dit Blik er som Fyrskibets stille Lanterner,
der vejleder Sømandens Øje og værner
hans Færd gennem Natten — og peger mod Dag.
Der er i vor Rønnes lavloftede Stuer
— skønt Indboet skorter og Armoden truer —
saa sollys og lun, saa livsalig en Luft;
og medens de mange derude sig vaander
i Ufredens Pestluft, det er, som der aander
omkring os her inde en fredsvanger Duft.
Lad Verden kun kives, til Dommedag kimer,
vi to, vi vil sidde i Tusmørkets Timer
og lytte til Ovnildens muntre Musik.
Du ejer den Tro, som aldrig kan rokkes,
om den vil jeg lade min Tankehær flokkes
og tænde min Sjæl ved dit tindrende Blik.
Jeg bøjer mig dybt for dit signede Hjerte,
der ranked’ mit eget svage og lærte
det juble trods Modgangens sviende Slag. —
Vor Rude er lappet, og lav er vor Rønne,
men Nabo og Genbo skal undrende skønne,
at stærkt er det Tømmer, som bærer dens Tag.
MOD HØST
Vi sad en stille, lys Septembernat
og talte om, hvad éngang havde været.
De lette Taager svøbte Hegn og Krat;
den høstberørte Skov stod tavs og mat,
og vingerap en Vildand steg fra Kæret.
Vi rejste os og gik langs Diget frem.
Ved Mosen standsed’ vi og saa tilbage:
dér fremme foran Skoven laa vort Hjem
med lyse Sommerminder i sit Gem
og vented nu paa Høstens gustne Dage.
Og klar som Maanens Segl i Mosens Vand
stod bleg og bar vor Fremtid for vort Øje:
vi saa os selv paa Vej mod Høstens Land —
et sidste Hvil paa Somrens gyldne Rand
— og saa afsted mod Grænsens mørke Høje.
Og stille skælved vi i Nattens Ro,
mens Mindet bar os gennem Ungdomsriget.
Og stille fødtes Savnet i os to ;
og Afskedstanken bygged koldt sin Bro,
som Maanen bygged Lysbro over Diget.-------
Frem over Himlen natblaa Skyer gik,
det blege Aasyn sank bag Bakkekammen;
Sivskovens Susen lød som Gravmusik. —
Saa mødtes vore Sjæle i et Blik,
og vi gik hjem — at vente Høsten sammen.
EFTER
I.
Min Sjæl var en Hal i festligt Skrud,
i tusinde Kærters Glans,
hvor Længslerne bød hinanden op
ved Nat som ved Dag til Dans;
hvor Minderne sad som et Spillemandskor
og yded en svanger Musik;
hvor Sanserne sang, og hvor Tvivlen veg.
for Haabets lysende Blik;
hvor Alle var Gæster, hvem de end var,
og hvor langvejs fra de end kom,
vidste jeg kun, de ikke gik Bud
fra den krøgede Alderdom;
thi alt, hvad gammelt og graanet var,
det var mit Væsen imod:
selv følte jeg Ungdommens æggende Fart
og Brus i mit brændende Blod.--------—
Saa stansede Dansen; Musikken blev stum,
og en efter en gik Kærterne ud . . .
min Sjæl var en Hal i festligt Skrud —
— nu er den et øde Rum.
II.
Saa er de svundne de Dage,
og udspillet den Melodi! —
og af de Toner, som bølged forbi,
er kun en skælvende Genklang tilbage.
• Af alt, hvad en højsindet Kvinde
skænked sin Elsker i Blik og i Ord,
er bleven tilbage en eneste stor
og lysfyldt Erindring — et tindrende Minde.
Af alt, hvad hun gav mig den Tid, hun var min,
af Sandhed og Løgne, af Daad og af Drømme,
er sprunget en Kilde, som stedse vil strømme
fra Hjærtet — et Væld af berusende Vin.
Og kommer der Dage, det synker i Grus,
som éngang i Ungdommens Stormtid jeg vilde,
da drikker min Sjæl af den syngende Kilde
og døver sin sviende Sorg i en Rus. —
« •
Fattig den Højsommerdag, der rinder
solløs og uden Morgenrøde! —
fattig den Ungdom, der ikke kan møde
Manddommens Dage med solglade Minder!----------
Tak for de svundne Dage,
og Tak for den udsungne Melodi! —
Du lagde dit Hjærtes Toner deri,
og rig er den Genklang, som ligger tilbage.
FORGÆVES —
Forgæves gyder Dagen sine Strømme
af gyldne Haab i Hjertets dybe Leje,
forgæves bølger Nattens stærke Drømme
frem og tilbage over Sjælens Veje.
Thi sidder jeg i Aftnens stille Stunder
og tror mig glad og glemmer, hvad jeg tabte,
da bløder de paany, de gamle Vunder —
og alle Haab dør ud, som Dagen skabte.
Og vaagner jeg af Drømmene mod Morgen,
da staar den nøgne Sandhed i mit Kammer
med sine tvende Søstre: Savnet, Sorgen —
og Hjertets Ve slaar atter ud i Flammer.
Thi alle Veje fører mod den Kvinde,
jeg éngang fandt ved Kærlighedens Strande,
og alle Lejer fyldes kun af hende,
hvis Læber éngang bød mig Livsens Vande.
Og ikkun Dødens Haand, som jærnhaardt hugger
hvert Baand isønder, løser mig fra hende —
naar Sjælen over Dødens Vande vugger,
da er den lutret for hvert jordisk Minde.-------
Forgæves da hvert Haab, som hidtil var mig
den Baad, hvormed jeg pløjed Dagens Vande —
forgæves hver en Drøm, som hidtil bar mig
fra Nattens Dyb mod Dagens lyse Strande.
HØSTSANG
Som et Galleri af gamle Stik i gyldne Rammer:
sønderrevne Bjærge, Vandfald, Floder, Byer,
ligger Vestens store, uformelige Skyer,
rammed’ ind af Høstens gyldne Solfaldsflammer.
Som en dæmpet Salme, sunget over Graven,
hvor den lyse Sommer stedet blev til Hvile,
suser Aftenvinden i de høje Pile,
der staar Vagt som Kæmper foran Dødninghaven.
Den Gang Vaarens Safter sived under Mulde,
fyldte du mit Hjerte med Haab, saa sælsomt fagre
den Gang Høsten mejed de gyldent-modne Agre,
stivned hvert et Livshaab med dig i Dødens Kulde.
Til din Grav derinde, du mit lille Hjerte,
kommer mine Tanker som en Sørgeskare,
trætte af at haabe og trætte af at fare,
bøjede af Længsel og skælvende af Smerte.
Som en dæmpet Salme suser Høstens Vinde,
isnende og klamme, gennem Dødninghaven —
— Skaren sidder bøjet og lyttende ved Graven,
klamrer sig i afmægtig Vaande til hvert Minde.
Som et Galleri af gamle Stik i mørke Rammer:
Kobbere, der rummer Mestrens tunge Tanker,
ligger Vestens store, uformelige Banker,
rammed’ ind af Høstnattens endeløse Jammer.
TIL DIG —
Hvor stille det er! — aa, saa tiende tyst,
som om Verden endnu kun var til i Guds Tanke,
eller som om dens mægtige Moderbryst
for stedse var ophørt at banke-------
saa tiende tyst i den dybe Nat,
som smykker sin Himmel med Stjerner smaa,
med Elverslør sine sorte Krat,
med Eventyr sine Skove blaa.
Hvor stille det e r ! — Jeg vil sidde i Nat
og skaale med dig, som jeg aldrig kan glemme;
jeg drikker for Mindernes dyre Skat,
som du gav mig, sidst du var hjemme.
Da knytted du atter det løste Baand
og nævnte mig atter din —
jeg griber mit Glas med den gyldne Vin
med solbrun og sitrende Haand.
Der rører sig ikke det mindste Blad,
og lydløst, uendelig, Himlen sig hvælver,
mit Hjærte sidder og drømmer sig glad,
mens dybest inde det skælver . . .
der rører sig ikke et Blad i Skov
og ikke en Vove i Sø —
mit Hjærte skælver, fordi det fik Lov
at leve, før det skal dø. —
Hvor stille det e r ! — aa, saa tiende ty s t-------
— er Verden da endnu kun til i Guds Tanke,
eller har mon dens mægtige Moderbryst
for stedse ophørt at banke? —
saa gravkammertyst, som om alt er dødt ud
og aldrig igen skal faa Liv,
saa tyst som om Mennesker og Menneskers Gud
havde endt deres evige Kiv.------------
Jeg vil sidde, Agnete, og skaale med dig,
sOm i Nat sætter Kurs mod en fremmed Strand,
mens Stjernernes sølvhvide Mælkevej
lyser som Morild i Himlens Vand. —
Saa tyst det end er, saa er du dog min,
og Ingen har Magt til at sprænge vort Baand —
jeg griber mit Glas med den gyldne Vin
med solbrun og sikker Haand.
VINTERNAT
Fjærne Sus af vilde Svaner,
som i Vinternatten trække
over Næsset, over Fjorden,
over Bæltet ud mod Havet.
Ellers ingen Lyd jeg aner,
kold og frosthaard ligger Jorden,
livløs — som et Lig begravet
under Sneens hvide Dække.
Skovens Bryn er hvidt af Rim,
alle Kyster isomspændte,
alle Fjordes Bølger bundne:
Vintren vrister alting til sig.
Verden, stor og brødefuld,
dier Nattens Drømmebryster,
medens Jordens Hjærte fryser
under Sneens hvide Dække. —
Svanetrækket svinder fjærnt
under Hvælvets stumme Stjærner,
og i tifold øde Stilhed
ligger Landet rundt omkring mig.
Og da raaber jeg det ud,
højt og lydt, det Navn, jeg elsker,
raaber det i Natten ud,
saa de blege Stjærner skælve.
i
f
r
Alting sover, vide, vide,
vaagner kun i Ny og Næ —
og jeg bøjer mig i Knæ,
puster Sneens Lag tilside,
aander paa den frosne Muld,
hvisker hendes Navn, jeg elsker,
hvisker det med hede Læber,
til den frosne Skorpe brister. —
Vinternat fra Hav til Himmel!
Som en ofte skuffet Moders
fryser Jordens trætte Hjærte
under Sneens hvide Dække.
Ingen, ingen Lyd at ane.
Alting sover — kun min Elskovs
vilde, hvide Længsels-Svane
sover ej. —
Godnat, Agnete!
MØRKNINGS-SANG
Naar Skumringen skyller sin Bølge
henover den dagtrætte Jord,
med Drømmenes hvidklædte Skare
bag Søvnens disede Flor;
naar Tusmørket spænder sit Eventyr-Net
over Mennesketankernes Strøm —
da træder Du ind i mit Kammer
som et Syn, som et Digt, som en Drøm.
Naar Fuglen har stanset sin Trille
og Havet dæmpet sin Sang,
mens Stjærne paa Stjærne bag Mulmet
begynder sin natlige Gang;
naar Stilheden nynner sit storladne Digt
for dem, der om Dagen har stridt —
da kommer Du til mig og lægger
dit dejlige Hoved mod mit.
Da kommer Du til mig og lægger
din elskende Sjæl for min Fod,
og skælvende skrider din Tanke
med min over Skumringens Flod.
Du sænker dit sjælfulde Jomfru-Blik
i min Tankes fortvivlede Hav —
som vilde Du se i din Elskers
Øjne, hvor meget han gav.
Jeg gav Dig det bedste, jeg ejer,
og det bedste var aldrig for godt,
jeg bygged for Dig, som jeg elsker,
i Tankerne Slot efter Slot.
I Tankerne rejste jeg Hus efter Hus
for vor Elskov, som stunded mod Ro,
men Livet stjal mine Kræfter,
og Verden var ond mod os T o .--------
Naar Skumringen skyller sin Bølge
henover den dagtrætte Jord,
med Drømmenes hvidklædte Skare
bag Søvnens disede Flor;
naar Tusmørket spænder sit Eventyr-Net
over Mennesketankernes Strøm —
da træder Du ind i mit Kammer
som et Syn, som et Digt, som en Drøm.
JULENAT
Nu vugges Du paa Søvnens Kæmpevove
i Højtidsnattens snefaldshvide Stunder . . .
var jeg mon den, mod hvem Du dybest droges
— som Troens Skare af det store Under?
Skred mon din Tanke, skumringstyst og stille,
mod mig, som alle mine drog mod Dig,
da Dagen svandt, og Julekvældens Stilhed
faldt over vildsom Sti og banet Vej?
Var det mit Navn, Du hvisked — vore Minder,
Du kaldte paa ikvæld, da Træet tændtes?
Og var det mon til mig, den hjemløst-ene,
din første, varme Julehilsen sendtes? —
Nu skrider Du langs Drømmens lyse Strande
i Midnatsstundens højtidsstille Time . . . .
men vaagner Du og kan ej længer sove,
da er det mig, hvis Længsels-Klokker kime.
Da er det mig — kun mig, som paa Dig kalder
herude fra de hvide, tause Veje —
kun mig, hvis Længsler flagrer om din Pude . . .
som Amoriner om dit hvide Leje —
kun mig, hvis Tanke ydmygt knæler hos Dig
og fæster Julekysset paa din Pande —
det er kun mig, som aander paa dit Hjerte
og rører skælvende dets fine Rande.----------
Gud signe Dig, Gertrude, mens Du sover,
Du, mine Dages lyse, lyse Under! —
Vug Dig paa Søvnens stærke Kæmpevover
i Højtidsnattens snefaldshvide Stunder.
EFTERAARS-MISSTEMNING
Nu sidder du dér og er trodsig igen,
med et Sind som et oprørt Hav,
fordi jeg ej straks som en lydig Hund
vilde logre og bøje af.
Et fejlvalgt Ord, af min Mistro født —
og med ét blev du stejl som en Mur . . . .
og ødelagt er, som saa ofte før,
ogsaa denne Helligdagstur.
Den begyndte i Sol. — Og hvor var jeg dog glad
Og hvor var du dog ungpigekaad! —
Nu sidder vi tavse: to trodsige Børn,
hvis Hjerter er fulde af Graad.
Vi kørte her ud for at sanke Løv,
dets Vissenhed blev et Symbol:
vore Hjerteblade, som Skovens Dragt,
maa visne af Mangel paa S o l.------------
Det mørkner ud over Furesø,
hvis Bølger er faldne til Ro.
Det mørkner i os, men Aftenens Fred
— den har ikke Bud til os To.
INTERIØR
Du sad dér saa mut og stirred ret frem
og mælede ikke ét Ord —
imellem os var der en kulsort Kløft
i Form af et Ibenholzbord.
Men midt i det sorte lyste det hvidt:
en Amor med Bue og Pil.
Jeg vendte ham om, lod ham sigte paa dig
— da tændtes der i dig et Smil.
Den lille, hvide Bisquit-Figur,
den støbte, umælende Gud,
den evnede mer end mit Kød og Blod:
— den sletted din Misstemning ud.
Og inden jeg vidste et Ord deraf,
laa din Mund imod min . . . .
Hvor skal der dog ofte kun Sandskorn til
for at genrejse Hjertets Ruin.
EFTERAARSSTEMNING
(fra Søndermarken).
Det kornblaa Slør laa som et Diadem
omkring dit gyldent lyse Haar.
De Farver, som Du bar, var Efteraarets —
— selv var Du som den unge Vaar.
Hvem er Du? — véd det ej . . . og vil ej vide.
Jeg saa dig ung og underdejlig skride
ind under Søndermarkens Løvfalds-Træ’r . . .
. . . og fik dig kær!
Din Dragt stod samklangsfint til Høstdags-Løvet,
dit svaje Legem minded om en Vaar,
et kornblaat Slør var Diademet i dit Haar . . .
Du svandt, og jeg — gik hjem og var bedrøvet.
Saalunde skrider Lykken tit forbi,
skrider i Skønhed over éns Hverdagssti —
man tør ej gribe til, man tør ej tage:
Hensynet splintrer Livets Symfoni. —
Saa sidder man dér paa sine gamle Dage
og ærgrer sig som en sulten Bjørn i Hi,
fordi man ej tog — dengang man kunde tage.
VED GRÆNSEN —
Saa Tak for alt, der har været af godt
som af ondt i det svundne Aar! —
Vi hører dog sammen i Stort som i Smaat,
om op eller ned det saa gaar.
Hvor ofte vi gik fra hinanden i Had,
det husker Du nok, som jeg selv —
men den, der elsker, glemmer sit Had,
det drukner i Længslernes Elv.
Saa lad da alt, hvad vi øved af ondt,
synke i Glemselens Hav —
— jeg bøjer mig mod Dig i denne Nat
med Tak for alt, Du mig g a v .------------
Vort nye Aar skal begynde i Fest . . .
lad Dagene blive et Tog
af fortryllende Timer, i Eventyrglands,
i vort Hyrde-Hjems fredede Krog!
Lad hver en Vunde, vi éngang slog,
læges i Favntagets Lyst —
— jeg bøjer mig mod Dig paa Grænsens Rand
og trykker Dig til mit Bryst.
TIL MO’R!
(paa hendes 70-aarige Fødselsdag).
Naar fra den store, skidne By
jeg skuffet, saaret, søgte hjem,
var du den Eneste, hos hvem
jeg fandt et trygt og fredsælt Ly.
Du fjærned alt det Slam og Skarn,
som faldt paa Sjælens blanke Spejl,
du kendte Verden . . . mine Fejl
dem tog du mildt: — jeg var dit Barn!
Og naar jeg — trodsig tidt og stejl —
løb Linen ud . . . . og løb paa Grund,
var du mig nær i samme Stund —
— og atter fyldtes Viljens Sejl.
Fra Skær til Skær du hjalp mig frem,
og blev jeg træt — dit Blik og Smil,
de bød mig, Mo’r, saa sødt et Hvil,
som kun det findes i et Hjem.
Et Hjem: — midt i den store By,
et Fristed, hvor man sorgløs staar
og ser de første hvide Haar,
som Blink i Mankens mørke Sky.
Aa, d u ! — jeg er trods Hobens Ord,
hvis Gift har fyldt mig tidt med Gru,
i Dag saa glad — fordi du, Mo’r,
gaar om iblandt os Børn endnu. —
Saa vær da takket du, som gav
— fra jeg var Barn, til jeg blev Mand
mig alt det gode, gives kan —
som gav . . . og ved ej selv deraf.
Du svøbte mig, da jeg var Nor,
og stod mig siden trofast bi . . . .
mit Liv, mig selv, alt er du i —
— Gud signe dig, min Mo’r!
MIN JUL
(før og nu).
Jeg husker, hvorledes mit Barnesind skjalv
i Længsel efter mit Hjem,
mens Dagene, syntes jeg, formeligt sneg
sig mod Juleferien frem.
Jeg var sat i Pleje og Kost etsteds
hos en Lærer, en unødig streng,
for Mo’r hun evnede ikke selv
at tumle sin vilde Dreng.
Jeg havde det ondt: hver Dag fik jeg Bank —
— og saa led jeg Hjemvéens Kval.
Den gnaved og aad, saa jeg stundom blev angst
og tænkte: Nu bli’r Du vist gal.
Men saa oprandt Julen i Hjemmets Skød
— dengang var det „hvid" Jul endnu —
og al min Vildskab og Trods sov ind,
og Højhed fyldte min Hu.
Jeg lovede Gud at blive god
og aldrig bedrøve min Mo’r —
at vandre hans Veje, at danne et Værn
om hende, naar jeg blev sto r.------------
64
Saa voksed’ jeg til, og Verden mig tog,
og jeg glemte den Ed, jeg svor:
jeg blev aldrig noget for Nogen som Mand —
— og allermindst for min Mor . . . .
Men hvergang det stunder mod Jul paany,
gaar atter min Tanke mod Gud —
— og paa Mor’s Skød, som et angerpint Barn,
jeg græder min Hjærtekval ud.
CZAREWNA
(Ved Kejserindens Besøg i Eftersommeren 1906.)
Staar Du, Czarewna, paa Dækket mod Aften
og stirrer mod Kystens Linje derinde,
hvor Solen bag Taarne og Tage ses svinde?
Glider forbi Dig, mens Dagen gaar under,
Billed paa Billed fra Barndommens Stunder —
— fletter sig Minde i Minde?
Tør Du ej vende dit Hoved og skue
bagud — mod Øst — hvor Oprørets Lue
lyser langs Steppen, som Lyngbrand i Heden?
Ser Du mod Vest, hvor dit Fødelands Skove
drømmende sløres langs Øresunds Vove —
— lindrer Dig Solnedgangs-Freden?
Bøjer Du Hovedet, folder Du Hænderne,
be’r Du for Hjemmet derinde . . . og Vennerne
eller for Riget dérovre, hvis Smærte
ligger saa tungt paa dit Landsmoder-Hjærte? .
Stakkels Czarewna! —
længes Du bort fra den evige Fare
— ind til din elskede Søskendeskare?
Feodorowna! — Datter af Danmark! —
brænder Guds Jord din Fod, hvor den træder,
mindes Du Barndommens fredlyste Steder —
er det kun derfor, Du græder?
Stakkels Fyrstinde! —
følger Dødsangsten bestandig dit Spor,
tør Du ej gæste den mødrene Jord,
aner Du Uraad endogsaa dérinde —
— bliver Du derfor ombord?
Bæver de Bønner, som fly’r fra dit Fængsel
— Kejserskibs-Dækket — af Angst eller Længsel,
skælver paa Læben de hviskede Ord? . . . .
Stakkels Czarewna! —
Rider Dig Rædslen hver Nat som en Mare —
— længes Du ind til din Sødskendeskare?
Feodorowna! — ensomme Kvinde! —
brister din Taare i Bølgen dernede,
bæres dit Suk bort af Aftenens Vinde,
hører kun Havet og Himlen Dig bede? —
Kasted ved Hjemlandets Strande Du Anker
for at faa Fred for de nagende Tanker
— draget hidover af Sundbølgens Sange —
hvorfor bestandigt da sidde som Fange
skjult bag „Polarstjernens pansrede Planker?
Vil Du ej blotte dit Aasyn for „Verden** :
Furerne, som blev det givet paa Færden,
skjuler Du dem for den nyfigne Flok —
— har den Dig haanet og saaret nok? . . . .
Stakkels Czarewna! —
Død er din Husbond, din Søn er i Fare —
— søg da et Ly i din Sødskendeskare!
MÆND OG EGNE
Af Mænd traf jeg faa, jeg for Mcend turde regne.
Mindet om Norge
Mindet om urvilde, sneklædte Egne —
følger mig altid . . . og allevegne.

FØRSTE MAJ
En Hilsen, Kammerater, fra Fjord og Hav herude,
fra hver en vejrbidt Fisker, fra hver en tjæret Skude,
fra hver en Klitte-Hytte, der huser bag sin Rude
det samme Krav om Retfærd, vi Alle higer mod —
en Hilsen fra det rige Blod,
som farver Slægtens Hjærterod
langs Kysterne herude! . . .
Majdag over Danmark! — Sejlet højt i Raa! —
Over Bagstrævs-Revlerne! . . . hej! — lad Skødet staa,
lad Friheds-Brisen fylde alle Klude!
En Hilsen, Kammerater, fra Kysters gule Skrænter,
fra Agres grønne Felter, fra Bakkers bløde Drag! —
Der staar en Vaar herude paa Vejene og venter,
at I og den omsider skal gøre fælles Sag,
skal feje Stavnsbaands-Støvet ud af vort skønne Land
og lade Friheds-Baunestikken gaa fra Mand til Mand.
En Hilsen, Kammerater, fra Alt, som er herude:
fra Maageskrig, fra Marehalm, fra Jollevimplers Smæld,
fra morgenglade Lærkers Stig mod Himlens skyfri Rude,
fra Landsbykirkers nænsomt-stille Ringning imod Kvæld,
fra Bølgeskvalp mod Strande, fra Skoves dulgte Stier,
fra Husmandshavers Kuber med de arbejdslystne Bier,
fra Livet, som det strømmer hver Dag langs alle Veje —
— en Hilsen fra det Danmark, som er vort Fælles-Eje!
Venner, det er Majdag! — løft Vaarens Fane højt! —
Jeg bringer Jer en Hilsen fra det hvileløse Hav,
jeg bringer Jer en Hilsen fra dets kraft-isprængte Sprøjt —
thi I og Havet, Venner, har samme Frihedskrav! —
Majdag over Danmark,
fra Havdybsbund til Himmelhvælv! —
Majdag, Kammerater,
for Jer . . . og for mig selv!
TIL KRO’S
Der er gyldent Skilt over Kroens Dør —
— og Kroværten selv er i gyldent Humør.
Han henter af Vægskabets Helligdags-Gjem
sin ældgamle, „ægte“ Genever frem.
Paa Bordet staar dampende Vand i en Dunk,
der har Form som en mavefør, lattermild Munk.
Men Kroværten selv har en helt anden Form:
han er slank som en Yachtmast i trerebet Storm,
og der staar af hans Væsen saa herligt et „Vejr“ ,
at du føler dig frisk, naar han kommer dig nær.
Og er gin-Groggen lavet — og lavet tilpas! —
saa henter han tusind Ting op af sit Glas:
de særeste Eventyr, Nogen har drømt . . .
. . . han „digter11 lidt stærkt — men han digter saa ømt.
Han krydser sig ind i dit lyttende Sind,
som en fuldrigget Sejler, der gaar bi de Wind.
Og inden du rigtig faar tænkt dig om,
er Dunken — nej, Munken! — og gin-Flasken tom.
Men da har du ogsaa fartet omkring
og oplevet hartad mærkværdige Ting:
Han har lokket dig med sig fra Pol og til Pol,
fra Ørken til Fjeld, fra Lian til Viol,
har hentet af Mindernes Helligdags-Gjem
de herligste Langfarts-Historier frem,
i
har ganske forhekset dit Landkrabbe-Sind —
— har lært dig, at Livet har Eventyr-Skin.
Hans „ægte“ Genever er anerkendt god —
— hans Sprog er en foraarskaad Eventyr-Flod.
Der er gyldent Skilt over Kroens Dør . . .
— et gyldent Symbol paa Værtens Humør.
BERGEN
Stod jeg paa „Ulrikken" s Tind:
— Dalen svøbt i hvide Taager,
tidligt-vakte Skjærgaards-Maager
sejlende langs Fjorden ind;
Dagen rinder: Dalen fyldes
af dens Lyshavs gyldne Strømme,
Taagen svinder: Dis . . . og Drømme . . .
alle Tinder trindt forgyldes — :
underfulde By!
da stirred jeg betagen, med Haanden over Bryn
— og knæfaldt for det vakreste, jeg véd, af alle Syn.
Stod jeg paa „Løvstakken“ s Fjeld:
— regntung Taage ind fra Havet,
Skjær og Fjord og By begravet
under Skoddens skidne Væld;
ingen Lyd: kun Regnens Hamren,
alle vide Udsyn stængte,
alle Tanker graadisprængte,
Sindet stemt til modløs Jamren — :
forunderlige By!
da var der ét, Du lærte mig, én Evne, Du mig gav:
at bie Sol og Lysning bag Livets Taagehav.
Stod jeg paa „Fløjfjeldets Top:
— Kveldens Stjerner atter tændte,
Byens Lygteøjne vendte
skjælvende imod mig op;
alle Stadens stærke Minder
som et Tog i Nattens Stilhed,
medens Maaneglandsens Mildhed
drømmeslører alle Tinder — ;
stemningsrige By!
da stod jeg stilt og lytted til det stolte Minde-Kvad,
som steg i Nattens Stunder om den gamle Hansastad.
Stod jeg, Bergen, paa din Grund:
— Blod Du drak, og Skrig Du hørte,
Taarer tit dit Øje slørte,
Hævnsord hused tit din Mund —
stod jeg paa din Grund og drømte
langt tilbage, bort i Tiden,
syntes jeg, Du vandt i Striden,
trods den bedske Skaal Du tømte — :
ældgamle By!
Syvfjeldet kryster dig i sine stærke Arme
og skjænker dig sin Modermelk af fulde, rige Barme.
NORGE
(i Anledning af Statsrevolten 1905).
Fossers Drøn og Elves Brus,
Fuglefløjt langs alle Strande,
atter-klædte Skoves Sus,
Sang fra atter-løste Vande:
Foraars-Hymnens Jubellyd
i hvert Jordens Hjærteslag —
saadan rinder Norges
unge Frihedsdag. — — —
Stod jeg paa din vilde Kyst
— vejrbidt stiger den af Havet,
som et arret Kæmpebryst,
støt som selve Viljeskravet —
stod jeg paa din vilde Kyst,
da forstod jeg, dine Sønner
elsker Dig og tar Dig ind
i sit Hjærtes bedste Bønner.
Stod jeg paa din vilde Strand
voldsom løfter den sin Bringe,
som en mer end mægtig Mand,
ingen Magt i Knæ kan tvinge —
stod jeg paa din vilde Strand,
da forstod jeg, dine Sønner
rev Dig ud af fremmed Favn
med en Kraft, som endnu dønner.
Stod jeg paa dit vilde Skær
— Havet larmer, Himlen flammer,
Stormens Vejrbud gaar Dig nær,
krøger dine sejge Stammer —
da forstod jeg ikke dem,
som engang la’ Dig i Lænker,
Du, som med ét Viljeslag
sprængte Fremmeddømmets Rænker.
Hil Dig, Norge! — Du, som staar
med din Fod i Havtangs-Vrimlen,
mens din hvide Tinde gaar
sejrsikker ind i Himlen. —
Hil Dig, Land, som bunder dybt,
dybere end andre Lande,
medens Fremtids gyldne Sol
gyder Glorien om din Pande! —
Verden over, vide, vide,
stunder Nattens Timer til:
trætte er de af at stride,
véd ej længer, hvad de vil —
men i dine Aarers Leje
hamrer Livets vilde Takt,
og omkring din stærke Pande
flammer Morgenskærets P ra g t.-----
Derfor løfter Du din Kraft
som et Olavskors i Striden,
aander trygt — trods Hug og Stød
østerfra i Hjærtesiden.
Og din unge Styrkes Ret
ildner dine Sønners Tale:
Højt nu bruser Frihedshymnens
Vaarbrud gennem dine Dale. — -
Fossers Drøn og Elves Brus,
Jubellyd langs alle Strande,
Sang fra Hytte som fra Hus:
nye Haab bag hver Mands Pande.
Lys Fortrøstning, frejdigt Udsyn,
Storm i stærke Hjærters Slag —
— saadan rinder Norges
unge Frihedsdag!
Til
BJØRNSTJERNE BJØRNSON!
(I Anledning af 50-Aars Jubilæet 10. August 07.)
Se! — dit Land
byder frem sit bringebrede
Bryst til Havets salte Vand.
Og i Dage, som i Nætter,
bider Nordhavs-Bølgens Tand
ind i Landets Skærgaards-Rand.
Men, mens Hav og Tid-Tand æder
Kystens Skal, staar Landets Jætter:
Jøkler, Tinder, Fonder, Bræer,
uberørte, ensomt-vilde,
øger Norge, sikrer Norge —
vokser i det stille:
Hvergang Havet graadigt kysser
Kystens Barm og ser den smuldre,
vaagner dybt i Landets Indre
Evighedens lyse Huldre.
Og hun tæller Landets Tinder,
og hun øser ud i Havet
alle de storslagne Minder,
som i Fjeldet blev begravet.
Ud af Landets Rigdoms-Fylde
skænker hun det store Hav
Sten paa Sten og Fjeld paa Fjeld,
skænker det fra Vidders Verden
mer end det véd a f . ------------
Du, dit Hjemlands stoute Søn —
Du, dets stærke Høvding —
Du, dets bedste Mand —
Du, mod hvem dets mange Bølger
dagligt bryder —
Tak, fordi Du stod som Mand,
viljefast paa Norges Strand!
Ofte søgte Bølge-Braaddet
— Livets Braad — at æde Skallen,
mindske Skallen rundt din Kærne,
men den holdt. —
Og dine Toner
slængte Du i Livets Hav,
saa de hørtes langvejs om:
af dit Hjem — og i det Fjærne. — — —
Du er Tinde, Du er Jøkel —
Du er Søn af Norges Land!
Stenhaardt ligger det i Havet,
stenhaard stod Du, som en Høvding,
midt i Striden gennem Tiden —
og dog synger dine Sange
blødt og varmt om alt, som lever.
I dit Hjærte — vaarlig-vakkert —
færdes Evighedens Huldre,
færdes Digtet, Eventyret:
derfor kan det aldrig smuldre.
Medens Kysten
henter Kraft fra Landets Indre,
henter Du din Kraft fra eget
Liv, som ingen Magt kan hindre . . . .
Se! — dit Land
byder frem sit bringebrede
Bryst til Havets salte Vand —
— og i Kvældens Solfaldsbrand
staar paa Norges øde Strand,
som en vejrbidt, vagtsom Høvding,
snehvid, ældet — og dog Yngling
Du, dit Riges bedste Mand!
TIL NORDMANDEN,
MALEREN DØRNBERGER
Jeg sidder og stirrer ind i en Fiod
af Lærreder, malt med en Kunstners Blod.
Jeg sidder og nemmer en Melodi,
en Farvernes festlige Symfoni.
Der vaagner „Dunbjelder“ s Lyd i mit Sind,
mens jeg sidder og stirrer i Snemarker ind.
I det hvideste Hvide og blaaeste Blaa
ses Mennesker tavse og bøjede gaa.
Hvert Menneskebarn har sin skjulte Vé,
der sætter Mærker i Sjælens Sne.
Dog! de Fleste faar Trøst i et lunende Hjem
just det spirer af dine Billeder frem:
Der er Skorstensrøg i blaanende Stig
fra hver Hytte, hvert Hus i den blikstille Vig.
Der er Lamper bag Ruder i hvert et Hjem,
mens Stjerner springer i Kvældsmørket frem.
Du har vist os en Verden, saa hvid og saa blaa,
at jeg undrende sidder og stirrer derpaa.
6
Din Palet bærer Mærker af Hjærtets Blod —
— dertil har Du Mandsvilje, Styrke og Mod.
Der er Stjærner tændt i dit Væsens Hvælv,
Du er Kunstner — thi Du er helt ud Dig selv.
TIL HOLGER DRACHMANN
(i Anledning af 25-Aars Jubilæet d. 9. Oktober 1896).
Steg Du som Ørn over alle os andre,
stod Du til Havs som den brusende Svane,
blev Du herhjemme, og saa vi Dig vandre
ensom paa Stranden, langs Havet, Du elsker —
hvor Du end færdedes, ude som hjemme,
om Ørn eller Svane:
dansk var din Tanke, dansk var din Stemme —
— ikke af Vane,
nej! men fordi Du kunde ej glemme
Hjemlandets Strande og Hav, som Du elsker.----
Vi har saa meget at takke Dig for,
vi Unge, til hvem Du har sunget det u d :
„Der ligger Guld i Barrer,
der ligger de store Bud.“
Du havde det Guld i dit Hjærte,
Du mønted det ud for Os,
Du skrev dine Bud for os Unge,
de Gamles „Guder“ til Trods.
Der var vel iblandt det meget, Du skrev,
det, som igennem Aarene glemtes,
men flest var de Strofer, der gemtes
dybt i vort undrende Hjærte og blev
de Toner, hvorefter det stemtes. —
6«
Og derfor: hvad enten det skælved i Graad
eller bruste af Lyst og svulmede frit,
saa var dets Toner en Genklang
— en fattig Genklang af d it.------------
Steg Du som Ørn over alle os andre,
stod Du til Havs som den brusende Svane,
blev Du herhjemme, og saa vi Dig vandre
ensom paa Stranden, langs Havet, Du elsker
hvor Du end færdedes, ude som hjemme,
om Øm eller Svane:
ung var din Tanke, ung var din Stemme!
Ikke af Vane
— nej! men fordi vi aldrig kan glemme
Dig, ved hvis Fester
altid vi Unge var velsete Gæster —
derfor vi sænker i Dag vor Fane
for Dig, den kronede Mester!
HILSEN TIL DIGTERNES DIGTER
(Til Holger Drachmann ved hans 60-aarige Fødselsdag.)
Vær hilset fra Skoven herude!
Vær hilset fra Fjorden, der strømmer mig mod
og synger mig til, som i Overmod
Du saa ofte har sunget mig til!
Vær hilset fra Haren, der springer saa snild
over Stubmarkens gulnende Flade!
Vær hilset fra alle de brogede Blade,
der drysser og drysser fra Kviste og Grene!
Vær hilset fra alt det forunderligt-rene,
som findes herude i Skovensomheden —
— Du, der er Digtningens Eden!
TIL HOLGER DRACHMANN
(da det blev mig fortalt, at han var død.)
Hall fred:
Fattigt er Livet paa Dødskampens
Puder —
0 p, mod de rige, de stærke, de
gamle, de evige Guder! . . .
Hjalte:
Bænket vil han blive
1 Gudernes Hal
fulgt af sin Fylgje — en Død for
en Skjald!
(Slutningsreplikkerne i „Hallfred
Vand raadeskj ald “.)
Jeg gik under Stjernerne ud —
ud, hvor snehvide Marker i Aftenfred
drog omkring Byen et Renheds-Bed.
Jeg gik under Stjernerne frem.
Landet laa frostklingert-stille. —
Da sprang i mit Indre en Kilde:
den randt dig imod
som en hulkende Flod . . .
. . . men jeg fandt ikke Ord
for min Smærte.
Jeg bøjed mit Knæ mod den stenhaarde Jord
med taknemmeligt-bølgende Hjærte
for hvert Indblik og Udsyn, jeg skylder dig,
paa min Ungdoms og Manddoms bugtede Vej. —
Jeg saa imod Stjernerne op:
stilfærdigt de skred deres Bane. —
Da svang sig med ét en Svane
— en Vildsvanefugl, eventyr-stor —
af Vinternatstaagernes blaalige Flor
op mod det sølverne Stjernechor . . . .
Paa snehvide Fjederhams-Vinger
Vølund sig svang fra Nidungs-Holm
mod Valhal —
hvor Guderne bor.
TIL HOLGER DRACHMANN
(Efter Sørgehøjtideligheden i Hornbæk Kro.)
Jeg sørger ej, fordi Din Streng er brudt!
Jeg takker min Gud, at Du éngang var til:
der ligger Genklang af dit Strengespil
og toner Genlyd af din Kæmpe-Luth
langt frem i Tiden i mit aabne Hjærte.
Og skulde jeg muligt stundom føle Smærte
ved Savnet af din Høvdinge-Gestalt —
nuvel! — saa svales Svien gennem alt,
Du lod igen . . .
Du, Vølund, af hvis Mesteraand jeg, Svend
— lig Lysalf — mangt ved Smedje-Essen lærte.-------
Du, Stormflod! — Fjeldfoss! — vilde, springske Elv!
Du Hav, der brused i det danske Delta,
saa Syvsover-Slægten sprat af sine Drømme
ved Lyden af dit Væsens Vildmands-Strømme! —
Du storm- og stemningsfyldte Eventyr-Flod! . . .
. . . jeg sørger e j! —
Den Skæbne var mig god,
der lod mig se Dig, før fra Livets Strand
Du som en Havfugl svang Dig — frigjort, adlet —
over Nirwanas grænseløse Vand.
Jeg sørger ej, fordi din Streng er brudt!
Dens Genklang er rig — saa rig, at hvert Minut
kan Øret — aabnet vidt — af Vellyd fyldes.
Og tørkner en Dag min Sjæl af Savn paa Drømme —
— da ruser jeg mig i dine Stormflods-Strømme,
hvor Virkelighedens stivnede Ansigtstræk
af Digtningens Eventyr-Morild opforgyldes. —
Jeg sørger e j! — Du gik, fordi Du maatte.
Men efter dig lod Du dit Værk: — en Gude-Skat! —
Af den vil jeg, til Karons Baad mig henter,
øse ved Dag . . .
og hæve Skattens Renter
saa mangen en maanesølv-ispunden N a t.-------
Jeg sørger e j! —
Jeg knæler ved din Baare.
Kanhænde, pibler af min Øjenkrog
én eneste, fortættet, blytung Taare. —
Velan! — hvert Hjærte har sit Sprog
— aa, Du! hvis Sprog rev med og maatte daare! —
mit Hjærtes Graad er intet Sørgekvad:
dybt i mit Væsens Indre
jubler kun Tak, fordi at Du var til . . .
Tak! — tusindfold Tak for alt dit Strengespil!
Aldrig saa mørk en Nat, at den kan hindre
mit Blik, der søger opad, i at finde
paa Firmamentets Væg dit stolte Navn . . .
• • . evigt dit Stjerneblik vil mod mig tindre.
TIL HOLGER DRACHMANN
(Efter Sørgehøjtideligheden paa Skagen.)
Du har valgt Dig din egen Kirkegaardsplads:
en Klit ved det syngende Hav.
Du vil ligge det nær — saa nær, som Du kan,
og høre dets Kæmpebryst vugge mod Land,
mod den ensomme, sandfyldte, snehvide Strand
— mod din ensomme Høvdinge-Grav. — —
Mens du sover din Evighedssøvn som en Helt,
skal det bringe Dig Hilsen fra Sund og fra Bælt,
fra de synbare Næs, fra de blikstille Vige —
— fra hver rindende Strøm i Danmarks Rige.
Der staar plantet et Mylr af Marehalms-Faner
paa din Gravhøj deroppe i Sandmarkens Øde.
De suser som langvejsfra-kommende Svaner -
— de synger en Hymne henover den Døde.
Du ligger og lytter til Marehalms-Suset
og fryder Dig ret over Brændinge-Bruset,
der stiger og falder fra Gry og til Kvæld.
Du hører den klagende Hjejles Fløjt
og Maagens Skrig gennem Stormfraadens Sprøjt,
naar Solen ganger paa Held.
Og naar i den ravnsorte Vinternat
Skagens mægtige Fyr bliver tændt
med Lysglimt vidt over Kattegat —
da er dit Sømands-Øje
vagtsomt imod det vendt.
Da svæver din Sjæl paa Vildsvanevis
i Natten og synger til Skagens Pris,
kvæder til Danmarks Ære.
Og Danmark — fra Skagen til Ejderstrand
svarer tilbage é t: „Takket være
Du, danske Sanger — og danske Mand! . . .
. . . Fred med dit Støv i det hvide Sand!“
LANDESORG
(til Kong Christian d. IX.)
Det suser tungt i Danmarks store Skove
i denne Nat,
fordi du nu har lagt dig til at sove —
— det gyser stille i hvert mindste Krat.
Hver Skovens Stamme bøjer sig mod Jord,
hver Gren, hver Kvist, er svøbt i Sørgeflor,
men Egen, der er Skovens ældste Krone
— som du det var —
den høres over alle andre klage
i molldyb Tone:
alt godt og stærkt, som i Naturen bor,
det kalder dig med Smerteraab tilbage —
du, Danmarks Konge!
Drot i et Land, hvor lyse Skove gror.
Det bruser tungt i Folkets store Bølge
i denne Stund,
fordi nu ogsaa du gav Døden Følge —
— i Smerte lukt er viden om hver Mund.
Hvert Sind, hver Tanke, bøjer sig mod Jord,
hvert Hjerte svøber sig i Sørgeflor,
og Sukket stiger fra dit Folk i Kor
— det høres som en alfar, langsvejs Klage — :
„Alt godt og varmt, som inderst i os bor,
det kalder dig med Smerteraab tilbage!" —
Aa, Danmarks Konge!
som skrev med Adelsblod dit Riges Love . . .
. . . nu bli’r der stille trindt i Danmarks Skove.
FARVEL
(Dagen før Bisættelsen i Roskilde Domkirke.)
Saa sover Du da for sidste Gang
den lange Søvn i din hvide Kirke,
hvor Du saa ofte, af dybtfølt Trang,
har hvilt Dig ud efter Dagens Virke.
Nu bliver Hvilen saa lang, saa lang:
din Sjæl er ude i lyse Zoner,
hvor ej der spørges om Byrd og Rang,
hvor ikkun Fredsbud imod Dig toner. —
Tæt om din Baare staar Blomster Vagt,
som sidste Hilsen fra Danmarks Have;
det er den sidste, varmtmente Gave,
det danske Folk faar sin Konge bragt.
Omkring Dig blunder din Hovedstad,
dit Navn inat er i tusind Drømme —
det Navn, Du skrev paa Historiens Blad
med Blod af dit ædle Hjærtes Strømme. —
Saa sov da blandt os for sidste Gang,
i Kirkens Stilhed, bag Blomsterskyen —
imorgen vil Folket, af dybtfølt Trang,
følge sin gamle Konge af Byen.
TIL KONG OSCAR AF SVERRIG
(ved hans Død).
ft Saa brast da omsider din Lyres Streng,
rykket isender af Dødens Haand —
nu sørger i Sverrig saa mangen en Svend
og saa mangen en lyshaaret Liljevaand.
Den svenske Trone har mistet en Mand,
som vil mindes — selv trindt om i fremmed Land.
En Konge er død, en skjaldbaaren Drot,
som nu hviler og har det byrdefrit-godt.
Der randt en Dag, da den pintes, din Aand:
hin Morgen, da Norge brast af din Haand,
men hvert følende Hjærte vil fælde en Taare
i forstaaende Vagt om Kong Oscars Baare. —
Saa brast da omsider din Lyres Streng,
men jeg kan se dig i Purpurskrud skride
henover Elysiums sollagte Eng
med Gratierne ved din Side.
*
%
Dit Hjærte var ungt, trods de hvide Haar,
som kransed din Herskerpande —
din Løn for dit omstridte Liv vil Du faa
paa det Hinsides’ solgyldne Strande.
TIL LUDVIG NATHANSEN
Saa ringed den store Regissør
med Klokken for sidste Gang . . .
og du traadte paa Evigheds-Scenen ind,
med brustent Blik og bævende Klang
i den Stemme, som éngang sang.
Med bøjet Hoved og blytung Fod
skred du din himmelske Dommer imod,
og Dommeren peged’ ned paa den Jord,
hvorfra du modløs og mærket kom:
i Jordens Skorpe stod friske Spor
af en Kvindes Fødder, farved’ af Blod —
— og Vor Herre fælded’ sin Dom.
Den kender vi ikke: — ej evner vi løfte
af Tæppet, som skjuler den Scene, en Flig . . .
. . . men dømme, det kan vi — fordømme og „drøfte1* — :
der stiger hernedefra mod dig et Skrig,
man kaster Skarn paa dit Selvmorder-Lig.
Man haaner dit Rygte, man skænder dit Navn:
Barmhjertigheden er fredløs
i det farisæiske „Stor-København“ .
I den selvglade, bund-ninivitiske Stad
regerer to Fyrster: Kong Grin — Hertug Had. —
Kun hun, som har fulgt din daglige Kamp
og set dine Taarer strømme —
kun hun skal ha’ Lov til at dømme.
Og sved’ hun sig end paa din „hellige Ild“ ,
og kom hun dig skælvende ofte imod,
jeg tror, hendes Dom maa — trods alt — blive mild . .
. . . selv om ogsaa den skrives m e d ------------ Blod.
FERLY ROBERTSON
(Fortalt mig af en gammel, engelsk Søkaptejn,
som var Vidne til Katastrofen.)
Det er en Efteraarsnat i den spanske Sø,
ombord i en Engelskmand — :
de er sejlede ud med Bomuld og Hø,
fragted ’ for Spaniens Land.
Saadan Bomulds- og Høballer er i en Last
noget Satans letfængeligt Kram,
og gaar der først Ild i det Gods — ja, saa Skam,
brænder Skude og alt i en Hast.
De har mistet en Nat, Hav og Storm gik i Spænd
som to Vilddyr — hvad ofte kan ske —
hele Dækslasten først, og af Skibsjoller tre,
saa de nu kun har „Giggen41 igen.
Se, en Gig kan jo være god i en Havn,
naar Kaptajnen skal sættes i Land,
men til Havs — og i Nød — gør den kun ringe Gavn,
naar Besætningen er en Snes Mand. — --------
Kaptajnen har køjet sig tidligt den Nat,
han er træt af det Livtag, han tog
med Stormen, der kom over Barken saa brat,
og med Havet, hvis Braadsøer slog.
Til Rors har han Ferley Robertson sat —
— en Mand, En, som aldrig bedrog.
Ferly er Neger, en black-face — ja vel! —
men ærlig, stærk og reel,
der sker intet ondt paa hans Hundevagt —
— Kaptajnen kender hans Sjæl.
Han véd, den er hvid som Koralrevets Træ,
skønt hans Hud er saa sort som Bejg,
og desuden — Ferly er intet Fæ,
intet Fjols . . . og alt andet end fejg.
Og alligevel: — i den ravnsorte Nat,
angst for et Mytteri,
stikker han Ferly, som just gaar forbi
til sin ensomme Vagt ved det knagende Rat,
to Pistoler . . . som Garanti.
Ferly, han smiler, men tager dem dog —
— thi Ferly er fremsynet klog.------------
«
Alt blev stille ombord! — kun Udkiggen sang,
tyst — som var han i Paradis.
Og Barken gled frem i duvende Gang
for den blideste for-de-winds-Bns.
Nu og da lød der Skridt paa det mulmslørte Dæk,
det var Vagten, som hented sin The,
nu og da klang fra Rummet et Fugletræk:
vingede Flokke, der ej var at se,
men som minded’ om Menn’sker i Ve.
Ved Rattet stod Ferly og stirrede frem
mod Kompassets urolige Stjerne
og sendte imellem en Tanke hjem
til sin Negertøs i det Fjerne . . . .
Da kommer en Skibsdreng styrtende op
forudefra
med et isnende Skrig i sin Strube:
„Det brænder i Lasten dernede!“
Udkiggen springer fra Bakken ned,
og Ferly slipper sit Rat —
han styrter ned i Kaptajnens Kahyt:
„Kaptajn! — det brænder ombord inat!“
Med ét Spring er Kaptajnen af Køjen,
og medens han knapper Trøjen,
raaber han: „Ferly — Revolverne hid!“ —
„Dem beholder jeg!" —
— „Hvad siger Du — !?“ —
Qjr | ____ her er ingen Tid ”
til Kiv eller Strid —
og jeg kender dem bedre end De.
Følg mig i Ryggen, da gaar De fri,
for denne Brand i Lasten er et gement Mytteri.
Giv mig inat Kommandoen! — ved Gud! — jeg frelser Dem
uden Brandsaar tilbage til Deres Hustru, Børn og Hjem!'4
Kaptajnen nikked Jaord, og Ferly stormed op
og kasted ind i Klyngen af Matroser sin Krop.
I Haanden holdt han Vaabnene, Hanerne var spændte,
hans Øjne var vidtaabne,
i den mørke Nat de brændte,
som Ballerne dernede i Lasten.
Da saa han gennem Mørket
En glide ned langs Masten,
med Haanden krummet djævelsk om sin stærke Foldekniv:
“Hvad vil Du, Knægt, i Højden?
Som om for dig det noget gjaldt!
Hér gælder det de gifte Mænd,
og Du er kun en Pjalt!"
Et Skud! — og en Skibsdreng
uden Lyd til Dækket faldt . . . .
Da lød fra for til agter
et Galmandsskrig i Natten:
„Vi er de Unge, Ferly,
de Gamle . . .“ —
— „Har Ungdom hjemme,
ikke alene Ungdom,
jeg mener: smaa bitte Børn,
men en Viv — og saa har de Gamle
taget den længste Tørn.
Nu skal de ha’ Lov til at hvile
ud paa den lange Vej . . .“
Da knytted en Youngmand sin Næve:
et Skud! — : „Go to hell med dig!“
Med éngang sprængtes en Luge forude,
Røgen væltede op,
han greb Kaptajnen ved Armen
og dækked ham bag sin Krop
og raabte: „Nu lystrer I Ordrer! —
De gifte Mænd her ombord,
de raader i Nat over Giggen
og fører det største Ord.
De gifte Mænd tæller otte,
med Kaptajnen bliver det ni,
før var vi andre elleve,
men de to er sakked’ forbi.
Nu staar vi altsaa lige,
men de Gamle skal hjælpes paa Vej!
Det sværger disse Pistoler,
som har ti Skud — der skydes af mig!* . . .
Af Midterskibslugen, som sprængtes,
slikked et Flammehav op —
da klynged Kaptajnen sig angstfuld
til Ferly Robertsons Kæmpekrop.
Og da raabte Ferly: „Gaa, Drenge!
gaa agterud! — jeg følger med! —
men først vil jeg sé de Mænd dér
drage i Giggen afsted!“
Men nu listed sig ind paa de Gamle
de Unges livsgridske Hær,
Ferly saa det og traadte
dem mandigt og myndigt nær:
„Vær ikke angst for, at jeg drager med,
jeg er ej en Pjalt, som er fejg!
Hvis I tror, at jeg staar her og skyder Jer ned,
for siden at rende min Vej,
saa ta’r I storligen fejl!
Men dér har vi den gamle Vise igen:
I kender mig, God damn, e j!
Vel er jeg sort — I har sagt mig det tit —
men min Sjæl er endnu ej beskidt.
Nej! — jeg bliver ombord, til Flammernes Skær
begynder at blænde mit Blik,
da jumper jeg simpelthen ud i det dér!“
— Og han pegede ud mod det oplyste Hav,
mens til Falderebstrappen han gik . . . .
De unge veg for hans Vilddyrsmod,
thi helt uvilkaarligt de Alle forstod,
at Ferly var voldsom — men god . . . .
Fra Borde gled Giggen med frelste Mænd,
tilbage stod Ferly alene igen
blandt en Flok, som fordømte ham.
Da var der et Noget, som tømte ham,
tømte hans Sjæl for den sidste Rest
af den Elskov, som dybt laa begravet
i Ferly Robertsons Bryst.
Og idet hans Tanker fløj fjernt til en Kyst,
slængte han ud i Havet
den ene Pistol, krænged sin Vest,
rakte den anden Pistol til En,
som saa tit havde voldet ham Mén:
„Tag nu Oprejsning, Billy! — endnu er der jo Tid.
Nu la’r den sorte „Køter“ sig skyde ned af en hvid!u
Men den Hvide tog ikke mod Vaabnet:
han saa ind i Ferly Robertsons Blik —
— og hans Mod ham paa Grænsen forgik . . .
Da slog Flammerne op af Kaptajnens Kahyt,
og det braged i Skibets Indre —
da saas der i Ferlys sorte Træk
det hvideste Smil at tindre.
Han steg ned ad Falderebstrappens Trin,
som gik han ind til en Fest,
og saa raabte han højt: „Farvel, Du min Brud,
langt derovre paa Øen i Vest!“ —
Et Trin til han tog, indtil yderst han stod,
med sit Kærlighedsbud mod det Fjerne —
— da lød der et Skud: — en Søhelt gik bort! . . .
. . . og i Himlen blev straks tændt en Stjerne. —
Men ude i Giggen, denne Nøddeskalsbaad,
sad ni Mænd, ni Hjerter med Tak. —
Da raabte Kaptajnen, og hans Røst skjalv i Graad:
„Ferly Robertson! — Tak for din Daad!“
i:ii
i
!
I
ii
(
.
:•
BØRN
— alt er Du Ophav til, thi alting skyldes
kun Glæden over, at mit Barn er til.

IDYL
Hun kommer hver Aften — ved Solnedgangstid
og henter fra Marken derovre sit Kid:
en lille Ged, som er skinnende hvid.
Hun har i sit Følge en brunplettet Hund,
der sætter i Løb og bruger Mund,
saa Fuglene flygter fra Reden en Stund
og svirrer ind i den skumrende Lund.
Naar Trætøjrepælen er draget op
— et Herkulesslid, der faar En til at le! —
saa følges de hjemad igen alle Tre:
Hunden forrest, saa Kidet, saa Hun . . . i Galop.
I Galop mod det lille, hvidmalte Hjem,
hvor Døren gæstfrit er aabnet paa Klem,
og hvor Aftensmaaltidet venter dem.
Paa Trappen staar „Fa’r“ — aa, saa smiiende-bred
de Tre er det bedste i Verden, han v é d ............
w
108
Hvilket Billed paa landlig Solnedgangs fred,
paa Lykke, paa trofast Kærlighed,
paa Ungdom, paa barnlig Uskyldighed —
hvilken Skønhed midt i vor raadne Tid —
— denne Fa’r, dette Barn med sin Hund og sit Kid!
JUL
Jeg staar i Juleaftenens Fred,
vemodig som ingen Sinde.
Saa mindes jeg ham, vor Kærlighed
— hans sidste Jul — og jeg fæster ned
det Billed, jeg har her in d e ------- :
Jeg sad og saa paa den hvide Sne —
« paa Fnuggenes travle Vrimlen.
Saa hørte jeg ham der henne le.
Jeg kunde ikke hans Ansigt se,
kun se ham pege mod Himlen.
Jeg hørte ham spørge, med Stemmen svag
og brudt af den snigende Tæring,
om det altid sneede Juledag,
og om ikke det hvide, lysende Lag
var Vor Herres Juleforæring.
Men ovre i Stuen gik du og sang
og pyntede Træets Grene.
Jeg hørte din snefaldslette Gang.
Din varme Stemme, hans Latters Klang
blanded sig lyse og rene.
Saa kaldte du ind. Du nævned hans Navn.
Du bad mig bringe „din Engei“ .
Jeg løfted ham op i min Faderfavn:
— saa let han var som et Bøgeavn,
saa spæd som en Liljestængel.
Jeg bar ham over, hvor Træet sted.
Hans Øjne var juletændte.
Der kom som Ild i hans syge Blod
— den blege Haand og den lille Fod
omkring mine Arme spændte.
Her kendte han ikke længer til Ro
og havde ej Stunder at vente.
Hans Ansigt lyste, hans Øjne lo
— og glade som Barnet følte vi to
en Lykke, vi aldrig kendte. —
Jeg bar ham atter i Sengen ind.
Snart slumred han blandt sine Gaver.
Der var et Sundheds-Blus paa hans Kind,
vi aldrig saa — en Fred i hans Sind
— et Pust fra vaagnende Haver.
Vi hørte ham endnu i Søvne le
— han, som var dømt til at sukke. —
Jeg stod og saa paa den hvide Sne.
Jeg hørte dig hviske: „Din Vilje ske.“ —
Saa gik du ind for at slukke.
* * *
Jeg staar og ser paa de hvide Fnug,
men savner Drengen der henne.
Du hvisker kvalt — og dit Øje har Dug —
„Lad os søge at dæmpe vort Hjærtes Suk."
Saa gaar du ind for at tænde.
• •
TIL „BØRNEVENNEN" Hr. „k\
„Ve den, som forarger en af
- disse Smaa“.
Fanden annamme din hadske Sjæl,
Du giftige Kryb!
Han lænke Dig i sit Helvedesdyb!
Han sætte sin hornede Hestehovs-Hæl
paa din Isse og træde dens Bruskmasser sammen!
Han rive dit Hjærte af Brysthvælvet ud
og riste det dagligt i Helvedesflammen! —
Du, som har glemt de Kærlighedsbud,
der løfter Slægten og danner Rammen
om Menneskehedens Billed af Gud . . .
Fanden annamme Dig! — Amen!
* *
*
Har nogensinde Du stirret ind
i Barneøjne, hvor Glæden straaler? —
— Aa, nej! — sligt ægte, fortryllende Skær
dit lyssky Gammelmands-Blik ej taaler.
Har nogensinde Du lyttet til
og glædet Dig over en Børnefloks Latter? —
— Aa, nej! — slig varm og fortryllende Lyd
dit bortvendte Gammelmands-Øre ej fatter.
Har blot én eneste Gang Du set
en festklædt, forventningsfuld Børneskare? —
— Aa, nej! — Du er slagen med Blindhed. . . og døv
for Ungdommens muntre Fanfare.
* *
♦
Man skulde tro, Du misundte de Smaa
den Festdag derinde i Tivolihaven? —
Mine Fingre . . . undskyld mig, bedste Hr. k ! . .
kribler af Lyst til at ta’e Dig i Kraven
og hive Dig ud i Tivoligraven —
— mens alle Børnene ser derpaa.
Og ejed jeg Circus — Du, kære Sjæl! —
jeg stilled Dig midt paa Manegen ud
og lænked Dig — som en Hund — til en Pæl
og skikked Skolernes Smaafolk Bud:
„I Aften optræder Klownen, Hr. k. . . .,
som I gratis maa se — og forgribe Jer paa.
Garv blot hans Rygstykker, svært ham i Panden
— for han staar i Ledtog med selveste Fanden!“
* *
*
At slige Artikler som din bliver satte
i nogen Avis . . . jeg kan det ej fatte!
Og kedeligt er det, Du skjuler dit Navn,
for Du skulde stilles i Gabestokken
som Uglebilled for Børneflokken
og samtlige Fædre i København.
* *
*
Barnet vil trives, hvor Kærlighedsflammen
varmer imellemstunder dets Sind —
ukærlig Omgang bleger dets Kind . . .
. . . Fanden annamme Dig! — Amen!
MIT BARN
I.
Mit Barn! — der var en Tid, din Fa’r
han vilde, hvad saa mange vil:
sit Navn blandt Slægtens største sat
— hans Evner slog ej til.
Blandt Slægtens største! sang hans Sjæl.
Han selv, hans Sag, hans Navn, hans Hjem,
alt skulde sejre gennem ham
— din Fa’r vandt aldrig frem.
Og ud paa Døgnets Dyb han drev
— snart langt til Søs, snart nær ved Land —
en fredløs Sjæl, som aldrig fandt
sig hjemme paa dets skidne Vand.
Træt løb han da sit Skib paa Grund,
hvor Døgnets Bølger haardest brød . . .
da skete der et Under:
da steg af Dybets Skød.------------
Nu mærker jeg, det fremad gaar,
trods skidne Vandes lumske Skær:
det er, fordi Du styrer
og stedse staar mig nær.
Og na.a.T jeg i min Manddoms Aar,
hvad jeg som Yngling higed mod,
da er det dig, som leder
min Tanke, Haand og Fod. —
Derfor, mit Barn, er alting dit,
naar Fa’r gaar bort — hans Navn, hans Hjem
han ved, at du vil bære
det endnu længre frem.
II.
Mit Barn, jeg længes saare! —
Jeg sidder mangen Aftenstund
saa ensom i mit stille Hjem
og ser, hvorledes Stjernerne
dérude skrider frem.
Det er en lydløs Vandrerflok,
paa Vej mod Dagens Kyst igen,
og Nattens Mulm har ikke Magt
at skræmme eller standse den.
Jo mere Mørke over Land,
des klarere er deres Skin —
— saaledes glimter ofte Strejf
af Lys i mørke Menneskesind.
Mit Barn, jeg længes saare! —
, Nar Ensomheden trænger ind
i Hytten, hvor jeg hjemme har,
saa kalder jeg paa Dig, min Tøs.
og altid har Du Svar.
Men ofte stjæler der sig ud
af Øjets Laag en Taare:
det er min Længsel, som gaar Bud —
min Tøs, min dyrebare Skat!
hvor tænker jeg paa Dig i Nat . . . .
. . . mit Barn! — jeg længes saare!
III.
Altid vaagner du, dejlige Tøs,
med et forunderligt Smil om din Mund
— som strømmed et aldrig standset Væld
af gylden Fryd i dit Væsens Grund.
Altid slaar du, min dejlige Tøs,
med tindrende Smil dine Øjne op
som randt der en Evigheds-Glædesflod
igennem din buttede Barnekrop.
Og Smilet lever den lange Dag
og dør ikke ud, før Aftenens Sol
har lagt sig til Hvile, og Skumringens Fred
har aandet sin Søvn paa dit Øjes Viol.
Ja, selv i den silde Nat har vi set,
din Mo’r og jeg, bag de lukkede Laag
et Smil liste om, og ét om din Mund
— som lo det etsteds i dit Hjærtes Krog.----
Du, dejlige Tøs, med dit glade Sind!
— Prinsesse paa Lykkens Kongestol! —
Gud nære din Glædes klingende Væld
og slukke sent dine Øjnes Sol!
Og lade dig gro som en gylden Blomst,
og skride med Sang over Jordens Rund,
og dø saa tyst som et Stjerneskud —
Du, dejlige Barn — med Smil om din Mund!
BLEGDAMSHOSPITALET
(set fra mit Kvistvindu).
Som en lille Stat i Staten
flokkes Hospitalets Huse
under gamle Træ’r, som suse
i den graa Septemberaften.
Langs dets trende Sider løber
hvidligt-gyldne Lygterader,
medens Kirken som en Fader
staar paa Vagt i Vest ved Torvet.
Denne „Stat“ har éngang gjort mig
rig, som ej mit Land det evned —
hvorhen jeg i Verden stevned,
fløj dog did min Tak tilbage. —
V
Længe laa min lille Datter
i det trange Telt derinde,
plejet af en sjælsgod Kvinde,
tilset af en kærlig Læge.
Angstfuld kom jeg daglig, spurgte
— og gik atter angstfuld hjemad . . . .
men saa gik med ét det fremad:
„Et Guds Under!“ — smaaløj Lægen.
118
Og en Morgen — i September —
hented jeg mit Barn derinde . . . .
dette er det største Minde,
Livet gav mig med paa Rejsen. -
Derfor har jeg valgt min Bolig
nær ved Hospitalets Have —
i Erindring om dets Gave:
Barnet, som for mig var Verden.
Med en Tak for hendes Frelse
hilser jeg dets lave Huse —
mens de gamle Træer suse
i den graa Septemberaften.
.•'V; ' , ’
i ) '’
FADERGLÆDE
Hvergang det mørkner rundt mig, lille Ragna,
og Nattemulmet stiger i mit Hjærte,
ty’r jeg til dig — fordi Du er den Lindring,
der standser, døver, blinder al min Smærte.
Hvergang det lysner i mig, lille Ragna,
og Solen strømmer i min Tanke ind,
gaar jeg til dig — med Tak paa mine Læber,
thi det er dig, det skyldes, dette Skin.
Alt Solvældsguld og alle lyse Klange,
hver festglad Melodi og hvert et Straalespil
alt er Du Ophav til, thi alting skyldes
kun Glæden over, at mit Barn er til.
Omkring dit Billed, som en Gud, jeg hvælver
en Himmel, blaanende og stjernerig,
thi man har lært mig, dengang jeg var lille,
at Himle ikke huser Løgn og Svig.
Aa, Du mit Barn, der ofte kom med Budskab
ind i mit Liv fra Lysets Regioner —
Tak for hver Gang, Du løfted’ mine Tanker
til Flugt mod fjerne, uberørte Zoner! ------------
Naar éngang over mig og al min Virken
Dødsklokken varslende og malmdyb toner,
da skal Du eje alt, jeg lod tilbage:
— mit Væsens uopbrugte Millioner!
Jeg siger, jævnt og ærligt, det ægt e s t e , jeg véd:
vjeg giver Menn3sker Ha an den —
— til dig min Kær l i g h e d !a
g V d to - r jkr.«* i :? V, /'!L
DANMARK
I.
Jeg elsker Dig!
Du er det Land,
hvor Hun og Hun, af hvem jeg randt,
engang, for længst tilbage,
hinanden fuldt ud fandt.
Jeg elsker Dig! — thi paa din Jord
Hun vandrer end, min gamle Mo’r,
og i dit trygge Moderskød,
Han sover — Fa’r, som længst er død.
Jeg elsker Dig! — thi rundt mig gror,
som gyldne Aks af safttung Muld,
mit Ophavs Saga — sagnrig, stor,
saa ægte dansk, saa underfuld.
Jeg elsker Dig! —
Du er det Land,
den Plet, hvor éngang Hun og Han
hinanden fandt og favned’,
hvor jeg i Verden saa end fo’r —
— bestandig dig jeg savned’.
Fra jeg var Barn, jeg lytted til
det Havbrus, til det stærke Spil,
som lød langs dine Strande.
Der er Musik i alt dit Blod,
Sangfuglen aldrig dig forlod,
Havet knæler for din Fod
og vugger dig paa sine kornblaa Vande,
mens Solen trykker Guldkys paa din Pande.
Fra' jeg var Barn, jeg stirred mod
din Stjernehimmels Morildsflod,
dit dunkle Nathvælvs Mælkevej —
— derfor jeg elsker dig.
Fra jeg var Barn med dagglad Sind —
til nu, min Manddoms Alvorsklokke kimer,
har jeg dig elsket . . . under Stjerners Skin,
som i den gyldne Dagnings stolte Timer.
Danmark! — underskønne, skærsommerlyse Land!
— jeg hilser Dig, mens Solen stiger
over Skagens hvide Strand!
II.
Land! — hvor Majsol sitrer over lyse Skoves Bryn,
der ligger hen i Fjærnheds-Disen som et Drømmesyn
saa foraarslyst, saa vaarbrudsungt, saa underfuldt og rigt
er alt, som bærer Navn af dig . . . .
. . . . Danmark! — Du er et Digt.
Jeg kan ej finde Ord, jeg har ej Sproget i min Magt,
ej nok til at berømme din saa tit besungne Pragt.
Men har jeg ikke Tungens, har jeg Hjærtets stærke Sprog
— i det jeg stammede dit Navn fra jeg var "Skole-Pog.
Lad Andre om de slebne Kvad! — er Du mig mindre kær,
fordi min Sang er simpel som en Knøs i Vadmelsklæ’r? —
Du er for mig en landlig Brud, jeg altid længes mod,
og denne Længsel, Land, faar Næring fra min
Hjærterod! ------------
Hér skal ej siges Lovord . . . naar bad vel den om sligt,
hvis Billed var saa foraarslyst, saa vaarbrudsungt og rigt?
• • •
Jeg siger, jævnt og ærligt, det ægteste, jeg véd:
„Jeg giver Menn’sker Haanden —
— til dig, min Kærlighed
SKAGEN
I.
Bølgebrus,
Brændingssprøjt,
Ternehvin og Rylefløjt,
og langt, langt dérovre fra
Vesterhavets Orgelsus:
Revlens monotone Sang
hele Dagen lang. —
Men det aftner, mens jeg gaar
mellem Klittens hvide Banker,
hvor den gamle Kirke staar
som et sandtilføget Anker.
Ingen Aftenklokkes Slag
vidner fra dens stængte Glugger,
at paany er endt en Dag — ,
ikkun Vinden rundt dens Tag
salmedæmpet sukker.
Men omkring dens hvide Fod
op af Sandet dukker
røde, spæde Rosers Flod,
som jeg nænsomt plukker,
medens Dagens Solguldsvæld
rinder bort i Vesterleden:
i den klittetyste Kvæld
blomstrer Evigheden.
Langsomt, fredfyldt, gaar jeg hjem
blandt de drømmeslørte Hytter,
langsomt skrider Maanen frem
— som en gyldent-pansret Rytter,
der er træt af Langvejs-Færden
gennem Verden. —
Fra min Haand en Rosenklynge
sender Bud til hvert et Hus,
som jeg varsomt gaar forbi . . . .
fjernt dérude Havets Brus
høres endnu synge
sin dybe Melodi:
— Skagens Symfoni!
II.
Jeg elsker Dig, Skagen! — din blændende Strand
har draget mig bort fra de støvede Veje.
Jeg lægger mig ned i dit solhede Sand,
der minder til Tider om Ørkenbrand,
om den første, fortærende Nat, jeg som Mand
blev indbudt til Djamalas Leje.
Jeg elsker Dig, Skagen! — dit Marehalmssus
har listet sig ind i mit lyttende Øre.
Der er Sang i din Klit — i din Bølgebarms Brus
er der Vildskab, der minder om Vikinge-Rus —
— en Lyd, man kun sjældent faar høre.
Jeg elsker Dig, Skagen! — dit fredlyste Fyr
har draget mig ofte i søvnløse Nætter,
naar ikke jeg havde paa Tankerne Styr,
naar jeg længtes mod fremmede Egnes By’r,
mod ukendte Eventyrsletter.
Jeg elsker Dig, Skagen! — dit Fyr, der staar fast
i det rastløse Sand som en viljerejst Mast,
det lærer mig: aldrig at fejle.
Set fra Revet dérude, hvor Brændingen gaar,
er det som en Ven, der beredvillig staar
og vejleder hver, som maa sejle. —
Og sejle, det gør vi omsider enhver,
og strande, det gør vi — paa alle Slags Skær —
hvis „Fyret“ hérinde svigter. —
Ak! — Fyrene slukkes i Gryet engang . . . .
. . . . men da, Skagen — da lyser Du Dagen lang!
SKUMRING
I.
Neppe er Solen nede, saa tændes de første Stjerner,
saa falder den blaalige Skumring, som svøber de fjerne
Skove,
mens Vindene lægger sig stille, standser i Fjorden hver J ^ Vove,
og ude paa Holmene mødes de dagtrætte Maager og
Terner.
Der driver en gylden Taage i Vest, hvor Dagen gik under,
der ligger et klingert, uroligt Lys langs Bakkernes bløde
Rande,
og bølgeløse, som bundne af Is, lægger sig Fjordens
Vande
til Hvile under den høje Strand, hvis Linje i Nord sig
runder. —
Men Skumringens Skygger tætnes, og Solfaldets Farver
r svinder,'
Skovene sortner mer og mer, og Bakkekammene sløres,
alle Lyde dør stille hen, kun enkelte Terneskrig høres — :
lydløst — lydløst den dybe Nat sit Net over Verden
spinder.
II.
Mens Skumringens store, blaagraa Flod fra Øst over
Verden vælder,
styrer den graa Decemberdag sin Baad gennem Vestens
Vande:
ved Aarerne sidder de Timer tolv og ror imod Dødens
Strande
med lange, sindige Tag — som Mænd, der véd, hvorhen
Rejsen gælder.
Med slappe Miner, med udslukt Blik, med blege, blodløse
Kinder
sidder den graa Decemberdag og styrer sin store Baad,
han hører Vindenes dybe Suk og Strømmenes stille
f Graad —
hans bristende Hjerte klynger sig til de sidste Minutter,
som svinder.
Der ligger et Land af Guld i Vest, han styrer det tæt forbi.
Da hviler de Tolv paa Aarerne og stirrer stumme mod
Landet,
de nemmer en Lyd som af Harpers Brus med klagende
Røster blandet:
der vugger imod dem, som langvejs fra, en vemodsfuld
Melodi.
Men Styrismanden vender sig bort, hans Læber lukkes i
Smerte,
hans Bryst gaar højt som et Brændingshav, han slipper
sit Tag i Roret:
nu véd han, at Solen, hans sidste Haab, har brudt den
Ed, hun har svoret —
saa styrter han sig i Strømmenes Dyb med Dødens Skrig
i sit Hjærte. —
Og Baaden driver — sindigt som En, der véd, hvorhen
Rejsen gælder —
mod Evigheds-Havets stille Dyb, mod Dødens skumrende
Strande.
Og langsomt synker Landet af Guld i Vestens disede
Vande —
mens Mørkets lydløst-rindende Flod fra Øst over Verden
vælder.
132 { t i
... BLAA LÆNGSLER
Over Fælledens gulgrønne Flade
i susende Fart en blaa Husar! —
Hegnets hurdle bli'r taget
saa let, som om intet det var.
Og videre fremad det bærer,
ud mod det solfyldte Land! —
De formeligt damper af Friskhed
i Morg’nen, Hesten og han.
Jeg staar ved mit Vindu og følger
dem længe og langt med mit Blik —
det er mig, som kunde jeg høre
de Hovslags muntre Musik.
Det gaar over Grøfter og Gærder,
langt ud i det solblanke Land —
— kan hænde etsteds dérude
„En“ venter sin Ryttersmand.--------
Aa, havde jeg saadan en Ganger
som din, Du kække Husar,
og dertil En, der mig vented . . - .
. . . milelangt bort det bar!
Men jeg har slet ingen Ganger,
og slet ingen ventende Mø —
jeg er kun en længselssyg Sanger,
der en Dag vil forbløde — og dø.
LANDSBY-STEMNINGER
/..• / - j ' - <V ‘ i ' i i
Jeg sidder udenfor Hytten
i Midnattens stille Stund
og tænker paa Barn og Hustru,
som længst er faldne i Blund.
Alt omkring mig er tystnet
og Byen gaaet til Ro,
jeg hører de sidste Gæster
forlade den gamle Kro.
Kroværten slukker „Lanternen11,
mens Prangerens gamle Hund
gi’r Hals ad de Natteravne,
der forstyrrer dens gode Blund.
De Hjemadvandrendes tunge
Træskos taktfaste Trin,
og Pranger-Køterens Skældsord . . .
ellers er alt sovet in d .------------
Jeg sidder udenfor Hytten,
som rummer min Verdens To —
min Lykke er stille som Natten,
mit Hjærte er faldet til Ro.
II.
Hvor Himlen er lys og rolig,
nu Sol er sunken i Hav,
den breder sig vesterude
i Skær af Bronce og Rav.
Den hvælver sin mægtige Kuppel,
Uendelighedens Symbol,
i langsom Skiften .fra lys Safir
til dunkleste Vaarviol. —
Saa falmer med ét dens Farver,
som tændtes, da Dagen laa død:
Midnattens Mørkebølge
drukner dem i sit Skød.
Og sort som en Jættenæve,
knyttet i Vredens Stund,
hvælver sig Nattens Himmel
over Menneskebørnenes Blund.
III.
Jeg staar saa ofte mod Aften
ved Hytten og spejder ud
og synes, at jeg er en Ensom,
hvem ingen mer bærer Bud.
Der kommer ikke som éngang
en Ven med Latter og Sang:
de véd vel, at Vinen er drukket
og Pladsen bleven lidt trang.
Men kom der en Ven i Aften,
jeg tvang ham i Hytten ind —
nu staar jeg ensom herude,
ensom og tung i Sind,
og tæller af gammel Vane
— jeg véd jo, hvor mange der er —
paa Genboens lave Mønning
de ridende Kragetræ’r.
Snart ligner de Hænder, der strækkes
i Bøn mod Stjernernes Hær,
snart synes de sovende Fugle,
som bier paa Morgenens Skær.
Henover dem stryger en Ugle
med lydløse Vingeslag,
den sætter sig yderst ude
paa Skolens teglhængte Tag. —
Der vakler en gammel Kvinde
forbi mig med usikre Skridt,
jeg hilser hende Godaften —
„Godavten,“ svarer hun blidt.----------
%
Ja, ofte staar jeg om Aft’nen
ved Hytten og spejder ud
og synes, at jeg er en Ensom,
hvem ingen mer bærer Bud.
IV.
Nu har da Vorherre flyttet
sin Viser et Halv-Døgn frem,
for gamle Maren Kirstine
har trukket sin Malkeged hjem.
Og Smedens Kone, der altid
færdes paa Morgensko,
er listet forbi min Hytte
i Hælene paa sin Ko.
Den „hellige" Bodil har givet
sine Høns i Gud Faders Vold,
og Skrædderen henne i Smøgen
har gennet sin So i Fold.
Og Karen, min Nabos „Kvinde",
har drevet sin Gæslingeflok
op gennem Kirkestrædet,
frem over Sten og Stok. —-----
Ja, vel har Vorherre flyttet
sin Viser et Halv-Døgn frem:
nu ringer jo gamle Peiter « Fredsbud ind i hvert Hjem.
Og ude fra Fjord og Marker
kommer de brune Mænd,
sunde paa Sjæl og Tanke,
men trætte i Led og Lænd.
De kommer med Trang til Hvile,
og Hytterne fanger dem ind . . . .
snart sænker Søvnen sig kvægende
over de dagtrætte Sind
V.
Han ligger bag Himmelsengens
blomstrede Bomuldsgardin
og stemmer med rystende Hænder
sin støvede Violin.
Hans Blik er fjærnt som en Drømmers,
og tungt er hans Aandedrag,
men Smilet sitrer om Munden
som Sol i svindende Dag.
n
Han ligger, nu Livet lider,
og mindes, hvor mangen Nat
han spilled til Dans for de Unge
i Landsbyens lune Krat.
Dén Gang! — ja, da var han elsket
af alle Piger i By . . . .
han ligger og lever sin Ungdoms
„Eventyr11 om paany. —
Bornholmer-Uret i Krogen
falder stille til Slag —
han synes, at Hjærtet standser,
og Haanden vorder saa svag.
Han korser de trætte Arme
over sin Violin,
mens Skæret fra Aftensolen
forgylder Sengens Gardin.
I Kirketaarnet slaar Peiter
de skælvende Bedeslag —
da brister hans gamle Øjne,
og endt er hans lange Dag.
VI.
Jeg sidder udenfor Hytten
og stirrer i Natten ind,
mens noget, jeg ikke raader,
væder min brune Kind —
mens noget, jeg ikke magter,
marerider mit Sind —
mens Hjærtet skælver som Poplens
Løv i Midnattens Vind.
Jeg troed’, min Lykke var rodfast,
mit Hjærte faldet til Ro —
— hvem der var Landsbyskrædder
og kun havde Sans for sin So!
Hvem der som hellige Bodil
fandt Trøst for alt i sin Tro! . . .
. . . stille! — jeg ejer jo Hytten,
som rummer min Verdens To.
SOLVIND
Ternens Fløjt og Vibens Skrig og Maagens modforladte
Sang
blander sig med Bølgens Latter, mens jeg kløver Fjordens
Strømme,
spændt i Vinden er mit Storsejl som en Havfugls
Vingefang,
spændt — saa Landets Linje bag mig svinder i en Dis af
Drømme.
Vesterud, hvor Fjordens Vove kysser Brinkens lyse Muld,
stirrer Stevnen, styrer Roret, higer Baadens stærke
Planker —
vesterud, hvor Fjordens Vande vugges som en Flod af
Guld,
stirrer Længslen, styrer Mindet, higer Sjælens hede
Tanker. —
Herligt er det imod Aften, efter Arbejdsdagens Dont,
fri for alle Byrder, bort fra Hjemmets trange Vraa at
vugges,
og det er saa rigt at skue mod en gylden Horisont,
medens alt det stærke i dig tændes, alt det svage slukkes.
i V
Farveløs og regntung hænger Himlen tit nok over Jord,
stækker Manddomsviljen i os, vækker alt det angstfuldt
-vege:
derfor skuer Øjet gerne Solfaldsglansen over Fjord,
derfor jubler Hjærtet, naar med gyldne Smil dens Bølger
lege.
* i .
Ternens Fløjt og Vibens Skrig og Maagens modforladte
Sang
blander sig med Bølgens Latter, mens jeg kløver Fjordens
Strømme —
Sjælens Storsejl vidt udspiles som en Havfugls Vingefang,
alle livsensglade Kræfter ler ad Sindets syge Drømme.
VAARAFTENER
I.
Nu luer Himlen i Solguldsrødt,
og Dagen hun fjerner sig Fjed for Fjed,
thi Sol og Hav har hinanden mødt
langt ude i Vesterled.
Ja, Sol er sunken til Havets Bryst,
som frejdigt favner sin døende Brud —
saa rinder det sidste Dagslys ud,
og Mørket stunder fra Kyst til Kyst.
Da lukkes hver pippende Sangfuglemund,
da tier den nynnende Aftenvind,
da falder der Fred over Jordens Rund
og Fred over Menneskers Sind.
Og Maanen tegner sit krumme Ny
i blege Farver paa Himlens Grund —
da kvælder det over den stille By
og over det bølgeløse Sund.
/
Langt ude over det lave Næs,
hvor Fyrets grønne Lanterne er tændt,
dér stiger en Lyd, en gammelkendt:
Suset af fredløst-trækkende Gæs.
De drager mod Vestens døende Skær,
fulgte af Gaardhundes hidsende Glam,
mens Nyet blegner bag Bakkens Kam,
og Natten ordner sin Stjernehær.
Da tændes der Lys paa Bogøs Strand,
da blinker de Fyr langs Møens Kyst,
og Østersøens malmdybe Røst
synger sit Ave ind over Land.
Da tystner hver Lyd i den lille By,
hvis dagtrætte Sjæle forlængst sov ind —
da lokkes mit dagklare Sind paany
i Drømmenes Taageland ind.
II.
Det er Aftner som denne,
der ranker min Vilje og renser mit Sind
for alle de modløse Tanker,
som med Aarene sneg sig derind.
I Aftner som denne, da slettes
hver tyngende Sorg, hvert sugende Savn,
da glemmer jeg Hadet, jeg nærer,
og tager Alverden i Favn.
Da aabner mit bankende Hjærte
sig lønligt for alle — for Fjende og Ven —
da er det mig, som om jeg slutter
Fred med dem alle igen.
Jeg sænker min Sjæl med dens Vunder
i Skumringens Æventyrstrømme ned
og glemmer den Dag, der kommer —
kan hænde med Krig i sit Fjed.
Jeg lytter til Sundbølgens Sange,
jeg nernmer den nynnende Aftenvind
og smiler — mens barnlige Drømme
gaar dyssende over mit Sind.
Jeg løfter mit Hoved og stirrer
mod Vaarnattens Ny, mod Stjernernes Skin
i Aftner som denne, da rankes
min Vilje og rettes mit Sind.
FORAAR * ' * - i » 4
' r
Nu lægger vi ud paa en frisk! * . •* Det er Foraar i Hovedstaden!
Se, hvor hun smutter, den Fisk,
udfordrende kæk gennem Gaden!
. . . Mændene staar langs Fagaden,
ser hende smutte forbi,
hendes Smil er et gækkende Foraar,
hun selv er en Symfoni.
Se, hvor Læggen runder sig kælent
under den silkede Hose!
Se, hvor Barnet og Kvinden strides
i Dybet af slig en Rose!
Ikke for intet staar Mændene
maabende, mens hun passerer —
hun er jo Trolden, som stedse
i Mandfolkehjærtet huserer.
Se, hvor Øjets Pupiller er blanke!
Se, hvor Læberne buer sig ømt!
Se, hvor hele Udtrykket røber,
hvad den Vinter lang hun har drømt!
Se det Fodskifte — fejende let!
Se den fjersmykte Fløjls-Baret!
Se hende, Venus — dristig, koket! . . .
. . . nu lægger vi ud paa en frisk!
Aa, det Foraar, man møder i Gaden,
og som voldtager hele Staden —
aa, det dejlige Ny,
som er i min By,
og som Kvinderne bærer til Skue —
aa, det Foraar, som driver mig fredløs
ud af min vintergraa Stue! —
det elsker jeg, Venner, mere end Jer,
elsker det som en Hjærtenskær! —
Det kommer til mig, ægte og ungt,
og gør dét let, som hidtil var tungt!
Aa, Foraar! Foraar! — behøver jeg raabe
dit Navn og min Gensynsglæde ud? —
Du er i mit Bæger den skummende Draabe,
Du er i mit Væsen den levende Gud!
Jeg véd, at jeg er hverken Fugl eller Fisk,
men enfin! . . . og dét har Du lært mig — :
nu lægger vi ud paa en frisk!
10
■i* •AFRED
Der er saa forunderligt stille, nu da det stunder mod Jul,
paa Sjælens Vidder og Veje og sælsomt slyngede Stier:
hver tvivlende Tanke forstummer, hver larmende Længsel
tier,
selv Hjærtet er tavst — som i Lunde, naar Skumringen
falder, hver Fugl.
Der daler en Fred over Sindet, jeg hidtil aldrig har
kendt:
hvert rasende Stormløb mod „Maalet“ , hver standende
Strid er endt,
kun Minderne sidder og smiler i Hjærtets lønligste Krog,
— som Børn, der fryder sig over en billedrig Eventyrbog.
Og denne lægende Stilhed, som døver hvert angstfuldt
Raab
og blinder hver Tvivl, der sidder og stirrer med onde
Øjne,
den bringer mig til at glemme brudte Løfter og Løgne
og fylder mit skælvende Hjærte med unge, fredsæle
Haab.------------
Saa stilner hver Storm og jævnes hver Strid, og alle
Tanker, de tier,
og alle Savn — som i Lunde, naar Skumringen falder,
hver Fugl . ..
der er saa forunderligt stille, mens Dagene stunder mod
Jul,
paa Sjælens Vidder og Veje og sælsomt slyngede Stier.
DAGGRY
Det flade Land er svøbt i hvide Taager,
mens Dagens første Time langsomt fødes.
Langs Strandens bløde Bølgelinie mødes
de hvide, slanke, vingelette Maager.
I Havets dybe, taareblanke Øje
det blege Himmelhvælv sin Storhed spejler,
og i det slebne Spejl en enlig Sejler
usynligt glider mod sit Hjemlands Høje.
Bag blaagraa Skyers kuppelrunde Rande
siver det første Dagskærs gyldne Strømme
og kysser Nattens spæde, lyse Drømme
bort fra den brødefulde Verdens Pande.
I rastløs Skælven blinker Havets Rude,
og fjernt i Syd, hvor Disen florlet driver,
en Dampers sorte Røg paa Himlen skriver
sin Hilsen fra det fremmede derude.
Mens Østens tunge, blaagraa Banker brænde,
og Guldstøv dækker alle Skyers Sømme,
kløver det stærke Jærnbryst Dybets Strømme
og svømmer ind i Drogdens smalle Rende.
De hvide Taager løftes, Hav og Lande
hinandens endeløse Storhed maaler
— mens Solen aander sine varme Straaler
over den brødefulde Verdens Pande.
DEROVRE FRA —
(I Anledning af Harboørefiskernes Forlis.)
Der kammer et Tog i Novemberdagen.
Det flænger det hvide, ligkolde Lagen,
som Himlen har vævet i Nattens Stund.
Der kommer et Tog af Gamle og Unge:
hvert Øje er sænket, forstummet hver Tunge
og lukket i Smerte hver Mund.
* *
*
Jeg mindes en Aften derovre:
Vi sad i den lave Stue.
Der lugted af simpel Snaddetobak,
og Osen fra Lampens flakkende Lue
i Bølger mod Vinduet trak. —
Jeg satte mig hen ved det fedtede Bord
og pressed mig ind mellem staalfaste Lemmer,
jeg hørte de jævne, sindige Ord,
de dybe, rolige Stemmer. —
De talte om Garn, som Søerne tog,
de talte om Baade, som Brændingen slog,
de talte om Revlens strandede Vrag,
der duved for Dønningens Slag.
De talte om Havet — til Tidsfordriv —
§ og Tanken paa Tabet af eget Liv
var fjernt fra den hærdede S k a re .-----------
Men ude gik Bølgen sin sejrrige Gang
og sang under Kysten sin evige Sang
------- sin evige Dødsfanfare.
* *
*
Der kommer et Tog over Markerne hvide.
De Gamle og Unge gaar Side om Side
— de Gamle og Unge har fælles Savn.
Den Gamle følger sin Søn til Kirke,
den Unge skal arve sin Faders Virke,
til Døden slutter ham i sin Favn. —
Jeg mindes en Aften for Aar tilbage . . .
Nu ser jeg dem atter imod mig drage,
de stærke, støtte, sindige Mænd.
Men nu maa de tie, de kendte Stemmer,
og nu er de lamme, de staalfaste Lemmer,
og rører sig aldrig igen.
Nu bæres de ind mellem Brødrenes Grave,
som fylder den fattige Kirkegaardshave,
skal hvile sig ud mellem deres Skare.------
Men ude gaar Bølgen sin sejrrige Gang
og synger mod Kysten sin evige Sang
------- sin evige Dødsfanfare.
SKÆRSOMMER
Himlen i Øster flammer,
og alle Bølger er Guld —
Guld over Skovens Stammer
og Bakkernes mørke Muld.
Et glitrende Taarnspir fjernest ude,
et gnistrende Skær paa en fattig Rude,
Lys paa hver Top og Tinde —
Skærsommergryet er inde. *
Ii
Søen spejler en Himmel blaa
med hvide, drivende Skyfnug paa,
Varmedis over Engene dirrer,
Bi og Bremse i Disen svirrer,
brændende, støvgraa Veje og Stier,
gumlende Køer og gispende Faar,
Skoven dybgrøn, skyggende staar,
alt i den solhede Time tier,
dyssende, vege Vinde —
Skærsommerdagen er inde.
Himlen i Vester gløder,
Dagen har mistet sit Mod:
naar Solen Kimingen møder,
synker den træt i sit Blod.
En kølende Dug i Rummet driver,
en drømmelet Damp af Engene siver,
sagte, døende Vinde —
Skærsommeraftnen er inde.
Verden aander i dybest Hvil,
og Jorden er skøn som et helligt Minde,
drømmende staar den stævnede Pil
og Hegnets kuplede Linde.
Himlen lys over Havet vaager,
Skoven er hyllet i hvide Taager,
skarpt staar Bakkernes mørke Rand
tegnet mod Himlens blege Vand,
stille som ingen Sinde —
Skærsommernatten er inde.
- <\ ■' ■ :V ■.
i/m msé>
„ r . . . , •, ■ ' ' S \ ~
NAT
Der farer en Vind over Skoven hen.
Koldt klinger Augustløvets Susen.
I Dybet lyser det hvide Skum
fra Vandenes Fald gennem Slusen.
En kogende Klang, en larmende Lyd
af tusinde Boblers Bristen,
naar Aaen suges i Slusen ind
og hvirvles og knuses mod Risten.
Jeg skimter et Lys i det fjerne, hvor
i Skygge Skovbrynet hviler.
Bag Skrænten løfter sig alvorsmørkt
Granernes knejsende Kiler.
I dæmpet Skær fra den lyse Nat
tavs blunder Furesøs Flade,
mens over det hvidgraa Sommerhvælv
gaar Skyer som løsrevne Blade.
Fra fjerne Veje jeg hører en Lyd
af Vognhjuls Skumpien og Skurren,
og inde fra Kroens nære Gaard
en Lænkehunds dæmpede Knurren.
Jeg staar med en Rosengren i min Haand
og længes mod Lys og Lykke.
Saa bryder jeg langsomt Grenen itu
og drukner den Stykke for Stykke.
Den er som det Haab, jeg i Fødslen fik:
det drukned i Livets Strømme.
Og Aaens bristende Boblehær,
den er som de bristede Drømme.
Og Vognhjulslyden, der taber sig mer
og mer ad de fjerne Veje,
den er som Lykken, jeg higed imod,
men aldrig fik Lov til at eje.
SKÆRSOMMER- SYMFONI
I. Allegro maestoso.
Kap det tunge Anker,
spræng den høje Mur!
De modløse Tanker,
som ruller Uvejrs-Banker
ind over Sindets morgengyldne Skær —
væbn dig og mød dem i Spidsen for en Hær
af levelystne Længsler, som klingende i Dur
staar rede til at martre dem til døde en og hver!
Rejs dig i din Vælde,
Menneskenatur! —
Ikke blev du avlet for at sygne under Love,
skrevne for et Samfund af viljeløse Trælle . . .
nej! — avlet for at sejre — men først dog for at
Hører du mit Hjærte? —
Læg Saddel paa din Ganger,
rid dig i det skinnende
Skærsommergry u d ! —
Lær af Lundens Sanger,
som nys har fæstet Brud —
lær af Frø i Damme
og af Dagens Flamme,
naar den aander Solkys over Jordens unge Skrud
lær af selve Livets Gud,
som klæder Straa og Stamme,
at tyde Elskovs store, uudgrundelige Bud.
Ejer du et Ungdomsmod, der himmelhøjt sig ranker
— gennem Savnets Byger, som gennem Sorgens Taager
—
rummer dine Aarer et Blod, som solhedt banker,
og din Sjæl af Længsler en Hær, som altid vaager —
grib da i din Barm, hvor det skælvende Hjærte
synger lydt om Vellyst, med Genklang i din Hu —
da vil du lære, at din Tid er det nu
— og rejse dig i Tak for, hvad du lærte.
Jeg lytter til mit Hjærte. — Strengene det slaar,
vækkende de Kræfter, som end sove. —
Jeg hører paa Tonerne, hvordan det undergaar
Foryngelsens guddommelige Love. —
Jeg føler, hvor jeg rives af Strengelegen med:
hver Tvivl i Vaande fostret, hver Tanke bag min Pande,
hver Fiber i min Sjæl bliver baaret af Sted
mod underfulde, dæmrende Strande.
Der stiger en Befrielsens Lovsang i mit Sind,
min Sjæl er et Trylleland, skærsommerligt smykket,
Sommerguden drager gennem Æresporte ind,
som feststemte Længsler har bygget. —
Der stiger en Befrielsens Lovsang i det Gry,
hvorunder mit Hjærte nu gynger . . .
gammelkendte Toner! — kun Ordene er ny,
og fremmede mig Stemmerne som synger: —
Kap det tunge Anker,
staar din Hu til Havet,
lokker dig dets Sange til en frejdig Ledingsfærd!
De modløse Tanker,
som tynget har og gnavet,
tæret paa din Livsstreng — knus dem en og hver!
Bad dig i den dæmrende Dagnings første Skær:
under Østens Banker
ligger Sol begravet!
Did skal du rette dit farvelystne Blik,
vende did dit Øre mod det Gryendes Musik,
der bølger som en Hymne over Havet. —
Ikke var din Fader en viljeløs Slave,
og ikke din Moder en trælbunden Kvind:
egestærke Viljer i frihedsbaarne Sind,
det var dine Ophavs Vuggegave. —
Stem din brede Ryg imod Lovens stærke Mur
— rejs dig i din Vælde, Menneskenatur!
II. Andante.
Jeg laa alene paa den høje Skrænt. —
Dybt under mig en øde, stenfyldt Strand,
i Nord og Syd af Bøgeskove lukket.
Langt.ude Hjelmens hvide Blinkfyr tændt:
et Frelsens Tegn i Horizontens Rand,
et roligt Blik, som straks igen blev slukket.
Jeg laa alene paa den høje Skrænt. —
Jeg havde Havets store Flod i Fronten
og bag mig Bøgeskovens lyse Bryn.
Mit Blik var mod de fjerne Skove vendt,
hvor uvejrssvangre, blaaligt-røde Lyn
slog op som Flammer over Horizonten. —
Hver Tanke, som den store Stilhed fødte,
hver vinget Længsel blev mod Hjemmet sendt,
hvor kære, kendte Træk med Smil dem mødte.
Jeg følte Moderkysset paa min Pande
og hendes Hænders Kærtegn i mit Haar:
— hos hende Barn, tii Trods for alle Aar,
hos hende Solskinsdage, blide Kaar,
som Lægedom for alle Rift og Saar . . .
og Taarer steg og stod bag Øjets Rande,
Taarer, som ikkun hun og jeg forstaar. —
I Sus og Dus, som drev mig hid og did,
dagstjal min Kraft og sløvede mit Vid,
henrandt det meste af min Ungdomstid:
— Dag blev til Nat, og Nat omskabt til Dag.
Nær var jeg kæntret, og da var jeg blevet
derude, véd jeg — eller jeg var drevet
i Land som et værdiløst, sondret Vrag.
Men da jeg angst for Kystens mørke Skær,
tog Sejlet ind og kapped’ mine Ræ’r —
da gik hun ene ud i Redningsbaaden.
Hun tog mig i sin aabne Moderfavn,
og lodsstøt — gennem Stormen, gennem Fraaden
mit Livsskib førte hun i sikker Havn.-------
Jeg laa alene paa den høje Skrænt. —
Langt ude Hjelmens hvide Fyr blev tændt:
et Frelsens Tegn for dem, som fo’r paa Havet.
Saa mangen Synd og Gæld fra fordums Tid,
da Sjæl og Legem stedse laa i Strid,
fra den Stund af for evigt blev begravet.
Med Tak til Mo’r, som paa min Ungdomsfærd
var den, der hjalp mig over Farens Skær,
jeg rejste mig og gik mod Skovens Bryn.
Fjernt ude flammed’ end et sidste Lyn
bag Horizontens dæmringslagte Skove . . .
saa sænked ’ Natten sig paa Vej og Vove,
Verden laa lydløs under Søvnens Love
og gled fra Drømmesyn til Drømmesyn. —
— Med Tak til Mo’r, som fødte mig i Smærte
og siden stod mig bi i Livets Kampe,
gik jeg med varmt, erindringsvugget Hjærte
hjem gennem Nattens hvide Dis og Dampe.
111. Finale.
Nu er der Sang over Verden! —
Ad Østens skylagte Stier
sprænger et solhvidt Gry,
brusende Livssymfonier
vækker den sovende By,
brusende Livssymfonier
vækker de blundende Skove,
bæres paa Solbrisvinger
over den dønnende Vove. —
Natten har graa Melodier,
nogle skælve af Kulde,
andre er varme og bløde,
men alle er vemodsfulde . . . .
nej! — nu er der Sang over Verden,
for Dagen bestiger sin Trone:
Lys i hver lille Strofe,
Jubel i hver en Tone! —
Vaagn op, mit drømmeomtumlede Sind,
og voks dig stærk,
og øv dit Værk! —
vaagn op, mit Hjærte! — klæd dig i Staal!
— du har tusinde Slag endnu at slaa,
og tusind’, uendeligt-fjerne Maal
har du endnu at n a a .------------
Nu er der Sang over Verden!
— saa stolt og fri
en Livsmelodi,
at skælvende brister den klare Dug,
hvor Sangen bæres forbi.
Nu flyver de dræende Blomsterfnug
fra Hauge og Hegn, fra Enge og Kær
— nu smiler jeg haant ad min Ungdomsfærd
med alle dens Savn og smægtende Suk.
Nu glemmes, hvad éngang Vunder slog,
hvad éngang gav Sorg og Kvide —
og alle Tanker bli’r hvide,
som forhen i Mørke drog.
Og frigjort drager mit Hjærte
— syngende — over Grænsens Rand,
drager fra Had og Smærte
over i Fremtidens Land.------------
Hører I Sangen derude? . . . .
Velsignet den Dag,
som nu opstaar! —
velsignet den Sommerstrømning,
som gennem mit Hjærte gaar! —
Ungt Vemod kan lindres i Drømme,
som Barnesorger i Graad
— Manddomsvunderne læges bedst,
hvor Viljen ægger til Daad. —
I Elskovs Eventyrverden
saares Kvinder og Mænd
— i Arbejdets Verden læges
de brændende Vunder ig en .--------—
Nu er der Sommer i By og paa Land,
en tindrende-lys Skærsommer------------
kalder mig Sangen derude? . . . velan!
— jeg kommer! jeg kommer! jeg kommer
VAARNAT
Fugleflokkes fjaerne Træk
under Himlens staalblaa Bue,
hvor som Vagtblus Stjerner tindre!
unge, stærke Længslers Langfart
i mit Væsens staalblaa Indre . . .
. . . Ingen kan det hindre! —
Ude bruser Fjord og Sunde,
synge gør de Bølgemunde:
livsensglade Foraarshymner
løfter sig mod lyse Strandes
løvspringssvangre Lunde.
Ja! — i Sjælens dybt-blaa Zoner
krydser Svaler, trækker Svaner:
al min Hu er fyldt af Toner,
fyldt af Livets Morgenluer,
og imens mit Vildmands-Hjærte
jubler — som i Drøm jeg skuer
Vaarens grønne Silkefaner. —
Vaarnat! Vaarnat! — Du, som stryger
Vinteraagets Tyngsel af dig —
s e ! — jeg strækker mine Hænder
mod dig, skælvende af Livsfryd,
takkende for alt, Du gav m ig !-------
n
Unge, stærke Længslers Langfart
klinger i mit staalblaa Indre —
og i Hjærtets Foraarsaften
ses et Væld af Stjerner tindre:
Minderne om alt det svundne,
Troen paa, hvad tyst jeg aner . ..
. . . vilde, hvide Længsels-Svaner!
Ude synger alle Sunde,
Safter stige i hver Stamme —
— alt mit Væsen er en Flamme,
i hvis Ildsvælg hver en Vunde
slettes, gaar tilgrunde . . . .
Medens vilde Svaner trække
under Foraarshimlens Bue,
sidder jeg og nynner Sange
i min lille, trange Stue —
Vaarnat! . . . Vaarnat over Danmark!
VINTERNAT
Alle Veje snefaldshvide
i den blaablaa Vinternat!
Alle Træer rimfrosttrukne
i den blaablaa Vinternat!
Lydløst-stille Stjerner skride,
i den blaablaa Vinternat,
over Himlens klare Side
i den blaablaa Vinternat.
Denne Vinternat derude,
blaablaa, som jeg véd ej hvad,
lysner over Hjærtets Rude,
skælve maa hvert Hjærteblad:
skælve gør hver Fiber i mig,
skælve gør hver Nattens Stjerne —
blaablaa, lysfyldt ligger Jorden,
fuld af Længsler mod det Fjerne.
Drøm — aa, Jord! — dig op mod Himlen
i den blaablaa Vinternat!
Tig dig Plads i Stjernevrimlen
i den blaablaa Vinternat!
Løft — aa, Klode! — den, jeg elsker,
op i Stjerneregioner!
Bær min Elskte, min Veninde,
ud i drømmelyse Zoner! — --------
Blaablaa, blaablaa Vinternat!
n *
APRIL
Se! —
— idag ligner Verden et nyfødt Barn,
der vaagner med Smil i sin Moders Arm:
saa ung og livsalig, saa blussende varm,
saa modig paa Livet, der vinker.
Der risler en Ungersvends Længsler og Mod
i den Nyfødtes Blod, fra Isse til Fod,
og Sol i dens Øjenkrog blinker.
Dens Væsen er kornblaat — det hvælver sig lyst,
frimodigt og vidt bag dens buede Bryst.
Den er yngst blandt de Unge — jeg elsker dens Smil .
. . . jeg elsker mit Land og dets unge April!
Jeg har gaaet idag gennem Gentofte Skov,
hvor den vaarlige Brise i Kronerne sang . . . .
hvilken Vælde i Rhytmen! — Genfødelsens Klang!
alt derinde fornemmed Fortsættelsens Lov:
en Bogfinke sang — og af Skovbundens Skød
en hvid Anemone i Vaarlængsel brød.
Jeg bøjed mig mod den: — et Kys og et Smil! . ..
. . . jeg elsker hver Blomst i den danske April!
Da jeg vaagned i Dag, slog en Trille mig mod:
det var Stæren, som jubled i Vaar-Overmod.
Jeg gav den den Rest, som jeg selv ikke nød,
af mit ovenud-dejlige, daglige Brød.
Og jeg saa’, hvor den fløj til den Gavl, den bebor —
til sin unge Fru Stær — med mit kraftige Fo’r,
og den fik med paa Rejsen mit Nik og et Smil .. .
. . . jeg elsker hver Fugl i den danske April!
Jeg elsker hver Fure, som Plovjærnet drog
i den hjemlige Muld — over Brink, under Strand —
og naar Bomlærken steg i den gryende Sol,
eller Aftenklokken sang: „Fred over Land!“ —
har jeg været saa glad, at jeg græd.
Thi den Jord, jeg betræder, har avlet den Sæd,
som genavled Livslysten i mig hver Dag —
og den Muld i det Land, jeg hver Stund hører til,
den har nemmet mit Hjærtes fortvivlede Slag
og har baaret over dermed.
Dette Land imod Vaar, med sit ølandske Smil . ..
. . . hvor jeg elsker dets livssunde, glade April! -------
Naar jeg lægger mig ned imod Aften engang,
vil jeg mindes det Lands, den Moder Jords Fang,
hvor jeg éngang i vaarlig Uskyldighed
drømte højt, stiled stort, var saa kærnesund-bred.
Naar jeg lægger mig ned imod Aften engang,
vil mit udpinte Hjærte dog juble en Sang,
mens der over mit Dødningesyn gaar et Smil:
„Jeg elsker mit Land og dets unge April!“
SOMMERNAT OG SOMMERGRY
Har aldrig Du ligget en Sommernatsstund,
naar Landet omkring Dig var sænket i Blund,
naar Taagerne bobled af Engenes Grund
og sletted de slumrende Skove,
naar Flagermus hvirvled i sælsomste Leg
og kløvede Taagen, som drømmelet steg,
naar Himlen var diset og Søen bleg
og tavs, uden Krus eller Vove?
Har aldrig Du aandet en Juninats Fred,
naar Sivene hvisked ved Skovsøens Bred,
saa dæmpet som spirende Kærlighed
— som Sang fra fjerneste Strande?
Har aldrig Du ligget med længselssygt Sind
indfiltret i flyvende Sommernatsspind,
mens Duggen gled over din varme Kind
og over din hvide Pande?
Har aldrig Du ligget med bankende Bryst,
i Længsel mod Elskovs brusende Lyst,
og troet at høre en skælvende Røst,
der lokked fra Taagerne inde?
Har aldrig Du følt som en isnende Strøm
om Hjærtet, naar Stemmen blev dragende øm?
— Er aldrig din Længsel da endt i Drøm,
saa dejlig som ingen Sinde?
Og er Du saa vaagnet et flimrende Gry,
naar Solen gød Guld over Østhimlens Sky,
med Lemmer saa kolde og tunge som Bly
og Tankerne borte i Drømme —
vaagnet saa svag, uden Kræfter til Daad,
med Længsler, som stille blev smeltet i Graad,
imedens Du styrede Mindets Baad
ad Savnets sugende Strømme?
Og har Du saa vandret en Morgenstund hjem,
over glimtende Dug ad Skovveje frem,
og følt Dig forfulgt — ja, af hvad eller hvem?
— der er ingen omkring Dig at øjne. —
Dog ved Du, der er noget stærkt, noget stygt,
som Juninats- Længsler og -Drømme har bygt
— og i Dig vaagner en sælsom Frygt,
at Haabet, Du nærer, er dødsenssygt,
er fostret af Nætternes Løgne.-------
Du naar dit Hjem som en Fattigmand
— hvad er det, der fra Dig er listet?
Du kommer tilbage fra Drømmenes Land,
fra Sommernat og fra Længselsbrand
— hvad er det, Du dér har mistet?
Du træder ind ad din lave Dør
med Savnet i Sjælen ristet,
Du føler Dig kraftløs som aldrig før
— Du føler, dit Haab er bristet.-------
VED LISELEJE
(imod Nat).
Et Hav, som fraader i ubændig Trods,
med hvide, vildsomt-vredne Bølgekamme —
og bag det, under stormgraa Skyers Vold,
en Sol, der synker som et gyldent Skjold
bag Horizontens uvejrssvangre Ramme.
Saa ændres alt: — hver Sky paa Himlens Mur
faar andre Former, glider ud, forsvinder,
mens af det Skumringsmulm, som svagt begynder,
Nymaanens blege Segl i Syd oprinder.
Fjærnt ude tændes Kuliens hvide Fyr,
med Blink, der farver alle Bølgekamme.
Nymaanen søger med sin kolde Flamme
at lægge Farve paa de sidste Sky’r . . .
. . . og Natten kommer med sit Eventyr
og gør den slagne Dag saa helt til Skamme.
Men Havet synger højt sin Melodi —
— og det gør Hav . . . og det gør Mennesker Ret i.
SENSOMMER
Den sidste, lyse Nat er vandret bort,
i Maane-Sølvskær, over Skagens Klitter —
snart lukkes Som’rens axomvundne Gitter,
og Dagen vaagner sent og sysler kort.
Da skrider Jævndøgnsnatten ravnsort frem
paa regnfaldsklamme, taagesvøbte Fødder,
mens alle Væxter borer deres Rødder
— i Vinter-Angst — dybt, dybt i Muldens Gem.
Da er det godt at huse i dit Hi
et Mindefond, paa hvilket Du tør tære,
naar Timerne Dig tykkes altfor tvære
og fattigt-éns at kravle Dig forbi.
Da er det godt — mens Natregn mod din Rude
i Molltakt trommer Høstens Melodi —
at nemme atter — fjærnt — hin Symfoni,
som éngang bruste Dig imod dérude. —
Ja, det er godt, i Eneboer-Kaar
med-ét at faa Besøg af kære Minder:
klarøjede, med taterbrune Kinder,
med gyldne Rugax i det rige Haar,
ser jeg dem færdes i mit Hjem omkring,
husvante, ugenerte, gammelkendte,
fortroligt pludrende om alskens Ting,
om Smaat og Stort, som mig „i Sommers11 hændte.
t -
Ak ja! — de lyse Nætter vandred’ bort . . . .
snart gulner Lundens Løv langs alle Stier . . . .
men bli’r end Dagen graa og angstfuld-kort —
— min Jævndøgnsnat har fagre Melodier!
DET ER AFTEN —
Det er Aften — Junidagen svinder,
badet i sit eget Solgangsblod,
medens Mørkets store, dybe Flod
lydløst gennem Verdensrummet rinder.
Lydløst breder sig det lave Land,
og et enligt Lys langt borte tændes,
medens Drømmens hvide Vingespand
gudestyret over Jorden sendes. —
Det er Nat med Stjerner i sit Følge,
det er Tid for Dagens Børn at sove —
langsomt vælder Taagens hvide Bølge
ind fra Havet, sletter Strand og Skove.
Hver, som tungt fra Gry til Solfald træller,
vugges nu paa Søvnens Kæmpevove,
glemmer Døgnets onde Krav og Love,
medens Drømme gennem Sindet vælder. —
Det er Morgen — Juninatten svinder,
skyllet bort af Solbrudstimens Blod,
medens Mørkets store, dybe Flod
lydløst bag om Vestens Høje rinder.
Morgen er det — og i Havblik strækker
sig det store, bølgeløse Vand,
Maager vaagne, skrige over Strand,
mens i Skarevis til Havs de trækker. —
Hvem der havde Maagens hvide Vinger! —
Drømmene . . . ? — ja, det er ogsaa Flugt,
men i dem er Livets Fakkel slukt,
og i dem vor Vilje kraftløs svinger.------------
Det er Morgen! — Arbejdsklokken toner,
stævner Skaren ind til Dagens Daad —
fat om Aaren i din Ungdoms-Baad,
ro den ud mod Manddomslivets Zoner!
GAA UD —!
Har Du set Kornet bølge
op over Bakkernes Drag
en blæstfyldt en underdejlig,
en solmættet Sommerdag?
Har Du set Lærken stige
i Sol over Rugmarkens Straa? —
Har Du det ikke, da skal Du
gaa ud! — bare gaa og gaa!
Der er i de bølgende Markers
silkeblødt-vuggende Hav
saa megen oprindelig Skønhed,
dit Hjærte kan øse af.
Der er hos den dagglade Lærke,
som stiger mod Ætherens Blaa,
saa megen Jubel at lære . . . .
gaa ud! — bare gaa og gaa!
Gaa ud ad de løvsmykte Veje,
som fører i Skovdybet ind!
Følg Strandliniens sandede Stier,
lad Havbruset tvætte dit Sincf! —
Og har Du det ondt i dit Indre,
og kan Ingen din Smerte forstaa:
Naturen har Lægedom til Dig
gaa ud! — bare gaa og gaa!

MIG SELV
/ , drivende Skyer! — Jy Ætheroprnndne! —
I, Svaner deroppe i Verdens Hvælv! —
ly vingede Vandrere — solguldsomspundne!
/ , Skyer! . . . hvor ligner 1 ikke mig s e lv !
•/■i i * •

TIL EN VEN I NØD
Gaa ikke dér og sørg Dig gai,
Livet er en Fest,
og den, som ikke det forstaar,
er ingen velset Gæst.
Sæt Dig ved Glædens brede Bord,
det skorter ej paa Plads,
og der er skænket fyldig Vin
i Hvermands slebne Glas.
Og der er underdejlig Brand
i hvert et Kvindeblik,
og Blomsters Væld og Faklers Skær
og fjærnt etsteds Musik.
Og Mænd, som Du kan tirre op
og æske ud til Dyst —
for sidenhen at hvile ud
ved Evas hvide B ry st.------------
Gaa derfor ej og sørg Dig gal,
Livet er en Fest,
følg mig, thi jeg forsikrer Dig —
— Du er en velset Gæst!
GENFØDELSE
Du almægtige Gud! — hvor jeg føler mig ung
og glad . . . som en strejfende Tater,
hvem Lykken har fyldt ham hans slunkne Pung
med vægtige, gyldne Dukater.
Aa, hør, hvor det bruser paany mit Blod
gennem Aarernes snævre Kanaler! —
Og Tankerne storme i Overmod
afsted — som jagende Hvaler.
Mit genvakte Hjærte jubler sin Sang,
sin Foraars-Hymne til Livet:
dets Strenge har Æols-Harpens Klang —
— min Sjæl har sig overgivet.
Min Sjæl har sig overgivet — aa, Gud! —
til Vaarens Vidundertoner . . .
nu flyver den stærk og frigjort ud
mod det Ukendtes dragende Zoner.
Det kan ikke gære i Markernes Muld
mer’ frodigt end her i mit Indre:
jeg ler — mens det Gamle styrter omkuld —
og ser . . . med Øjne, som tindre.
Jeg ser imod Vaaren, som underfuld
bortvejrer hver fordums Smærte . ..
Der toner — om Elskov og Vin og Guld! —
en Lovsang dybt i mit Hjærte.
JEG VIL UD —!
Jeg vil ud i det Ukendtes Gru!
Jeg er træt af den Dagligdags-Færden!
Jeg vil ud i den blodrige Verden!
Det Ukendte hidser min H u !
Jeg har nok af at trave herhjemme
langs Hverdagens lyssky Fagader,
hvor Menneskegæssene vader,
tamt — saa intet der mer er at tæmme.
Jeg har nok af at stirre mig blind
paa den Hob, som har Udskuddets Evne
til Intet sin Næste at levne —
— jeg vil bort fra de smaatskaarne Sind.
Alt det Ukendte drager min H u !
Det er Muligheder, jeg møder!
Ved Afskeden muligt jeg bløder . . . .
Afsked? — fra hvad? —
Jeg er ligeglad! ------------
Jeg vil ud i det Ukendtes Gru,
thi mit Blod har Begær nok —
endnu
UDLÆNGSEL
*
Jeg vil ned i de sydlandske Zoner,
hvor alt zitrer i Sol, hvor der blinker en Kniv,
hvor der dræbes og synges og syndes —
hvor alt er et Udspring af L iv :
Ej af Længsel, saa lidt som af Drømme,
kun af Sanser, der dirrer af Drift —
jeg vil ned, hvor Kvinderne læger
med Ildkys hver gabende Rift.
Hver en Vunde, som skreg i mit Indre,
dér, i Syden, dér læges den nok —
jeg vil ned til Sevillas, Alhambras
og Granadas solbrændte Flok.
Jeg vil sidde en Nat i mit Vindu
og se Synden drive mig mod
som en silkeklædt Skøge, der gærne
gad drikke mit solhede Blod.
Og springer af Maanenatsskyggen
en Rival mig imod med blinkende Kniv,
da vover jeg frejdigt for Eros
— og hende — mit unge Liv! —
Der er Kulde og Tamhed her nordpaa
og vi Mennesker trænger til Glød . . .
ihvertfald de blandt os, der attraar
en voldsom og ridderlig Død —
— i et underdejligt, et sælsomt,
et skælvende Eventyrskød!
UDSYN
Jeg vandrer paa Vidder, hvor / aldrig kommer,
fordi der er dødsensstille og øde,
men gaar jeg end ensomt, jeg øjner dog Havet,
og over dets Kimmingrand — Morgenrøde.
Og Morgenrøde! — det trænger vi til:
Farvernes, Livets, Solopgangsspil! —
Jeg vandrer paa Vidden i kuldskære Nætter,
Sorgen sin Fod paa min Hjærterod sætter,
men Eventyrglansen i Morgenens Timer,
naar Natten i Solgudens Arme besvimer,
bestandigt min bøjede Vilje re tte r.------------
Gaa med mig paa Vidden Enhver, som har Lyst
dér dier man trygt sin Almoders Bryst,
dér hviler man ud i Naturens Skød
og glemmer, hvad éngang i Synd man forbrød.
I Almoders Arme, paa Viddernes Sletter,
dér er det, den ensomme Synder sig retter,
thi Han, der har Evner, som vi aldrig fik —
Han sletter vor Sorg med sit Solopgangs-Blik.
DRIVENDE SKYER
Se! — de vandrer mod Vest.
— Kan Du se, hvor de svæver?
— lig storladne Fugle, der flyver til Reden.
De er angste for Mørket, som østerfra kommer
med Hærbud til Lyset i Vesterleden.
«
Henover Storstadens tusinde Tage,
henover Menneskemassernes Elv,
sejler de — vingede, svanedunslette! —
stormer afsted under Himmelens Hvælv.
Men ude, hvor Solen bag Synsranden ligger
og smiler af Jorden og alt, hvad den huser,
dér samler de sig — og guldfjedrede, vilde,
ind gennem Vestledens Porte de bruser.
Da ligger igen ikkun Tusmørkets Vé,
de stormsvangre Skyer er dragne af Lande,
er fløjne fra Danmark mod lysere Strande,
hvis Skønhed de Færreste kun fik at s e .-------
I, drivende Skyer! — I, Ætheroprundne! -
I, Svaner deroppe i Verdens Hvælv! —
I, vingede Vandrere — solguldsomspundne!
I, Skyer! .. . hvor ligner I ikke mig selv!
JEG STRIDER
Jeg strider som en Havørn ud mod de øde Skær,
hvor Livets Bølge bruser langs Verdens vilde Kyster,
jeg lægger Landet bag mig, min Fjederham jeg ryster,
nu, jeg faar Syn af Havet, hvis Sang jeg har saa kær. —
Jeg svam en Dag i Luften, fik se i Landet ind,
jeg saa’ dets aabne Vidder, dets søndagsstille Fjorde.
Det var da Aftensolen gød over alt sit Skin —
da kom min Længsel atter stærkt til Orde.
„Dér ligger Eventyret!“ — jeg tænkte ved mig selv —
„dér ligger Elskovs-Riget, hvor Lykken er at finde. “ —
Da spilte jeg min Vinge, svam gennem Luftens Elv,
forhaabningsfuld og ung som ingensinde. —
Hvad vilde jeg derinde, hvor Fjorden rinder tyst
langs søndagsstille Strande, blandt trange, tavse
Fjelde —
jeg, Ørnefugl, med Havstokkens Brænding i mit Bryst
og vant til vilde Bølgers Sangervælde?
Hvad vilde jeg derinde blandt Kirkeklokkers Brus,
blandt svage Mænd i Knæfald, blandt Kvinders Salmesange
—
jeg, som blev født paa Skæret i Oktoberstormens Sus
og siden stod alene de Vinternætter lange?
Hvad vilde jeg derinde? — Jeg vilde al den Fryd,
som Eventyret ejer, som Elskov i sig rummer . . . .
men Eventyret fandtes ej, kun fattig Prosa-Lyd
— og hun, jeg traf og elskede, hun voldte mig kun Kummer.
Hvad vilde jeg derinde? — Mit unge Ørnemod,
det svam en Dag i Luften, det længtes ind i Livet . . . .
men der er mange Ørne, hvem aldrig det blev givet:
i Elskovs Elv at svale det lavahede Blod.------------
Nu strider jeg tilbage, ud mod de øde Skær,
hvor Bølgen synger ensomt langs stærke, stejle Kyster,
jeg lægger Landet bag mig: — Farvel, min Hjærtenskær!
—
nu fik jeg Syn af Havet . . . min Fjederham jeg ryster.
Nu fik jeg Syn af Havet, som strømmer fjernt og nær,
nu er jeg atter hjemme, og atter jeg mig bryster,
nu lytter Ørnefuglen til Dybets stærke Røster —
— Farvel, min Ungdoms-Elskede, min lille, angste
Stær!
MIT VÆSEN
Mit Væsen var som en Violin,
fra hvilken der strømmed et Væld af Toner.
Men saa blev jeg gift: med én . . . og med to . ..
. . . med et Hærtog af saakaldte „Koner11.
Mit Væsen var som en Violin,
paa hvilken Enhver kunde spille.
Men saa fandt jeg „Venner41 : først én . . . og saa to
saa en Flok . . . og mit Væsen blev stille.
Da mit Væsen var som en Violin,
da betragtede Kvinderne mig som en Vin,
de bestandigt ønsked at drikke.
Da Strengene brast, og Tonerne svandt —
— de Kvinder kendte mig ikke.
Da „Vennerne" troed’: „Nu giver han op,
nu ender hans Spil i klagende Moll“ —
saa gav de mig Pokker og haaned mig bravt
og ønsked mig Fanden ivold.
Men de véd ej de Kvinder, de véd ej de „Mænd“ ,
der kaldte sig Elskerinde og Ven,
at Violinen blev helet igen. ø Mit Instrument har endnu en Streng,
som ikkun i Døden kan briste:
mit Væsen vil spille . . . og sent — aa, saa sent!
skal Violinen sin Tone miste.
LUFT!
Luft! — her er trangt i Staden. —
Der skulde Reveille-Fanfarers
Trompetskrald hen gennem Gaden,
der skulde kamplystne Skarers
Angreb paa Hverdags-Fagaden,
saa alle Vinduer sprang,
saa Ornamenter og Adelsskjold
og andet Stukværk gik Fanden ivold —
— og saa skulde Vandalernes vilde Sang
tone ud i den oprørske By,
mens alle Stormklokker ringed mod Sky
med uvejrsvarslende Klang.
Luft! — her er indestængt-trangt! —
Jeg vil se Ungdom i blodrøde Bluser,
der vil —fordi Blodet i Aarerne bruser —
der vil — fordi Hjærtet rummer saa mangt —
vil — fordi Længslen vandrer saa langt . . .
jeg vil se Ungdom, der knuser
hvert lunkent Fysiognomi,
som Løgnen har ridset sin Rune i ! . . .
Jeg vil se Ungdom, der tænder i Brand
al Valenheden i dette Land,
hvor der, Herren hjælpe mig, snart er saa trangt,
at der ikke er Plads for en Mand!
Aa, Ungdom! — med Oprørshu! —
Ungdom, som kender ej Livets Gru,
som ikkun har Sans for det straalende Nu,
som elskende jubler og synger,
kendende intet til Sorgens Vægt,
ladende haant om de Byrder, som tynger —
du, dejlige, gryende Slægt! —
Du hidser min Hu til et herligt Ridt
paa Fantasiens vingede Hest,
men der er langt til Frigørelsens Fest
i dette Land, hvor man aldrig bli’r kvit
det stygge Begreb: Tradition . . .
. .. saa lidt som Krøblingen: Indre Mission.
Ungdom! — Dusbroder! — Ven! — Kammerat!
hvor Du end møder paa Livets Vej
de sminkede Genfærd — grib da din Kaarde,
send dem ti! Helved’ . . . med Hilsen fra mig!
MOD STRØMMEN
Jeg elsker disse Mænd, der gaar omkring
med Aaget tyngende paa deres Skuldre
og tier dog — skønt Aagets skarpe Kanter
skærer sig ind i Kødet saa det svider . ..
jeg elsker dem, der gaar omkring og lider
uden at lade andre ane Smerten.
Jeg hader dem, der altid gaar omkring
med Adelsnavn — og véd ej, hvad det siger
at være Adelsmand.
Vildt stormer de paa Verdenssletten ud,
nedtramper Næsten . . . og beraaber sig paa „Gud
Hvor er de dumme, pjaltede, selviske, lave! —
— evned jeg blot at holde dem i Ave.
Men Havet elsker jeg! — det aander frit.
Trods Vinterkuldens Hærtog i dets Strømme,
som binder dem og faar dem til at tie,
vaagner det dog mod Vaar — med alle Drømme
brusende ind mod længselsfulde Strande . . .
mens Solen aander paa dets isfri Pande.
Jeg elsker Havet,
fordi det bærer Bud saa trindt om Lande.
Jeg elsker Kvinderne! — de er saa svage.
Derfor de kommer bønligt til min Favn,
skænker mig Liv og hvisker tyst mit Navn
og spreder Solskin ind i mine Dage . . . .
jeg elsker Kvinderne, de gav mig mer end Mænd:
de gav sig selv — saa helt og udelt hen.
De Mænd, som ordløst bærer Aaget frem,
det Hav, som strømmer i ubunden Glæde,
de Kvinder, der har lagt sig til at græde
af lutter Elskov i mit Vildmands-Hjem —
jeg elsker alt det ægtefødte, sande! . . .
. . . skønt Judas’ Navn staar indbrændt paa min Pande.
VED LØVFALDSTID
Alt det gode, i Verden er,
en Dag saa gaar det til Grunde —
— „nu visner de Straa, nu falmer det Løv
i alle lyse Lunde“ .
Alle de Haab, i Hjærtet jeg bar,
de brast som Bobler — som det de var.
Hver Tanke, som sprang i Livsglæde frem —
nu vakler den bort som et Fattighuslem
og tigger en Skilling og køber „en Pægl“
for at varme sin arme, forfrosne Sjæl.
Og Tilliden vandrer sin dunkle Vej
etsteds i det Fjærne — hvor aner jeg ej.
Og Troen paa eget og andres Værd
er kløvet igennem af Sladderens Sværd.
Min Elskov — hin gyldne Blomst — aa, min Gud
. . . min gyldne Rose er gaaet u d .------------
Havde jeg bare i Verden én Ven,
hos hvem jeg trygt kunde sætte mig hen,
tage hans Haand og se i hans Blik —
— og føle mig glad, naar jeg fra ham gik .. .
. .. „nu visner de Straa, nu falmer det Løv
i alle lyse Lunde“ .
PAA FORPOST
Bryd, Bølge, i mit Bryst
i Modgangstrods,
i vild, satanisk Vælde,
i Allerhelveds-Lyst . . . .
nu vil jeg ud at slaas!
Spil dine Svanevinger ud
med Staalfjerskraft, min hvide Sjæl,
sving Dig fra Verdens nidske Hær
mod Stjernerne og Gud . . . .
spil dine Svanevinger u d !
Syd, Du mit unge, sunde Blod,
som Stormflod gennem alle Aarers Leje!
Jeg er en Vildmand langs ad Livets Veje,
Landsknægt fra Hoved og til Fod! . . .
Som en fjeldhøj Baune
lyser mit Manddomsmod!
„Ene mod de mange!“ —
det øger hver Vildmands Kraft.
Min Vilje er en knudret Eg
med urgammel Livsens-Saft,
der pibler ud — som Sange. -
Bryd, Bølge, i mit Bryst!
Spil, Sjæl, din hvide Svanevinge u d !
Syd, Blod, i Hjærtets stedse aabne Krater
Mandsvilje — vær vaagen,
saa tit, der skikkes Dig Bud!
Verden er en Hede —
selv er jeg saa sandt en Tater!
FANTASUS
(En Række Børnerims-Digte.)
I.
„Busse-busse Bøhmand . . .!“
Trolde her og Dværge dér,
Blindebuk og Blik, som ser,
tomme Hjerner, sande Hjærter,
tomme Længsler, sande Smerter,
én, som gik,
og én, som aldrig gaar,
én, som fik
og én, som aldrig faar,
hvad hans Hjærte attraar. —
„Busse-busse Bøhmand . . .!“
Hver Skabning har en Gifttand,
Tanden bider, hvem den naar,
Ingen læge kan dens Saar,
Ingen uden Han.
II.
„Ride-ride Ranke . .!“
Hesten hedder „Fantasi" — :
Løgn og Digt, som flyr forbi,
Nissebuk og Mareridt,
Heks og Trold, som færdes frit,
Elverfolk og Lygtemænd,
Kongebørn, som gaar igen,
én, som længtes,
men aldrig naaed sin Længsels Maal,
én, som hængtes,
én, som slængtes
martyrkronet paa Troens Baal —
— al min Børnelærdom Skaal!
— Og Skaal du Tid, man leved i
et „Ride-ride-Ranke . .!“
— Ride, ride rask forbi,
Løgn og Digt og alle I,
som kogler i min Fantasi
og spænder om min Tanke.
III.
„Munken gaar i Enge . . .!“
Jeg vælger mig den lede Munk
med Hestefod og Sødmjødsdunk,
som driver om paa Alfarvej
og skuler fælt, men morer sig ,
fordi der er saa mangen én,
der undres paa hans Hesteben.
Der er Tusinder her og Millioner dér,
og alle saa staar de Fanden nær — :
fra Knejpen lige ind i Kirken,
fra Altervinens til Øllets Virken,
fra Ægteskabs trivielle Favn,
som byder paa Kiv og Graad og Savn,
til Elskers og Elskerindes Skød,
saa ofte Fristeren bød. —
„Munken gaar i Enge . . .!“ —
smiler lystig og tænker sit,
nynner en Sang, som høres vidt:
„Penge-Penge-Penge!“
IV.
„Visselulle, min Lire,
havde jeg saadanne fire .. .!“
Jeg ejed en Gang en Kvinde —
nu ejer jeg kun hendes Minde.
Det kommer hver Skumringens stilie Stund,
det tegner et Blik og en brændende Mund,
to blændende Skuldre, to smidige Arme,
Ønsker og Løfter og Ord, som var varme. —
Aa, ja da, den Tid!
— hvor aned’ vi vel, hvad der skjultes deri
af Modgangskvaler, — hvor anede v i!
Langt bedre det er da at føle sig fri! —
Det mente vi fælles, saa skiltes vi brat
— vi mødes vel atter en „Mindets" N at.------
Nu har jeg tabt Dig, men ejer dit Minde,
og Tiden har bragt mig en ny Elskerinde.
— Hellere Tusind, som evigt forynge,
end én, der maa sidde ved Vuggen og synge:
„Visselulle, min Lire,
visselulle, min Lire,
havde jeg saadanne fire . . .!“
V.
„Klappe, klappe Kage . . .!“
Ja, klappet jeg blev og i Lænker lagt,
Skæbnen har vist mig sin kolde Magt:
ét Ord har bragt mig de tusind Savn,
ét Blik har slængt mig i Tvivlens Favn,
ét Lune har tærsket mine Tanker til Avn,
saa de spredes for de svageste Vinde.
Min Skæbne har været saa trist og tung,
at, skønt længselsdrukken og endnu ung,
jeg sidder med Dødsspiren inde —
én Vilje har knuget min egen ned,
har søgt at kue min Kærlighed,
at stænge for hvert et Minde —
én Vilje, ét Lune, ét Ord, ét Blik,
Tvivl, som fødtes, og Haab, som gik —
— og Moder til alt: — en Kvindet —
„Klappe, klappe Kage . . .!“
Der kommer den Dag, Du mødes med mig
— den Sejrens Dag — og da giver jeg Dig
Svig og Haan og Brud — ja, alt tilbage!
VI.
„Storke-Storke-Langeben . . .!“
En gammel Sang, som blev nynnet for tit,
en Ungdomsuskyld, hvis Glans blev forslidt.
Uskyldstoner! — Du mindes dem vel
fra de Dage, Du ejed den rene Sjæl? —
Uskyld! Uskyld! — hvor ødte vi den?
— har i Skøgefavnen vi slængt den hen?
eller ofret den ude paa Alfarvej?
eller glemt? — ja, glemt — dét har Du og jeg:
drukne en Nat og saa glemt det alt
for en Skøge, der glemte selv og faldt. —
Uskyld! — min Gud! —
det klinger som Haan i vor hyklende Tid:
vi har glemt Dine Bud,
vi har smidt vore Vaaben, den Dag det gjaldt Strid,
og Skøger og Skændsel har visnet vort Vid. —
Men den Moder, som bar os til Verden engang,
og bar os for Altret, mens Orgelet klang,
hun sidder nu bøjet af Livserfaring,
af Sorgers og Skuffelsers Aabenbaring. —
„Storke-Storke-Langeben . . .!“
hvad jeg dog er for En!
VIL
„Koldvippen — Koldvappen —
dér slap’en paa Trappen . . .!“
Dér smutted dit Haab Dig af Hænderne ud,
dér bristed din Tro paa en hjælpende Gud,
dér døde din Vilje og ødtes dit Navn
og Rygte i Skændsel, dér fødtes dit Savn. —
En Ven, som Du vandt Dig
og slutted Dig til, var et vantrevent Skud,
en Kvinde, som bandt Dig,
hun løj, naar hun loved at blive din Brud.
— Du misted dem begge, de sveg Dig de to,
nu føler Du Bitterhed i Dig bo. —
Der trænges til Barnetro, Digtning og Drøm
for at bane sig op mod den stinkende Strøm. —
„Koldvippen — Koldvappen —
dér slap’en paa Trappen . . .!“
— og væbnet kom Sorgen og trykked paa Knappen.
Da stivned hvert Haab, som fryded Dig før,
da maled du Korset paa Sjælens Dør.
VIII.
Finale.
„Ride — ride — Ranke . . .!“
— Farvel, hver Barnetanke,
hver kuet Elskovsspire,
hvert „Visselulle, min Lire!“ ,
hvert „Klappe, klappe Kage!“ —
Farvel for alle Dage!
Vi stormer, som vi før har gjort,
fra Kirken ind i „Sjappen11 —
— det er lidt smaaligt, men hvad er stort?
„Koldvippen!“ — h a ! — „Koldvappen!“
hej! „Storke-Storke-Langeben . . .!“
Du elsker ti, jeg hader én! . . .
Lad synes sært — hver synes sit —
jeg tænker, taler, synger frit:
Troen bristet, brudt hvert H a a b -------
hvem ænser mine Raab! . . . .
EFTERAAR
Nu strider Kragen mod Vestenvinden,
paa Vej gennem Skumringens Mulm mod sit Hjem,
mens Skyerne haster som jagende Hunde
fra Vesthimlens Svælg imod Skovene frem.
Ja, Kragen, hun strider mod Vestenvinden,
mens Dagen gaar under i skælvende Glans
nu stunder Alverden mod Vinterhvilen,
træt af de lyse Nætters Dans.-------
Min Sjæl er en Fugl, som strider mod Stormen
i Skumringens Halvlys og har intet Hjem,
en Fredløs i Riget, en redeløs Herre,
en Anskudt i Flokken, som aldrig vandt frem.
Jeg sidder og lytter til Suset déroppe,
hvor Fuglene farter i Flokke mod Syd -
jeg kan ikke se dem, og ikke slaa Følge,
kun nemme de spilede Vingers Lyd.
Kun sidde og lytte til Langfarts-Hymnen,
som bruser dérude bag Skumringens Flod,
og føle, hvor Kainstegnet brænder min Pande
og lænker til Jorden mit Trækfuglemod. — -
Ja, Kragen, hun strider mod Vestenvinden,
i sindig Flugt mod sit hærgede Hjem —
— nu lukker den lyse Dag sine Øjne,
og Tusmørket vælder langs Vejene frem.
Som et Adelsskjold i Livet
lyser Mandens ranke Vilje.
Kvinden er i Skjoldets Midte
Livets hvide Lilje.
Brydes Skjoldet sønder — dør du,
alting i dit Hjærte isner —
— og den sarte, hvide Lilje
falder sammen . . . visner.
\
INDHOLD
Side
Tilegnelse.................................. 7
KVINDER:
Til Kvinderne! ........................ 11
Min Elskov................................ 13
G læ d e ....................................... 14
Vaar........................................... 15
Sommernat............................... 16
Jeg sætter mig under den
hvide Hæk........................... 17
Hver Arbejdsdag.................... 19
Attraa......................................... 21
Bølgegang............................... 22
Aa, kunde jeg — ! ................... 23
Skuffet Elskov. I—VIII . . . . 24
I Brændingen........................... 33
Fra Blegdamsvejen................. 34
Ellinor....................................... 36
L ou ise ....................................... 37
Marion....................................... 38
Tilbageblik............................... 39
Kafé-Drømme.......................... 40
Til —. I—II............................. 41
Mod Høst.................................. 44
Efter. I— II ............................. 45
Forgæves — .......................... 47
Høstsang.................................. 48
Side
Til Dig — ............................... 49
Vinternat.................................. 51
Mørknings-Sang...................... 53
Julenat....................................... 55
Efteraars-Misstemning.......... 57
Interiør....................................... 58
Efteraarsstemning ................. 59
Ved Grænsen — .................... 60
Til Mo’r ! .................................. 61
Min Jul....................................... 63
Czarewna.................................. 65
MÆND OG EGNE:
Første Maj............................... 69
Til Kro’s .................................. 71
Bergen....................................... 73
Norge ....................................... 75
Til Bjørnstjerne Bjørnson . . 78
Til Nordmanden, Maleren
Dørnberger........................... 81
Til Holger Drachmann.......... 83
Hilsen til Digternes Digter. . 85
Til Holger Drachmann (Ved
hans Død) I ........................ 86
— — I I ........................ 88
— — I I I ........................ 90
Landesorg (Ved Kong Chri- Skærsommer-Symfoni:
stian d. IXs D ø d )............... 92
Farvel (Dagen før Bisættelsen) 93
Til Kong Oscar af Sverrig . . 94
Til Ludvig Nathansen............ 95
Ferly Robertson...................... 97
BØRN:
Idyl.............................................. 107
J u l .............................................. 109
Til „Børnevennena, Hr. „ka . 111
Mit Barn. I—III...................... 113
Blegdamshospitalet................. 117
Faderglæde................................ 119
NATUR:
Danmark. I—I I ...................... 123
Skagen. I—I I ........................... 126
Skumring. I—I I ...................... 129
Blaa Længsler........................ 132
Landsby-Stemninger. I—VI . 133
Solvind....................................... 139
Vaaraftener. I—I I ................. 141
Foraar......................................... 144
F r ed ............................................ 146
Daggry....................................... 147
Derovre fra — ........................ 148
Skærsommer............................. 150
N a t.............................................. 152
I. Allegro maestoso
II. Andante.......................
III. Finale.............................
Vaarnat......................................
Vinternat ..................................
j April...........................................
I Sommernat og Sommergry . .
Ved Liseleje.............................
Sensommer...............................
Det er Aften — ......................
Gaa ud — ! .............................
MIG SELV:
Til en Ven i N ø d .................
| Genfødelse............................t .
Jeg vil ud — ! ........................
j Udlængsel .............................
Udsyn ....................................
Drivende S k y e r ...................
Jeg strider — ........................
Mit V æ s en .............................
Luft! — ..................................
Mod Strømmen......................
Ved Løvfaldstid...................
Paa Forpost...........................
Fantasus:
En Række Børnerims-Digte.
I—VIII...............................
Eftesraar..................................
154
156
158
161
163
164
166
168
169
171
173
177
178
179
180
182
183
184
186
187
189
191
193
195
201
*M . . iV 7 1
i
■ « ; • •
V'- . .1' ' -1.
* wm
*
,
.1
H
i!
i,
i )
I]IH
iitili
(!i
i
!
■
-
j1
*
i
iirtS
*5
*i
1i\ . ; «
J go i ■i m % ** > S 3 5 ife
H i • rT V
31 K
I , . ; i
I
v * -
j
> £ N r ; . . « .
.r - , ' £ .




KILDE:Einar Bang: <i>Blomsternes Digte -</i>, Dansk literært Forlag, Kbh., 1914.
DIGTER:bange
FACSIMILE:115308041763_color.pdf
FACSIMILE-SIDER:78


T:Barmhjertighed -
F:Langs de vilde Blomsters Hegn
SIDE:7

- -
- - - - -
- - - - -
        - Langs de vilde Blomsters Hegn, —
          som en Skygge over huldet, —
          gaar den syge, — bitre =Kain=, —
          og plukker Blomsterguldet, —
          - - - - - -

        - Vilde Blomsters Regn
          er et =helligt= Møde —
          for en bitter, - - dødssyg Kain, —
          - - - - - - - - - - - - 
          - - - - - - - - - - - - 

      - - -          


T:Blomster smaa -
F:Alle Blomster smaa
SIDE:9-11

- -
    — Alle Blomster smaa
      er saa jomfruvarme, —
      skjuler nøgne Barme
      mellem Græs og Straa. — -
      - - - - - - - - - - 

    — Alle Blomster smaa —
      gemmer Honntngdraaben —
      under Bægerkaaben
      mellem Græs og Straa, — —
      - - - - - - - - - - 

    — Alle Blomster smaa
      er saa angst for =Mødet=, —
      gemmer bange Skødet
      mellem Græs og Straa, — —
      - - - - - - - - - - 


    - Alle Blomster smaa
      ængstes for sin Hede. —
      - - - - - - 
      - - - - - - 
      Du maa varsomt lede
      mellem Græs og Straa, — —
      - - - - - - - - - - 
      - - - - - - - - - - 

T:Hvide Krokus -
F:Et Underværk!
SIDE:13-15

- -
    Et Underværk! —
    Jeg saá det ské: - -
    - - - - -
    ,,En Blomstersjæl
    i Silkesærk —
    midt i den hvide Sné''. - - -

    En Blomstersjæl
    i Silkesærk
    midt i den hvide Sné. —
    - - - - -
    Jeg blev saa stærk
    trods al min Vé. - - -
    - - - - - - - - - 

    Jeg blev saa stærk
    trods al min Vé. - -
    - - - - -
    En Jomfrusjæl —
    i Silkesærk! - - 
    - - - Endnu kan Undret ské! - -
    - - - - - - - - - - - - - - - -
    - - - - - - - - - - - - - - - -

    Jeg blev saa stærk! —
    - Jeg saá det ské. - -
    - - - - - - - - - - - 


T:Eranthis -
F:I Dag straaler dit Blomsterguld
SIDE:17-19

- - 
    I Dag straaler dit Blomsterguld
    op over Havernes sortkolde Muld
    mod Sol og syngende Fugle. —
    - - - - - - - - - 
    Blomsten hoppende, trillende rund, —
    dunet, — blød som en Barnemund, —
    og gul som det guleste Gule. - -
    - - - - - - - - - - - - 

    Solen i Dag, sprudlende varm, —
    strejfer din dunede Blomsterkarm, —
    gør gylden hver blommegul Kugle. — -
    - - - - - - - 
    Glemt er den vaade, — sortkolde Bund, -
    kælent du spidser din Barnemund
    mod Sol og mod syngende Fugle. - -
    - - - - - - - - - - - - 

    Under: — den vaade, sortkolde Bund, -
    Solens Leg kun en stakket Stund,
    og Natten vil Isne dit Gule. - -
    - - - - - - - -
    Men du er hoppende, trillende glad, -
    Barnelatter i hvert et Blad, —
    og Kys til de syngende Fugle. - - -
    - - - - - - - - - - - - - - 

T:Rakler -
F:Over Teglstens Tegl
SIDE:21

- -
    Over Teglstens Tegl
    vidieslanke Master. - - 
    Mod et blaahvidt Spejl —
    silkespundne Kvaster. - - 

    Spundet Silkeløv
    stryger mod hinanden, - - 
    Vinden drysser Støv —
    over Blomsterranden. - - 

    Over Teglstens Tegl —
    drysser Taagestøvet, - - 
    Mod et blaahvidt Spejl
    skælver Rakleløvet, - -  - -
    - - - - - - - - - - -



T:Blaa Anemone -
F:Første Liv paa Høstens Grav
SIDE:23

- -
    Første Liv paa Høstens Grav. —
    Første Liv paa vissent Lav. - - 
    — Første Liv paa varmvaad Jord. - - -
    - - - - - - - - - 
    Anemone, Anemone, —
    med din Blaanen lagt i Tone
    af de vilde Fugles Kor, - - 
    løfter du din solblaa Krone
    bly og stille over Lavet. - - -
    - - - - - - - - - - -
    Første Blomst — i Blomsterhavet.
    - - - - - - - - - - -
    - - - - - - - - - - -
    - - - - - - - - - - -


T:Violer
F:Blaa brister over Tuen
SIDE:25

- - - 

      — Blaa brister over Tuen —
        den unge Vaars Idoler; —
        bly spejles himmelbuen —
        i dunkelblaa Violer, - - -
        - - - - - - - - - - -

      — Lunt under stærke Stammer, —
        imellem Gavets Greenen, - - 
        et dunblødt Blomsterkammer —
        i bly og bange Blaanen. - - -
        - - - - - - - - - - - - 

      — Imellem høstens Døde —
        den lyse Nats Idoler; - - 
        det første varme Møde: —
        De dunkelblaa Violer. - - 
        - - - - - - - - - - - - 
        - - - - - - - - - - - - 

T:Konvaller
F:Det drysser med grønne Konvaller
SIDE:27

- -
    Det drysser med grønne Konvaller
    imellem det brunrøde Lav; - - 
    det lyser med hvide Koraller
    i Bladenes irgrønne Hav. - - 

    Det drysser med hvide Koraller, —
    et Perlebaand, — skinnende hvidt, - - 
    Og alle de slebne Krystaller
    er fæstet paa grøn Malakit. —

    Det lyser med hvide Krystaller; - - 
    det blinker i Bladenes Hav. - - -
    - - - - - - - 
    Grøn Malakit, - - og Koraller
    er drysset paa gyldenbrunt Rav. - -  -
    - - - - - - - - - - - - - - -


T:Tulipaner - - -
F:Blodigrøde Flammer
SIDE:29

- -
    Blodigrøde Flammer
    mellem matgult Rav; - - 
    Blomsterhvælvets Kammer: -
    Spektrets Farvehav. - - 

    Under Straalevarme —
    blodigrød Karmin. - - 
    Alle Blomsterkarme: —
    purpurrød Rubin. - - 

    Lysende Opaler! —
    Purpurrød Rubin! - - 
    - - - - - - - - 
    Buernes Ovaler: —
    Glødende Karmin. - - - -
    - - - - - - - - - -

T:Kastanie -
F:I Dag sprang Kastanien ud!
SIDE:31

- -
    I Dag sprang Kastanien ud! - - 
    Jeg plukked den hvide Dronningestol, —
    lod Farver skinne i Straalemes Sol, —
    — lagde Blomsten ned for min Brud. —
    - - - - -

    I Dag sprang Kastanien ud! - - 
    Slankhvide Lys mellem grøn Oval,
    Luften en lysende blad Opal, —
    - - - en Dronning, — min dejlige Brud! -
    - - - - -

    I Dag sprang Kastanien ud! - - 
    Hele Verden en skinnende Sal! —
    - - - - -
    Jeg kyssed en brændende Purpur-Oval: —
    Dine Læber, - - min dejlige Brud! - - -
    - - - - - - - - - - - - - - 

T:Solvarme
F:Brune Grene blir Perlemor
SIDE:33

- -
    - Brune Grene blir Perlemor
      i den faldende Lyskaskade; —
      glinsende Hvidt uroligt snor
      sig over Stængler og Blade, - - 
      - - - - - - - - - - - - 

    - Strømme af Sol over Græs og Straa,
      og dybt i de sorteste Vande. - - 
      - - - - - 
      De drømmehede Insekter smaa
      vaagner paa solvarme Rande. - - 
      - - - - - - - - - - - - 

    - Pudser de bittesmaa Vingers Spind
      rene paa Blomsternes Karme, —
      sejler forvirret, — bedøvet ind
      i den straalende, — hidsende Varme. - -
      - - - - - - - - - - - - -
      - - - - - - - - - - - - -

    - Brune Grene faar Perleglans
      fra den faldende Lyskaskade; -
      bittesmaa Vinger svirrer i Dans
      mellem Straa og solhede Blade, - -
      - - - - - - - - - - - - -
      - - - - - - - - - - - - -

T:Valmue — —
F:Jeg saá dig i Dag
SIDE:37

- - -
      Jeg saá dig i Dag, —
      du, Vellystens Dronning:
      Et purpurrødt Lag
      over nattesød Jonning, - - 

      En Draabe Karmin
      mellem Kløver og Straá, - - 
      et Blod-Musselin
      i det lyshvide Blaá, - - 

      Jeg saá dig i Kvæld, —
      du, Vellyst, — der smægter; -
      og da var jeg selv
      som de lystne Insekter. - - -

      - - - - - - - - - - -
      - - - - - - - - - - -


T:Engen -
F:Engen, — den har Blomster
SIDE:39-41

- - -
      Engen, — den har Blomster, —
      — og den har Honningduft —
      Og over alle Længsler
      den sommerklare Luft, - - -
      - - - - - - - - - -

      Engen, — den har Kløver, —
      og den har Margerit. - - -
      Alle Verdens Farver
      fra mørkerødt til hvidt. - - -
      - - - - - - - - - -

      Engen, — den har Fugle, —
      — og den har Reder smaa. - - 
      Og alle er de fæstet
      paa bløde Blomsterstraa, — - - 
      - - - - - - - - - - -

      Den hap gyldne Biller, —
      og fine puppers Spind, - - -
      Imellem Græs og Kløver
      de hænges varsomt ind. - - -
      - - - - - - - - - - - 

      Den har Edderkopper, —
      — og Slør som Bobinet, - - -
      Og Duggen blir til Perler
      i Maskevævet tæt, - - -
      - - - - - - - - -

      Engen, — den har Blomster, —
      og den har Fuglesang, - - -
      - - - - - - - - - - -
      Tusind spæde Hjerter,
      der drømmer Dagen lang. - - - -
      - - - - - - - - - - - - -


T:Jasmin -
F:Du drysser stille og vemodsstum
SIDE:43

- -
    — Du drysser stille og vemodsstum
    en Regn af snehvide Fnug
    ud i det dybe, — azurblaa Rum, —
    der tystner i Skumringens Dug, - - 
    - - - - - - - - - - - -

    Du drysser stille og jomfrublød
    en Regn af duftende Sné —
    ud i det dybe, — azurblaa Skød, —
    der vugger i Drømmenes Vé, - - 
    - - - - - - - - - - - -

    Du drysser stille og drømmevarm
    i Skumringens faldende Dug
    en lysende, — duftende Blomsterkarm
    af aandende, — snehvide Fnug, - - 
    - - - - - - - - - - - - -
    - - - - - - - - - - - - -

T:Mariehøne, kryb, - kryb - -
F:Mariehøne, kryb, - kryb
SIDE:45-47

- -
    Mariehøne, kryb, - kryb
    op ad det grønne Straa; —
    naar du har krøbet længe nok,
    saa vil du Blomsten naa. - - -

    Mariehøne, sé, — sé:
    ,,Den er dig ganske nær''. —
    Flyt bare dine bitte Ben,
    og naa dens Silkeklær. - - -

    Mariehøne, nyd, — nyd
    det søde Blomsterblod. —
    Husk, Vejen var saa lang og tung
    fra Straaets brune Fod. - - -
    - - - - - - - - - - - - - - 
    - - - - - - - - - - - - - - 

  — Mariehøne, flyv, — flyv
    op i det klare Blaa. - - 
    - - - - - - - - - - - - 
    Husk, den, der drak al Blomstens Blod, —
    har kun igen et Straa. - - - - - - -
    - - - - - - - - - - - - - - -


T:Drivhusets Blomster -
F:Der gives Blomster, der gror under Glas
SIDE:49-51

- -
    - Der gives Blomster, der gror under Glas
      i hidsende, — døvende Varme, - - 
      De købes til Rigmandens Guld-Palads, —
      til lakérede Vinduers Karme. - - - -
      - - - - - - - - - - - - - - -

    - De naar at faa Stilkene varsomt sat
      i forgyldte, — buede Vaser, —
      hvis drømmende Buer saa underlig mat
      spejler de døsende Klaser. - - - - -
      - - - - - - - - - - - - - -

    - De naar at rødme blandt matslebne Skrin
      med perler og gnistrende Silke. —
      - - - - - -
      Men ingen kysser det blodrøde Lin, —
      og stryger de saftvaade Stilke. - - - -
      - - - - - - - - - - - - - -

    - De staar som Smykker blandt matslebne Skrin,
      der drukner Sollysets Strømme. - - 
      Alverden har glemt, et hver blodrød Rubin
      har blødende, — sitrende Drømme. - - - -
      - - - - - - - - - - - - - - - -
      - - - - - - - - - - - - - - - -


T:Hjertestraa -
F:Fine, — spinkle Hjertestraa
SIDE:53-

- -
    - Fine, — spinkle Hjertestraa
      i sagte Raslen dirrer. - - 
      I det lyse, — varme Blaa
      de smaa insekter svirrer. - - 

    - Mellem Straa og Silkefnug
      de leger med hinanden, - - 
      til den varme Aftendug
      blir Kys paa Blomsterranden. —

    - Drømmeduft, — og Drømmedug
      imellem Græssets Skove. - - 
      - - - -
      Alle hvide Blomsterfnug: —
      En dunet, — blød Alkove. - - -
      - - - - - - - - - - - - 
      - - - - - - - - - - - - 


T:Blomster -
F:Alle aandende Blomster
SIDE:55

- -
    Alle aandende Blomster, —
    alt over levende Muld! — —
    I Dag fylder jeg Favnen
    med lysende Blomsterguld. - - 

    Duft og æggende Farver, —
    Dug over tindrende Glød. - - 
    Hele Verden i Blomster
    ned i et blomstrende Skød. - - 
    - - - - -

    Hele Verden i Blomster, —
    tusinde Farver i Flæng! - - 
    - - - - -
    - - - - -
    I Aften, — lille Veninde, —
    du hviler i Blomsterseng, - - - -
    - - - - - - - - - - - - 
    - - - - - - - - - - - - 


T:Rønnebær -
F:Jeg plukker de rødeste Rønnebær
SIDE:57

- - 
    - Jeg plukker de rødeste Rønnebær, —
      og trækker dem blødt paa et Straa:
      Perle ved Perle, — et blodrødt Baand, —
      og det skal min Elskede faa, - - - - -
      - - - - - -

    - Jeg plukker de rødeste Rønnebær, —
      og trækker dem blødt paa et Straa. — 
      Jeg kysser det blodrøde Perlebaand
      - - for jeg véd, at hun tar det paa. - - 
      - - - - - - 

      Jeg plukker de rødeste Rønnebær, —
      og trækker dem blødt paa et Straa. —
      - -  I Morgen jeg kysser den rødeste Mund, —
      og hun har mit Perlebaand paa, - - - - - - 
      - - - - - - - - - - - - - - - - -
      - - - - - - - - - - - - - - - - -

T:Den sidste Rose -
F:Jeg kysser dig, - min Rose!
SIDE:59-61

- -
    Jeg kysser dig, - min Rose! - -
    - - - - - -
    Jeg kysser dig for Verden,
    jeg kysser dig i Løn; - - 
    — jeg kysser dig, fordi
    du er underdejlig skøn; - - 

    — og saa, fordi du blusser
    i denne Morgen graa, —
    hvor alle andre Blomster —
    til Død har klædt sig paa, - - 
    - - -

    Blandt tusind visne Farver
    din røde Karmoisin —
    en plet af duftvarmt Blod,
    spildt paa Dødens hvide Lin. — -
    - - - - - -

    Jeg kysser dig, — min Rose! - - 
    - - - - - -
    - -  Jeg kysser dig for Verden, —
    jeg kysser dig i Løn; - - 
    — jeg kysser dig, fordi
    du er =levende=, — og skøn. - - -
    - - - - - - - - - - - - -
    - - - - - - - - - - - - -

KILDE:Axel Juel: _Himmel og Hav_, Gyldendalske Boghandel, Kbh., 1916
DIGTER:juelaxel
FACSIMILE:130023566932_color
FACSIMILE-SIDER:110
TITELBLAD:Axel Juel / Himmel og Hav / Marinedigte / Gyldendalske Boghandel / Kjøbenhavn og Kristiania / MDCCCCXVI
NOTE:Dedikationen lyder ,,Mindet om det forforfærdede Marineflyver / PremierLøjtnant i Flaaden / Axel Hoeck / Tilegner jeg disse Vers i Beundring / og Venskab''.


T:Flaget
F:Der er ingenting, der maner
SIDE:11-12

Der er ingenting, der maner,
som et Flag, der gaar til Top,
mens det drager vore Hjerter
og vort Sind mod Himlen op -
og det vajer under Saling
som en flammende Befaling,
aa men ogsaa som en Hvisken
om det største, som vi ved:
Ikke Din og ikke min
men hele Folkets Evighed!

Det har vajet for de Slægter,
hvorved vi og vort blev til,
over Fredens milde Toner,
over Kampens vilde Spil.
Det var forrest, naar de sejred,
det var med dem, naar de fejred,
langt fra Hjemmet, Hjemmets Fester
det var Raabet, naar de stred,
og det sidste Suk i Bølgen,
naar det stolte Skib gik ned - -

Derfor blotter vi vort Hoved,
hver Gang Flaget gaar til Top,
mens det drager vore Hjerter
og vort Sind mod Himlen op.
Det er vore Drømmes Tolk,
det er baade Land og Folk - -
Lad Dit hvide Kors forkynde
for hver fremmed Havn og Red
- omend hele Verden strides -
jeg er Danmark, jeg er Fred!

T:Flaaden
F:Fra Mindernes Morgen vi møder vor Daad
SIDE:13-16

Fra Mindernes Morgen vi møder vor Daad
dèr stævned i Gryet en Vikingebaad
frem gennem Morgenrøden;
Mærkesmanden i Løftningen stod,
spejded med frygtløse Øjne imod
Sejrens Lod eller Døden.

Nu stiger i Fjorde, i Bælter og Sund
de vagtsomme Øjne fra Vandenes Bund
fra Dybets usynlige Flaade -
vi tager de skjulteste Kræfter i Brug,
Dannebrog breder i Bølgen sin Dug
fra sælsomme Undervandsbaade.

Svinder der Skønhed - vi skaber en ny
og gemmer den gamle med Fortidens Ry
i Mindernes manende Vrimmel;
se, højt over Døgnenes Dag og Nat
sejler en gammel og prægtig Fregat
under den evige Himmel.

Alle, som elsker vort duftende Land,
hver Dreng, som har drømt om at blive en Mand,
der kæmped for Danmark i Fejde,
kender de kække, der glemte sig selv,
og sejler som Ry under Himmelens Hvælv
med Kongen fra Kolberger Heide.

Willemoes staar over Rælingens Rand -
engang var hans Hjerte en flakkende Brand -
nu smiler han dæmpet og vakkert,
han mindes sin Ungdoms urolige Aar
men nede paa Banjerne Tordenskjold staar,
sliber en bredbladet Daggert.

Juel sidder bøjet i Chefens Kahyt
og tegner i Kortet. Hvor Kampen har lydt,
han følger en flyende Flaade - -
Sejren han gemmer, taalmodig af Aand,
Slaget han leder med bydende Haand,
Kriger af Gudernes Naade.

Aa, luk dine Øjne og se dem, sé
s de stærke, der trodsede Rædsel og Ve,
| de Sømænd, stolte og ægte -
ikke blot Herrer som Trolle og Skram,
men Søfolk, hvis Duft er beget og stram
gamle, forblæste Knægte.

Erik den I Røde er Mærkesmand,
han spejder evindelig ud efter Land
fra Morgen til Aftenrøden: ]
Clement møder Du, heftig og god,
og Norby, der kendte kun Troskab og Mod,
Kærligheden - og Døden.

Segner en Sømand, værdig til Ry,
da brager en Torden, da flænges en Sky -
op skotter de gamle Krabater -
og Hvitfeld, de aldrig forfærdedes Ven,
han skynder sig glad og forventningsfuld hen,
hilser de ny Kammerater - - -

Minder vi har, som skal evigt bestaa,
Stolthed, der løfter os, nu vi er smaa
og har kun saa lidet at nævne;
er det med Storheden ringe bevendt -
den gamle Fregat kan vi være bekendt
i Verdenshistoriens Stævne!

Engang drog vi langvejs, erobrende bort
nu vogter vi kun, hvad der endnu er vort
men bliver os Kampen fornøden -
da viser vi dem, der til os sætter Lid,
at Mod er det samme til evig Tid -
som Kærligheden - og Døden.

T:Søflyveren
U:Til Axel Hoeck.
F:Vi stirred mod Himlen med spejdende Blik
SIDE:17-19

Vi stirred mod Himlen med spejdende Blik -
vi øjned i Blaaet en groende Prik -
den voksed, og Fuglens Former den fik.

En Stormfugl, der styrter sig frem i et Kast,
aa, var det dens jublende Hjerte, der brast -
den svimler mod Havet i ængstende Hast!

Men standser og stiger - saa lever den end!
den duver og daler og stiger igen
i kresende Flugt under Himmelen hen.

Den glider fra Skyernes vigende Kyst -
vi hører en Tone af Vilje og Lyst - -
der sidder en Mand i dens buede Bryst!!

Den stryger sin Bug over Bølgernes Top,
en brusende Skrumstribe pløjer den op,
saa sætter den sig i et glidende Hop.

Den er som en Maage, der boltrer sig kaad,
en susende Leg er den modige Daad - - -
han vinker og lér fra sin vingede Baad!

- - - - - - - -
Saa stiger vi, stik imod Jordens Fornuft -
vi stiger og stiger mod Tinder af Luft
paa spilede Vinger i Æterens Duft!

Da bryder en Glæde saa frisk i mit Sind,
en villende Drift, der var sløvet og blind
nu løsnes der op for et rustent Gevind!

Se, alting dernede, hvor barnligt og smaat:
en Skov er lidt Mos, hvor et Dværgfolk har traadt
en Sti som en svindende Stribe af graat.

Et Legetøjshus er det hvide Palads,
og Havet en Rude af blaanende Glas,
hvor Sundet fortoner sig, trangt som et Pas.

Hvor Jorden er legetøjsagtig-naiv -
som Sømandens Haand, da han snitted med Kniv
de Skibe dernede til Tidsfordriv.

Men stiger vi ned fra det evige Blaa,
biir alting saa stort, og vi selv bliver smaa;
det tænker vel flere end Flyveren paa.

Jeg ser, hvor han elsker sin svimlende Daad,
dens Glæde, der grænser til Jubel og Graad -
han sidder og lér i sin vingede Baad!

TOCTITEL:Den flyvende Fane
U:Til Danmark
U:Under Landsindsamlingen til Luftværnet, 1916.
F:Nu grønnes Danmark i Sol og Dug
SIDE:20-22

Nu grønnes Danmark i Sol og Dug,
snart driver Brisen med Blomsterfnug,
nu dufter Landet fra Kyst til Kyst,
og Glæden toner fra Fuglebryst - -

Nu sejler Svalen fra Taarnets Glug,
hør Nattergalen, hvis Sjæl er Suk -
saa hed en Længsel mod Jord - fra Jord
som Kirkesang i det høje Kor.

Men om Din Grænse og om Din Strand,
dèr sejler Fugle fra fremmed Land,
med Aadselstank som et hæsligt Slæb,
rovlystne Hjerter og blodigt Næb.

Hvad hjalp Dig Tonen fra Sangerbryst,
ifald den vakte de Glenters Lyst -
for sen er Kugle, for kort er Spær,
nej, Du maa løse en Falkehær!

---

En Fane daled til Jord engang
- det er vel Sagn kun, en Digters Sang -
men fra den flammed i Bispens Haand,
har rødt og hvidt været Danmarks Aand!

Det hvide Kors paa den røde Bund,
at Danmarks Sjæl vorde sand og sund.
Det rene Kors og det røde Blod -
det milde Sind og det vilde Mod!

En Fane daled til Jord engang,
den signed Freden i By og Vang -
men mægtigt maned, naar Hornet klang,
dens røde Tunger fra Bannerstang!

Syv hundred Aar Dig uplettet lod
- skønt for det milde vi gjorde Bod -
vil Du nu vare Dit gamle Ry,
da stig mangfoldig igen mod Sky!

T:Flyvernes Død
U:Premierløjtnant Axel Hoeck og Kaptajn Hermann Munter.
U:27. Juli 1915.
BEGIVENHED:1915-07-27
F:Højt over Bølger og Master
SIDE:23-24

Højt over Bølger og Master
steg imod Himlen de to,
Æteren sused, Bardunerne sang,
og han sad ved Rattet og lo!

Vælger da Døden i Blinde -
lurer den lumpen og led,
skjult bagved Livets solstraalende Tinde,
at styrte de stigende ned?

Fejge og usle og ringe
lar den af Ælde forgaa,
Modet og Styrken paa brusende Vinge
burde den ej kunne naa!

Var det af Had til de Stærke,
der byder den smilende Trods,
eller var det for at at ramme vor Glæde,
den raned de bedste fra os?

Mod kan Du styrte i Havet!
Død, det skal være Din Skam:
Flyvernes Sjæle steg højt over Jord
Du brød kun en Fjederham!

SEKTION:Fra Verdenshavet

F:Nu er alle Broer sprængte
SIDE:27-28

Nu er alle Broer sprængte
mellem Kyst og Kyst,
nu er alle Sunde stængte,
Gæstevenskabs Love slængte
hen som usle Tanker, tænkte
i blødagtig Lyst!
Nu er alle Næver knyttet -
aabnes kun mod Byttet!

Knejsende paa Kyster fjerne,
dronningstolt og hvidt,
løfted Fyret sin Lanterne:
,,Ærer Du min Ledestjerne,
skal jeg Dig mod Faren værne
og bevare Dit!''
Nu har Mørkets Favn sig lukket,
nu er Stjernen slukket!

Hvor en Anløbsbro sig strakte
som en venlig Haand,
der udover Bølgen rakte
Velkomst mod, hvad Havet bragte,
hvert et Skib, som saas at fragte
fremmed Gods og Aand -
hadefulde Øjne spejde:
,,Ingen gir vi Lejde!''

Selve Verdenshavet bobler,
og dets Bølger spy
Dødsensangst, der Had fordobler:
onde, rædselsvangre Gopler
slynger højt - lig sorte Popler -
Vrag og Vand mod Sky - -
Had, der brød sig Vej i Blinde,
rammer Ven som Fjende - - -

T:Skibet
U:Før Kampen.
TOCTITEL:Skibet, før Kampen
INDEXTITEL:Skibet, før Kampen
LINKTITEL:Skibet, før Kampen
F:Salutkanoner bragede
SIDE:29-30

Salutkanoner bragede,
og alle Master flagede,
da det af Havnen gik -
man stod med Haanden over Bryn
og syntes, at man saa et Syn
og hørte fjern Musik.

Kanoners Munde blinkede,
og alle Hænder vinkede
- selv de, der skulde ro -
Men Chefen stod saa tavs og saa
det skønne Land, der bag ham laa,
højt fra sin Panserbro.

Og Løftet, som han lovede,
det var, at Alt han vovede
for denne milde Strand:
sit Liv - sin Lykke og sin Sorg -
det Skib, der var hans Hjem, hans Borg
Alt for sit Fædreland - -

T:Skibet
U:Efter Kampen.
TOCTITEL:Skibet, efter Kampen
INDEXINDEXTITEL:Skibet, efter Kampen
LINKTITEL:Skibet, efter Kampen
F:De sidste spredte Skud er skudt
SIDE:31-33

De sidste spredte Skud er skudt,
de sidste vilde Raab er brudt
og kvalt i Bølgens Favn -
det sidste sejge Liv er slukt,
og Havet har sig naadigt lukt
om mange Heltes Navn.

Og han har raabt de sidste Ord
,,Red sig, hvem der kan!''
Nu staar saa sælsomt rank om Bord
ved Broens brudte Semafor
en dødsens-ensom Mand.

Naar Maanestriben glider
under Skyens tunge Flig,
da ser han i dens Dødningskær
sit Skib, der paa den sidste Færd
kun bærer Blod og Lig -

Det gløder endnu hèr og dèr
i brudte Plader, sorte Spær - -
hvad var det ? - hørtes ganske nær
endnu et dæmpet Skrig? - -
Rorgængeren, der hos ham stod
paa Posten ved sit Rat,
han ser nu ligge ved sin Fod -
han blev, indtil han segned mat,
skønt Brystet vældede af Blod - -

Og dèr, bag sværtet Panserskjold,
iblandt de tavse Mænd
En løfter sig med sygt Besvær
og drager rallende sit Vejr
og segner tungt igen.
Og Skibet sænker dybt sin Stævn
i Nattens dumpe Sø.
Det vandt sin Sejer og fik sin Hævn,
nu skal det bare dø -
Med sprængte Kedler, slukte Fyr,
et ravende, dødsmærket Dyr
fra Skanse og til Klyds - -
da slaar en blodrød Flamme op,
belyser Flaget højt i Top -
en sidste Sitren i den Krop,
der skjalv af Vilje nys - - -
saa retter det i Svimlen
Kanonerne mod Himlen!

---

Baade kom til med den gryende Dag,
hvor Kampen ved Nat havde hærget, -
de søger blandt Lig og blandt drivende Vrag,
om nogen dog Livet har bjærget - -

Da hviskes det Navn fra Mund og til Mund,
som raabtes ved Nat gennem Larmen -
man løfted ham op - man kendte ham kun
paa de fire Snore om Armen - - - -

T:Dybets Eventyr
F:En Havfrue svømmede, hvor Tang og Stilhed gror
SIDE:34-36
N:kuplet

En Havfrue svømmede, hvor Tang og Stilhed gror -
langt borte fra den stejle Kyst, hvor Menneskene bor.

Hvor intet Vod er draget, og sære Havdyr gaa,
saa underligt et Fartøj paa Havbunden laa.

Hun nærmed sig forundret og lænede sin Arm
mod Taarnlugens boltede og iskolde Karm.

Der hørtes nogen tale - en ung og fager Mand -
om Daaden og om Døden, alt for et Fædreland - -

Saa gled hun gennem Havbundens dunkle Skove tyst
og tog sig som i Tanker hen over sit Bryst -

Hvor intet Vod er draget, og sære Havdyr gaa,
saa underligt et Fartøj paa Havbunden laa.

Hun nærmede sig til det og lænede sin Arm
mod Taarnlugens boltede og iskolde Karm.

Og der var En, der talte - en ung og fager Mand -
om Daaden og om Døden, alt for et Fædreland.

Det var en anden Tone og dog de samme Ord -
det var de samme Løfter, man med hinanden svor.

Saa svømmede den Havfrue til en tredie Baad
at høre, hvad dér taltes om Fædreland og Daad.

Aa Søster, kom Søster, aa, hør det dog, Du -
dér er kun een - han vaander sig - jeg hører ham endnu - -

Der glimtede en Taare ved hendes Øjnes Rand -
Ak, hvad er vel en Taare i Havets dybe Vand - - -

Saa gled hun bort i Havet, saa stille og saa tyst
og tog sig som i Smerte op under sit Bryst - -

T:Søminen
F:I et Værksteds dunkle Kammer
SIDE:37-41

I et Værksteds dunkle Kammer
blev jeg sindrigt og i Løn
skabt til Undergang og Jammer
over Diglens grønne Flammer
hørtes ingen kærlig Bøn,
men et koldt og kløgtigt Sind
drypped Trangen til at hade,
mejsled Evnen til at skade
dybt, dybt i mit Væsen ind.

Og en dæmped Stemme talte:
,,Se nu her: naar Skibet rammer,
saa vil denne Vægtstang falde,
denne Vædske er som Galde
her i dette spinkle Rør -
ved de mindste Stød og Skrammer
vil det brydes, Strømmen sluttes -
denne Kuppel, jeg har hvælvet,
rummer mere ondt end Helved!"
og min onde Skaber lo,
greb igen til Staal og Hammer,
mens han ængstlig saa sig om:
han var bange, nogen kom
- skønt han stod bag stænget Dør
thi det _maatte_ ikke røbes,
at det Onde kunde støbes
endnu mere ondt end før!

Jeg blev til i Hævnens Glæde,
jeg har aldrig været glad -
jeg kan ene føle Had!

Jeg har stundom hørt om Solen,
men jeg saa kun kolde Stjerner,
da med blændede Lanterner,
uden Støj og uden Ord,
Skibet tog mig med om Bord.
Jeg blev hejset op fra Lasten,
baaret af en Kran fra Masten,
under Hiven tot og Slækken
blev jeg firet over Hækken -
og nu ligger jeg og vugger
her, hvor Havet om mig sukker;
og jeg dukker mig og tier,
mens jeg paa min Time bier.

Som det hæsligste paa Jorden,
som Spedalskhed er jeg skyet,
selv de stolte Mænd, der stævner
smilende mod Vaabengnyet,
har for mig i Rædsel flyet,
og med Gru mit Navn de nævner.

Hvor jeg hader dem deroppe,
Skibene, hvis slanke Kroppe
glider over Bølgetoppe -
Havet er en Vej, de træder,
og de lever, ser og hører,
føler Kampens vilde Glæder.
Naar de stævner frem mod Striden,
Bølgerne om Boven danser,
stolende paa Skrogets Panser
og de straalende Kanoner
Chefen højt paa Broen troner -
som en Konge fra sin Stol
ser ud over Land og Rige,
som om selve Himlens Sol
lystred ham, naar han befol.

Jeg er mer end deres Lige,
ingen, ingen kan sig væbne
imod mig, mod Dybets Skæbne!

Aa, saa kom dog, kom i Taagen
uforvarende herover,
I skal kende, jeg er vaagen,
skønt jeg lader, som jeg sover -

jeg skal knuse, sønderbryde,
det skal bruse, boble, syde -
alt mit Liv er kun ét Skrig,
men i Døden skal jeg dræbe,
sprede om mig Vrag og Lig - -!

Jeg blev til i Hævnens Glæde,
jeg har aldrig været glad -
jeg kan ene føle Had!

T:Kampen paa Havet
TOCTITEL:Kampen paa Havet
F:I Skjul bag Næssets Skove
SIDE:45-51

I Skjul bag Næssets Skove
og Pyntens Bakkedrag
en Flaadedeling ligger gemt
en silde Sommerdag,
i Brisen spiller Vimplerne
og duver Orlogsflag.

I Mærs, i Fyr og Kirketaarn
har Udkigsposter Vagt,
mens al Naturen trindt omkring
har sig til Hvile lagt -
da biir den første Melding
Kommandoskibet bragt. -

Henover Havet iler
en Bølge skarp og krum:
hjem jager en Torpedobaad
igennem Sprøjt og Skum,
dens Fyr er i eet Flammefraad
den selv er sort og stum.

Men fra den høje, spinkle Mast
i Aftnens stille Rum
den sender Varselsbudskab hjem
mod sit Refugium,
faa korte, skarpe Gnister -
dog alle Rædslers Sum:

Ti Panserskibe fører
en kostelig Transport -
Depechen flyver videre
til Nabobreddens Fort,
alt gøres rede, der er ingen
Tid at tænke bort.

Og fluks med blanke Sider
en Hval mod Havet for;
se, fejende den glider
for Halens skarpe Ror,
de stærke Øjne stilkede
ud over Vandet glor.

Tolv Mand har Kæmpehvalen
snart sat til Livs, forslugen;
de surred alt paa Dyrets Ryg,
et Klap, saa lukkes Lugen;
nu høres de dernede
rumstere om i Bugen.

Den hele Krop er Panserstaal
den skabtes kun til Mén -
en Motor er dens Hjerte,
af Glas dens Øjesten;
den skyder gennem Vandet
og surrer som en Ten.

Saa glider den i Dybet,
den underlige Baad,
den spinder gennem Søen
usynligt Skæbnens Traad;
de travle Mænd gør rede til
maaske den sidste Daad.

Mens Chefen regner Tid og Fart
hver passer vel sin Vagt.
En giver paa hans Ansigt
med spændte Miner Agt:
den Mand, der er posteret
ved Helvedes Kontakt.

Dybt under Fjendens Kæde
af Jagere man gaar -
det er, som de Minutter
slet ingen Ende faar,
som Tiden og som Hjerterne
fornaglet stille staar.

Op imod Overfladen
saa lempeligt man tyer -
nu øjnes Fjendens Skibe
som kæmpestore Dyr - -
ser Chefen nu for sidste Gang
de silde Aftenskyer -

Ja, saa han nu for sidste Gang
de silde Aftenskyer,
der sejler med en Hilsen
ind over Livets Byer -
hans Knoer bliver hvide,
han raaber fast et: Fyr!

Og som et Lyn med Tordenbrag
mod Kæmpedyrets Krop
Torpedoskudet brager
og flænser Bugen op,
snart hælder imod Havet
Skorsten og Mastetop.

Straks lukker Projektører
deres Øjne op og leder,
Kanoners Munde vræler ud
de sidste onde Eder,
og bragende og hvislende
de Døden om sig spreder.

Men skjult i Mørket Baad paa Baad
har søgt de samme Maal,
og Lyn paa Lyn slaar op
med Tordenbrag mod Panserstaal,
mens alle Batterier stemmer i
med Helvedskraal.

Og Baaden søger hastigt
igen i Havet ned -
dog, ramtes den af Dyret,
der i Døden fra sig bed,
da segner den i Heltenes
og Dybets Evighed - - -

Saa sprænger hjemad Resten
af det lette Kavalri,
imens de sværtbevæbnede
har sneget sig forbi
og aabner fra en anden Kurs
et Dødsfyrværkeri.

Da bliver i et Kaos
Transportens Skibe trængt
mod Løbet, der med Minernes
Vulkaner er befængt,
der biir de sidste, søndrede,
i Dybets Afgrund slængt.

Naar Morgenrøden kommer
og ser, hvad der er hændt,
den finder kun et enkelt Vrag,
blodplettet og forbrændt -
endnu en dæmpet Eksplosion,
og saa er Slaget endt.
SLUTSEKTION

T:Skipperen
U:Julenat paa Havet.
F:Han stod og saa
SIDE:53-54

Han stod og saa
mod Himlens dybe Blaa
og Maanestribens Vej, den vaade, blanke - -
saa god en Fred
steg til hans Hjerte ned
og talte dæmpet til hans Sind og Tanke:

Se Træets Sol -
Morlille i sin Stol -
hør Juleeventyrets dunkle Stemme -
der var engang - -
langt bort gik Sjælens Trang;
nu finder den sit Hvilested derhjemme.

En Julenat
et Sind fornemmer brat,
at intet ondt dets dulgte Dyb forhærder.
Hvor vi gaar frem -
ved Jul gaar Sjælen hjem,
og paa den Vej os ingen Magt forfærder.

Her er saa tyst
- fjernt glider Kampens Kyst -
kun Vandets dybe Brusen foran Boven
Naturens Lyd,
en Fredens milde Fryd,
som Nattevindens Susen gennem Skoven.

Fra Dybets Skød
en Klokkebøje lød -
en fremmed Damper glidende sig fjerner
Rødt imod Rødt,
han holder Kursen støt -
den tavse Hilsen mellem to Lanterner.

T:Paa Post Julenat
F:Frem og tilbage, tilbage og frem
SIDE:55-56

Frem og tilbage, tilbage og frem
i Aftenens bidende Vind -
hans Tanker drog langvejs af sted til et Hjem,
i Skyndingen lod de hans Sjæl staa paa Klem -
og nu vil saa meget derind.

Saa standser han henne ved Lønningens Rand -
se - eventyrligt i Sne
ligger derinde det bakkede Land -
Lanternernes Lys i det glidende Vand
er som sitrende Søjler at se.

Frem og tilbage, tilbage og frem -
hør - nu faldt Klokkerne i;
og ind i hvert Hjærte, der blot staar paa Klem,
glider hint Budskab fra Bethlehem
om Krybben og Barnet deri.

Det Gode har dog en underlig Magt
- større end Staal og Bly -
det gør denne Stund til en vanskelig Vagt -
hvad var det - jo det er engang blevet sagt:
,,I skal blive som Børn paany - -''

Og Tankerne vandrer til Barndommens Land
og hende, der mest har ham kær -
de to kan besejre den stærkeste Mand,
de kommer usynligt trods skillende Vand,
og de er den fjerneste nær.

Men løber de Tanker da ganske grassat!
hvad gjorde hans Kind saa varm - -?
Ak nej, det kan hænde den bedste Soldat,
der gaar paa sin Post og er krigersk parat
med det blinkende Staal i sin Arm -.

T:Natlig Patrouille i Sundet
U:(Ved Helsingør).
F:Det hvide Fyr
SIDE:57-59

Det hvide Fyr,
højt under sorte Skyr -
en Lysets Aand, der faldt i blide Tanker -
Blinkfyrets Lys
i korte Flammegys
er som en Puls, der stærkt mod Uvejr banker.

Den lille Stad -
en Lygters Perlerad,
hvor sort mod sort er tegnet Øens Strande.
Bag Skyens Kant
en kølig Diamant
af Dronningsmykket over Nattens Pande -

Vor sorte Baad
er skabt til natlig Daad,
den er som Mulm, der trygt i Mulm sig dølger,
den fejer stum
sit hvide Slæb af Skum
igennem Vinterhavets dunkle Bølger.

Dog ej til Jagt
men kun aarvaagen Vagt
den spejder mod det nære og det fjerne.
Hvem stævner frem
imod vort stille Hjem -
hvem fører denne glidende Lanterne?

Tænd Projektør!
Fuld Fart! I Røgens Slør
Ildfunker danser - glødende Pailletter
i Lysets Bræm
en Skude trylles frem -
sluk af! og Mørket Aandesynet sletter.

Vi saa, hans Navn
stod ærligt paa hans Stavn,
og Flaget frejdigt bølgede foroven,
en Mand ved Rat
steg frem af Mulm og Nat,
og Skum som Svanevinger foran Boven.

Du kom med Fred -
gaa trygt til Havn og Red -
Nu glider bort i Mulmet to Lanterner,
som i en Drøm
ad en usynlig Strøm,
af Natten baarne, som to milde Stjerner.

Vi vil kun Vort,
kun vise Ufred bort,
haardt imod haardt er Livets bitre Lære;
vis mig Dit Sind,
før Du gaar hos mig ind -
her er min Haand - hvis Du er Mand af Ære.

T:Piratvise
F:Intet levende øjner jeg fjernt eller nær
SIDE:60-63

Intet levende øjner jeg fjernt eller nær,
alt Lys er i Stormnatten slukket,
selv Himlen er druknet i farende Vejr,
og Stjernernes Øjne er lukket.

Men Bugten dernede brøler og brager
og bruser i Brænding og Skum,
der kastes imod mig i Pletter og Flager -
en Vilje, fortvivlet og grum.

Hvorfor stirrer jeg ud - der er intet derude,
der knuses hver Planke, hvert Ror -
jo, Venner, jeg venter Piraternes Skude
med fygende Viljer om Bord - - -

Ja, saaledes var det, Piraterne kom:
som Skrig gennem Uvejrets Nat
og holdt deres røde og rygende Dom
og ranede Kirkernes Skat.

Som hungrige Ulve i Bruset og Braget
de kom til den sovende Kyst;
før Dolkene blinked, en Angst havde jaget
sin Kniv i hvert levende Bryst.

Og Ildhanen galed og fløj over Tage
med Stormen fra Hus og til Hus,
mens Himlen et Flammeskær kasted tilbage,
til alt laa i rygende Grus.

Men Kvinder, der skælved for Skændsel og Skam,
bar dybt under Gruen begravet
en bange og flygtende Længsel mod ham,
mod Manden, Manden fra Havet -

Thi Rædslernes Rædsel gør gejl eller gal,
aa, Kvinder, vogter Jer vel!
Jert Blod bliver Vin i Piratens Pokal,
han favner - og slaar saa ihjel.

Hans Sjæl er som Havet, og aldrig han skælved
og aldrig hans Sind gjorde Bod;
paa Jord vil han røve sin Lykke, ved Helved,
om Vejen skal ryge af Blod!

  - - - - - -

Stundom i Magsvejr, en fredelig Dag,
naar Brisen var lempelig, lun,
og Skipperen stod dèr i Middagsbehag,
lænet mod Baadens Bardun,

da kom denne sælsomt fordægtige Skude
snigende frem bag en Pynt,
og førend den Skipper fik sat sine Klude
var Evigheden begyndt - -

Smaabølgerne bobler saa lindt og saa fedt
om Kræmmerens bugnende Bov -
Aa, intet paa Jorden kan brænde saa hedt
som Piraternes Øjne mod Rov.

Har hungrige Svende paa Dæk og i Ruf
som Gribbe langs Kysterne jaget,
og vejrer de Kræmmerens drægtige Kuf,
da hejser Piraterne Flaget!

Men fanger man ham i et Baghold engang,
naar længst man af Legen var ked,
og stinger hans Hjerte og slukker hans Trang,
da gaar han herfra med en Ed.

- - - - -

Hvorfor stirrer jeg ud, der er intet derude,
dér knuses hver Planke, hvert Ror - -
jo, Venner, jeg vented Piraternes Skude
med vildsomme Viljer om Bord.

T:Øresund
F:Hvor Strandens Linje buer
SIDE:64-65

Hvor Strandens Linje buer,
og Gilbjærg-Brinken brat
nedstyrter mod det grønne Kattegat,
dér mister Øjet Fæste
for Manden ved sit Rat -
dér glipper Sundet, der tar Havet fat!

Ja, der har Sundet bredet
mod Verden ud sin Favn:
Kom Sejlere, kom skumbevinget Stavn - -
De brused frem i Flokke
til Ufred og til Gavn -
da vaagned Helsingør og København!

Og stundom kom en Sejler
med bange Sjæl ombord,
med En, der bort i svunden Ungdom for -
men da han saa den grønne Kyst
og Vejens hvide Spor,
han hvisked: Danmark! - som et Elskovsord - -

T:Sejl og Sommer
F:Een krydser krapt mod Vinden
SIDE:66-70

Een krydser krapt mod Vinden,
een stryger i eet Stræk;
den vilde Fugl maa sikre Hænder tvinge,
den bruser i en Vending
og vadsker Sejl og Dæk,
mens Solen straaler i den blanke Bringe -
saa stryger over Havet de hvide Fugles Træk,
til træt i Havn hver glider paa sin Vinge.

Og er den snevre Kockpit
al hans Kommandoplads -
en Yachtmand er en Sømand for Vorherre.
med Grejerne i Orden,
med Søkort og Kompas,
og giver Blæsten sig til vredt at snærre
og pibe lystigt i Diskant og brumme dybt i Bas - -
han kendte altid Vejrlig, der var værre.

Saa byder han mod Bølgen
den fine, glatte Bov
og luver op i Vinden med sin Skude
og rejser sig og stryger bort
som Fuglen med sit Rov - -
men blinker Solen mildt i Søens Rude,
da lænser han saa mageligt langs Kystens grønne Skov,
mens Jollen tøfler efter agterude.

Og har han hende med sig
som Styrmand ombord,
solbrunet i den hvide Sommerkjole -
hun lærer ham blandt andre Ting,
han ellers helt forsvor,
man ikke paa Kompasset mer kan stole:
hun sætter Kurs paa Kullen - man maa tro mig paa mit Ord -
og runder stolt Landskrona Havnemole.

Der er saa meget dejligt,
hvorpaa hun giver Agt:
de hvide Maager sejler under Himlen,
hun læner over Hækken
sin slanke Pigekrop
og lytter til en Klokkebøjes Bimlen,
saa vender hun sit Ansigt mod Rummets Solvæld op
og lukker sine Øjne til i Svimlen.

Men frisker det, saa stemmer hun
mod Ruffet haardt sin Fod
og haler, aa, saa stærkt, i Skødetampen -
ak, det er gerne Fingrene,
der kommer i Bekneb,
naar Tovet skal beknibes over Klampen,
og, Gud, hvor de dog smerter af det riflede Reb - -
de Hænder passer daarligt til Hampen.

- - - - - -

Nej, stundom bør han lægge
paa Roret selv sin Haand -
kan hænde over den, der stygt maa værke;
for det er godt at lære
en lille vilter Aand,
der lader haant om Vager og om Mærke,
at - hvordan det i Land har fat - _her_ maa han give Kurs,
paa Søen er en Sømand dog den stærke.

Har Fuglen bjærget Vingerne
og lagt sig trygt til Ro
og sænket i en lille Havn sit Anker,
og er han tavs, fordi han har
for meget at betro,
gaar de og lytter til hinandens Tanker - -
naar Vind og Bølge tier, kan det hænde saadan to,
at de kan høre Hjerterne, der banker.

T:Kaproernes Sang
F:Vi løfter op vor Baad
SIDE:71-73

Vi løfter op vor Baad
og sætter den i Havet -
urgammel er den Daad.
Engang var det en sælsom Ark
med skarpe Stene savet,
dens Bord var bøjet Bark.

Vort Fartøj har vi kær,
dets fine, blanke Sider
med Spant af sarte Spær,
og i det slanke, lette Hvælv
vi over Havet glider
som eet med Baaden selv.

Javel, vort Togt er kort,
ej Vikingfærd, der truer,
men Blikket bæres bort - -
i Solen hvide Sejl vi se,
hvor Bølgetæppet buer,
som Tinder, klædt i Sne.

Vi kender Danmarks Kyst -
dér aander Bøgeskove
i Brisen som et Bryst -
fra Gryet gyder Guld mod Strand
til alle Farver sove -
vort milde Fædreland!

I Kæmpehøj og Muld
Din Stortid er begravet,
en Skat af Minders Guld.
Men Fortids Magt og Mod og Mand
er blevet til paa Havet,
vort halve Fædreland!

Der blev vor Lykke til,
vor Styrke og vor Glæde
i sunde Nervers Spil.
Saa fej da, Blæst, hver dunkel Sky,
lad Sol og salten Væde
os give Magt paany!

T:Søtræfningen ved Helgoland
U:Af Kantate ved Mindefesten i Odd-Fellow-Palæet
U:Den 9. Maj 1914
BEGIVENHED:1914-05-09
F:Evigt rinder Danmarks Graad for den tabte Søn
SIDE:77-94

{cs:SOLO-KVARTET OG KOR}

Evigt rinder Danmarks Graad for den tabte Søn.
At han kom tilbage, var længe Landets Bøn.
Hulket ud blev det Bud: Dannevirke rømt -
dræbt og haanet laa en Drøm, et Land og Folk har drømt.

Fod for Fod af Hjerteblod strimes Slesvigs Jord,
Undergangen følger i Hærens røde Spor;
smertesløv gaar hver Mand, førende sin Hest -
om nu Døden tog ham, var det for hans Hjerte bedst.

Nævers Greb om frosne Reb, Folk som Trækdyr gaar,
danske Feltkanoner vor Fjende ikke faar!
Afmagt nær er en Hær i den bitre Nat,
slagen haardt af Mismod og af Tro og Haab forladt.

Men vi ved, dens Kærlighed kunde ikke dø,
Purpurskrud sig folded ud af Trofasthedens Frø.
Dybbøls Blod, Løvemod, vidner højt derom,
Heltedaad for Tidens og for Evighedens Dom.

Bøjet over Graven som Silkefaners Rad
er vort Sind og Tanke - dog stiger Sangen glad:
Afmagt slog, Døden tog, Lykken kom dog til,
flyve skal de Faner højt og klinge skal vort Spil.

Tapre Mand fra Helgoland! Smilet i vor Nød!
For en tørstig: Væde, og for en hungrig: Brød!
Sejrens Krans blev dog hans. Hil det raske Kor,
der har talt med Malmets Sprog de sidste danske Ord!

{cs:KOR}

Herlige Lyd,
Sømandens Fryd,
Sejlenes Sus fra Skanse til Spryd.
Brisen er lun,
Vant og Bardun
synger, og glad Neptun
omrisler saa blidt det svajende Skrog -
saa gaar det stik i Syd:
at lystre, det er Soldaternes og
en Sejlers Dyd.

Luver den op,
duver dens Top,
vi haler tot hver Bras og hver Strop.
Det lille Sving,
Skagen omkring,
er jo slet ingenting.
Saa stryger vi ned langs Lyngens Land,
som Sky mod Himlens Grund -
en Sky, der vil sende Lynenes Brand
i Farens Stund.

Ærligt forhadt
er vor Fregat
fra mangen rask Blokade-Tagfat.
Snart har vi ladt -
riflet og glat
dundrer et _pereat_!
Granaten vi sender, hidsig, paa Rov,
den hede Tigerkat,
den river hans Rig og flænser hans Bov
og gør ham mat!

{cs:RECITATIV}

,,Klart Skib'' er bleven blæst og Topgasterne sendt op
med Rifler og med blanke Falkonetter,
og Sejlene beslaaet fra Dæk og til Top,
paa Plads hver Mand fra Chefer til Kadetter,
Kanonerne er surret los og Kugler lagt i Krans -
Orkestret er beredt til at spille op til Dans - -

,,Den Gamle'' har talt, saa det genlød om Bord -
og den, der taler sjældent, naar til Bunds med sine Ord -
,,De pinte os ved Dybbøl, nu gir vi dem igen''!
De Ord gik som een Vilje gennem alle Hjerter hen.

For Suenson var Chefen, var Manden iblandt Mænd,
en Fører, paa hvem Folket kunde lide,
og fandtes der en Kryster, og ,,Den Gamle'' kom hen -
da gik han glad i Døden ved hans Side!
For vel var Chefen barsk, og hans Blik en farlig Pil,
- men den, der mest er mørk, naar til Hjertet med et Smil -
og havde han af liden Aarsag brummet op og bandet,
og været som et voldsomt henfarende Vejr -
i Stormen var han Olien paa Vandet!

Kun Baadsmanden forude, der tager sig en Pris,
er ikke rigtig glad ved Kamp-Befalingen,
for han har lige malet, og bekymret paa sin Vis
han ser omkring og op mod Stængesalingen
og mumler, mens han tænker paa Flænge og paa Flis:
,,Idag vil det gaa ud over Malingen -''

Saa skaffes der i Stilhed paa Dæk og Batteri
- den underlige Stilhed før Stormen sætter i -
for nogen skaffer aldrig mer, naar Kampen er forbi.
og En gir i Tavshed Haanden til sin Ven;
det er et tyst Farvel, hvis de ikke ses igen.
Stille, aa, saa stille - for det er jo dog saa sært,
at vide: inden Aften er der hændet lidt af hvert.

Nærmere og nærmere, det syntes Fod for Fod,
gled Skibene hinanden - da mødtes Mod med Mod,
da mødtes stejle Viljer og Mænd, der ikke flyr -
,,Skyd, naar I kan - paa Stævnen - godt Sigte - og saa fyr!''
Kanonerne brøler som i Smerter
og braser i Brogene som indestængte Dyr
og hugger i de knagende Raperter,
men stærke Næver bakser dem i Portene igen,
og fyrer og lader, mens Røgen driver hen -
og højt over Dampen og Bulder og Brag,
højt oppe i den straalende, solklare Dag
over Kamptumlens hidsige Stigen
Falkonetternes Søfugle-Skrigen!

Da høres to sælsomt fortryllende Ord -
de hvisker sig frem til hvert Øre om Bord,
de stiger med mægtige Vingeslags Brus,
de griber hvert Sind med en svimlende Rus,
de slapper de anspændte Hænder -
_Schwarzenberg brænder!!!_

{cs:SOLO MED KOR}

Kanonerne tier, mens Røgen driver væk -
og Jubelen forstummer over Sejersskibets Dæk.

Ad larmdøvet Øre og glædesvimmelt Sind
der sniger sig en Tone dybt i alle Hjerter ind.

Og Glæden maa standse med dæmpet Aandedræt -
for Sorgen har jo høstet i det trange Lazaret.

Dernede har de lyttet til Slagets djærve Gang,
glemt deres Kval og Pine for Hjertets Jubeltrang.

Og istemt Sejrens Hurra, skønt haardt det bed og kneb -
selv Døden maatte slække for et kort Sekund sit Greb.

Thi købte de med Livet for Danmark Sejrens Lod -
hvor er da, Saar, Din Pine, og hvor er, Død, Din Brod -

Saa svøbte man de døde i Flagets skønne Dug -
krudtsværtet Haand fik visket en Taare bort i Smug.

De Baade glider sagtelig vort Broderland imod -
mens sænkte Faner vajer tungt, som drypped de af Blod.

Dèr hviler de, som frejdigt sig selv for Danmark gav,
og gode, milde Hænder har smykket deres Grav.

{cs:KOR}

Vi staar Kronborg ind,
Helsingør imod os flager,
i den milde Vind
hundred Baade om os vager.
Se med Blus paa Kind
unge Kvinder mod os drager,
for vort glade Sind
ingen synes før saa fager;
men vi ved et Navn,
der os helt om Hjertet tager,
som en kærlig Favn -
Vort Maal er København!

Ja, vi kommer hjem
med en Smule reven Trøje,
det er ligefrem,
man maa lidt for Stadsen døje.
Men med Fynd og Klem
slog vi, lod os ikke nøje,
vi tog ti for fem -
Aa, hvor frydedes vort Øje,
da et herligt Skud
- som en gylden Papegøje
folded flammende ud
hans Foremærseklud!

Hvilken Larm og Støj,
Sind og Sans forgaar os ganske -
i en Sky af Røg:
,,Sjælland”, ,,Thor” og ,,Holger Danske”
Og, hvem kommer dér -
se, Chaluppen mod os stiler,
snart er den os nær,
Chefen ned fra Broen iler -
=KONGEN= stiger op,
takker, roser, nikker, smiler -
Hjertet fløj i vor Krop,
som Flag fra Gaffeltop!

{cs:RECITATIV}

I mindes vel Dagen, ærværdige Mænd,
og tit har I manet den frem for Jer Tanke
og kendt Jeres Hjerter saa frydefuldt banke -
vi hilser Jer alle med Glæde igen!
Vi hylder ,,Den Gamle'' - den barske og grumme -
og dem, der i Tiden blev stille og stumme,
vi hylder Jer alle, ærværdige Mænd!
Vi beder, at Danmark, ifald det igen
blev tvunget til væbnet at møde en Fjende,
maa skabe sin Fremtid et lysende Minde,
som det, I har rejst paa dets mørkeste Vej
hin sollyse niende Maj!

{cs:FÆLLESSANG}

I Tidens Gry en Verden steg
af Hav, af Hav!
Og Lande dukked frem - og veg
for Havets Magt i trodsig Leg -
nu minder kun om Urtids Eg
det gule Rav.
Ja, Verdners Liv i Lyst og Nød
sank atter hen i Havets Skød
og tav.

Den Brink saa brat og brænding-vaad
og Havets Spejl
har hilset Danmarks første Daad
en egetømret Vikingbaad,
der skar igennem Bølgens Fraad
for Pres af Sejl,
et Drageskib, der drog af sted
og tæmmed Havets Harme med
sin Plejl.

Du stolte Hav i Braad, i Brand,
i dunkel Ro -
snart styrter Du Dig grum mod Strand,
snart glatter Du det hvide Sand
og buer fint fra Land til Land
Din Bølgebro.
Vort Sind er lutret i Din Daab,
Du bølger i vor Elskov, Haab
og Tro.

De Vingesnækker svandt i Sky
mod Sagas Strand,
men efterlod et Ørnery
fra Vikingskibets Skjoldegny
og Bispens stærke Flaadeby
til Helgoland.
Om nogen nu kom hid paa Rov
Staalhajen jog dybt i hans Bov
sin Tand.

Vort Fædreland i Nordhavs Sus,
Du fostrer Mænd,
der værner deres Fædres Hus.
Aa, Du, der steg af Bølgens Brus,
og hviler sødt i Sol og Gus
Din skønne Lænd!
Aa, Danmark, Danmark, Du er vort,
til Du i Havet glider bort
igen!

KILDE:Emil Bønnelycke: _Ild og Ungdom_, J. L. Lybeckers Forlag, Kbh., 1917
DIGTER:boennelycke
FACSIMILE:130023308984_color
FACSIMILE-SIDER:95
TITELBLAD:Emil Bønnelycke / Ild og Ungdom / Digte // København / J. L. Lybeckers Forlag / 1917


T:Hjertet
F:Det banker af saa vild og ung en Glæde
SIDE:1-2

Det banker af saa vild og ung en Glæde.
Det banker af en Hymne til Guds Dag.
Det lever i en Festdragts Purpurklæde.
Al Livets Sødme strømmer i dets Slag.
Dets Blod er Vin. Dets Aarer Blomsterstilke.
Dets Kamre forede med Ild og Silke.

Det er saa levende og varmt til Mode,
som syntes det, at Liv betyder Fryd.
Dets Pulsslag er som selve Glædens Ode,
der banker af en underjordisk Lyd -.
Ja Liv er Fest, og salig den som fødtes
og ufortjent med Livets Under mødtes.

Der drager røde, gyldentrøde Floder,
som farvet af en Ild, en Solopgang
henstrømmer i sit Leje, Livets Moder,
Jorden, som har fostret det engang -.
Og Strømmen fødes i et Foraars Kilder.
I Smertens Delta tidt den sig forvilder.

Og Hjernens Tanker vugger ind som Baade,
der tumler sig i Festens Glød og Skær.
De er saa ellevilde, smaa og kaade;
thi ingen Død og Visnen synes nær.
De er som Tankerne hos Føl og Plage -,
der takker Livet for dets Sol og Dage.

Aah alt, som fødes for at føle dette,
Livets rige Sødme og dets Fest,
vil kappes om at juble og berette
om Miraklet: Jeg er Livets Gæst -.
Hjertet gemmer det i sine Kamre,
Livet, Livet. Hør, o hør det hamre.

T:Din Mund
F:Saa sødt den martrer mig, din Pigemund
SIDE:3-4

Saa sødt den martrer mig, din Pigemund.
Den er som røde Frugter, jeg fortærer.
Den er en Ild, som brænder mig i Kyssets Stund.
En Ild, jeg brænder efter og begærer.

Du møder uden Ord mig med din Mund.
O, Attraa savner Ord, men aldrig Mæle -.
Den er en Brønd, som sødmefyldt er uden Bund.
En Brønd, som jeg vil søge til og knæle.

Den er som ladet med en smidig Magt,
der lænker mig med Anelser af Navne -.
For hjælpeløs til selv at faa dem sagt . . .
De er Bønfaldelserne om at favne.

Du aander mod mig al dit Væsens Ild.
Du slaar som Blomsten fra dit Bægers Rande
din Valmuglød, din Duft imod mig, til
den tænder i mig selv Begærets Brande.

Thi i din Læbe strømmer Hjertets Blod,
der dæmrer med Hengivenhedens Glæde.
Du giver hen dig selv med Ro og Mod
til den, som mér end Læbens Frugt skal æde . . .

O, al din Villen er i denne Mund.
Dit Pigevæsens Higen og dets Hede.
Den siger jo til mig, din Elsker, kun,
at du er glad for Mødet og er rede.  . . .

T:En Kiosk
F:Med farvede Ruder den brænder sin dæmpede Fakkel
SIDE:5-6

Med farvede Ruder den brænder sin dæmpede Fakkel,
den brogede Kiosk, hvor Alverden gaar oprømt forbi.
Den stirrer med Øjne og lytter til Gadens Spektakel
og føler sig tvunget i Slægt med dens Disharmoni.
Det er sært, siger Kiosken, men Publikum har mig vist kær.
Hvis Søgningen til mig blir ved, blir jeg snart populær.
Det er sært, at jeg snart har Besked til »Levinsen og Cohn«,
og saa til en Konfirmation -.
Saa nu ringer det i mig. Hallo.
Det er min Telefon.

Hvor Sporvogne kører som gyldne og sælsomme Slæder,
og Fodtrin gaar travle forbi i en ilende Strøm,
staar Kiosken, et Hjerte for bankende Sorger og Glæder,
for levende Haab som for mangen en sønderknust Drøm -.
Det er Synd, siger Kiosken, den Pige, som venter Besked,
hun svinger i Angst mellem alt, hvad hun tænker og véd
om den Ven, som hun venter og venter, til Kinden blir klam -,
den evindeligt elskede »ham« -.
Saa nu kommer han. Endelig. Ak,
i et kort Telegram.


O, Livet gaar fossende rundt om min lysende Hytte.
Man køber Aviser og spør ved min klaprende Lem.
Men kommer der nogen forundret og spør til hvad Nytte -,
viser jeg ud imod Taagen og Lygternes Em -.
Det er Liv, siger jeg. Sé, de ilende Menneskebørn.
De er skabt til at døje og tage en smertende Tørn.
Det er Synd, siger jeg, det er sært, som det hele er fat -,
jeg finder det mærkeligt, at - -
Saa nu slukker man vist mine Lys.
Ja ja, da. Godnat.

T:Støvlen
F:Men hvad fejler dig min Støvle
SIDE:7-11

Men hvad fejler dig min Støvle, 
du min Ven i Vandreglæden,
er du træt af al min Træden -,
af min Trods og al min Trampen
over Stier, over Stene -?
Ser du ikke, vi er ene -,
kan vi standse midt i Kampen?

Jeg er Skyld i al din Kummer,
dine uforskyldte Kaar,
dine Saaler er kun Saar -.
Hvis din Skaber var tilstede,
og han saa dig som en Skygge
af sit gamle Svendestykke,
maatte Manden bittert græde.

Men jeg véd, at du vil harmes,
for nu hører du det atter: 
Jeg er sammensat af Latter -,
jeg er Søn af Sorgløsheden,
eftertragter ingen Gerning.
Kun tilfældigt Kast med Terning
er mit Æventyr, mit Eden.

Derfor blev din Skæbne ussel,
derfor gaber du af Vrede
ved at konstatere Glæde
i min Sjæl, endskønt vi begge
lider Nød og lutter Plage,
mest fordi du er den svage,
er du lige ved at brække.

Hold dog op med al den Klynken.
Jeg skal sparke, hvis du flæber.
Luk dog Gabet. Saml de Kæber.
Det kan ikke gaa i Længden,
Folk kan sé, jeg er en Stodder.
Luk dog Munden i, din Odder!
Vil du røbe mig for Mængden?

Skal jeg true med at trave
endnu tredve Kilometer?
Vil du se, hvordan Poeter
selv med Støvler uden Bunder,
fuld af Savn og fuld af Mén,
over Stier, som er Sten -,
vinder fremad nuomstunder?

Jeg skal vade imod Blæsten,
drikke Vind og sluge Spyt,
lé mig vild i mit Gemyt -.
Jeg skal knytte mine Hænder,
sige Ja til liere Kvaler,
jeg har lært, at det husvaler -
naar man mister alle Venner.

Jeg skal træde dig i Laser,
til du flagrer mig om Foden -.
Det gør grønne Sjæle moden . . .
Du skal smuldre til Ruiner
af en Mesters Svendestykke,
som ej mér er til at pløkke -,
det til Tak fordi du tviner.

{c:*}

Kære Støvle, o jeg angrer,
jeg har glemt, hvad du har været,
glemt hvor graadigt jeg har tæret
paa din lange Tapperhed.
Hvilke Veje vi har gaaet ,
og i Armod intet naaet,
bedst af os, min Ven, du vêd.

Du har baaret paa min Hunger,
du har vandret med en vild -,
og min Armods syge Ild,
al min Trods og al min bryd
har du baaret i din Smerte,
saa kun Støv, men aldrig Sværte -,
aldrig hørte jeg en Lyd.

Jeg forstaar, at du vil hvile,
at du beder om en Rast,
mens din Saal blir sømmet fast.
Vid, nu føler jeg det samme:
Denne Storm i mine Skridt
vil jeg gerne stilne lidt,
dine Snører blir saa stramme.

Jeg skal synge dig en Vise,
som os begge to behager
om en Sko- og Støvlemager,
som kan lindre alle Kvaler.
Dér hvor Foden nøgen træder
gør han Lægedom med Læder,
dersom bare man betaler.

Jeg skal synge om hans Pløkker,
om hans Læst og gode Søm,
men betænk, det er en Drøm,
jeg i Nøden for dig maler.
Til at genoprette Tabet,
saa du glemmer du har gabet -,
dertil fordres Kapitaler.

Og det er den gamle Vise:
Alle Vejene er trange
for en Sjæl, som kun har Sange -
for en Vandrerdebutant.
Men han knytter sine Hænder,
du, og lér og bider Tænder,
for det gjorde de, der vandt.

Der er lange, lange Veje,
som skal trampes før man hviler,
selv om Foden flittigt iler -.
Kan man lé midt i sin Klage,
i de Kampe, man maa kæmpe,
i de Skrig, man ej kan dæmpe,
er der _Ungdom_ end tilbage.

T:Vagant
F:Min hvide Vest er strøget
SIDE:11-12

Min hvide Vest er strøget. 
Sé, min Støvlesaal er ny
og stærk, fordi den mærker,
at nu drager vi af By -.
Chausséen ligger ventende,
og Følfod gror langs Vejen,
og Dagens Vandrestemning
er saa underlig og egen.

Hos Værten har jeg pænt sagt op,
og alle Nag er glemte.
Det er, som Klokkeblomster smaa
er fjernt begyndt at klemte -
og vippe langs den hvide Vej
med blaa og blide Kroner,
sødt ringende en Honningsang
for Somrens Humledroner.

Jeg ejer ikke mange Ting,
men det er lige meget -,
et Hjerte, som har Længsel nok,
har Daaren altid ejet.
Nu længes jeg mod Skove,
hvor der dufter efter Regn,
hvor jeg kan gaa og kalde
hvad jeg sér min egen Egn.

Min Rejse gaar til Solnedgang
og til Syrenens Land.
Det ligger som en Drøm endnu
bag Horizontens Rand.
Jeg drager ind i Løvets Sal,
og under Skovens Kroner
dér knæler jeg og bader mig
i Duft af Anemoner.

T:Øjenvidne
F:Jeg hørte dem komme, de elskende to
SIDE:14-15

Jeg hørte dem komme, de elskende to,
fortabt i hinanden, som Børn, naar de leger.
Jeg hørte de lønlige Lyster, der lo -
saa saligt af Cupidos Gavtyvestreger.

Det var Hengivelsens Forspil jeg sáa,
logrende Lader før Favntagets Møde.
Jeg kunde paa Kyssenes Hede forstaa,
at hér var Begærer begyndte at gløde.

Jeg laa for mig selv, saa hvad vedkom det mig?
Jeg sagde slet ikke: O, find Jer et Leje -.
Nu vilde en Skæbne to elskendes Vej
stansed ved min, for at elske og eje.

Jeg undte mig det at iagttage Kvinden,
som skøn i sin Bygning er værd at beundre;
men alle de Ting, jeg iagttog forinden,
hun skænked sig selv, var alt andet end muntre.

Som Linjerne dog i det Legeme faldt
i Slyngning og Smidigheds lønlige Æggen,
der røbed det ikke var Dyden det gjaldt -.
Hun glemte - det syntes jeg - Ynden og Tækken.

Den svungne Bevægelse i hendes Lænd,
syntes jeg, røbede tydeligt Trangen
til Favntag i sødmefyldt Given sig hen -,
og jeg, som iagttog det, mumlede: Slangen -.

Men senere, da de sank ned i min Nærhed,
angred jeg denne fordømmende Tanke,
og syntes det var min sædvanlige Særhed,
for nu var jeg nær ved en chik Pusselanke. -

Og jeg, som var høvisk og nu lod dem ene,
følte et Pust af forstaaelig Higen -.
Jeg hviskede ind mellem Græs, mellem Grene:
Hører De, Hr. - jeg misunder Dem Pigen - -.

T:De klare Kjoler -
LINKTITEL:De klare Kjoler
F:De klare Kjoler blafrer hvidt og blafrer blidt
SIDE:16

De klare Kjoler blafrer hvidt og blafrer blidt
i Blæsten deres stedseunge myge Sang -.
Mon al det skønne i den Ynde bliver mit,
    aah, bliver mit engang -?

De er usigelige disse Faneflige,
som de vajer i den ellevilde Vind,
for de er Myten om at hige mod en Pige,
    mens hun flygter som en Hind -.

De klare Kjoler er Symboler paa forgæves
Ønsker om at eje, hvad man aldrig faar -:
Hver en Pige, som fortryller dig, men flygter
    med sine seksten Aar -.

T:Paradokset
F:Jeg spørger Græsset, om det véd, hvorfor det vokser
SIDE:17-18

Jeg spørger Græsset, om det véd, hvorfor det vokser,
men hører intet andet i dets sagte Røst,
end hvad jeg selv saa tidt har sagt i Paradokser
om vort Liv, som leves højest i dets Høst . . .

Men Børn, som leger, kan forklare mig saa meget
med deres Barnesmil og lyse Hverdagsfred,
at kun det sande Liv er Liv, som bliver leget . . .
For det andet er der ikke meget ved.

Jeg kunde give al min Ungdom til en Gade,
for at føle, at jeg levede hver Dag.
Jeg kunde dø midt i en daadrig Illiade -,
hvis jeg vidste, at det gjaldt en hellig Sag.

Men mine Drømme er kun Solskinsreflektioner,
for min Sjæl er vistnok yderst primitiv.
Den bunder ikke i de dybe Regioner,
dér hvor Vismænd bygger Lov for Samfundsliv . . .

Jeg har kun Sans for stille Solskin paa Façader
og Gadens Lyde, der kan klinge som Musik.
Dog sommetider kan jeg staa paa Balestrader
og søge Skønheden forgæves i lidt Vrik . . .

Men megen Tid er gaaet hen paa Landevejen,
og der er nogle, som har kaldt mig Vagabond.
O, tør jeg gætte af en saadan kort Affejen,
at det er Mennesker, der selv har haft det ondt?

Den sande Lykke, tror jeg, findes allesteder,
den, der stedse flakker om, faar meget sét.
Han kender Rigdomme af myldrende Smaaglæder,
som netop smaa er af den _største_ Bonitét.

Thi al det smaa, som færre ænser for dets Ringhed,
er det store, som en Daare sætter højt.
Han udsætter sig for Samfundsdommens Strenghed;
men han regner ikke denne Dom en Døjt!

T:Høst
F:Ser I Baalet skjult imellem Blade?
SIDE:19

Ser I Baalet skjult imellem Blade?
Ser I Somren luer af en sælsom Ild?
Ser I denne gyldne Løvkaskade
regne i den samme Park, den samme Gade -.
Solen selv er syg og febervild.

Luften er som fuld af blanke Léer . . .
Stundom blinker det i Høstens kolde Luft -.
Farverigdommen er Febervéer,
og den dybe Virak Dødens Duft.

O, er Høsten en Apotheose?
Er hvert falmet Blad, som éngang voksed frem,
og den vilde Purpur i hver visnet Rose,
- medens Duften er en Guddom, en Narkose -,
Livets Børn, som atter søger hjem?

T:Logerende
F:Der dufter af Sauce til en kongelig Ret
SIDE:20-21

Der dufter af Sauce til en kongelig Ret
bag Døren, hvor Børnene leger,
mens jeg staar forkommen og ønsker mig mæt
og glor ved en Revne i Fyldingens Bræt -.
Hvad er det for Sager man steger?
      Jeg snuser til Sprækken.
      Der er Sødme i Trækken -.
      Den gør mig bedrøvet og glad.
      For den kommer med Minder om Mad.

Der dufter saa æventyrdejligt af Løg,
af Varme og Husligheds Hygge.
Til Lyden af Børnenes pludrende Støj
strømmer en navnløs og nærende Røg -,
en Vind som er mættet med Lykke . . .
      Jeg aander i Drømme -.
      O, kunde jeg tømme
      den Luft for sin Næring og Kraft,
      dens Paradissødme og Saft.

Min Længsel er vild, jeg har Tomhed og Tørst,
jeg har spirende Rædsler i Maven -.
Jeg famler ved Døren, nu føler jeg først,
hvor Hullet er stort, dér er Hungeren størst,
og Stillingen allermest gnaven -.
    Jeg er midt i Passaten
    af Kartoffelsalaten -.
    Gaa væk, du forbandede Væg!
    Hør, det braser -. Man spejler Æg.

Jeg vil staa i den fede, narkotiske Em,
jeg vil bade min Sjæl i dens Floder.
Aah Gud, af dens Duft gaar der Fjernheder frem -,
Minder fra før, da jeg selv i et Hjem
var én af de pludrende Poder - -.
    Jeg flygter fra Duften.
    Der er Vemod i Luften -.
    Jeg stod der imens jeg var kaad.
    Jeg er pludselig nær ved en Graad . . .

T:Træet
F:Du, Kastanie, gode Ven
SIDE:22-23

Du, Kastanie, gode Ven,
i din stride, simple Skønhed,
i din grødemilde Grønhed
sáa jeg Drømme, sank jeg hen -.
Du er grov, og du er god.
Du har Øjne. Du har Blod . . .

Du staar hen paa aaben Mark -
Blæsten mumler i din Manke.
Du har Mæle, Sind og Tanke -
Du har Hjerte bag din Bark . . .
Du er glad; fordi du gror,
dier nøjsom Naadens Jord.

Du er Hjem for Fugl og Bi.
Fuglemunde morgenfløjter,
jubler imod Jublens Højder -
himler i det glade Hi.
Fugl og Træ og Gud og Jord
samler du i samme Kor.

Du Kastanie, det er Høst -
Dine Blade er som Hænder,
der i hektisk Feber brænder . . .
og dit Løv er sælsomt lyst
Bi og Blæst og Fuglemund
tier i din store Stund.

T:Vandringsmand
F:Jeg har Sko med slemme Huller
SIDE:24-25

{rs:Kristiania.}

Jeg har Sko med slemme Huller,
jeg har blanke Buksebén -.
Jeg er Kongen, jeg er Fyrsten,
der fik Savn og Sult i Lén -.
Jeg har vandret gennem Vaaren,
og jeg standser hér i Høsten,
jeg vil synge lidt om Skove,
lidt om Skibe under Kysten -.
Jeg vil tale lidt - i Løndom
med det Løv, der smuldrer hen -,
det skal hviske mig i Øret,
at det snart blir Vaar igen.

Jeg har stampet al min Randsel,
jeg har snydt en Pantelaaner,
derfor er mit Sind en Himmel,
som i høstlig Renhed blaaner -,
derfor er jeg fuld af Glæde,
o, jeg vandrer, jeg er til,
sé, jeg lever midt i Lyset
af det gyldne Farvespil,
som i Birketræet brænder,
hér, hvor Sommeren gaar under
og hvor Høstens Sol vemodig
over Byens Tage blunder.

Jo, jeg fik lidt Mad forleden,
det var Fladbrød uden Smør;
men jeg burde vist friséres,
for mit Haar er nu som Hør -.
Jeg er allermest besjælet
af den Blæst, som gaar i Gaden,
dette Hav af blaa og kølig
Luft, der stormer gennem Staden -.
Der er Vinter i dens Væsen,
der er Glemsel for hver Visnen,
der er Bølgeslag saa friske,
at jeg trænger til dens Isnen -.

Jeg har trampet over Bjerge,
sovet ud i Dugg og Dale.
Jeg vil hvile mig en Smule
paa mit Værk, en luvslidt Hale -.
Jeg vil sé, naar Solen tegner
røde Skyer i Universet,
og naar Skibene i Havnen
faar dens gyldne Spind i Merset.
Naar hvert Hus i Byen rødm er,
til det staar som et Palads,
vil jeg dvæle som en Skude
ved en venlig Ankerplads.


T:Introduction
F:Jeg vil leve i Introductionen
SIDE:26

Jeg vil leve i Introductionen
til alt, hvad jeg længes imod;
thi ejer jeg først det forfulgte,
falder det dødt for min Fod.

Jeg vil skue de falmende skønne
Farver af Skovenes Høst;
thi føler jeg først at det visner,
visner min egen Lyst . . .

Jeg vil leve i alt, hvad der bærer
min Glæde i skærmende Favn;
thi Savnet er Lønnen, naar Maalet
er naaet og nævnet ved Navn.

T:Mødet
F:Du i Efteraarets graa
SIDE:27-31

Du i Efteraarets graa
af Dugg begrædte Daggryestime
hører gennem Taagehavet
Morgnens Kirkeklokker kime,
kalde sovende tillive
i en askegold November,
paa hvis Himmel Nattens Drømme
for at gro forgæves kæmper -.

Du af Dagens klamme Vaagnen
under disse kolde Dyner -
uberørt og uanfægtet
til din Glæde sér de Syner,
du i Søvne rakte efter,
i dit Indre staa forklaret,
og du hvisker til dit Hjerte:
_Mine_ Drømme er bevaret -.

Formiddagens Dagværk lider
langsomt, før det nævnes Slut;
thi du føler i din Venten
Timer mellem hvert Minut -.
Synerne blir mindre klare;
men de tager til i Kraften -,
kulminérer i et Ønske:
Bliv, o Dag, dog snart til Aften -.

Mod Forjættelsen det stunder.
Du har ængstelig dig stillet
i Forventning foran Spejlet,
hvor du sér dit eget Billed.
Halvt urolig for din vaade
Arbejdskjoles Enkelhed -,
halvt i Skamme over Kindens
Rødme slaar du Øjet ned.

Bange for dit Hjertes Forsæt,
som en Pige gerne bliver,
naar hun i sin Kyskhed føler
stærke Kærlighedsmotiver,
som hun ikke véd, hvad ønsker,
ikke véd, hvorfra de kommer.
Kun at Længslens spæde Foraar
er fuldbyrdet i sin Sommer.

Mere bange for at være
ham uværdig, du skal møde,
glemmer du Samvittighedens
runde, altfor purpurrøde
Kinder for din Skurekjole -
kaster denne Dragt tilside,
tænker glad, det til at gøre
Toilette er paa Tide.

Og du toer dine Hænder,
og du toer dine Arme,
mærker i din søde Travlhed
ikke deres Glød og Varme -,
ellevild af salig Omhu
risler, overgyder glad
Skuldrens psychebaarne Sænkning,
Hals og Barm det kolde Bad.

Indtil Skæret sig udbreder
af en underjordisk Ild
over Halsens Hud, som dufter
af en ægte, nej, en vild
Rose, som bag Hegn og Gærder
blomstrer, blot lidt mere bleg,
men som tusindfoldig smykker
Kærlighedens Alfarvej.

Du er fin og fuld af Dufte,
fuld af Glød og lønlig Ild.
Men for Halsens Herligheder
har du knappet Kaaben til.
O, du ængstes i dit Hjerte.
Du er næsten bleg derved.
Du skal møde én, du elsker -.
Han skal gøre dig Fortræd.

Det er mig, i hvem Begæret
banker dumpt som Hammerslag.
Det er mig med Bjørnekræfter,
der skal tage Elskovstag -,
saa det knager i dit Legem,
saa du vaander dig derved.
Saa din hele skønne Bygning
blir et søndret Blomsterbed . . .

Det er mig med Uvejrsstorme
oe med Kræfter som Titaner,
der skal kysse dig og knuge 
som fraaded der Vulkaner
i mit Blod og paa min Læbe,
der med Kraterflammer luer -,
som jeg kysser dine Øjne,
dine Øjnbryns fine Buer.

Det er mig, der glad omfatter
dine Arme og din Nakke.
Det er mig, der hed af Duften
søger ind bag Pels og Frakke -.
Og jeg hvisker, hvad jeg evner
af forsorne, søde Ord,
til du, Barn, i mine Arme
segner om i duggvaad Jord . . .

T:Erobrerne
F:Befalingen lød til mig selv: Saml dine Horder!
SIDE:32-33

Befalingen lød til mig selv: Saml dine Horder!
Foran dig ligger et Land, som I skal indtage.
Lad Vaabnene suse i Luften og sæt saa Recorder.
Blæs i Basuner! Sadl Eders fyrige Plage -!
Lad til barbariske Hymner Vaabnene brage!

Jeg svang mig i Sadlen. Guds Død! Min Hest havde Vinger . . .
Mændene bag mig, syntes jeg, lignede Drenge -.
Men vi var grebet af Trodsen, den store Betvinger.
Dybt i vort Hjerte dirrede Sejrenes Strenge -.
»Vel er vi unge! Men nu har vi biet saa længe -.

Jeg raabte til Flokken. Stormvejret døved min Stemme.
Jeg saa kun et Glimt af de frejdige Øjne og Kinder,
Sandaler og Fødder, der stak i de strammede Remme -:
»Folk, hvis I strænger Jer an - vid, hvis vi vinder -:«
»Landet forude har Haver og hvilende Kvinder -.«

»Landet forude af Rigdom og Medgang er sløvet.«
»Blikket hos mange - I hader det - degeneréret -.«
»Landet staar duftende selv i sin Sødme bedøvet.«
»Mest har det længe os alle i Sandhed krepéret:«
»Folket i Landet er blevet saa Satans blaséret . . .«

»Sé, vore Heste har trampet i Armodets Ørken.«
»Foran os ligger en bugnende, dejlig Oase.«
»Nu er vi trætte af Kampen for Livet og Tørken.«
»Nu er det Timen, der slaar for vor Trætheds Ekstase.«
»Nu skal det gnistre fra Hovene paa vor Pegase . . .«

»Nu skal det lyne i Landet af blinkende Lanser.«
»Spydblad skal jage afsted i en solgylden Stime,«
»saa det skal svimle for Folkenes Øjne og Sanser -.«
»Hvilende Kvinder skal vaagne for brat at besvime -.«
»Kritikken skal stirre og alle dens Klokker skal kime - -.«

Vi kommer med Ild i vor Sjæl. Tørst paa vor Tunge.
Raab til forvænte og kræsne, forfinede Øre.
Horderne kommer. Hører I Hovene runge?
Nu staar der Storm imod Folkenes stængede Døre.
Selv hos Kritikken, der spørger: Hvad er der at gøre -?

Sé, vore Plage er friske trods Pisken og Ridtet.
Mankerne flagrer uredte og Mulerne damper.
»Vil vi vel helme, før Fjenden er slagen og splittet?«
Der skal gro Nælder og Tidsler, hvor Hovene tramper . . .
Sejren skal fejres med hedenske Fakler og Lamper . . .

T:Valby
F:Skal vi gaa til Folkeparken, Søndermarken
SIDE:34-35

Skal vi gaa til Folkeparken, Søndermarken,
Mosedal, hvor Engens Æggeblommer
vugger tungt i Vind og gul af Sommer -
hos Kastaniens Blomster, som i Brudesærk 
lyser over Filmsfabrikkens Plankeværk . . .

Jeg skal vise Vejen til Idyllen, Hylden,
Æbleblomsterne hos Husfacaden,
som, o Særsyn, drysser Sne i Gaden -.
Jeg skal føre dig til Duften af Syrén,
hvor den vokser som en Drøm imellem Sten . . .

O, og Valby har Skøn virke, Jesuskirke
mellem Haver fuld af Blomsterfrugter.
Bag ved Banen, Broer, Viadukter,
dér har Villavejen saa diskret en Pragt.
Dér har Gaden over mig en særlig Magt . . .

Dér faar jeg en Glæde i hvert landligt Stræde,
hvor den séne Dag er fjern og stille -,
ikkun Børn, som synger Bro og Brille -
Der er Verdner i en halvt hensmuldret Gavl.
Der er evig Skønhed over Tagets Tavl . . .

Men der høres Hestes Trampen, Toges Stampen,
Luften dønner af Disharmonier,
Larmen fra Fabrikker, Bryggerier -,
og der driver denne Luft af Bryg og Malt
sammen med de nære Strandes Hav og Salt -.

Skal vi tage Linje to fra Vesterbro -,
drage ud og lede efter Minder -,
ramle ind blandt Korups Danserinder
og beundre Pariers Talentløshed,
som er skøn, fordi der hænger Forstad ved . . .

Aah, i Valby, er det primitive end i Live.
Dér er Hanegal og Duers Kurren
mellem Motorcykler og moderne Snurren -.
Dér gaar Storstadsstrømmen forbi Bondens Lade. 
Dér er straatækt Hus i Landsbygade.

T:Rus
F:Det er den Vin i dine Aarer, der har gjort mig stærk
SIDE:36-37

Det er den Vin i dine Aarer, der har gjort mig stærk,
din Skulders Vellugt, der har vakt Titaners Styrke,
og denne Skælven i min Grundvold er dit Værk -,
din Munds Skarlagenflamme og dit Øjes Mørke.

Det er den Røst, som ordløs dvæler i dit Aandedræt, 
hvori jeg hører Ilden brænde i dit Hjerte.
Den har i en kaotisk Kval og Fryd mig stedt,
en ildrød Drøm, som mig en bundløs Sødme lærte . . .

Dit kyske Legeme er af den dybe Fryd besat.
Der gaar en Flod af Glæde i dit svimle Indre.
Din Attraa sænker dybt dig i en salig Nat -,
hvori du intet Ønske evner at erindre . . .

Vi hviler sammen som besejrede af Vinens Magt,
berusede af denne Lyst, som Elskov skænker.
I Rusens Afgrund har vi parret sluttet Pagt,
og dine Arme er to kære, kære Lænker.

Men jeg kan ikke sove fra en saadan Nat i h ryd.
Saa rigt og altforglemmende er dette Mørke.
Dybt i sin søde Stilhed mumler Natten: Nyd!
Og mine Arme favner med fornyet Styrke. -

T:Genboen
F:Hun vander sine Blomster
SIDE:38-39

Hun vander sine Blomster
og fodrer sine Fugle.
Se, Særkens ene Sele
glider løst nedover Armen.
Og Lyset fra den sunde Sol,
den glade, gyldne Kugle,
falder dér, hvor Morgendragten
blotter lidt af Barmen -.

Jeg sér et Glimt af Sletter
og skjulte Yndigheder.
Jeg aner hendes Legeme,
der tegner sig saa sart
bag Særkens slappe Linjer,
hvor mine Blikke leder
og jubler, hvor de mærker,
hendes Former tager Fart -.

Aah, Sol og Himmel ser det:
Hendes Uforstyrrethed
og Fred ved blot at gaa
omkring og tulre -.
Hun tager dog de tusind Kys,
som Solen sender ned
og kysser sig som gal
paa hendes Skuldre . . .

Dér staar hun: Livets Datter.
Vorherre! Se dit Værk.
Hun blusser hvidt og dejligt
under Linet.
Det er, som om der lyser
en Gudinde i den Særk,
saa bondepigefrisk -
og dog forfinet . . .


T:Gammelstrand
F:Gammelstrand med Fiskebørs og Tang og Hyttefad
SIDE:40

Gammelstrand med Fiskebørs og Tang og Hyttefad
og sladrende, historiske Madammer sat i Rad,
lyser af Fortryllelse, naar Sol er i vor Stad -.
Dér gaar Fiskerbaade ind med blanke Aal i Ol.
Dér blir tusind Sildeskæl til Sølv i Dagens Sol -.
Dér er Tradition i hver en rap og fræk Geschæft.
Selv i en Madammes uforskammede: Hold Kæft!

Gammelstrand med Vidiekurv og Fruer let paa Taa,
tripper om i Sildesnavs og gruer, gør sig smaa -,
spørger hos Madammerne, hvad er Prisen paa -?
Dér blir kælet, tryglet lidt og lønlig bandet slemt,
og Fruen blandt Madammerne saa grusomt endeklemt . . .
Dér fortælles tidt paa Tomandshaand en artig Skrøne -
og Fiskerkoners Latter har en Hang til slemt at drøne . . .

Gammelstrand med Skuderne og Mastetop og Sejl
og Mænd med Ørenringe, klædt i ulden Vams og Drejl
Deriblandt kan findes mangen snurrig, gammel Snegl.
Dér er Fiskerleje og Idyl i Hovedstaden.
Altid er der Brogethed og Folkeliv i Gaden.
Myldrende og malerisk med Glimt af gamle Gader -,
Gammelstrand, o, Gammelstrand med smuldrende Facader . . .

T:Sværmere
F:Vi tømmer en Kalk af de duftende Blomster
SIDE:41

Vi tømmer en Kalk af de duftende Blomster, 
hvis Bægre er fyldte til Randen
med Himle af Glemsel, der lokkende, rusende
kysser os blidt paa Forstanden -.
Vi er sværmende Unge, som dvæler en Sommer,
en lysende Nat hos hinanden.

Vi kender en Blanding af hængende Guldregn
og Løv, der er blaat af Syrener,
hvis Aande er farlig, fordi den forvirrende
sødt i vort Sind sig forgrener -.
Og medens en Vellugt af Vildrosens Blade
sig med Mindet om Æbler forlener -,
forsker vi parvis i Salighed
som i boccaccioske Scener -.

T:Sommernat
F:Hvad det er sandt, at jeg skal flakke hjemløs om
SIDE:42

Hvad det er sandt, at jeg skal flakke hjemløs om
og nære trofast Venskab til en énlig Gade -
og nynne Rytmen til en natlig Serenade -,
da vil jeg ikke nævne nogen Fattigdom,
saalænge denne grønne Juninat er til.
Saalænge slaar jeg glad mit Strengespil.

Kan I, jeg møder, hører Strengen paa min Luth?
I to som Arm i Arm gaar vild i Eros Rige.
Engang har mine Arme ogsaa holdt en Pige,
og jeg har følt en lønlig Jubel hos en Glut -.
Men den Historie, hoho, er længst forbi.
Den lærte mig en Narremelodi . . .

Hvor der er kuplet Løv og gyldent Guldregnhang,
narkotisk Vellugt fra de aabne Blomstermunde,
som aander Lægedom imod en gammel Vunde -,
dér gaar jeg gerne hen og sagtner glad min Gang,
imens jeg beder om et Hjem i Løvets Bo,
og ønsker jeg engang maa finde Ro.

T:Strofe
F:Jeg er et Solstreif i den sorte Taage
SIDE:43

Jeg er et Solstreif i den sorte Taage,
      der er Sorgen
i al den Kval og Vé som mulmer
      Verdenssjælen -.
Og i den dybe Nat, som venter
      paa en Morgen,
er jeg de tændte Stjerners
      tyste Dvælen -.

Jeg er en Blomst, der staar og gror
      i Foraarsregnen
og spirer trods det Askeskær,
      som fylder Dagen -.
Jeg er et Smil ved hvert et udslidt
      Hjertes Segnen -.
Jeg er et Solstreif over
      Verdenssarkofagen -.

T:Ungdom
F:Ingen skal spørge forgæves, om vi er det Unge
SIDE:44-45

Ingen skal spørge forgæves, om vi er det Unge.
Ingen skal tvivle paa os og paa Hjerternes Glød.
Vid, vi har Klokker og klingende Malm i vor Tunge,
og om vor Kind har vi Farver af lykkelig Lød -.
        Dybt i vort Blod
        brænder det trodsige Mod,
Baalet af Ungdom og tindrende Tyveaarsglæde.
Græder vi, er det jo Lykken, som bare maa græde . . .

Ingen skal vente forgæves paa Ungdommens Skarer.
Vent, vi skal komme med Gnister og Farver og Sang
Sange, der handler om Foraar og er som Fanfarer -
Budskab til Ragnaroktiden, der faldt Jer saa lang . . .
        Glæden, som maatte forgaa,
        skal i os selv genopstaa -.
Vent, I skal høre dem skingre paa Torve og Pladser:
Guder og Ungdom og gamle, genfødte Bajadser.

Sé, vore Viljer er ranke af Lyst til at døje
alt, hvad I stundom har budt os af Skepsis og Savn.
Ser I et Glimt af uvisnelig Ild i vort Øje?
Hører I Hymnerne, som har velsignet vort Navn?
        Der skal gaa Gny!
        Navnet er: Vi er det ny!
Bruset af Lyde og Stemmer skal gaa til Jert Hjerte.
Knaldet af Svøber og Smeldet af sviende Snerte -.

Ja, I skal ane Orkanerne i vore Stemmer.
Ilden, der brænder i Hjertet og gnistrer vort Blik.
Stil Jer i Stormvejrets Hvirvel og sé, hvad I hæmmer:
Ungdom og Foraar, Fanfarernes skingre Musik -.
        Hold for Jert Øre:
        Gem Jer og stæng Jeres Døre -!
Thi der er Guder og Ungdom paa Torv og paa Gade.
Hører I Raabene? Blegner, fordi de er _glade?_

T:Grønt
F:Jeg skal male Marker, Løv og Enge
SIDE:46-47

    Jeg skal male Marker, Løv og Enge,
    Foraar, saa du daaner ungt og sødt.
    Føl og Trær og Raab af glade Drenge -
    Skov og Grøfter, Græs og Mos saa blødt.
    Jeg skal male Maj og Løvspringsfest.
Du skal være med som glad og genfødt Gæst.

    Det skal dufte for dit Sind, din Tanke,
    Foraaret, jeg maler dig med Grønt.
    Genopstanden skal du Sødmen sanke
    af et Liv, som i sig selv er skønt -.
    Jeg skal male Haver for dit Sind.
Jeg skal føre dig i nye, unge Skove ind.

    Jeg skal male Agre, Køer og Kløver,
    Hyld og Hække, en nymalet Dør -.
    Lærker der sig selv i Lovsang øver,
    tro mig, du skal lytte stum og ør -.
    Jeg skal male Sol og Foraarsblæst.
Jeg skal male al Fortvivlelse og Nag til Fest . . .

    Regnduft til dit Hjerte skal jeg male,
    Bregner, Anemoner, Bladkøds Saft,
    Ilten, som du aander, skal husvale
    dig og kalde, raabe paa din Kraft . . .
    Jeg skal male Helbred, Aandedræt.
Du skal drikke Foraar til du segner glad og mæt.

    Jeg skal male Morgner, Dugg og Væde,
    Gryets Himmel, Grønheden ved Dag.
    Karskhed skal dit Væsen sig iklæde.
    _Leve_ blot, skal være Livets Sag -.
    Jeg skal male Lyst og Appetit.
Jeg skal bruge kraftig Kromoxyd til Kolorit.

T:Gaden
F:Sporvogn, der brummer. Klokker der kimer og slaar
SIDE:48-50

Sporvogn, der brummer. Klokker der kimer og slaar.
O Travle Butikker, hvor Dørene knalder og gaar.
Ruslædersstøvler i Vindver og Laksko i Spejle -.
Hovslag i Asfalt, der klinger som Logulv for Plejle . . .
Summende Cykler, Ekspresbud og Lynskud af Postbud.
Sminkede Piger, og Skinger af pibende Drenge.
Kaos, der klinger mangfoldigt og hvileløst længe.

Hvide Markiser blafrer og flagrer i Blæst.
Politi patrouillérer med Handsker paa, stundom til Hest -.
Konditorens bugnende Rude med Crémchokolade
indrammet i Skilte, der skriger paa Husets Façade . . .
Ungdom og Latter, og Puf af en Arm - saa en Barm -.
Fodtrin af himmelske Fødder, saa smaa og saa lette.
Ild dybt i Øjne, der smiler saa lønligt kokette.

Herolden raaber. Kinémaets Kontrollør
staar foran manende Rædsler af Film i en Dør,
faldbyder Helte, som falder fra femte Etage -,
Mordnat, Joe Debbs og Løver og Cirkusmenage -.
Sværger, at Biler, Revolver og Bloddunst er god Kunst.
»Sé dog et Glimt af det spændende paa vore Døre,
kunstnerisk, malerisk. Koster i alt en Snes Øre - -«.

Avissælgerraab: »Krigen! Lloyd George vil ha Fred!«
»Gorki har tjent under Tyskland i Hemmelighed«.
Bladhandlerkrøblinge, Laser, men glade Gemytter.
Træthed og Armod i Stemmen, naar rigtig man lytter . . .
Manden, der sælger Aviser, er Liv, som forliser -.
»Sidste Nyt fra i Dag! »Hej!« En Avis til Cyklisten-.
»Kerenskij udtaler sig skeptisk i »Anarkisten«.

Boghandlervindu. Kafé. En Tjener i Hvidt.
Whisky i Vinstuer. Tryglen om naadig Kredit.
Fulde og Gamle, og Smaabørn, der kommer fra Skole,
bærer den barnligste Uskyld bag Kofte og Kjole -.
Frugtbod med Gulerod, duftende Porrer og Peberrod -.
Æbler og Syden, Messina i Blodappelsiner -.
Kunder, der venter ved Disken med søvnige Miner.

Lærlinge, Lastbiler, Duft af blaa Røg, Benzin.
Tønder paa Vogne og Flasker i Kurve med Vin.
Ak, i min susende, tusendfold sansende Hjerne
strømmer en hedere Vin end Pommard og Sauterne
Kaffevogn! Manden faar Glorie for sin Cikorie . . .
Konen med Blomster, Narcisser og Liljer, staar ene.
Hører du, Kvinde, den Storm i dit Hjerte af Stene? . . .

Sporvogn, der brummer. Klokker, der kimer og slaar.
Det er den elskede Gade, som gennem mig gaar . . .
Det er det hvirvlende Liv med omhvirvlede Sjæle,
som i mit Hjerte har samlet sig, og i mit Mæle . . .
Folk og Butikker, Markiser, og Fodtrin paa Fliser -.
Malstrømmen, Menneskelivet, der myldrer og stimer.
Sporvogn, der brummer, og Klokker, der klinger og kimer.


T:Drachmann-Statuen
F:Fandt vi da lidt i den Lyre, som dybt i hans Hjerte
SIDE:51-52
N:drachmann

Fandt vi da lidt i den Lyre, som dybt i hans Hjerte
tvang sine Strenge til Lovsang, at de skulde spille
festligt for Livet, til Lyren for stedse blev stille . . .
se, hvad vi andre af Visernes Ødselhed lærte:
                Sangeren staar
            o, i Beværtningens Gaard,
smædet og gul som en Blanding af Gips og Metaller,
latterlig lille i Træværkets hellige Haller - -.

Statuen lyner af Mangel paa Lighed, ja Fanden
være med Lighed, naar blot der var Liv, men desværre:
Hvor er den hvide, olympiske Hvælving om Panden?
Hér har man fejret en falmet og kedelig Herre.
                Vendt mod en Dør
            ind til en Restauratør
staar han som Værten og sér, naar et Glas bliver skænket.
Vølund og Hørvør! Sé, hér blev Sangeren krænket.

Bugnende rigt blev vort Land paa Dusinkontorister.
Blodløse Digtere blegned i Blækket paa Pulten.
O, I var svage, I Skygger af Idealister,
manglede Mod til at mødes med Drømmen og Sulten -,
                Drømmen blev den:
            Blæk og Kopibog og Pen -.
Nu gaar I om i ulidelig Stilhed og Pine,
mens Idealerne klaprer paa Skrivemaskine . . .

Fandt I en Fejl ved hans Form? Hvad? I Versets Pedanter!
I er moderne ved det, I forguder Teknikken -.
End er han elsket blandt unge og sande Vaganter,
de, der er fri for at møde og aabne Butikken - -.
                Naar vi engang
            arvende Sangerens Sang,
synger hans Minde og kalder ham Ungdommens Sanger,
da skal I vaagne omvendte og føle en Anger -.

Smædet og gul som en Blanding af Gips og Metaller
ejer vi kun dilettantisk Kopien og Mindet.
Latterlig lille i Træværkets frønnede Haller
staar han og gyder os Harmen og Arven i Sindet . .
                Maatte han faa
            Plads, hvor en Sanger skal staa.
Ikke som Skilt for Kaféen og netop ved Døren
som en Reklame til Ære for Restauratøren!


T:Side
F:Nu trækker Støvlen Vand igen
SIDE:53-54

Nu trækker Støvlen Vand igen,
for Vaarens Regn er kommen -,
i alle Gader skinner Graad og Væde.
Og hér gaar jeg, aah Gud, og lér
med Haanden dybt i Lommen -
og føler midt i Graaden Hjertens Glæde.

Usalig den, som leder blindt
i Støv og Protokoller -,
til Tindingens graa Lokker bliver hvide.
Han finder ingen Lykke i den Bog,
men opretholder
dog Haabet, til han naar den sidste Side . . .

Usalig den, som tjener Guld
og tørster efter mére
og haaner Dagens dyrebare Stunder.
Han naar dog med Begærligheden
bare at forcére
sit Blod imod sit Hjertes tusind Vunder . .

Usalig den, som tænker paa,
at Jordens Gaade løses
ved Hjælp af Logarithmer og en Lup -;
men saligt er det Hjerte,
hvoraf Sangens Sødme øses -,
han gør i dette Kor det sande Kup!

T:Gadehjørnet
F:Du kære Blæst, som synger i dit Bølgeslag
SIDE:55

Du kære Blæst, som synger i dit Bølgeslag
og bærer Lyde af en Travlhed til mit Øre,
sig, kan jeg knæle hér og takke denne Dag,
fordi jeg lever i en Hymne og kan høre -?

Du kære Blæst, som bærer Larm og Kuskeraab
og hæse Strofer, Støj af Bilers Klarinetter -,
sis, er det Vaaren, der har født et tusind Haab
i disse Hjerter, hvor en natlig Taage letter -?

Du stærke Blæst, som ejer en Avisdrengs Stemme,
en Agitator, der forkynder Døgnets Sag,
sig er det Hjemløshed, at jeg har hjemme
i Gadens Midte, i den travle Dag - -?

T:Reduction
F:O, blev jeg blændet af min egen Glædes Blus
SIDE:56-57

O, blev jeg blændet af min egen Glædes Blus,
hver Dag jeg greb min Pen og red min Pegasus
mod Himlens Bjerge, Skyerne, mod Solens Ild,
jeg mærked paa mit Ridt, at jeg red vild . . .
    Jeg vidste højest oppe var en Drøm at naa,
    men red, o gode Gud, ud i det Blaa . . .

Aah, jeg blev blændet af en Skønhed fjernt herfra,
et Rige, hvor blandt hvide Slotte jeg steg af -.
Og paa de drømte Sletter gik min Hest paa Græs.
Men Drømmen er en dødelig Proces . . .
    Thi som en Jordens Søn, og Søn af Trang til Mad,
    saá jeg, det var Barndom, som jeg bar mig ad . . .

Jeg ødede Papir, de blanke, hvide Ark,
indtil Pegasen, Dyret, med et velundt Spark
uddrev mig af mit Drømmerige til et Sted,
hvor - hvor jeg vendte mig - jeg saa Fortræd . . .
    En Dag da mine Øjne i et Spejl gled ind,
    saá jeg dybe Skygger om min magre Kind . . .

Sé, mine Slotte staar som Skyer i det Blaa.
O, de staar hvidest, naar jeg ikke kan dem naa . . .
Men hvad jeg klarest ser af alt, hvad jeg har sét,
er en forarmet, trang Realitet . . .
    Gid denne bitre Viden maa slaa Rod
    og rinde som en Kilde i mit Blod . . .

T:Eigil Petersen
F:Der laa en Mængde Nætter i hans Aasyns Mørke
SIDE:58
NOTE:Eigil Petersen (1875-1917), bladtegner.

Der laa en Mængde Nætter i hans Aasyns Mørke,
et Stempel af den samme Sorg, som gaar igen -,
Den ulmed i hans Blik med større, haabløs Styrke,
end nogen Fryd formaaede at vejre hen.

Der laa et tusmørkt Minde om de Ting, han mødte,
et Pust af Skæbnerne han saá, og som var hans -,
og hvor et énligt Hjerte stræbte eller blødte,
fik Sorgen i hans Øjne Ildens Glans . . .

Den Ild, der leved som en Guddom i hans Aarer
og skabte Glimtet af en evig Ironi,
hvis Latter er et Udtryk for en Sum af Taarer -,
en Graad, hvor der er tusind Véraab i . . .

Men nu er al den bitre Vildskab blevet Minder,
og Arbejdsbord med Rids og Streger staar forladt.
Mens Skyggerne er veget af hans hvide Kinder,
blev Nætterne i Blikket til den store Nat.

T:Blomsterhandlerens Vindu
F:
SIDE:59-

Tak, du Blomsterhandler for din Løvbutik,
for den Kubisme i din Bods Amfiteater,
hvor blaa og hvide Liljer kalder paa mit Blik,
og Hedelyngen gør mig til en hjemløs Tater.
Tak for Roserne i Kongelogens Førsteplads.
Jeg véd, at de skal straale ved et Galataffel
imellem hvide Barme i et hvidt Palads
og Servietter, Druer og Likeurkaraffel.
Det er de Blomster, som engang ad Aare
skal drysses paa den samme Rigmands Pande
og dænges som en sidste Hilsen i hans Baare
og kysse Øjelaagets eviglukte Rande . . .
Tak, du Fyrrekogle med de grove Skæl,
du simple Frugt fra primitive Egne -,
hvor Kulden frøs saa mange Kiim ihjel,
som maatte uden Klage i sin Sneseng segne.
I Tulipaner og Narcissers Farvekor,
der raaber højt om Foraaret og Sorgløsheden,
jeg véd, I vokser paa en Tue fredlyst Jord,
hvor én, der gav sit Venskab, sænkedes forleden.
Aah, jeg forfølges af en viis og gammel Lære,
af en Skarntydetanke mellem Vaarvisioner -.
Saa lad dog den fordømte Dødssøvn være!
Og Tanken om et Liv mod Sekellegioner . . .
Tak, I Nelliker og blaa Violbuketter,
du Foraar bag en Blomsterhandlers Rude.
Jeg vidner ved din Farverigdom og beretter,
at her er Sol og Fuglesang herude.

T:
F:
SIDE:

EFTER REGNEN
T7N usét Sanger fløjter bag en Haves Hegn
i j og fylder Luften med sin dybe Melodi.
Sé over Haven hænger Draaberne af Dagens Regn
og høj ner Glansen i det søde Trylleri.
Som en Art Fabelbær, der lyser op i Hækken,
spejler Draabediamanter en forklaret Dag -.
Men i den vaade Muldjord visner Vintergækken,
Foraarsforkynderen, der segner for sin Sag -.
Den karske Luft er som en dyb, narkotisk Sø,
hvori en Solsorts solofløjtede Sentenser
synger, det er Livet lykkelig at kunne dø,
fordi man levede en Glæde uden Grænser . . .
O, alle Duftene, som genopstaaede henflyder
i sød Forening i det nye, sarte Vejr,
er jo udaandet efter Regnen og betyder,
at Dagens Klarhed straaler af et Taareskær.


T:
F:
SIDE:

SOLEN OG GADEN
TEG drak en Dram af Solen,
J hvis Guld laa hvidt i Gaden
som Sommer over Staden -.
Jeg blev saa blidt beruset,
paavirket af dens Varme.
Det var som Solen fejrede
en Vaar i Vindueskarme -,
fortryllende et gult Gardin,
der lyste som en gylden Vin . . .
Jeg drak en Dram af Solen,
og nu blev Rusen slem -.
Jeg saa, at hvert et Hjem
fik Glimt af Ild i Ruderne,
fik Flammer paa Facaden -.
Det var, som om der vandrede
en gylden Gud i Gaden . . .
En Gud for Vaar og Varme,
med Sol til alle arme -.
Jeg drak saa mange Dramme
til jeg blev ør og hed
af Vaar, som vælded ned -.
Paa alle Solgesimserne
dér spillede Reflekser,
en saadan Glans og gylden Ild,
der tryller og forhekser
en gammel, graa Facade,
en fattig, fattig Gade . . .

T:
F:
SIDE:

MORGENHILSEN
odmorgen, du Sol, som gaar gylden og glad
V.JT og mild som en mægtig Alfader
op over en By, hvor du gyder din Lyst
og knæler og kysser dens Gader -.
Godmorgen, du Ild, som Alverdnernes Gud
slaar paa sin solhede Streng -
og spiller livsalig en tyst Melodi
tæt ved den sovendes Seng . . .
Godmorgen, I larmende Hovslag, der slaar,
naar Vognene rumler og runger
i Gaden, hvor Livet opløfter sit Kor
af tusinde, splittede Tunger -.
Naar Klokkerne kalder fra Taarnenes Glug
og svinger en Rytme deri,
Godmorgen, usalige Hjerter, der slaar,
du, Menneskedisharmoni.
Godmorgen, I sladrende Fugle paa Taget.
Godmorgen, min Genbos Gardin,
hvor Vindvet slaaes op, og en Arm aabenbares
som Linjer i morgenløst Lin -.
Jeg synger omkap med den solglade Gud,
jeg slynger en Sang over Gaden.
Mens Armen forsvinder og Linjerne med,
forcérer jeg vildt Serenaden -.
Godmorgen, du Verden i Sol og i Sorg,
du Liv, hvor vi alle er Gæst,
tilgiv, at jeg rejser mig glad i dit Gry,
og synes jeg fejrer en Fest -.
Jeg hilser et Solstreif, en spillende Ild,
hin lydløse Solmelodi -,
Jeg staar dog i Larmen og hæver min Røst,
selv som en Disharmoni.


T:
F:
SIDE:

LÆNGSEL
^OM af Djævle, som af Djævle
er min arme Sjæl besat.
O, de leger i mit Indre,
i mit Blod en vild Tagfat,
saa at Dagen i mit Hjerte
blir en vildt bedrøvet Nat -.
Jeg er ensom, jeg er ensom
midt i Glæde og i Graad.
Jeg er midt i dybe Sorger
baade kummerfuld og kaad --.
Jeg er Sæden af en Lykke,
som i Smerteskrig blev saaed . .


T:
F:
SIDE:

A TTITUDEN
t \ e kongelige Attituders Maskerade, JLJ de stive og formelle Skikke har jeg lært at hade.
Den Høflighed, der ligger i den teatralske Falbelade.
De gængse flertalsfrekventérede Manérer,
der altid den stilfærdige Betragter irritérer,
fordi hans Tanker den beskedne Høflighed docérer.
De fæle Skuespil paa offentlige Steder,
hvor Menneskene elsker den, der har de bedste Klæder -,
imens Misundelsen af Sjælefreden æder . . .
De elegante Haandbevægelsers Rutine,
forenet med en kold og værdig, streng hovmodig Mine,
er Skyld i en beskeden Forskers Ærgrelse og Pine.
Det underholder mig at gaa en Tur i Gaden,
naar Lygter kaster Lysskær op ad Husfacaden -.
Der er saa mange gyldne Lamper rundt omkring i Staden.
68
Jeg møder mange fine Folk med fine Hatte,
højtidelige Aasyn, stive, sjælsforladte -.
O, det er Mennesker. Det er saa svært at fatte.
Den Maade, hvorpaa Dannelsen blir ignoreret,
har gjort, at jeg saa tidt har følt mig dybt krepéret,
at jeg den ofte henrykt selv har negligéret - -.
l

T:
F:
SIDE:

MINDEDIGT OVER GLÆDEN
T \E R blev ingen Kranse sendt, ingen Blomster lagt
1 J paa Baaren,
skønt der voksed Vintergækker, og vi nærmede os Vaaren,
skønt den gule Krokus blomstred, og Violens spæde
Bloster
stod i Knop og var et blaa og fuldtudviklet, duftfyldt
Foster.
Der var ingen obligate, flotte Palme-Dekorationer,
ingen Hatte eller tykke, sørgeklædte Grædekoner -,
og de Faner, som blev sænket over Gravens vaade Muld,
var kun Himlens dybe Blaanen, var kun Foraarssolens
Guld -.
Der var ingen Ligbegængelse med Følge og Karéter.
Ingen Præst som lam af Salvelse bad Bøn fra sit Katéter -.
Den gik bort, men ingen bar den til dens sidste Hvilested.
Den er død, og nu begynder vi at føle Savn derved.
Der er dem, der sorgfuldt stirrer, mens de prøver at forstaa,
al den Kummer, al den Sorg, der gør os Dagen ond og graa.
Der er dem, der er saa sure, at man harmes ved at møde,
deres Øjne, som bevidner, at de keder sig tildøde.
1
i I
m
:
7 o
Jeg har længe ledt forgæves efter Smilet hos min Næste.
Jeg har for at mane Glæden frem af Graven gjort mit bedste.
Jeg har téet mig som tosset, jeg har midt paa aaben Gade
sunget Sange til dens Minde i en lystig Serenade -.
Men den findes ingen Steder. Den er død i alles Hjerter.
Den har efterladt en gnaven Kapital af dumpe Smerter.
Og de Aasyn, som jeg møder, bærer alle Præg af Pine.
Hele Verden gaar forbi mig med en vildt bedrøvet Mine!
l
71

T:
F:
SIDE:

ILDEN
'EG er Ilden, Brahma, Urkrafts Søn,
han hvis Hjerte elsker vildest, naar det hader
han der stundom blander Eder i sin Bøn,
naar han trodsig kalder Satan for Gudfader . . .
Jeg er Livets Helvede skabt om i Ild og Fest.
Jeg er Kvalen, som til Jubel blev fortryllet.
Smerterne har villet mig det bedst -.
Sé, jeg staar i gyldent Lys indhyllet.
Jeg er Ilden, selve Livets Baal,
det, der flammende sig selv fortærer -.
Smerterne er, Venner, Livets Maal,
Vejen imod Salighedens Sfærer.-
Derfor brænder jeg af Hede, Trods og Had.
Derfor gløder jeg af denne dybe Harme.
Thi i denne Trodsighed er Satan glad -.
Og i Ilden brænder jo Guds Varme . . .
i
'i
- )
v
7 2

T:
F:
SIDE:

SPOR VOGNSTUREN
"TINJE tre til Vesterbro.
1 ^ Vi var to, der lo og lo.
Ovenpaa en Linje tre
fik vi tusind Ting at sé.
Hun og jeg paa Sporvognstur,
mens jeg lønligt gjorde Kur -,
I Veltalenhed af Ild
stundom vred og stundom vild.
Hendes Lystighed var dæmpet.
|| | Latteren lød blid, bekæmpet.
Mine Salver lød som Storme,
ubeherskede, enorme.
.iI
;
■ p -i!
Aah, vi lo, vi maatte lé.
II Hør, om hvad vi fik at sé
*; paa en Tur til Vesterbro.
| Ovenpaa. Alene to.
lafeESHBmHB
i
73
Blegdamsvej var altfor bred.
Dér græd vor Nysgerrighed.
Blomster i en hvid Karnap
saá vi. Selve Stuen slap.
Hvad der bag Gardinet laa,
om Chaiselonguens Ryg var blaa,
Buffet og hvilken Slags Tapét -,
det fik ingen af os sét.
Blomsterglas i Vindusfag,
blaa som nogen dybblaa Dag -,
værned imod Frost og Vinter
spæde Foraarshyacinter.
Fuglebur. Ak, denne Vane
lod os Alderdommen ane
hos en Slægt, der gaar og graaner,
mens vi selv af Livsmod blaaner.
Urtepotter paa en Række,
Tradition og Stuetække,
pænt og pynteligt og sødt.
Dog saa daadløst og saa dødt.
• n
*:!■
ij« * '
1% i
j;
Vognens Brummen, mens vi kørte,
lød som Sang, vi begge hørte,
fulgte som en Melodi
Billedet, der gled forbi . . .
Men ved Fælledvejens Huse
tog den Sang paa Vej at bruse -
i en løbsk og voldsom Lyd;
thi den fødte os en Fryd. -
For vi saa en første Sal,
en Madamme med Gemal
klæde, ak, hinanden paa,
ueénért i Vindvet staa. o
Han et Billed paa en Nar.
Hun i Underliv og bar.
Aah, vi blev som Børn, der lo.
«Sé, her myldrer Nørrebro«.
Blaagaardsgade gik nu frem.
O, med Ruder og med Hjem.
Ved det første Stoppested
voldte Latter ny Fortræd.
75
Thi vi standsed, mens vort Blik
faldt paa Høkerens Butik.
Dér gik ogsaa en Madamme
som fra før - men ej den samme.
Hun var glinsende og glad,
vimsed fed af Danmarks Mad
om bag Disken mellem Fade,
røde Pølser og Skildpade.
Dér laa fældede Smaagrise,
ak, til menneskelig Spise -.
Dér laa Skovens Fugle stegte,
dræbte, spiddede og spegte.
Da jeg saá en stor Kalkun,
hel i sine Fjer og Dun
trone død i Fjederhammen,
rased jeg imod Madammen.
Saadan Uforskammethed!
Det er hende, der er fed!
Og til Offerkniven værdig.
Hundred Kilo, slagtefærdig------ .
Ak, Veninden lo og lo;
men min Tur til Vesterbro
voldte stundom mig lidt Plage.
Nu var Ørstedsvej tilbage.
Den benytted jeg til Hvile.
Til at sé Veninden smile -
med et dybt og sælsomt Blik,
som mig sødt til Hjertet gik.
Og jeg skammede mig ikke
ved for alle Ruders Blikke
søge disse Øjnes Bund
i et Kys paa hendes Mund.
Gamle-Kongevejs Betjent
stirred paa os, himmelvendt -
»Det utroligste kan ské
ovenpaa en Linje tre,«
tænkte Manden, da vi gled
leende af Salighed,
glade ad Alhambravej -
»havde det dog været mig -.
77
!;
n
i4]

T:
F:
SIDE:

ØJNENE
T J R det dig, der smiler i dit Blik?
i j Er det den, hvis glade Sjæl jeg kender?
Eller martrer mig Pupillernes Mystik,
dit Øjes Straalerige, som mig blænder?
■>
Er det dig, der sér ind i mig selv?
O, jeg kender dette Haar, den Pande.
Dybt i dit Øje kupler sig et Hvælv
højt over mørke, gaadefulde Lande.
Jeg sér ind i en sort og bundløs Sal.
Og dybere sig Landene udbreder.
En Almagt straaler ud i tavs Astral
sit sære Budskab fra ukendte Steder.
Er det dig der smiler dette Smil?
Og ingen Sfinks, der rummer Livets Gaade.
Der er en sælsom Port i din Pupil
ind til et Land, hvor ingen endnu naaede.
6*
I Live har vi alle sét derind,
og spurgt hvad disse Øjnes Dyb dog gemmer.
Vi længes efter Bunden i vort eget Sind -,
men fatter ikke vore egne Stemmer . . .
Kun Svaret er dit Øjes Suggestion,
den Magt, du ikke evner og bestemmer.
Men den er mægtig, lysende og monoton -.
O, er der Ord for alt, hvad jeg fornemmer?
Er det din Sjæl, som bor i Øjets Krypt?
Er det udødelige Kræfter, som jeg aner?
Igennem Porten gaar jeg drømmende og dybt
ind paa Astralets gaadefulde Planer.
Jeg kender ikke dig og dine Smil
og fatter ikke mér dit Blik og Mæle.
I dine Øjne har jeg vandret disse Mil,
som kun skal vandres af hengangne Sjæle.
Dog tilbage til dit Øjes Blaa
jeg vender og gensér en jordisk Pige,
genkender Kinden, hvorom Smilet laa Oog fatter, hvad jeg hører Stemmen sige.


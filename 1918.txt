KILDE:Otto Fønss: _Kærlighedsdigte_, Nyt Nordisk Forlag, Kbh., 1918.
DIGTER:fonss
FACSIMILE:115308055475_color.pdf
FACSIMILE-SIDER:106
TITELBLAD:Nyt Nordisk Forlags Digtsamlinger // Otto C. Fønns: / Kærlighedsdigte / og andre Digte // Nyt Nordisk Forlag - København / 1918



T:Forord
TYPE:prosa
SIDE:7

  Fra jeg i 1885 udsendte min første Samling Vers, og op igennem Aarene, har den =erotiske Følelse= været fremherskende i min Digtning. Den har forlenet den snart med et Præg af muntert Skælmeri, snart — især i de yngre Aar — med en sanselig Glød, der vel siden aldrig helt forsvinder, men hvorigennem dog ved Tidens modnende Indflydelse en Tone af Ømhed og Inderlighed mere og mere arbejder sig frem. Dette vil særlig kunne iagttages i Hver dagsidyllen »Ung Lykke«.
  Det er derfor ganske naturligt, at et Udvalg af min Digtning, som det, der her foreligger, i første Række har maattet faa Titel af =Kærlighedsdigte=.
  Men heri vil dog min Digtnings Karakter ingenlunde være udtømt.
  Jævnsides med sin erotiske Part omfatter den nemlig en stor Mængde Vers, som i fremtrædende Grad udtaler Følelse for =Naturen=, saavel for den hjemlige — den jeg kender bedst og holder mest af — som for fremmede Egnes, hvoraf navnlig Schweitz’s og Italiens har betaget mig ved sin Skønhed og Vælde.
  I Indholdets Dobbelthed ligger altsaa Forklaringen til den dobbelte Titel, nærværende Samling fører.

{ri:Otto C. Fønss.}


T:Foraarsvandring
F:Træd varsomt, Allerkærest min
SIDE:9-11
VARIANT:fonss2018042202

Træd varsomt, Allerkærest min,
fra Løvets lyse Baldakin
paa Engens Bolstre bløde;
thi er din Gang end let og lind,
maa dog for hvert uagtsomt Trin
en Blomst med Livet bøde.

Hvor Brystet aander frankt og frit!
— Den gamle Vinters Mareridt
ej Aandedrættet kvæler.
Og Gud ske Tak, vi blev ham kvit!
— Er det et Under da, at blidt
for Datteren man kæler?

Den unge Vaar, saa favr og sød,
saa jomfruskær, saa hvid og rød,
kan Sind og Sans fortrylle.
Hun er mod Somrens modne Glød
som Akvarellens klare Lød
mod Oliefarvens Fylde. —

— Hun spreder i den lune Nat
Ranunklens gyldne Elverskat
langs Mosens sorte Floder;
— gør Gaaseurten sølvermat,
gi’er Nellik’roden Fløjelshat
med lysrødt Silkefoder.

Pragtstjernen gør hun rød og bleg,
Engkarse og Forglemmigej
som hvid og blaa Emaille;
gi’r Kæruld Svaneduns Kavaj
og planter Iris, slank og svaj,
i Kærets grønne Ballie.

— Med hvidt og grønt og violet,
med blaat og gult er hver en Plet
besprængt i Vaarens Dage.
— Af Engens brogede Palet
vil til en straalende Buket
vi Farvetoner tage.

— Sæt varsomt da din lille Fod,
at med uskyldigt Blomsterblod
Du Vaarens Dragt ej pletter!
Husk — ogsaa os var Vaaren god,
vor Elskov randt jo af dens Rod,
— den _Sommer_ os forjætter! —

T:Et stjaalent Øjeblik 
F:Se her, hvor Stien gør et Sving
SIDE:12
VARIANT:fonss2018042206

Se her, hvor Stien gør et Sving,
hvor Buskene os dækker, —
her skader det vist ingen Ting,
at fast i mine Armes Ring
Dit smækre Liv jeg lægger.
Og medens Linden klødelig
med Blomster os bedrysser,
er der vist ingen Dødelig,
som aner, jeg Dig kysser.

— Vær hilset, Vaarens Atterkomst,
vi nyde Dig i Flugten!
Min Elsktes Kinder staar i Blomst,
og Læben sætter Frugten.
Og hun, som er saa favr og sød,
hun byder mig den frisk og rød,
og hvisker sagte: »Pluk den«! —

T:»Hvor finder til Sang — -« 
LINKTITEL:Hvor finder til Sang — -
INDEXTITEL:Hvor finder til Sang — -
F:Hvor finder til Sang jeg en bedre Tekst
SIDE:13-14
VARIANT:fonss2018042229

Hvor finder til Sang jeg en bedre Tekst
end Dit bruntgyldne Haar, hvis frodige Vækst
som Vinløvets over en solbrændt Mur
spotter den kyndige Haands Dressur
og trænger sig frem i yppige Skud
over Tindingens skyggeblaanende Hud,
over Kindens ferskendunede Runding,
over Ørekonkyliens rødmende Munding;
spinder om Nakken sit Silkeskæg
som Venushaar over en Marmorvæg —
og klynger sig atter som Rankens Arm,
der senestærk favner mit Vindves Karm,
bugtet og slynget i alle Retninger,
med den modne Jomfru’ligheds lødige Vægt
over din Nakke i tunge Fletninger;
— boltrer i Panden sig kaadt og kækt
og spotter det dunkle Fløjelsbaands Ramme;
pustes af drillende Vindstød i Flamme,
— vifter for Øjnene hid og did
som Birkeløvet ved Midsommerstid
over Skovdybets blinkende Damme!

O yppige Vækst, som lér ad hvert Baand,
— et Billede paa Din frodige Aand,
hvor kaade Indfald, som spotte hver Gætning,
og skælmske Luner, som trodse hver Dom,
snor i forvirret Fylde sig om
de stærke Følelsers trofaste Fletning.

— Skal jeg vel her bruge Gartnerkniv
og tvinge det altfor yppige Liv
bag Sædvanens snævre Skranker?

— Ak, for _mig_ er just denne Mangfoldighed smuk,
— et Vildnis, som kender ej Øksehug —
Her lammes min Haand, og jeg hildes med Suk
selv i de slyngende Ranker! —

T:Tryllevise
F:Saa rider hun ud, den favre Vaar
SIDE:15-17
VARIANT:fonss2019081803

Saa rider hun ud, den favre Vaar,
— der staar Guldspor af Gangerens Hov, —
Ved Kvæld, der Solen rinder mod Hav,
hun standser for vildene Skov.
— Før Lønnen faar Løv og Abilden blomstrer.

Vorder den Jomfru om Kind saa hvid:
»Nu hjælpe mig Gud og vor Frue!
Aldrig jeg monne min ganske Tid
sligt ræddeligt Utyske skue.

Haaret stritter mod Skyen vildt
som Børster paa vreden Orne;
fangende Arme vil flænge mit Kød
med Kløer og hvasse Torne.«

Mæled til Svar den mørke Skov:
»Jeg gør Dig forvist ej Men;
men Du kan vende min Troldoms Ve,
om Du est en Jomfru ren.

Tør Du sove udi min Favn,
og det i Nætterne trende,
— da løser Du mig af min Fjendes Vold,
og al min Nød haver Ende«.

Det var da den liden Jomfru Vaar,
hun stiger af Sadlen kæk;
lægger hun sig i Troldens Arm
foruden al Angest og Skræk.

Der hun vaagner det første Gry,
da hører hun Fløjtetoner.
Om hendes Leje Violer staa
med Bukkar og Anemoner.

Anden Morgen, hun vaagner fro,
alt efter de Drømme skønne,
da blomstrer ved Kilden den hvide Tjørn,
og alle Buske staar grønne.

Tredje Gry, der hun Øjet opslaar,
da rødmer hun som en Brud:
Hos hende stander en Kongesøn favr
i grønneste Sidenskrud.

»Nu have Du Tak, Du Jomfru god,
Din Kærlighed gav mig Sejer.
Vorde skal Du min Dronning huld
og dele den Rigdom, jeg ejer«.
— Mens Lønnen faar Løv og Abilden blomstrer.

T:I Tusmørket 
F:Naar jeg mod Femtiden kommer hjem
SIDE:18-20
VARIANT:fonss2019082608

Naar jeg mod Femtiden kommer hjem
og ser, hvor hyggeligt Luen
spreder fra Ovnens Halvmaaneglug
sit flakkende Skær i Stuen —
da tænder jeg ikke Lampen straks,
men nyder en stille Siesta.
Det er jo i denne Mørkningsstund,
jeg bringer mit Offer til Vesta.

Det gyldenflimrende Nedenlys,
som lader Loftet i Skygge,
giver just Stuen et eget Præg
af gammeldags Lunhed og Hygge.
I Vifteform bredt over Tæppet ud
opad Panelet det søger
og fylder Reolens Mørke med Glimt
af guldbetitlede Bøger.

Saa smutter det over mit Skrivebord
og blinker til Væggens Portrætter,
henkaster paa den belyste Mur
Bladplanternes Silhouetter.
Det strejfer Klaverets Tangenter med Il,
som om det for vidt sig voved,
og lokker endogsaa et flygtigt Smil
fra Konsolens Augustushoved.

Men naar det saa kommer og gør mig Visit
helt inde i Sofakrogen,
da stemmes jeg sært vemodigt tidt,
det er, som jeg savnede Nogen.
Jeg vilde, der sad mig et Væsen nær,
som lod af min Arm sig favne,
og som jeg under en Daab af Kys
kunde give de ømmeste Navne.

Ja, følte jeg under min venstre Haand
et kvindeligt Hjærte banke;
som slog for Livet i Takt med mit
og delte min lønligste Tanke
fornam jeg derover en Jomfrubarm
i Ungdomsfylde at hæves, —
da tyktes min Sang mig vel mindre arm,
mit Liv ej saa mat og forgæves.

Da skulde Skumringen komme med Fred
og stille hvert Savn, hver Begæring,
og Tusmørkestundens Fortrolighed
blive Hjerternes bedste Næring.
Og alle de Indtryk, vi samled hver,
mens Dagen skilte vore Veje,
de skulde den Time faa Form og Liv
og vorde vort fælles Eje.

Jeg sidder med Drømmenes Luth i Arm,
mine Fingre paa Strengene famle.
Der fødes saa mangen kær Melodi,
— dog bliver Alt ved det Gamle.
Naar Ilden slukkes, er Drømmen endt,
afsluttet den korte Hvile. —
— Saa maa jeg se at faa Lampen tændt
og i Lag med de danske Stile.

T:Ved Fæstningsgraven
F:Nej, se mig til Voldens den høje Skrænt!
SIDE:21-23
VARIANT:fonss2019082631

Nej, se mig til Voldens den høje Skrænt!
Med alle Regnbuens Farver omtrent
    sin Fløjelskjortel den flikker:
Campanulaernes Himmelblaa
og deri som tusende Stjerner smaa
    Dværgkløverens guldgule Prikker;
duntoppede Straa af en silkefin Slags,
hvis Lød er dyb som en Gyldenlaks,
Blodstriber af Syrernes Purpuraks
    og Klynger af lyseblaa Vikker.

Og Brombær fletter om Skræntens Rand,
hvor Bunden dufter af Timian,
    en filtret, mørkegrøn Manke.
Den vilde Kørvel slaar ud sin Skærm,
og Snerlen tvinder adræt og ferm
    om Stilken sin smidige Ranke.
Men længer ude paa Skraaningen, hvor
guldduppet Rejnfan og Brudelys gror,
strør Hybenrosen sin rødmende Flor
    ud over den grønne Banke.

Helt nede ved Graven, hvorBunden er sid,
— thi Vandet staar højt her ved Foraarstid,
    men svinder i Sommerens Ebbe —
hvor Frøen har Stævnemøder i Kvæld,
der dækkes Grunden af mørkløvet El
    med Krusemynte og Skræppe.
Langs Bredden skyder der Skove frem
af Siv og Iris, — og udenfor dem
slaar Pileurten sin laksrøde Bræm
om Skraaningens brogede Tæppe.

Og Voldgravens Vande døser her
i Skyggernes dybe, sortgrønne Skær
    ved Kluk af lønlige Kilder.
Men Solglimt bryder i Skyggen ind,
det spruder og gnistrer som smeltet Tin,
    hvor Lyset paa Fladen spiller.
Ved Bredden hist under Birkens Hang,
der sidder en Dreng med sin Medestang,
men Fiskene føler til Krogen ej Trang,
    og Snøren i Sivet sig hilder.

— Jeg ligger og nyder i mat Behag
et Vindpusts duftsvangre Aandedrag,
    der sagtelig Vandspejlet kruser.
Det dysser min Tanke og slører mit Blik,
thi Sommeren brygger saa kraftig en Drik,
    der Sanser og Sind beruser.
Den sødes af Kaprifolium,
den krydres med Malurt og Perikum,
og Mjødurtens Blomst er det gærende Skum,
der ud over Bægeret bruser.

T:Fantasi
F:Den Luftning, som ombølger
SIDE:24-25
VARIANT:fonss2019082624

Den Luftning, som ombølger
dit Haars den blonde Krusning,
tilvifter mine Sanser
en svimmelsød Berusning, —

en Duft som af Violer
og friske Vaarkonvaller,
der tryller mig til Skovdybets
hvælvede Haller, —

hvor i den grønne Dæmring
blandt mathvide Stammer
_Du_ er den gyldne Straale,
som gennem Rummet flammer; —

som lyser op foroven
under de brede Kroner
og danser over Bundens
Sølvstjernemillioner —

som lokker mig med Liste
ad Lønstier blinde
bestandig frem — jeg ved jo
jeg finder Dig derinde; —

som stemmer Fuglesangen
saa elskovsblød og kælen
og lægger paa min Læbe
et Kvad, hvor Du er Sjælen.

T:Nonnesang
F:Det sidste Dagskær lyser ind mellem Kirkens Piller
SIDE:26-27
VARIANT:fonss2018051125

Det sidste Dagskær lyser ind mellem Kirkens Piller.
Nonnerne synge Messe, og Orgelet det spiller.
Skønt slynge sig de Stemmer, gange til og gange fra —
    Nonnesang i San Trinità!

Jeg mindes vel de Toner, de dybe, klokkerene;
da sidst jeg Eder herte, sad jeg ej her saa ene.
Ak, slog blot nu mit Hjerte saa frejdigt som da —
    Nonnesang i San Trinità!

O, svarer mig, I Søstre! I maa det sikkert vide —
Kan Klosterporten stænge for Elskovs Kval og Kvide?
Kan Hjertet Alt forsage, blot Læben har sagt Ja —
    Nonnesang i San Trinità?

I klare Kvinderøster, saa smeltende for Øret —
o, sig mig, findes Freden og Glemslen under Sløret —
Kan Sjælen slippe Mindet og bjerge sig endda —
    Nonnesang i San Trinità?

— Jeg veed, at skal en Klokke med Engletunge lyde,
maa dyreste Metaller i Smeltediglen flyde.
— O, tys! — hvor har du hentet de dybe Toner fra —
    Nonnesang i San Trinità?

Ak, er der ikke Jamren af brustne Ungdomsdrømme,
af gyldne Haab, hensmeltet i stride Taarestrømme,
fremsvulmende fra Bunden af Dit Halleluja —
    Nonnesang i San Trinità?

— Nej! fuldt vel kan jeg skønne, at Glemselen og Freden
den vindes ej ved Sløret og ej ved Klostereden.
Den Sorg, mit Hjerte tynger, den tages mig ej fra —
    Nonnesang i San Trinit`!


T:Lyse Nætter 
F:Langs Stranden ligger store Sten
SIDE:28-30
VARIANT:fonss2019090508

Langs Stranden ligger store Sten
kaotisk spredt i Sandet.
Jeg vælger mig til Sæde en
og stirrer over Vandet.

Det glider blødt i Silkelæg
ind over Tangens Pude.
Bagved staar Skovens mørke Væg
og stænger Verden ude.

I Vesten slukkes som et Baal
Solkuglens røde Flamme,
og Bæltet skinner blankt som Staal
i Kystens Fløjelsramme

Søluftens Aande kvægende
min hede Pande svaler,
og Ensomheden lægende
ned over Sindet daler.

Og der er stille milevidt
forneden og foroven.
- - Da lytter jeg. Det lød, som Skridt
sig nærmede fra Skoven.

Og se! — hvor Stien smutter op
i Kløftens Gab det dunkle,
fremskimter brat en snehvid Krop
og Øjne to, som funkle.

— Er det mon Kildenymfen vel,
den skære bly Najade,
der sniger sig i stille Kvæld
til Stranden for at bade?

Frembøjet mod det skønne Syn
jeg stirrer tryllebunden - -
Da sitrer hun, og som et Lyn
er hun i Skoven svunden.

Saa kommer Natten. Luftig Dis
tilslører Stjernebæltet.
Dens Skønhed er paa sælsom Vis
med Dagens sammensmeltet.

Fjernt glider frem en Baad i Mag
med Sølv i Kølens Fure.
Jeg hører hvert et Aaretag
imod dens Ræling skure.

En grønlig gylden Glans fra Nord
igennem Rummet strømmer.
Som bag et luftigt Guldmorsflor
Naturen stille drømmer.

Mod Luegrund staar Skov og Kyst
i bløde Silhouetter — —
O, sænk jer Stilhed i mit Bryst
I Nordens lyse Nætter!

T:»Der gror en forunderlig Yngel —«
LINKTITEL:Der gror en forunderlig Yngel —
INDEXTITEL:Der gror en forunderlig Yngel —
F:Der gror en forunderlig Yngel herinde i Granskovens Dyb
SIDE:31-34
VARIANT:fonss2019090511

Der gror en forunderlig Yngel herinde i Granskovens Dyb,
halvt som Planter at skue og halvt som slimede Kryb,
svulmende snart af Edder og fyldte med raadden Dunst,
snart i de fineste Farver og støbte med nænsom Kunst.

Det er de tusinde Svampes sælsomme biindfødte Kuld,
skøre Fugtighedsblomster af Skovens den fattige Muld,
Børn af den dagrædde Skumring, drak aldrig Solvarmens Glød,
dværgagtig kuet i Væksten, af sær uvirkelig Lød;

Sarte som Porcellænet, lilla og elfenbensmat,
skrigende rød som Purpur den giftige Fluehat,
lysebrune som Fløjel, flammende gule som Svovl,
spinkle som Sølvklokker spæde og plumpe af Form som en Skovl.

Gennem et Strejf af Solstøv, krydsende Rummet paa Skraa,
ser jeg dem alle Vegne rundt mellem Stammerne staa,
træt har paa Mosset jeg lagt mig, Øjnene lukker sig i,
— oventil suser en dæmpet enstonig Harmoni. - -

      Da pusler det omkring mig —
      Jeg ser til Siden brat.
      Der staar en Mandsling for mig
      med højrød Bjærgmandshat.
      Blegt, rynket er hans Ansigt
      som hos en gammel Mand;
      bag ham seks andre flokkes
      af samme Vækst som han.
      
      Han bøjer sig og taler
      med Stemme dyb og grov:
      »Du Sanger, vær velkommen
      til Eventyrets Skov!
      Du ser det, vi er Dværge,
      vi elske Sangens Kunst.
      Vil Du os Tavshed sværge,
      da skænkes Dig vor Gunst.
      
      Fra Dybets dunkle Rige,
      fra Grubens Malm og Jærn,
      en fager jordisk Pige
      vi sattes hid til Værn.
      Snehvidelil hun nævnes,
      hun færdes blandt os frit.
      Selv har Du hørt paa Stien
      helt ofte hendes Skridt.
      
      Hidtil vi har med Liste
      fordulgt Dig hendes Spor.
      Nu vil dog Sløret briste,
      da Du os Tavshed svor.
      Grant skal Dit Blik nu skue
      der, hvor Du før var blind - -
      rejs Dig, Du Svend, fra Tue!
      vi høre hendes Trin«.
      
      Han stryger med en Salve
      mit Øjelaag i Hast —
      Da er det, som en Hinde
      fra Synets Nerve brast.
      Saa skrumper ind hans Aasyn,
      i Jord han synker brat.
      End skimter jeg i Skyggen
      hans røde Bjærgmandshat.

- - Stiv som en død har jeg ligget, Lemmerne tunge som Bly.
Se, da er det, som Viljen vaagner til Liv paa ny.
Kogleriet jeg sprænger, rejser mig i et Spring,
stryger mit Haar fra Panden og ser mig forvildet omkring —

Rundt omkring mig er stille — Alting, som før jeg sov.
Enstonig dæmpet det suser gennem den dunkle Skov.
Dog - - fra en Lysning derinde, kantet af Solguldets Søm,
kommer et Væsen — en Kvinde! Blomsten, skudt frem af min Drøm.



T:I Skyggen
F:I Skyggen under Hækkens grønne Væg
SIDE:35-36
VARIANT:fonss2019090518

I Skyggen under Hækkens grønne Væg
paa Græssets Fløjl vort Frokostbord vi dækker.
Se, her er nybagt Brød og friske Æg
og røget Tunge, Ost saa gul og lækker.
Hold for dit Øje op det fyldte Glas,
saa Flammeskæret spejles i Pupillen.
En fyrig sydlandsk Drue, »frisch vom Fasz«!
Og synes den din Gane lidt for kras,
saa bland den med det klare Vand fra Kilden.

Løft Øjet op mod Sommerhimlens Blaa,
— et Ætherdyb, som intet Blik kan lodde.
Sænk det mod Bæltet, der i Solens Skin
blankt bugter som en Flod sig ud og ind
om brat afskaaren Klint og skovgroet Odde.
En Røgsky vælter sig bag Pynten frem,
det er en Dampbaad, som til Afgang fløjter.
Der kommer den. Vi følge kan dens Spor
langt ud mod Vest, ind i den jyske Fjord,
hvor Blikket standses af violblaa Højder.

— Her ruller ud den modne Hvedemark
sin tunge Pragt i Skovens grønne Ramme;
den gulner som et mægtigt Pergament
og bugner under Middagssolens Flamme.
Henad dens Felt er som med Farvestift
en spinkel, sirlig snirklet Munkeskrift
af Kornblaat og af Valmupurpur prentet.
Og hisset, hvor jeg peger med min Haand,
løber Alleens grønne Silkebaand
did ud, hvor Slottet med sit røde Tegl,
ret som et stort og gammelt Adelssegl,
er vægtigt presset under Pergamentet.

T:»Kære, hvor Luften dog er kvalm«
LINKTITEL:Kære, hvor Luften dog er kvalm
INDEXTITEL:Kære, hvor Luften dog er kvalm
F:Kære, hvor Luften dog er kvalm
SIDE:37-41
VARIANT:fonss2019090519

Kære, hvor Luften dog er kvalm;
Ikke et køligt Pust fra Skoven!
Solen, et rødligt glødende Malm,
ulmer bag Dis foroven.
Bugten, dorsk som i Feberdøs,
ligger derude og glipper med Synet;
og uafbrudt løber der en nervøs
Sitren langs Himmelbrynet.

Kom, lad os søge i Skovdybet Skjul,
dèr maa vel være lidt Friskhed at finde.
Nej da, hvor ængsteligt! Ikke en Fugl
løfter sin Røst herinde.
Træerne staar som i aandeløs Frygt
med ubevægeligt hængende Blade —
og hør! — nu drøner det hult og stygt
som af en fjern Kanonade.

Hurtigt ad Stien i Tykningen ind —
mærk dog, hvor ramt at de Skovløg dufter —
Tys, hvad var det! En sukkende Vind
brat gennem Løvtaget lufter.
Se, hvor det mørknes. Et Vindpust paa ny!
Bygen er nær — kan Du høre den suse —
Kom, vi maa ile at søge Ly,
inden den aabner sin Sluse.

— Her er et Skur, dybt i Vildnisset gemt,
et, hvor om Vinteren Dyrene kommer.
Sikkerlig staar det forladt og glemt
hele den udslagne Sommer.
Smut kun derind! Er det fattigt og grimt,
Tag over Ho’det i al Fald det yder.
Det er paa Tide! — fornam Du det Glimt!
— Angrebssignalet lyder.

Sæt Dig nu stille paa Høbunken hen,
— jeg bliver staaende her, maa Du vide.
Naa, Du er bange? Kom hid da, min Ven,
sæt Dig saa blot ved min Side.
Hvilken Forandring fra Stilheden nys!
Hør, hvor i Skoven det koger og hvisler.
Blinkende Strømme paa tværs og kryds
ned over Stammerne risler.

Skreg Du? Jeg syntes. — Naa saadan — Du gøs!
Ja, det var Glimtet, som sved i Synet.
Hør! Nu brager Kanonen løs —
Skraldet straks efter Lynet.
Lige her over? — Det lader saa!
Tag det nu bare roligt, Lille!
Ræk mig din Haand, saa ser vi derpaa,
ganske fornuftigt og stille.

Bulder paa Bulder. Det ene knap endt,
førend det næste begynder sin Skratten.
Og hvor det skumrer. Det er jo omtrent
lige saa mørkt som om Natten.
— Hu! — hvilket Ildhav! Et knitrende Knald!
Baglængs vakler jeg, halvvejs bedøvet —
Grene, som knækkes — et bragende Fald —
— Det var et Træ, som blev kløvet!

Stakkels Lille! Hvor hvid og stiv, —
maalløs Du sidder som naglet til Flekken.
Kom til Dig selv dog, mit søde Liv —
Gudskelov slap vi med Skrækken.
Vist var det nær. Her lugter af Svovl.
End kan det vældige Tryk jeg fornemme.
— Det var i saadant et Lyn vist, St. Povl
hørte Vorherres Stemme. —

Trøst Dig, nu buldrer det knap saa slemt;
tordner vel end, men med svindende Kræfter.
Tonen har været til Pathos stemt,
— nu følger Slappelsen efter.
Uvejret, mat af den rasende Kamp.
bistert og brummende Valpladsen viger.
Mærk, hvor det lysner! En fugtig Damp
frem mellem Stammerne stiger.

— O hvilken Stilhed! Kvægende sød
glider den frem over lønlige Stier.
Kimene alle i Jordens Skød
graadigt af Livskilden dier.
Læskende Draaber fra dryppende Løv
drysser som Dug over Skovbundens Spæde;
Mos, der var skrumpent og næsten som Støv,
svulmer og strutter af Væde.

Og vil Du se! Gennem Løvtagets Rift
hist i en Lysning med vældige Bregner
hen over Bunden sin luende Skrift
muntert en Solstraale tegner.
Det var Signalet! Den drømmende Skov
fyldes med Jublen af kvidrende Fugle —
— Saa kan vi To vel ogsaa ha’ Lov
at smutte frem af vor Hule.

O, hvilken Luft! Saa styrkende ren!
Bygen har læsket og svalet og lindret.
— — Ser Du hist henne den mægtige Gren!
— den har Lynilden splintret.
Flammende som en fortørnet Gud
nidkær Naturen har renset sit Tempel,
smiler nu atter i uplettet Skrud,
— Menneskets Børn til Eksempel!

T:Hin Stjerne
F:Hin Stjerne fjernt over Skoven
SIDE:42-43
VARIANT:fonss2019090532

Hin Stjerne fjernt over Skoven
i Kvælden jeg blinke ser.
Den tindrer som gennem Taarer:
»Ak — kommer Du aldrig mer?«

O, Lys, Du sølverne, renel
hvor gerne dit Vink jeg lød.
Men dybt i min Sjæl der ulmer
en anden hedere Glød —

Den tænder mit Blod i Lue,
den ægger og hidser min Sans — —
For fjern er Himmelens Bue,
for bleg, o Stjerne, din Glans!

Nu hyller sit Aasyn Jorden
i Mørkets det tætte Slør;
der stiger fra Havens Blomster
en Duft, som gør svimmel og ør - -

Og hisset et Vindve lyser
bag Løvets sortnende Bryn;
derinde — o kunde jeg fly Dig,
Du søde daarende Syn - -

Derinde — bag aaben Rude
med halvnedtrukket Gardin —
derinde staar hun for Spejlet
i Nattens letteste Lin —

og løfter de blændende Arme
og løser det brune Haar - -
En Formernes Pragt sig røber,
som Dagen ej skue faar —

en ung og svulmende Rundhed,
en Hvidhed, saa marmorglat,
— som blænder mit Blik og fylder
med skælvende Lue min Nat.

T:Over de gyldne Skove
F:Over de gyldne Skove
SIDE:44-45

»Over de gyldne Skove
der blaaner den høje Aas.
Somren er gangen til Hvile nu,
har slaget sin Dør i Laas.

Somren og saa den Nattergal,
de to er nok fulgtes ad - - 
Hvem skal nu lyse min Sorg til Ro
og synge mit Hjerte glad?

Hvem skal synge min Sorg i Blund?
— Kun Een jeg kender, det kan;
men han er dragen med Somren
og Nattergalen af Land.

Somren henvejret, med den hans Tro
som Løvetanden dens Fnugg —
Over de øde Agre
der driver den kolde Dugg.

Duggen blinker fra Hegn og Straa,
i Gryet aarie den skælver - -
Ingen kan Elskovs Kvide forstaa,
som haver ej kendt den selver.«

T:Bebudelse
F:Sort er Natten, ingen Stjerne lyser
SIDE:46-50
VARIANT:fonss2018041902

Sort er Natten, ingen Stjerne lyser,
ikke een af Himlens mange Tusend.
Alt er tyst. Som fra en mægtig Konka
lyder hult og dæmpet Havets Brusen.

Ved min Side staar min unge Hustru
i sin hvide Natdragt, skær og tugtig.
Fra det aabne Vindve strømmer Luften
mod os kvægende og blød og fugtig.

Bagved i den vinterlune Stue
lyser Amplen med sit Skær det milde.
Udenfor er Nattens dybe Mørke.
Alting stille — saa utrolig stille.

Og da siger sagte min Veninde
— hun har staaet tavs og lyttet længe —:
»Hvad er det for Toner, jeg kan høre,
som af bløde Buestrøg paa Strænge —

Hvad er det for underlige Toner,
dæmpet klingende fra fjerne Egne?
Mod den mørke Bas af Havets Brusen
ret som lyse Solstrejf de sig tegne.«

Og jeg svarer: »Disse sære Toner,
der igennem Nattens Stilhed trænge,
— rene, overjordiske og blide —
er den første Klang af Vaarens Strænge.

Det er Træk af Skovens vilde Fugle,
sønden fra paa stærke Vinger baaren
i usynlig Flugt højt over Jorden,
— som forkynder: Se! nu kommer Vaaren!«

Og da siger hun, den unge Kvinde,
lysende i Sundheds fagre Sommer:
»O, hvor dejligt dog de Toner lyder!
— Ja, jeg føler det, at Vaaren kommer!

Jeg kan føle, hvordan disse Toner
tyst indvæve sig i Nattens Drømme.
Jeg kan høre Livets Pulse banke,
Safterne til alle Knopper strømme.

Jeg kan høre Havets fjerne Brusen
svare som et Kor de klare Stemmer;
jeg kan føle — Kære! ja _herinde_
tydeligt jeg Vaarens Bud fornemmer.«

Og min Haand hun lægger til sit Hjerte,
mens den unge Barm bag Linet stiger.
Og saaledes staar vi længe stille,
indtil Lyden fjernt i Natten viger.

— Og da saa den Lille træt og mødig
har søgt Hvile i sin Seng omsider,
staar ved Vinduet jeg længe ene,
tænker drømmende paa svundne Tider —

paa Studenterlivets glade Dage,
Ynglingaarenes den lyse Mythe,
da, som nu, jeg mangen stille Aften
kunde staa ved Vindvet tavs og lytte —

lytte til de samme sære Toner,
og med Hjertet fuldt af Foraarslængsler
se i Natten Paradisets Porte
aabne sig for mig paa gyldne Hængsler.

Ak! — og nu! O mine lyse Drømme,
en for en som Stjerneskud I slukkes.
Og vemodig bøjer jeg mit Hoved,
smiler dog, skønt mine Øjne dugges — —

Thi endda — nu, Trækkene er skarpe,
Furer sig igennem Panden drage,
— ved det første Greb i Vaarens Harpe
svulmer Hjertet som i gamle Dage.

Og jeg ser et Syn af Pløjemarker,
saftiggrønne Enge, brune Banker,
solblankt Vand og nys udsprungne Bøge,
Anemoner, unge Brombærranker.

Og langs Krattet i den klare Morgen
vandrer jeg de kendte Stier atter.
Under Foraarssol og Lærkejubel
fører jeg ved Haand min lille Datter.

Gøgeurt, Aurikler, Anemoner
samler vi med ufortrødne Kræfter,
og jeg frydes, naar den spæde Stemme
siger deres søde Navne efter.

— Og jeg skimter bag de grønne Høje
Landsbykirkens Taarn, det hvide, lave,
søger under Digets brune Hasler
Pladsen med de kære kendte Grave.

Gad nok vidst, om Vedbendranken trives,
om der vel er Knopper paa Violen,
og om Rosen, som i Fjor blev plantet,
har sat unge Skud i Foraarssolen - -

O, men helst gad jeg dog vidst, om Vaaren,
fuld af Haab og vemodsfuld Erindring,
finder i mit eget Bryst en Kime,
som kan spire efter Overvintring.

T:Frohnalpenstock
F:Frohnailpenstock! Din nøgne Kulm
SIDE:51-55
VARIANT:fonss2018041903

_Frohnalpenstock!_ Din nøgne Kulm
med Jomfrusneens kridne Lag.
fremdukket nys af Nattens Mulm,
forgyldes i den unge Dag.
Højt over Naaleskovens Rand
med Morgentaagens hvide Floss
mod Himlen luer den i Trods:
»Ja, naa mig, om Du kan!«

Nu vel, jeg er jo fri og frels!
Jeg griber Alpestok og Hat;
snart har jeg Dalens Bygd forladt
og staar, hvor Stien gaar til Fjælds.
Septemberdagens rene Luft
tilvifter mig fra Bjærgets Li
et Pust af Høets Kryderi
og Skovens Harpiksduft.

Til Vejrs det gaar med Sang og Fryd
først under Naaleskovens Hang,
— saa ud paa græsgrøn Sætervang
med Brøl af Kvæg og Bjældelyd.
Og Pigen med den brune Lok
et Fingerkys i Farten faar.
Men — ingen Tøven, før jeg naar
mit Maal, Frohnalpenstock!

Ad Fyrrestammers spinkle Bro,
slængt over Kløft og Klippebæk,
— did op, hvor Alpens stolte Træk
paabyder Ærefrygt og Ro!
— hvor hist og her som Forpost kun
der skyder frem en enlig Gran,
men hvor Viol og Enzian
end spætter Fjældets Grund.

Nu frem, hvor Tinden knejser frit
opdukkende i Ætrens Hav —
henover Strøg af brunligt Lav
og Blokke af den raa Granit.
Til Vejrs! er mødig end min Krop
og Ganen brændende af Tørst - -
Den Møje lønnes rigt, naar først
jeg staar paa Bjærgets Top.

Alt bliver øde nu og vildt.
Sne gnistrer fra hvert Klippeskaar,
Men lun er Luften som i Vaar,
og Solen skinner foraarsmildt.
Op, hvor den vilde Ged har traadt
sit Spor i Sneens Tæppe hvidt —
et Spring endnu, endnu et Skridt,
— og saa er Maalet naaet!

Hvor høj en Luft — hvor stort et Synl
En Verden bag ved Fjældets Mur,
en mægtig uberørt Natur
sig løfter over Himlens Bryn.
Indstængt af Klippens stejle Bom
er Skuet trangt for Dalens Børn,
— _her_ kredser Blikket som en Ørn
og spejder viden om.

Hvor rykker det mig sælsomt nær,
som stod jeg ved dets Grænserand:
det gaadefulde Dødens Land
med evig Sne og hvide Brær.
Det Land med Tavsheds store Gru,
— til Hverdags dulgt bag Fjærnheds Dis —
det træder med sit Pust af Is
mig tæt paa Livet nu.

Med Spir og Takker, solbestraalt,
det taarner sig langs Himlens Rand,
en Krone for det hele Land,
— den eneste, som Schweiz har taalt!
Og vel forstaar jeg, at et Folk,
som nemmed _her_ Naturens Sprog,
blev aldrig Træl i fremmed Aag,
men Friheds fødte Tolk.

— Dybt under dette Fjældgevir,
som løfter Sans og højner Syn,
fremdukker mørke Skoves Bryn
og Sætervanges grønne Lier.
Og Dale ligge lunt i Løn
med Slot og Agre, By og Flod,
— men lodret ned, fem Tusind Fod,
er Urnersøens Brønd.

— Som Konge paa den øde Tind
med Verden udstrakt for min Fod
ser svulmende af Ungdomsmod
jeg kæk i Fremtidslandet ind.
Min Trone er en Klippeblok,
mit Slæb er Sneens Hermelin,
— jeg løfter højt den klare Vin:
Din Skaal, _Frohnalpenstock!_

T:Spor 
F:Et Dryss af nattefalden Sne
SIDE:66

Et Dryss af nattefalden Sne
paa Tujabusk og Linderod,
og i den hvide Slotsallé
kun Sporet af en Kvindefod —

En Kvindefod, som ung og let
har traadt sin Søm langs Sneens Lin.
— — Tør jeg vel plante, tung og træt,
hos den det dybe Spor af _min?_

T:Elvervise 
F:En Drøm jeg havde ved Midienat
SIDE:57-58
VARIANT:fonss2018041948

En Drøm jeg havde ved Midienat,
jeg drømte end aldrig dens Lige.
Mig tyktes, jeg var i Elverhøj
alt hos den Elverpige.

Mig tyktes jeg var i Elverhøj,
hos Elvermøen sov —
der jeg monne mit Øje opslaa,
jeg stod udi vildene Skov.

Der jeg slog mine Øjne op,
jeg stod under Bøgens Tag;
ude bag de Stammer i Øst
der fødtes den unge Dag.

Fjernt udi Østerlide
der tændtes det unge Gry,
Solen steg over Havet frem,
lyste over Jord af ny.

Solen steg over Himlens Rand,
kaldte alle Spirer af Muld —
lyste og over min Kjortel god - -
det funkled som Elverguld.

Funkled det som det-pure Guld
alt fra min Kjortel blaa:
det var et gyldengult Kvindehaar,
ned over min Hærde laa.

Det var et flammende Kvindehaar,
laa over min Kjortelsøm —
gyldent som Elverpigens Haar,
jeg skued udi min Drøm.

Gyldent som hos den Elvermø,
mig favned i Nat saa ømt - -
Ak! Du Allerkæresten min,
hvor sælsomt haver jeg drømt!

T:Champignoner
F:Nu staar Bøgen med Bronceløv
SIDE:59-62
VARIANT:fonss2018041959

Nu staar Bøgen med Bronceløv,
  Kastaniekronerne gulne,
og Slaaen og Brombær i Krat og Hæk
  er spændte af Saft og svulne.
Himlen er høj og fugtig blaa,
  Sollyset sløret og mildt,
og Fælledens Grønsvær, hvor vi gaa,
  blødt som Fløjel og Filt.

Den klare rene Septemberluft,
  hvor skærper den Syn og Sanser!
Let skrider Foden, snart naa vi derud,
  til de gamle forfaldne Skanser.
Dèr streifer en Jæger. Med mistroisk Blik
  mønstrer han vore Personer. — —
Javist! Vi skal ogsaa paa Jagt i Dag,
  — men efter _Champignoner_.

Hvor ensomt ellers! Hist holder kun
  en Vogn med Rodfrugter læsset.
— Nu er vi ved Maalet. En høstlig Em
  har lagt sig fugtig paa Græsset.
Det dækker Skanserne frodig>tæt
  som Fløjl i de blødeste Læg.
Og ser Du, hvor Svampene titte frem
  i det Grønne som snehvide Æg.

Aa, pluk forsigtig! Den er saa skør,
  den lille kuplede Hat,
saa elfenbenshvid mod den mørkeGrund,
  med Huden som Atlask glat.
Der stiger af den en Duft af Jord
  fra Muldens kølige Kælder;
og indeni har den Silkefor
  af rosenrøde Lameller.

Se, hvilken Vrimmel! Langt fler forvist,
  end vi kan naa at faa plukket.
Vær derfor kræsen, Kære, og tag
  kun dem, hvor Hatten er lukket.
Levn lidt til Andre! Vi gør dog en Høst,
  saa rig, som vi aldrig har haft den.
De halve skal syltes; men Resten, Du,
  dem faar vi stuvet til Aften.

Nu tror jeg næppe vi magter fler,
  baade Taske og Kurv er fyldte.
Du smiler livsaligt. I Aanden ser
  Du Dig alt i Lag med at sylte.
Nuvel, lad os hvile! En tændt Cigar
  skal komme mig ret tilpas.
Krudtkammerruinerne byder os her
  en ypperlig Siddeplads.

— Hvor flad og nøgen er Egnen i Vest,
  milevidt rækker jo Synet;
det standses først af den bølgende Skov
  langt ude i Himmelbrynet.
Men vend Dig saa og se imod Øst;-
  hvor Bæltet blaaner og blinker,
— et skinnende Staal mellem jyske Kyst
  og Nordfyns skovklædte Brinker.

— Alt synker Solen. Endnu en Stund
  dens Skær holder Dagen i Live.
Men lavt paa den østlige Himmelgrund
  staar Maanens blodrøde Skive.
Røgteren driver sit Kvæg til Stald,
  Husmanden søger sin Hytte — —
Velan! saa følger vi samme Kald
  og vender hjem med vort Bytte!

T:Ung Lykke
U:Flugt
F:Saa gik de da! Ja undskyld, Barn
SIDE:63-65
VARIANT:fonss2019101203

Saa gik de da! Ja undskyld, Barn,
  ifald jeg bliver bitter.
Men faar den ikke Slut engang
  den Syndflod af Visitter!
Betænk blot, hvilket Hoveri,
  naar vi dem skal besvare!
Tror da de Godtfolk ej, at vi
  har andet at ta’ vare!

Vort unge Hjem jeg ligner ved
  en nylig anlagt Have,
hvori vi to skal hjælpes ad
  at plante, saa og grave.
Hvor skal dog noget kunne gro,
  hvor kan vi Væksten frede,
naar Hver og En kan bryde ind
  og trampe i dens Bede!

Ja, ja, du ler. »Den er Dig snart
  for gammel, den Materie.«
— Saa hør da Nyt! Vil Du som jeg
  saa tager vi en Ferie.
Vi lister uden Varsel bort
  og lukker helt Butikken.
Saa slipper vi en Stund for Folks
  Befingren og Bekiggen.

Maa ej et saadant Sommervejr
  opflamme Rejselysten!
Dampskibet, ved Du, gaar i Dag
  sin Route op langs Kysten.
Vi tager med, alene to,
  la’er Pigen blive hjemme.
Hvor vi skal gaa i Land, det kan
  vi undervejs bestemme.

Men helst et Sted lidt langt herfra
  hvor vi er ganske trygge,
hvor ugenert vi færdes kan
  og leve for vor Lykke.
Har saa i Ro og Fred vi nydt
  to skønne Sommerdage,
vi vender med forfrisket Sind
  til Hjemmet her tilbage.

Er Planen god? »Ja ypperlig!
  Sit Ophav ganske værdig!«
Nu godt! Saa lad os spise straks,
  hvis Maden da er færdig.
Bagagen pakker Du jo nok,
  — ja vist, paa _begges_ Vegne!
Og saa afsted! — Paa Eventyr
  mod ubekendte Egne!

T:Kunstneren og hans Brud 
F:Paa Husets Loggia Vinløvsdraperiet
SIDE:66-70

Paa Husets Loggia Vinløvsdraperiet
gav Skygge for den hede Middagssol.
Mester Filippo sad ved Staffeliet,
sortøjet brun — en ægte Spaniol.

Hans Kunstnerblik var fængslet af en Gruppe,
hvorover Lys og Skygge drev sin Leg;
og lig en Sommerfugl af Skitsens Puppe
frem paa hans Lærred den i Farver steg.

Det var hans unge Hustru — Kærlig bøjet
sad hun ved Vuggen, hvor den Spæde sov.
Den Ynde, hendes Moderfryd forhøjed,
var baaret skønt af Harmoniens Lov.

Den lyste frem af Øjnene de klare,
af hver en Linie i den smækre Krop.
Nu vaagned Drengen, og med Hænder snare
hun skød hans Tæppe bort og tog ham op.

Og mens hun lagde til sit Bryst det hvide
blødt i sin runde Arm den sultne Glut,
han kasted Pensel og Palet til Side,
sprang op og tog fra Væggen ned sin Luth.

Med fast og øvet Haand han stemte Strengen,
mens han med Ømhed paa de tvende saa.
Hun løfted smilende sit Blik fra Drengen:
»Sig mig, Filippo, hvad Du tænker paa.«

Hans brune Kinder gløded som'ved Kraften
af Elskovsdruers unge, stærke Vin.
Han svared: »Ak, jeg tænker paa hin Aften,
hin stolte, skønne Stund, da Du blev _min!_«

Da blussed hun som han. Og medens Øjet
i sød Berusning ved hans Læber hang,
i Rythmer let han sine Tanker føjed,
greb flygtigt Luthens Streng dertil og sang:

- - Og det var Nat. Ved Brudekamret stod jeg.
Et Forhæng veg. Sky standsede mit Skridt.
Et Lys, en Vellugt strømmede imod mig,
— et Nu jeg skimted noget slankt og hvidt. —

Saa sluktes Alt. Jeg hørte kun mit Navn
fremhvisket med en Stemme blød og kælen.
Og blind paa Synet, seende med Sjælen,
jeg droges sikkert mod din aabne Favn.

Dit Jomfrulegem, yppigt, ungt og glat
med Blodet bankende bag Silkehuden,
laa tæt til mit, alt Draperi foruden,
kun svøbt i Fløjlet af den sorte Nat.

Saa stod vi da, to Børn af Alnaturen,
Ansigt til Ansigt med den store Magt,
hensat med Et hinsides Grænsemuren,
hvor Vedtægt og Undseelse staar Vagt.

Som Straalebrydninger af Lysets Renhed
forenet atter smelter hen i Hvidt,
en Livets Urkraft samled os til Enhed:
een Sjæl, eet Legem! — intet _mit_ og _dit_!

Vort Væsens dybe Grundskel, Kønnets Skranke,
udjævnet, slettet i et Favntags Nu.
Og samme Tid — forunderlige Tanke! —
_jeg_ fuldt ud Mand, og fuldt ud Kvinde _Du_.

— — Dog kort er Sommernatten kun. Og før
vi aned, titted Gryet ind ad Ruden,
sneg sig langs Væggen hen til Hovedpuden
og gjorde gennemsigtigt Mørkets Slør - -

O, skønne Dæmringssyn, som fandt mig vaagen,
mens trygt Du blunded, favnet af min Arm!
Som hvide Tinder, dukkende af Taagen,
steg frem din Skulder og den faste Barm.

Og Skæret gled fra Ørets fine Munding
med viltre Lokkers brune Krus omkring
langs Armens Bøjning, Hoftens stolte Runding
og Benets yppigtbløde Liniesving, —

kærtegnende med Kys de runde Lemmer,
helt ud til Fodens rosenrøde Spids
og sluttede — o Syn, jeg aldrig glemmer! —
Dit hele Legem ind i Gyldenrids. —

En Drømmens Amorin, en vinget Pusling,
drog for dit Øje Laagets Silkebræm,
men lod bag Læbens aabne Purpurmusling
en Rad af hvide Perler titte frem. —

Som den, hvem Druens Kongegave kvæger,
— har først han Tørstens Krav til Tavshed bragt,
betragter andagtsfuld det gyldne Bæger,
hvori den ædle Nektar blev ham rakt —

saa nød jeg, af Erindring sødt betagen,
dit Legems rene Form med Kunstnersans,
mens ubevidst Du vendte Dig mod Dagen,
helt overgydt af Gryets Rosenglans.

Og mens din Sjæl gled hen ad Drømmens Veje,
ømt drog jeg Tæppet om min søde Brud.
Et Kys! — Og lydløst veg jeg fra Dit Leje,
trak Rudens Forhæng bort og stirred ud.

Jeg aabned Vindvet. Luftens rene Drue
af Morgnens Skaal jeg drak i dybe Drag.
Og med et Blik mod Himlens Purpurbue
jeg hilsede vort Samlivs første Dag.«

T:Stille Syssel
F:Det er alt sent. Du sidder end
SIDE:71-73
VARIANT:fonss2019101219

Det er alt sent. Du sidder end
og syer ved Lampeskinnet.
Et _Dukkeudstyr!_ Hvor komplet!
— af Uldent og af Linned.
Glad ser Du fra dit Arbejd op
og nok saa stolt mig viser
den hele Skat af Strømper, Svøb,
af Trøjer og Chemiser.

Hvert Stykke bredes sirligt ud
og lægges sammen atter.
Det rører mig at se, hvor ømt
hvert Læg, hver Fold du glatter.
Ja vist! Din Sjæl, har svælget jo
i Længsler, Haab og Drømme,
imedens Haanden sysled her
med Masker, Baand og Sømme.

Og mens Du glad forklarer mig
hvert Stykkes Art og Brug,
dit Ansigt aabenbarer mig,
at længe Du i Smug
har ført et Samliv med dit Barn,
at dette spæde Væsens
endnu forborgne Fremtidsform
er alt for Dig et Præsens.

Som den, der vover Livet paa
en rig, men dristig Fangst,
dit Sind har vexlet mellem Tvivl
og Haab og Fryd og Angst.
Men Moderhjertet er en Blomst,
der om sin Løndom lukkes —
Jeg aner kun dens skjulte Liv
— og mine Øjne dugges.

Jeg gaar til Vindvet hen og ser
ud i den stille Nat.
Med blanke Stjerner, store, smaa,
er Himlens Hvælv besat.
Kom hid, min Elskte! Løft dit Blik
op mod den lyse Flok!
Se hist med himmelsk Symbolik
staar Frejas blanke Rok.

Dér sidder hun, den Elskovs Dis
med Øjets gyldne Graad,
og tvinder Skæbnen, Din og min,
til een og samme Traad.
Ja, naar Du stirrer ufravendt
i Stjerneskæret ind,
ser mellem Jord og Himmel spændt
Du Traadens Sølvertvind.

Den Traad, som en usynlig Haand
fra oven til os spandt,
blev regnet jo fra gammel Tid
for Lykkens sikre Pant.
Saa løft da Øjet trøstig did
højt over Jordens Nød;
Fra fjerne Kloder Lykkens Spind
neddaler i Dit Skød!

T:Ved Skovdammen
F:Tæt om Bassinet Skovens høje Piller
SIDE:74
VARIANT:fonss2019101223

Tæt om Bassinet Skovens høje Piller
et mørkt og køligt Kammer hvælvet har.
Fra oven kun et gyldent Solglimt spiller
ned paa det blanke Vandspejls grønne Glar -

og glider i Refleks langs Egens Stolper
op under Kuplens dunkle Perspektiv.
Forneden gror, med sorte Fløjelskolber,
Dunhamren i en Bræm af spidse Siv.

Men ude paa den stille Flade vugger
Aakandens Blomst sin liljehvide Pragt:
En Haremsskønhed, der af Badet dukker,
trygt skærmet af Eunukers sorte Vagt.

T:Efter Begivenheden
F:Saa er den overstaaet, al
SIDE:75-78
VARIANT:fonss2019101225

- - Saa er den overstaaet, al
Forfærdelsen og Pinen!
Dyrt maa det købes, Kvindens Kald;
men knustes ikke Druens Skal,
saa fik vi aldrig Vinen.
Du ligger nu som Dronning dér
i dine hvide Puder —
lidt bleg vel end, men sød og kær,
mens Solen sender Dig sit Skær
ind ad de klare Ruder.

Ser Du, jeg bringer Dig mit Fund:
en Rose fin og sjælden.
Du trykker ømt den mod din Mund,
— snart er Du rødmende og sund
som den, min egen Ellen!
Dit Øje straaler taarevaadt
som Blomst i Morgenduggen,
Du Kære! Hvil Dig trygt og godt!
Et Øjeblik jeg titter blot
til Glutten her i Vuggen.

Og — mens jeg husker det — et Ord
jeg skylder Dig at sige:
Du aner ikke, Ellen, hvor
jeg dog blev glad, da jeg erfoer,
at Barnet var en Pige.
At Fædre ønsker sig en Søn,
jeg ikke rigtig fatter.
Man kender dog sit eget Køn
for godt desværre. — Nej, min Bøn
var just en lille Datter.

»Naa! Er hun ikke yndig?« — Jo!
hun blusser som en Rose.
_Rød_ er hun allenfals, min Tro,
og snøret som en Eskimo
i Svøbets uldne Pose.
— »Aa fy! — Det er jo alle Smaa!
— Men hører Du: hun klynker!
Det er, fordi Du er saa raa.«
— Ja, se! Hun bliver ganske blaa
og Panden fuld af Rynker.

»Tag hende let og varsomt! Ryst
paa Hænderne dog ikke!
Læg hende ved mit venstre Bryst,
— det kan jo være, hun har Lyst
en lille Taar at drikke.«
Se saa! Det bitte Ansigt fladt
mod Brystets spændte Kugle! —
Nej! — Vorten har hun ikke fat — —
Her er den! Skynd Dig nu og pat,
Din lille, blinde Ugle!

— Nej, hun kan Ingenting forstaa.
Bedst, at Du Kjolen lukker!
- - Dog jo! Nu fik hun fat, den Smaa!
Se bare, hvor hun klemmer paa
og drikker, saa det klukker.
— Nej, Kære! Hun er mageløs - -
af Velbehag hun brummer!
- - Se saa! Nu sover hun, vor Tøs.
— Men _Du!_ — Du blev jo helt nervøs.
— Prøv selv at faa en Slummer!

Dog først vor lille Stump igen
jeg vil i Vuggen lægge.
Luk Du saa Øjnene, min Ven,
— saa sætter jeg mig stille hen
og vaager for Jer begge.
Du smiler kærligt — men saa træt,
— ja, det er intet Under! —
Jeg lister til mit Kabinet,
og snart dit stille Aandedræt
forkynder mig, Du blunder.

T:Høstmorgen 
F:Over Haven Morgentaagen
SIDE:79-83
VARIANT:fonss2019090103

Over Haven Morgentaagen
bølger som et hvidligt Flor.
Draabestøv paa Græsset tindrer
i dens Slæbekjortels Spor.
Vædeblankt er Villataget
og den vedbendklædte Mur,
og Alleens Kroner skimtes
kun i svævende Kontur.

Dog, som Solen stiger, vokser
Kraften hos den unge Dag.
Ind i Taagens Dødvand skyller
Lysets gyldne Bølgeslag.
Lange Straalekiler bryder
gennem Rummet ned paa skraa;
gennem Dunsterne foroven
anes Himlens dybe Blaa.

Og som Fugtigheden viger
fra et dugget Vinduesglar,
Sløret mer og mer fortyndes,
Luften bliver høj og klar.
O, men se! Lig spredte Rester
af det lette Taagesvæv
rundt paa Træer og Buske hænger
sølverhvide Spindelvæv.

Elverslør langs Hækken skælver
som et gennemsigtigt Flor,
hvori Duggens Draaber glitrer
med en Glans af Perlemor.
Cirkelvæv som klare Ruder
men med Glasset brudt og knust
udspændt mellem Stammer sitrer
i det svage Morgenpust. - -

Hil dig, frodige September,
Sommertid med Høst i Pagt!
Uden Vaarens spæde Ynde,
men med modne Formers Pragt,
roligt drømmende Du hviler
efter travle Dages Stræb,
klædt i Aarets Dronningkjortel
med det grønne Silkeslæb.

Solens Kys har pustet Sløret
fra din Pande og din Kind;
dog i Dybet af dit Øjes
Dunkelblaa det dvæler end.
Lykken lyser fra dit Aasyn,
fra din Lød, saa varm og sund.
Men der bæver dog et Træk af
Vemod om din røde Mund.

Druens Blad og Humlens Ranke
flettes i din Løvportal.
Strunke Georginer luer
op i stærke Farvers Pral.
Og som Rest af Sommerfloren,
blandt Tropæolum og Floks,
blomstrer Høstens sidste Rose,
sart i Duft og bleg som Voks.

Over Tujabuskens flade
stift udhugne Kniplingsløv
Duggens Glimmerregn er drysset
tæt som Diamanters Støv.
Nedad Villamuren vælder
fra den brede Stenkarnis
i en blomstrende Kaskade
hvid og havblaa Clematis.

Ad Verandatagets Stolper
klatrer Purpurvinen op.
Majsen staar med modne Kolber
saftiggrøn med Aks i Top;
kæmpebladet Græskar-Ranken
over Indgangsflisen gror,
bag det grønne bugner Frugten
gul som Smør og globusstor.

Overflod, hvorhen jeg skuer,
fulde Former, Farvers Glød!
Sorte, overmodne Druer,
Abrikosers Gyldenlød,
purpurluende Tomater,
Blommer som en dugblaa Nat,
store gullighvide Æblers
skønne, blodisprængte Skat!

- - O, hvor frydes jeg, September,
ved din friske Frodighed —
dobbelt kær, fordi du dæmper
Jublen med Vemodighed,
Alfevimpler, sølvertvundne,
svæve hen for sagte Vind - -
Akl farvel, farvel! min svundne
Sommerlykkes Drømmespind!

T:Trioletter
F:Ifald Du har et Smil endnu
SIDE:84-85
VARIANT:fonss2019090111

{c:I.}
Ifald Du har et _Smil_ endnu,
Du ingen Anden tror at skylde,
lad det min Skumring da forgylde,
— ifald Du har et Smil endnu.
Som ved et Solglimt, af min Hu
fremvælde vil en Blomsterfylde
— ifald Du har et Smil endnu,
Du ingen Anden tror at skylde.

{c:II.}
Og har et _Kys_ Du i Behold,
skænk _mig_ det, at jeg ej forsmægter.
Betænk Dig, Barn, før Du det nægter.
— har end et Kys Du i Behold.
Husk, at jeg staar i Guders Sold
og fører Lyra selv og Plekter,
— saa, har et Kys Du i Behold,
da skænk mig det, før jeg forsmægter!

{c:III.}
Og om Du veed Dit _Hjerte_ frit,
og at fra mig Du mit har sneget,
— giv til Erstatning mig Dit eget,
ifald Du endnu veed det frit!
Ja, skænk mig _Hælvten_ blot af Dit,
ifald det _hele_ er for meget,
og om Du veed Dit Hjerte frit,
og at fra mig Du _mit_ har sneget.

{c:IV.}
Vaar, Blomster, fagre Kvinders Smil,
hvis Sødme Sjælen gemmer længe,
har altid stemt min Lyres Strenge
— Vaar, Blomster, fagre Kvinders Smil!
Og send, Apollo! mig Din Pil,
naar ej mit Hjerte mer vil fænge
ved Blomster, Vaar og Kvinders Smil,
hvis Sødme før det gemte længe.

T:Ipomæa
F:Fra Vinduesbænkens Muldjord, der skinner sort og vaad
SIDE:86-87
VARIANT:fonss2019090133

Fra Vinduesbænkens Muldjord, der skinner sort og vaad
og damper som en Ovn i Middagsvarmen,
de slanke Jomfruranker langs den udspændte Traad
klatrer smidigt og adræt til Vejrs i Karmen.

Hver Morgen kommer Solen, den elskovssyge Skalk,
og kysser dem, før bly de kan sig vægre.
Snart løfter hver mod Lyset en skælvende Kalk,
en Pragt af unge, sarte Blomsterbægre.

Hver Kalk er luftig formet, saa farveskær og væn,
- violblaa, hvid og som af lysrød Silke.
Og gennemsigtig klare som skørest Porcelæn
de vugger yndefuldt paa spinkle Stilke.

Hvem skulde troet, den plumpe, den arbejdsgrove Jord
den prosaiske, solide Moder _Gæa_,
havde Farvestof og Kim til saa alfelet en Flor
som den duftige, den fine _Ipomæa_.

T:I Skoven
F:
SIDE:88-91
VARIANT:fonss2019121308

Nu bredes alle Tuer
med Vinterens hvide Lin.
Kun Skoven staar og truer,
en skummel, barsk Ruin.
Hvælvingens høje Kupler
er styrtet ned i Støv,
og Vandringsmanden snubler
i foddybt, rustrødt Løv.
Jeg stiger over Stenten
i Skovens vestre Bryn —
Da møder mig paa Skrænten
et friskt og muntert Syn:
Der staar de unge Graner,
enhver saa strunk og prud
med Sneens hvide Knipling
langs Kjortlens grønne Skrud.
Af Spænding dulgt de skælver
fra Rod og til Top
som unge Piger, før der
til Dans bydes op.
En bly, fortrolig Hvisken
fra 1 ræ til Træ der gaar:
»Hvem af os mon skal kaares
til Julens Brud i Aar?«
Og atter naa’r en Sitren
fra Top og til Rod —:
der nærmer sig Nogen
nede fra Bakkens Fod.
Der lyder tunge Fodtrin
— end er Intet at se.
Saa aser sig to Skikkelser
gennem den dybe Sne.
De standser, ser omkring sig
rundt blandt de unge Træer.
Saa løfter den ene Røsten:
»Lad os ta’ dette heri«
Man hører Kviste knækkes
og dumpe Øksehug —
saa falder en af Granerne
til Jord med et Suk.
Den bindes fast paa Slæden.
»Giv Agt! Er alting klart?«
Ned gaar det ad Skrænten
i en susende Fart.
Et Nu — og de forsvinder
bag Bankerne i Nord.
Tilbage staar i Sneen
kun Slædens Slangespor.
De andre Graner skotter
skævt til den tomme Plads,
men Egen hist sig gotter
og brummer med rusten Bas
»Ved Jul maa Ingen være
misundelig og sur.
Til næste Aar, Smaapiger,
kommer nok Eders Tur!
Saa daler Fred og Stilhed
ned over By og Land
og Dagens matte Lue
slukkes i Himlens Rand.
Fra spredte Hytter falder
paa Sneen Lampens Skin.
En Kirkeklokke kalder.
— Den ringer Julen ind.

T:Ahasverus
F:Ved det aabne Vindve staar jeg i den stille Julenat
SIDE:92-93
VARIANT:fonss2019121316

Ved det aabne Vindve staar jeg i den stille Julenat.
Nedenfor mig løber Vejen, snedækt, øde og forladt.
Bag den østre Synsrands Skove gryer det blege Maane-Næ,
og et sagte Vindpust sukker i et ensomt Poppeltræ.

Fjerntfra vugges hid der Toner af en Salmemelodi,
- - tys! da hører jeg dernede Fodtrin slæbe sig forbi,
Trin, saa tunge, som naar Sneen klumper sig til Saal og Hæl,
Trin, som sneg der sig om Stedet en forfulgt og hjemløs Sjæl.

Se hist henne! Er det Skyggen af en Busk ved Vejens Kant?
Eller skimted jeg fra Ryggen En, som bag om Hegnet svandt?
Var det ham, den gamle Vandrer, — Jøden, som til Dommens Dag
ingen Julenat tør søge Husly under Kristentag?

Eller — og mit Øje løftes mod den lukte Himmels Hvælv —
var den hvileløse Skygge kun et Genfærd af mig _selv?_
Jeg, hvis Sjæl som hans maa flakke husvild om med rastløst Fjed,
skønt den gerne vilde hvile i sin Barndoms Julefred. —

Denne trygge glade Hvile — kendt og ejet jeg den har,
og med Vemod kan jeg mindes, hvor den fyldte, hvor den bar.
Daarligt har jeg værnet om den, sat den til, som Folk gør flest,
ofte bittert mærket Savnet, — men i Aften aller mest.

Derfor mine Hænder samler sig i denne Midnatsstund,
og en ordløs Bøn sig famler biindfødt op fra Sjælens Bund.
Lig et Genfærd den sig slæber, syg og lam, i Mulmet frem,
— men som Dugg til tørre Læber bær tilsidst den Freden hjem.



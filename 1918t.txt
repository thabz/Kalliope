KILDE:Emil Bønnelycke: _Taarer_, J. L. Lybeckers Forlag, Kbh., 1918.
DIGTER:boennelycke
FACSIMILE:130024719708-color.pdf
FACSIMILE-SIDER:97
TITELBLAD:Emil Bønnelycke / Taarer / Digte // København / J. L. Lybeckers Forlag / 1918


T:Regnen
F:Jeg vil være din ventende Ven
SIDE:9

Jeg vil være din ventende Ven
    i den vaade, uvenlige Dag.
Jeg vil sé dig, o, sé dig igen
    for at føle mig lykkelig svag -
    i en hvilende Segnen
og smile og regne som Regnen.

Jeg vil vente taalmodig og tyst
    paa den stille og straalende Stund,
da alt Mørke omkring mig blir lyst,
    af et eneste Smil om din Mund . . .
    da al Venten er omme
og blir til dit kærlige Komme.

Da skal Draabernes dryppende Drys
    i det vaade og mulmede Hvælv
naa til dig, naa til dig som Kys,
    der fortolker en Graad i mig selv . . .
    og du føler min Segnen
og kender mig, kalder mig Regnen.

T:Jeg takker Jer, I Øjne -
F:Jeg takker Jer, I Øjne, at I vil sé i mine
SIDE:10

Jeg takker Jer, I Øjne, at I vil sé i mine,
og ofre Eders Glæde for et Glimt af disse Taarer,
der brænder af en Tavshed og Eders Glæde saarer -,
og fylder Eders Undren med et Blik af bange Pine.

Fordi I blot vil vende Jer som Sol imod mit Indre,
og sænke Eders Varme i mit Hjertes Vintemætter,
jeg takker Eders Blaanen, I morgenblaa Sletter,
hvor Befrielsen i Eders hvide Stjerner tindre . . .

Jeg takker den, der blot har et venligt Blik at vende
og Lyset i et Smil til at lofte mig mod Glæden.
Jeg lader mig beruset blindt af Lyset blænde -,
og beder stumt mit Hjerte standse al dets Græden . . .

T:Dødsdrømmen
F:Jeg længtes, længtes ud et Sted
SIDE:11-12

Jeg længtes, længtes ud et Sted,
højt mod en høj og himmelsk Fred
i blaa og fjerne Farvers Ro,
i Lysets Borg, i Evighedens Bo.

Jeg længtes mod en gylden Kyst,
hvor alt var evigt, alt var lyst -,
hvor Luften klang af havblaa Blaat
og stod i Klangen som et Slot -.

Jeg vandred ad en gylden Sti,
og gik kun Farverne forbi -.
Det Rødt, der randt tæt ved min Fod,
var mit forløste Hjerteblod . . .

En Farve, som var frisk og vaad,
var graa som al mit Hjertes Graad . . .
En, som var gul og næsten ond,
var Had i Menneskenes Mund . . .

et Minde, som et flygtigt Nu
randt mørkt og bittert mig i Hu
med Billedet af Jord og By.
Men jeg var lykkelig og ny.

Henfaret og forlast og fri.
Al Fjendskab fjernt, forbi, forbi.
Og ingen Lede i min Lyst
paa denne Himmels gyldne Kyst.

Paa denne drømte Spectersti,
som jeg var stedet evigt i -,
og Foden frejdigt fulgte ad
og gik i Farvers Glans sig glad.

Den grønne Farves grønne Raab
var som et: Hørt er dine Haab -!
I disse Haver gaar du ind
udødeligt forløste Sind.

Naar du den stærke Klang af Blaat,
da naar du alle Sjæles Slot. -
Det stiger blankt i Ætren frem.
Det hilser dig, dit Hjem, dit Hjem.

Jeg drømte disse Farvers Fest.
At jeg for stedse blev dens Gæst -,
i blaa og fjerne Farvers Ro,
i Lysets Borg, i Evighedens Bo.


T:Vintervandring
F:I Sol og Sné, i Sol og Sné
SIDE:13-14

I Sol og Sné, i Sol og Sné
    gaar Foden, Vejen frem;
men jeg kan ingen Vegne sé,
    om Vejen fører hjem -.
Jeg kan kun høre Børn og Bjælder,
    Snéens sarte Sang. -
Jeg kan kun sé en Dag, der hælder
    i dens kolde Klang . . .

Den hvide Regn, den hvide Regn
    igennem Luften gaar.
En salig hvid og sælsom Egn,
    et Aasyn af et Aar -,
der gik sin Vej og atter kommer
    smilende igen.
Mens Solen i en evig Sommer
    smilende gaar hen -.

Det sner, det snér, paa Vej og Sti,
    i Fodtrin af en Mand -.
Gaar mine Dage mig forbi?
    Og mine Minders Land?
Det er, som om jeg sér og kender
    det, som var engang,
mens Vejens Børn og Bjælder sender
    ud sin kolde Sang . . .

De hvide Stammer i min Skov,
    hvor Vejen fører ind,
hvor Vaar i tusind Vintre sov
    ved Muldens Moderkind,
staar tæt og tavse, skønt de taler
    fredløst om min Færd,
mens alle drømte Dage daler
    néd og er mig nær . . .

T:Mary
F:Jeg ved af ingen Veje
SIDE:15-16

Jeg ved af ingen Veje,
    hvorhen min Vandring gaar.
Jeg ved kun, at jeg længes
    saa vildt mod dig i Vaar.

Naar alle Hække grønnes
    og lyser langs min Sti,
da gaar med Duft fra Hækken
    min elskte mig forbi . . .

Naar Skovens Sale kalder
    med Brus i Aftnens Vind,
da er det dig, min elskte,
    der kalder Vandrern ind.

Jeg spurgte mange Steder,
    hvor Vejene gik hen.
Men ingen Veje gav mig
    din glade Sjæl igen.

Og ingen Veje gav mig
    din Haand og dine Smil.
Aah, hvem i Verden skænker
    som du min Hu et Hvil?

Jeg hører fjerne Klokker,
    og tror, min elskte lér.
Jeg smiler som ved Gensyn,
    endskønt jeg intet sér . . .

Det er som om min Tanke
    i Dag har tænkt sig træt,
og alle Smil, jeg smilte,
    de blev jo bare grædt . . .

Og hvor min Fod nu træder,
    og hvor min Vej skal gaa,
dér gaar jeg, hvis jeg maatte
    engang min elskte naa.


T:Vandrervise
F:Hvor skal jeg være, og hvor skal jeg gaa?
SIDE:17

Hvor skal jeg være, og hvor skal jeg gaa?
Hvor skal jeg lettest min elskede naa?
Hvor skal jeg søge min Far og min Mor?
Hvordan skal jeg være en Bror for min Bror?

Jeg følger den vide Alverdens Vej.
Jeg gaar den bestandig, men kender den ej -.
Jeg slænger min Sjæl i dens Slyngning og Bugt
og tror, det tilfældige smykker mig smukt.

Elskede, nu vil jeg søge din Dør,
fare de Veje, der førte mig før -.
Tænker jeg alt, hvad jeg éngang har tænkt,
ved jeg, at Døren med Spiger er stængt . . .

Da vil jeg finde min graanede Mor
og aabne mig selv i de ømmeste Ord -.
Da vil jeg søge i Angst, om jeg har
endnu en Favn hos min elskede Far.

Hvorfor, I Veje, skal jeg være den
altid, der hensigtsløs giver sig hen -
i Søgen og Undren, hvorend jeg gaar frem
fredløst med vide Alverden til Hjem?

T:Klokkeblomsten
F:Gaa til Klokkeblomsterne, de blaa.
SIDE:18

Gaa til Klokkeblomsterne, de blaa.
Gaa og her de blide Klokker slaa.
Hør dem, naar de ringer i en sagte Vind.
Hør dem, naar de ringer Somren ind.

Bøj dig ned og læg dit Øre til
Græsset, og du hører Klokkespil
ringe blidt i Lykke langs den hvide Vej,
ringe ind i Drømme dig.

Gaa til Klokkeblomsterne, de blaa.
Bøj dig ned og lyt til Græs og Straa.
Glemselen vil komme som et Klokkespil.
Glemme er jo hvad du vil . . .


T:Vandrervemod
F:Hvor Solen staar rød i en Rude
SIDE:19

Hvor Solen staar rød i en Rude
som Brand af et brustnende Baal,
dér ligger i falmende Skønhed
Landet med Vandrerens Maal.

Hvor Lærkernes Lovsange tier
og Blæsten, som bruste, forstummer,
dér ligger en Verden af alle
de Sorger, som Vandreren rummer.

Hvor Havet sig fosser til Hvile
med Pust som af tusinde Stemmer,
dér ligger en Evighedslængsel,
en Vandrer forundret fornemmer.

Hvor Solen staar træt af at vaage
ved Livet og Menneskers Veje,
dér ligger engang under Stjerner
Landet med Vandrerens Leje.

T:Kroen
F:Ishaverne blomstrer paa Rudernes Glar
SIDE:20-22

Ishaverne blomstrer paa Rudernes Glar,
og Vindveme stirrer i vinterlig Blinde.
Hvem lever, hvem bor nu, hvem beder derinde?
Mon Døren, den stængte, kan give et Svar?
    Hvem sætter sin Vogn i den frysende Stald?
    O, er det en Vandrer, en farende Skjald?

Der gik i de tusinde Vintre et Tog
af Tiggere, Kræmmere, Landevejsbærme
i Laser og luvhullet Hue og Ærme -.
Ak, vidste de fleste mon hvorhen de drog?
    De beded paa Kroen og bad ved dens Skænk.
    De tog sig et Bæger ved Bord og paa Bænk.

Mens Betlere vandred og Bønderne for
til Vogns ad de stenede, stormende Veje,
og Bækken løb stum i sit stivnede Leje -,
og mens der kom vandrende Kulde fra Nord,
    og Gæsterne sov i den ældgamle Gaard,
    da drog forbi Kroen de hundrede Aar -.

Ja, hvem har da stirret mod Vindverne ind?
Gøglere, Tatere, Fragtmænd og Farende.
Frysende kom de, mens Kroen forvarende
varmed de sølle, forhutlede Sind.
    Dér sad de og pusted om Fingrenes Kuld.
    Dér sad de og drak til Forstanden løb fuld.

Og fremmede Kerle med Vaaben ved Lænd
løb over med wilden Geschichten og Løgne,
med blussende Kinder og skinnende Øjne
sad Landsknægte stærke som mægtige Mænd.
    Og Larmen løb tung imod Rudernes Glar.
    Man praled af Krige og Sværdhug og Ar.

Da kom der en Sommer en syngende én
med Lut i en Rem over Ryggen og Halsen,
Fyren - en farende Sanger paa Valsen -,
havde trods Barten saa barnlige Ben . . .
    Han stilled sig foran den smilende Kro
    og skrævede lidt i de snurrige Sko.

Saa slog han sin Lut med en legende Haand
og sang en besynderlig Vise om Vandring,
om Vinter og Foraar og evig Forandring . . .
Og Øjnene, Trækkene lyste af Aand -.
    Han sang om det sære: at gaa, blot at gaa . . .
    og synge om Solen og Blomster og Straa.

Han sang om en Pige, som ingen har sét.
Han spurgte i Sangen: Ak, hvor er du henne?
Han elsked den blide. Han elsked kun denne -.
Men inde bag Ruderne dér blev der lét . . .
    En Jomfru ved Skænken stod bange og tyst,
    som følte hun Taarer af Sødme og Lyst. -

Men Sangeren hvisked ved Ruden: Godnat -
og slængte saa Lire og Lut over Nakken,
og nynnende slentred han bort over Bakken.
Og Maanen forkyndte den hjemløse Nat. -
    Men inde i Kroen dér staar nu en Glut.
    Hun lytter endnu efter Lyd af en Lut . . .

Hvem sover i Nat i den frysende Kro?
Hvem søger sig Vej gennem Natten og Blæsten,
og hvem er vel Værten, og hvem er vel Gæsten?
Hvem slumrer i Mulde i milevid Ro?
    Der leger en Vind i den frysende Gaard.
    Den leged derinde i hundrede Aar . . .


T:Telegrafpælene synger
F:Vi durrer, vi surrer, vi synger vor Sang
SIDE:23

Vi durrer, vi surrer, vi synger vor Sang.
Vi Klokker vi rokker i Kor paa vor Stang.
Hvad ved vi om Vejen er let eller lang?

Vi Pæle har Mæle i mumlende Ord.
Naar Natten slaar Harpen, vor stormende Snor,
da er det som Sjæle, der kalder i Kor . . .

Vi truer, vi truer, vi taler til dem,
der sover paa Veje. Vi siger: Gaa hjem -.
Men kan ikke sige til hvem, til hvem.

Du Vandrer, du Vandrer, hvorhen gaar din Vej?
O, véd du det, véd du det? Ja eller Nej. -
Men hjælpe dig, hjælpe dig evner vi ej.

Vi vaager, vi vaager paa Hede og Al.
Hvem sover paa Vejen i Stjernernes Sal?
Én, der blev éne, og én, der blev gal . . .

Vi Pæle har Mæle i mumlende Kor 
i Mørket, i Mørket om alle, som for -,
vi véd ikke, véd ikke, véd ikke hvor . . .

T:Lygterne
F:Hvem kan forklare mig dette
SIDE:24-25

Hvem kan forklare mig dette
    simple og samtidig sære,
at Gaden og alle dens tændte
    Lygter er mig saa kære -?
De Lys jeg sér straale ved Aften,
    naar Gaden af Livsglæde strømmer
og dønner af Dagværkets Raaben
    om Daad med den daadløse Drømmer.

Hvem kan i Menneskesværmen
    sé mig saa venligt i Møde
mere end Aftenens Lamper,
    der gyldne og brogede gløde
og lyser i Malmstrømmens travle
    og bølgende Færdselsfloder,
de, der er myldrende rige
    paa tusinde, smaa Episoder.

Den Tummel i Gaden kan tie.
    Enhver være gaaet til sit.
Forstumme kan alle de mange
    travle og ilende Skridt.
Gaden kan ligge og stirre
    med Ruder, der aander et øde
altid vil Aftenens Lamper
    lyse som Drøm i det døde,
være som Øjne af nye
    Morgner, der ser mig i Møde.


T:Leonora
F:Kald mig hjem fra Nattens vilde Veje
SIDE:26

Kald mig hjem fra Nattens vilde Veje,
du som tro og taareøjet venter
ikke med en Længsel fuld af Lyster,
    ikke med et Leje -,
men et Hjerte og en Stemme som en Søster.

Kald mig hjem fra Nattens dybe Skove.
Kald mig hjem fra Hjemløshedens Lande,
bare for at segne ved dit Hjerte,
    bare for at sove -,
og engang at kunne mindes denne Smerte.


T:Kongesønnen
F:Jeg læste et Kapitel
SIDE:27-29

Jeg læste et Kapitel
    af mit Drama for Betjenten
om en Kongesøn, der elskede
    saa skønt som i Legenden-.
Han var hjemløs i sit Rige.
    Han var fremmed for en Ven.
Han var ene, hvor han vendte sig
    i Sorg og Længsel hen.

Jeg skildrede Figurerne
    og Rammens Renæssance,
Men Betjente er vist træge
    til at fatte andres Trance;
thi hans stemningsløse Tavshed,
    mens hans mønstred min Person,
var Paamindelser i Stilhed
    om en Politistation . . .

Jeg famled fuld af Iver
    i min Bogs forrevne Blade,
- vi stod i Lygteskæret
    i en tyst og stænget Gade -,
mens jeg ledte efter Kongesønnens
    Vise til en Terne.
Den straalede i Kvadet
    som en stor og ensom Stjerne.

O, Betjenten skulde høre
    al dens hvileløse Ve,
og det skønneste i Bogen
    skulde Manden faa at sé:
Hvor et hjemløst martret Hjerte,
    som gik vild i dybe Skove,
bad om Lægedom for Længsel,
    bad om Evne til at sove. -

Men Betjenten stod fraværende,
    en Mur af faglig Kulde,
og Smilene, han sendte mig,
    var nærmest ondskabsfulde -.
Han tænkte vist paa Haandjærn,
    paa en ledig Gummicelle.
Han knægtede mit Lune
    og min Lyst til at fortælle.

Nu regner det i Mørket.
    Jeg er vaad og lidt forkommen,
og Kongesønnens Kvaler
    i mit Manuskript i Lommen
de synes nu at spøge
    og husére i min Tanke,
i mit Hjerte, hvor en Hvileløshed
    er begyndt at banke . . .

Men Nej, I lukte Døre,
    og I stængte Ruders Hær,
du Øde og Formummelse
    bag Regn og Lygteskær -.
Gaa væk, I brustne Øjne
    og du Draabeelégi,
for nu skal Natten tone
    af en dejlig Melodi.

Og Kongesønnens Vise til sin Terne
    frem jeg henter.
Den er baaret af en Længsel,
    som man finder i Legender -.
Jeg søger til en Lygte,
    ved hvis Lys jeg finder Kvadet,
som jeg læser, mens mit Drama
    i et Regnskyl bliver badet.

Jeg nynner Melodierne
    og græder Fryd og lér.
Jeg hulker fuld af Tak:
    Det er din egen Sang, du sér.
Jeg lytter til de Toner,
    som jeg selv i Sorg har skabt.
De lyder som en Glæde,
    naar jeg føler mig fortabt . . .

Se, Lygten staar og smiler.
    O, Vorherres Regn er smuk.
Og hør, der risler Sange
    i Kloakens klingre Kluk -.
Men inde i mit Drama
    gaar en Kongesøn og græder.
_Hans_ Sorger er for dybe
    til at glemmes iblandt Glæder.

T:Leonora og Dora
F:Leonora og Dora var Døtre af Degnen
SIDE:30-31

Leonora og Dora var Døtre af Degnen.
De rømte en Aften fra Hjemmet i Regnen.
Der var øde for Elskov og énsomt paa Egnen.

Dora var dristig, men Nora var bange.
Sæt, at Forældrene nu lod dem fange.
Men Søsteren talte saa sødt som en Slange:

Jeg kender en Mand, den romantiske Maler.
Ham kan vi bo hos. Hans Gamle betaler -
Noras blaa Øjne blev blege Opaler . . .

Dora, som drømte sig gift med sin Maler,
saå i de Øjne som ind i Kabaler -.
Leonora og jeg er allerede Rivaler . . .,

tænkte den dristige Datter af Degnen,
medens de flygtede dybt gennem Regnen -.
Søsteren saa ikke Søsterens Blegnen . . .

To Døtre ved Døren var Nora og Dora.
De fandt deres Maler i Farvernes Flora
blandt blege Kopier af en Maler fra Mora -.

Thi Manden, som kun var en Gennemsnitsmaler,
kendte af Navn kun til Kunstnerens Kvaler.
Jo, gu er jeg Kunstner. Min Gamle betaler -.

Men nu blev der blaat i de blege Opaler
hos Nora, da Maleren myndigt befaler:
I er de nøgne Modeller, jeg maler.

Det havde selv Dora, den dristige Datter,
end ikke drømt, at en krænkende Latter
lød selv fra Malerens krænkende Klatter -.

Hun sagde, den modige, midt i sin Blegnen:
Mal os og kald os: ,,To Døtre af Degnen,
ægte Enfoldighed hjemme fra Egnen''.


T:Jørgen Christian, Søren Terkel og Jens Ole
F:Jørgen Christian, Seren Terkel og Jens Ole
SIDE:32

Jørgen Christian, Seren Terkel og Jens Ole
er saa store, at det stunder nu til Skole
De gaar Haand i Haand med Hænderne som Hanke,
tænker værdigt deres første Verdenstanke -.

Jørgen Christian kender sig som en beruset.
Er mon Læreren en Mand saa stor som Huset -?
Jens Ole, som er svag, er næsten svimmel.
I hans Undren staar den høje Alvors Himmel . . .

Søren Terkel, derimod, gaar kækt mod Døren.
Der er ingenting, der imponerer Søren -.
Han træder trygt for første Gang i Gruset:
Er jeg ikke, skal jeg mene, stor som Huset? -

Jørgen Christian, Søren Terkel og Jens Ole
bar for nylig en broderet Barnekjole -.
Nu sidder de og tæller Tal saa tørre.
Og nu vil deres Undren sé sig større -.

T:Taabernes By
F:Tamlatimla er en By, hvor Solen aldrig sover ind
SIDE:33-34

Tamlatimla er en By, hvor Solen aldrig sover ind,
hvor de vise Mænd gor Valfart, naar de trætte af at tænke
                søger ind,
søger Hvile dybt i Vinen, Tamlatimla By vil skænke
            alle dem, der trætte søger
            bort fra Bøger, bort fra Bøger.

Der er Sol paa dine Tage, Tamlatimla, gylden Sol.
Der er gæstfrit i din Gaard og mellem Brostén i din Gade
                gror Viol.
Alle Stemmerne, som høres, er af Glemsel blevet glade.
            Alle siger, mens de smiler,
            at de hviler, at de hviler -.

Det er Byen uden Dommer. Det er Byen uden Ret;
thi i denne By vil ingen være ond og ind i Fængsel,
                være slet.
Det er Byen, som en Daare kun kan sé den i sin Længsel,
            naar hans trætte Tanke stiger
            ind i fjerne, drømte Riger . . .

Tamlatimla, Taabens Tale fylder Borg og fylder Sal.
De, der ikke kender Byen, vilde vide eller tænke:
                Han er gal . . .
Byens Raad bestaar af Taaber, som paa Rad paa Salens Bænke
            sidder klædt i Raadets Kaaber.
            Men er Taaber, men er Taaber.

Tamlatimlas blide Piger kender ikke Dyd og Last;
thi de skænker alt af Ømhed til enhver, som søger Hvile,
                søger Rast.
Naar du siger dine Sorger, vil de smile, vil de smile,
            saa dit Øje, o, du Daare,
            glemmer Træthed, glemmer Taare ...

Tamlatimla, Tamlatimla, du er alle Taabers By.
Du er Stedet, hvor man længes hen, og Stedet, hvor man drømmer
                sig som ny.
Sé, ad Stien, sé, ad Stien alle dine Daarer strømmer
            for at hvile efter Striden,
            for at hvile deres Viden . . .

Tamlatimla ligger dér, hvor Tankens Tinder stiger op.
Som et Syn, hvor Vejen svinger rundt om Æterbjergets svimle
                Taarn og Top.
O, det er, som om den ender fjernt i blaa og drømte Himle,
            Daarevejen, Daarestien,
            fjernt, o, fjernt i Fantasien . . .


T:Legenden om Lindenborg Kro
F:Der kom en Vandrer til Lindenborg Kro
SIDE:35-36

Der kom en Vandrer til Lindenborg Kro.
Men alle til Huse var gaaet til Ro
        i Lindenborg Kro -.
Han saa til de slukkede Ruder og tænkte
    og hviskede: Hvi er I stængte?

Den Vandrer var vandret fra Elverdams Bro
i Skoven og Natten i Tillid og Tro
        til Lindenborg Kro -.
Men Huset laa lukket og stumt som en Grav.
    Det var som selv Hundene tav.

Den Vandrer sig læned mod Længe, mod Lo
og hvilede lidt paa den blodige Sko . . .
        o, Lindenborg Kro -.
Og Maanen stod red som en Vunde, der blødte,
    - som noget Natten forødte . . .

Den Vandrer, som vandred fra Elverdams Bro
fandt selv, om end blødende, Lindring og Ro
        ved Lindenborg Kro -.
Da Maanen stod gul, sank han livløst i Læ
    af et blomstrende Kirsebærtræ . . .

Da Morgenen rødmed og Solen stod rig
med Søfuglesang over Bramsnæsvig
        laa Vandreren Lig -.
Da Mejersken sang fra den nærmeste Gaard,
    drak Træet af Vandrerens Saar . . .

Men nu kan man sige og tænke og tro,
hvad man vil om den Vandrer, der dengang fandt Ro
        ved Lindenborg Kro -.
Men Kirsebærtræet, som drak med sin Rod,
    har Bær, som skal smage af Blod . . .


T:Stranden
F:Det er som en Hvile at vide
SIDE:37

Det er som en Hvile at vide
sig nær ved et sommerligt Hav
og sænke en Stund sine Sorger
dybt i en blaanende Grav . . .

Hvis noget har slidt i din Tanke,
og noget, du drømte, er bristet,
da ser du som ind i dens Blaanen
i Øjne hos én, du har mistet . . .

Hvis der er en Gud over Verden,
da tror du at møde ham her.
Du standser ved Stranden, der blaaner,
og synes, at du er ham nær.


T:Stilleben
F:Jeg kan høre Blomstens Farvetale
SIDE:38

Jeg kan høre Blomstens Farvetale,
som min hede Spørgen vil husvale,
hviske køligt mod min hede Pande.
Jeg kan sé en Guddoms sære Lande.

Naar forklaret alle Farvers Rige
er engang, og det usigelige -,
det, som Farverne kan bedst fortolke,
da skal vi det sære Land befolke.

Jeg kan sé dets blaa og blanke Porte,
og dets Sol, som blænder alt det sorte -.
Det er alle Farvers fjerne Veje,
Glimt af Evigheder, vi skal eje . . .


T:Dagen
F:Dagen staar blaa over Byer
SIDE:39

    Dagen staar blaa over Byer.
    Den bygger mig Bjerge af Skyer.
    Den bygger af Solguld mig Sale
højt over Jordens grønne, arkadiske Dale.

    Den bygger mig Bakker og Høje,
    der drukner som Drøm i mit Øje . . .
    Den bygger mig Træer med Blade,
der risler og suser og syngende synes saa glade.

    Solen, som sejler deroppe,
    højt over Bjergenes Toppe,
    højt over Huse og Høje,
er som det saligste Smil af et séende Øje . . .

    Der bygges o, for mine Blikke
    en Dag, men jeg fatter den ikke.
    Den er som et Bæger af Drømme -,
et Bæger min Undren forgæves forsøger at tømme.


T:Jeg Daare drømmer
F:Jeg Daare drømmer atter mig til denne Dør
SIDE:40

Jeg Daare drømmer atter mig til denne Dør,
hvor Regnen malte Flisen med en vaad Valør
og laante af det blanke Skær i en Butik.
O, alle Gader blev jo gyldne, hvor du gik. -

I Vildelse jeg staar ved dette fordums Sted,
hvor jeg engang blev favnet af en ukendt Fred -
og sank, velsignende dit Hjerte, da du kom,
ind til min fundne Fred, mit Hjertes Helligdom.

O, dyrebare Gade, og du fordums Dør,
hvor den, jeg elskede, i Regnens gyldne Slør
indhyllet, kom imod mig med en Haand, en Mund.
Forgæves skal jeg stedes i den samme Stund.


T:I Sporvognen
F:O, jeg skal aldrig eje den, jeg nu beundrer
SIDE:41-42

O, jeg skal aldrig eje den, jeg nu beundrer,
den fine Skabning, som iklædt en Kaabes Plyds,
er bygget spædt i Former, som mig sødt forundrer.
O, disse Hænder trues af en Taabes Kys.

Den Herre ved din Side er mig ligegyldig!
I Billedet af denne Mund er jeg fortabt,
den er saa frodig som en moden Frugt og fyldig.
De Linjers Skønhed har en navnløs Skaber skabt . . .

O, hvis du vidste, hvor de Arme er mig kære,
endskønt de gemmer sig i Fløjl og kostbart Skind.
Min Skæbne, sig mig, hvorfor er de mig saa nære?
Hvorfor omslynged de forlængst mit Sind? -

Jeg konstaterer, at det skér i Linje femten,
den dybe Sandhed, o, at jeg omsonst attraar;
- begræder netop ikke nu en Klokkes Klemten - -,
at hvad jeg hedest længes mod, jeg aldrig faar?

Som Baggrund for dit Hoved sér jeg gyldne Huse.
Gud véd, hvad Landet hedder? Er det Østerbro?
O, jeg drog allerhelst til Barmen bag din Bluse -.
Jeg løste allerhelst dit Haar og dine Sko . . .

Forlad mig, Frøken, at jeg sidder hér og synder;
men jeg er gal af Skønhedsglæde over Dem.
Til Vognens Rytmeslinger Blodet i mig nynner:
Dig gad jeg, Gud i Himlen, følge hjem. -

Ak Gud, hvor ser du kysk paa Konduktøren,
imens du beder, fuld af Blidhed, om Billet.
-
O, al min Længsel følger. Barn, dig ud af Døren.
Og Regnen spinder Lys og gyldne Net . . .

T:Sangen
U:Til Emilie Ulrich
F:En Aften laa jeg syg i min Stue
SIDE:43-46

En Aften laa jeg syg i min Stue
af Feber og Mangel paa Føde.
Jeg laa, som jeg laa i en Lue
og følte mig flamme og gløde.

Tankerne fabled: Værtinde,
Husleje, Vennernes Navne -,
som søgte jeg Bistand i Blinde
som én, der er skabt til at savne.

Jeg fandt mine Vægge saa nøgne.
Jeg drømte, jeg laa i en Celle.
I Mørket var Ruderne Øjne.
Min Pude af Ild som en Nælde.

Jeg rejste mig halvt op i Sengen
og mumlede vist nogle Ord.
Mit Hjerte det skreg som i Drengen,
der skriger og nævner sin Mor.

En øde og ringende Stilhed
fyldte mit brændende Øre.
I Lyde, som næred min Vildhed.
kunde jeg Feberen _høre_. -

O, kunde jeg blot bede Bønner
til Satan, da skulde jeg bede:
Tæl mig iblandt dine Sønner,
du Herre i Helvedes Hede . . .

Nej, giv mig, Vorherre, af Naaden -
bad jeg og følte mig lille.
Det var, som om følte jeg Graaden -
Jeg lagde mig ned og laa stille.

Mit Værelse suste af Tomhed.
Jeg laa, som jeg ventede nogen. -
Jeg var som et Fond nu af Fromhed.
Hvor længe mon jeg laa vaagen?

Da hører jeg pludselig Klangen,
(o, er det min Gud, der mig henter?)
Jeg hørte, jeg hørte, o, Sangen
til fjerne Pianotangenter.

O, Væggen begyndte at tale.
Det var, som om Muren fik Mæle.
Sang fra begravede Sale -.
Har Muren mon Engle og Sjæle -?

Der sprang som en Kilde i Muren
af Toner, som kom fra en Stemme.
O, Kursus i Koloraturen. -
Jeg følte mig lytte og glemme.

Det regnede ned som med Naade
og Himle af Vellyd i Bølger.
Saa sig mig, du tonende Gaade,
du Mur, hvad dejligt du dølger.

En Stemme, som kom fra en Kvinde,
sank i mit Hjerte som Floder
af Sødme. O, skjulte Gudinde
nævn mig det Navn paa de Noder - -.

Er det Schubert, der drømmer og dæmpet
taler til Bækken om hende,
Møllerens Datter, han kæmped
en Kamp i Kval for at vinde?

Aah, hvor det sank i min Feber.
Min Stue blev opfyldt af Klange.
Wagner? - Nej, er det Weber -?
Nej, det er Mendelsohns Sange.

Mit Hjerte blev læget i Lindring.
Tankerne svøbtes i Toner -.
De mildnede al min Erindring.
Du Røst, som din Sang dog forsoner.

Syng, du skal synge, du Stemme,
som sænker dig dybt i min Stue.
Sang, i min Sjæl har du hjemme.
Syng dog, o, Frøken, o Frue.

Er det mon Doktorens Datter,
der snart skal betræde Tribunen?
Jeg arme forkomne Forfatter
takker Dem her - under Dynen.

I Strenge, som bor i en Strube,
bor i en naadig Gudinde,
en Engel, en vinget Kerube -,
nej, i en moderlig Kvinde . . .

Du, som har lindret mit Hjerte,
du Røst, som nu toner i Muren,
i denne Stund du mig lærte
_min_ Glæde ved Koloraturen.


T:Savneren
F:Jeg er slagen af Savn, jeg er saaret af Savn
SIDE:47-48

Jeg er slagen af Savn, jeg er saaret af Savn.
Jeg er syg af at nævne min elskedes Navn.
Jeg er bundløs og laset i Skjorte og Sko.
Jeg er, hvad der er værst, uden Trods, uden Tro.

Jeg er slidt paa min Sjæl af mit hjemløse Liv.
Jeg har sløvet min Pen, som engang var en Kniv -.
Jeg har glemt, jeg har glemt, at jeg éngang var glad.
Jeg digter paa Hymner, der handler om Had.

Jeg har sovet hver Nat i en Seng, der var ny.
Ved Gud, jeg har søgt mig i Lysthuse Ly.
Mit Hjem var en Gade, en Lygte min Ven.
Og Glæden bestod kun af Lyset i den -.

Jeg har streifet saa tidt ad den stenede Vej,
og jeg mødte kun Modgang og Menneskers Nej -.
Jeg sov i Guds Græs i en Vejgrøftekant,
mens tusinde Floder igennem mig randt -.

Jeg har saaret min Fod, jeg har flænget min Fod.
Jeg har ødslet mit Selv, og nu mangler jeg Mod -.
Jeg er som en pjaltet, en stenet Mand.
Den slagne Konge af Savnets Land -.

Men nu vil jeg vente en kongelig Stund,
da Hadet skal vokse som Ild af min Mund -.
Da er min Pen ingen Kniv, men et Sværd,
som jeg lofter mod den, jeg har allermest kær - -.


T:Venskab
U:Til Aksel Bentzen
F:Er vi født til at favnes af Regnen?
SIDE:49

Er vi født til at favnes af Regnen?
Til Selvtvivl og Afmagt og Segnen
for alt, hvad vi ønsked at kue
med Latter og Livsmodets Lue?

Er vi født til at favnes af Gader?
Til at stedes i alt, hvad vi hader?
Er vi født til at løfte den knyttede Haand
for at knuse de knyttede Broderbaand?

Vi har troet os stærke og sunde.
Vor Kunst skulde knuse det onde -.
Men vi evner vist ikke det gode.
Lad os rykke os selv op med Rode.



T:Freilif Olsen
F:Der lugter gult i Fængslets Gaard
SIDE:50-52

Der lugter gult i Fængslets Gaard.
Med Tigerfarver tavse staar
de trodsigt nøgne Mure
og ser med sorte Bure.

Det kommunale Græs er grønt.
Men Græsset her er ikke skønt;
thi tragiske Processer
gror op som smaa Cypresser . . .

Det stilfulde er noget stygt,
og Sirligheden noget sygt . . .
Her er det fredelige
en Rædsels stumme Rige.

Selv Vejen, Gaardens Flisegang,
sig bøjer som det var af Tvang -.
Men tys, om Fængslets Fløje
sér et usynligt Øje . . .

Det sér paa hver en Fliseplet
saa ondt, at aldrig det blir træt -.
Det sér paa Glug og Lemme
og sidder bag hver Tremme . . .

Ak, stedes du i denne Gaard?
Dit Hjerte bag dets Mure slaar.
Dets dybe Stumhed banker
i mine egne Tanker . . .

Det er som en forstenet Stad,
et Hus, der kun har huset Had -.
En djævelsk By af Bure
og tigergule Mure.

Det kan du være trygt bekendt,
o, Samfund, dette Monument -.
Hvad disse grønne Haver
bag Cellerne begraver.

Det er din Dyd at gemme hen
o, den, der dybest er din Ven -,
som stred og stedse strider
og énsom, énsom lider . . .

I Uger, Uger gaar din Gang,
din Dag, din Dag, i Tvang, i Tvang.
Du sattes iblandt Celler.
Dit Hjem det blev en Kælder.

Jeg spørger denne tavse Mur,
men føler Øjne er paa Lur . . .
og alt det ubekendte -.
Dér gaar et Par Betjente . . .

De gaar omkring som i en Døs.
Og Tavsheden er naadeløs -.
Paa Slottets, Slottets Mure
staar tavse Tigerbure . . .


T:Issay Mitnitzky
F:Du er Prins og du er Trold
SIDE:53-54
NOTE:Issay Mitnitzky, født 1887 i Kiev, død 1976 i Bromma var en svensk-russisk violinist.

    Du er Prins og du er Trold.
    Du er Dur, og du er Moll -.
I Fiolen har du Festen, Livets Hymner i Behold,
    mens du selv er rank og kold . . ,
Du er Æventyrertype. Du er baade Prins og Trold.

    Ingen Knitren er saa vild,
    som din Viljes hvide Ild -.
Du har trodset, du har trællet, du har tugtet dig med Spil.
    Denne Tone blev det til -.
Du er Trodsen, du er Trodsen, den der _vil_, der _vil_, der _vil_.

    Der kan skinne som af Sol
    paa din Streng og paa dens Stol. -
Der kan dufte sort af Vinter. Der kan dufte af Viol . . .
    Med Sordinen paa din Stol
kan der briste tusind Taarer sært og barnligt i din Sol . . .

    Som en Kaarde, en Floret,
    er din Bues Leg, og let -.
Du haandtérer denne Klinge baade kælent og koket.
    Stundom tyst og myggelet -,
medens Tonen flygter i dit eget Aandedræt -.

    Der er Knitren i dit Navn,
    med Fiolen i din Favn
vil du spille, til dit Hjerte er befriet for sit Savn . . .
    Du er Fyrste uden Navn.
Du er fremmed, du er fremmed, uden Hjem og uden Havn.

    Ingen Varme, Violin,
    er saa vild, saa vild som din -.
Ingen Sang er i sin Sødme mere mild og mere fin.
    Ingen Vémod er som din -.
Ingen Vildskab er saa voldsom som din Vildskab, Violin.


T:Raadhusuret
F:Jeg kender en Ugle
SIDE:55-56

Jeg kender en Ugle,
        som sidder i Natten og skuer
ud over en By, hvor
        Symposionslampeme luer.
Hvor Lyden af Stemmer,
        der synger til Livsglædens Pris,
er som en Gengangerdaarskab
        for den, der er gammel og viis.

Jeg kender en Fugl,
        der har Øjne som Sfinksen har Smil . .
De skuer i Menneskers Veje
        de tusinde Mil -
og lyser af Visdom,
        en saadan som intet forklarer;
thi over dem vaager
        i Midnatten Stjernernes Skarer.

Den sidder i Uret, den Ugle,
        og Blikkets Ovaler -
er fulde af Ting,
        som man ønsker at se i Kabaler -,
af Gaader, der stirrer og lyser -,
        som ingen forstaar.
Mindst naar den tuder hver Time,
        Uglen, naar Klokkerne slaar . . .

Da droner en Spaadom,
        som lyder til gode og onde.
Den handler om alle hengangne
        og glemte, der blunde -,
om Slægter, der slumrer
        forenet i Nætternes Nat
vistnok i Ly af hver Stjerne,
        der tindrer saa fjernt og forladt.

Du Ugle i Natten, du Sfinkslys,
        du Underets Blik -,
sig til, hvis der gives en Bund
        i dit Øjes Mystik -,
en anden end den,
        jeg kan finde paa Glassenes Fliser,
dér hvor min Fattigdom véd,
        at der vandrer en Viser . . .

Thi det er i Grunden
        det inderste sære ved Fuglen,
selv om den blot for de Øjne
        kan lignes ved Uglen
og Sfinksen og Visdommens Sindbilled,
        har den ved Siden
det, at den sidder i Natten
        og ruger og vaager ved _Tiden_.


T:Kaldt ud -
F:Kaldt ud af Livets Larm i Livets Gader
SIDE:57

Kaldt ud af Livets Larm i Livets Gader,
jeg blæser Blæstens Gud et trodsigt Stykke.
Jeg bander højt af Fryd ad høje Husfacader,
        jeg, den ulyksalige af Lykke . . .
Kom Kiosker til mit Hjerte, gyldne Lamper,
kom røde Lys, kom brogede og blanke.
Sé Ruderne staar tændt som gyldne Ramper,
    som Glæder, jeg gaar hen til
        for at sanke.

Du Gade, som mig ufortjent blev givet,
du Asfalt, som min glade Fod nu træder.
O, vil I vidne, at jeg elsker Jer og Livet,
        elsker Jer saa heftigt, at jeg græder . . .
Kom Sporvognslarm og træng dig i mit Øre.
Syng med dine Klokker for mit Sind.
Lad mig deres kære Hymner høre,
    bær dem, Blæst, o bær dem
        til mig ind.


T:Violer
F:
SIDE:58-59

Det lysner i Menneskers Øjne
af Foraarets Blaanen.
Hvert Blik er som Blomster,
som Smil, der forjætter
om Lys over Vinterens Nætter -,
om Sol, der skal lindre hver hemmelig
Graad og hver Graanen -.
I Dag er hvert Blik som et Glimt af
Violernes Blade,
der vokser mangfoldigt i Byen
med Gensyn og Glæde,
med Smil til det modfaldne Stræde
Jeg synes den er som en Hymne,
den solgyldne Gade.
Se, Himmelen spejler sig dristigt
i Gadernes Pytter,
i Foraarets tusinde Øjne,
der lér og fortæller
og minder om smaa Akvareller -.
Dér ligger Violerne ogsaa
og lyser og lytter -.
Men Luften er selv som en vidtstrakt,
fortryllende Have,
hvor Blomsterne smelter til ét,
en bedaarende Tone,
blaa som Violernes Krone -.
Jeg synes, at alt, hvad jeg sér,
er mig givet som Gave. -


T:Snevejret
F:
SIDE:60-

Der sejler en Himmel hernede,
en Taage af tusinde smaa
Blomster i hvirvlende Baner.
De fødtes et Sted i det Blaa -.
Som hvide og myldrende Skarer,
der flygter, forfulgt af en Kulde,
men kommer af Festlighed fulde.
Se, jeg er i Midten af Dansen,
Balletten, som trædes i Rummet.
Jeg mærker, at Byen og Dagen
har fjernet sig, synes forstummet . . .
Skønt Skarerne hvirvler og hvirvler,
og Trinene synes mig vilde,
er Dansen forunderlig stille.
Kun Blæsten, der kaster sin Gynge,
sit Sus i henaandede Takter,
sin Verden af énshvide Blomster
omkring en begravet Betragter -,
yder Musikken til Dansen,
en Mumlen, som jeg kun kan høre.
Den lever som Kys i mit Øre . . .

Se, Himlen blir ved med at falde
og sejle, og Dansen staar paa.
Og Skarerne synes at flokke
sig dér, hvor jeg netop vil gaa . . .
som tyste, utallige Fugle,
der flagrende fylder mit Blik
i Ly af tilhyllet Musik . . .
Jeg synes, at Gaderne segner,
og Byen gaar under i Sné.
Fortryllet og ene i Taagen
er Jubel min eneste Vé . . .
Men Fnuggene strander paa Frakken,
og Blomsterne lægger sig spæde.
Vidunderne bliver til Væde . . .
Med ét sér jeg Dansen staa stille,
mens Skarerne synes at flygte.
Og Luften er pludselig aaben -.
Se, den forvandlede Lygte.
Af Himlen og Fuglenes Flokke
staar der i Byen tilbage
en Verden af snéhvide Tage.

T:Forfølgelse
F:
SIDE:62-

Jeg drikker berusende Dufte,
en liflig og sødmefyldt Vin,
af én, som jeg lønligt forfølger
og leende leger er min.
Min Synd, som gaar for sig paa Gaden
i Ly af den mørknende Dag,
forvolder mit fattige Hjerte
et lindrende, yndigt Behag.
Jeg drikker de blideste Gifte,
som nærer mit tørstende Sind.
De strømmer som Kærlighedskalke,
som Rus i mit Aarenet ind . . .
Jeg drikker med skælvende Læber
af Luftens usynlige Bæger.
Og alle taksigende Tanker
de aner en Elskov, der læger.
Jeg drikker usigeligt fine
Pust fra bedaarende Egne,
hvor ingen, som elsker, tør vove
sig ind af en Frygt for at segne -,

fortabt i Forglemmelsens sjældne,
narkotisk bedøvede Fryd,
en Sødme som den, der fornemmes,
hvor Uskylden skænker sin Dyd.
Jeg skælver af ellevild Feber,
af Angst for at Pigen skal føle,
at én, som frembærer sin Hilsen,
er netop i Færd med at nøle -.
Og nu er jeg nær ved det bedste,
en Nakke, hvis Linjer er Ynde -,
den lægger mig Ordet paa Læben,
med den skal min Hilsen begynde.
Jeg ved, jeg ved jeg vil sige:
Aah, Frøken, De ejer en Nakke,
der standser en Daare, en Strejfer,
hvis Liv skal gaa hen med at flakke
De fylder han Indre med sande
Universer af blaanende Glæder -,
istænkt af en Længsel, der kommer
i kærlighedsrødmende Klæder . . .
Jeg bøjer mig ind i en Boa
og føler mig midt i en Gaade
af Trevler og himmelske Traade.
O, Boa, din duftende Fraade -.
Jeg længes, jeg længes, du Pige,
ind til din bankende Barm.
Jeg længes til Bunds i dit Rige -,
at drages derind af din Arm.

Da viger den skønne forskrækket,
skøn i sin Rædsel og Skræk -,
og i en foragtelig Mine
vejres Vidunderet væk -.
De blide, bedaarende Dufte,
Skikkelsens Skønhed og Ynde.
Den store og støvede Køter
forsmaaedes hér af en Mynde -
Og det er en skikkelig Vise,
et fredeligt, lille Fragment
om Kærlighed midt paa en Gade
til én, som jeg aldrig fik kendt . .
Maaske er hver Boa en Slange,
der hvisker forførende Synder,
da skal jeg Køter forfølges
af mange, martrende Mynder.

T:Snesonet
F:
SIDE:65

Jeg lo, da jeg saa, at det snéede i Nat,
for jeg vidste, hvert Hus vilde faa sig en Hat
en Hue af Æterens himmelske Uld
med Blomster fra Marker, der ikke har Muld . . .
Jeg lo, da jeg saa den paa Taarnene sat.
De knejste saa hvide som svøbte i Vat -.
Jeg saa, at min By var saa lysende fuld
af Tinder og Tage med Huer af Uld.
Jeg lo ad en Lygte, jeg saa i en Gade.
Den kom mig i Mede som fra Maskerade -.
Den stod saa naragtig, men festligt tilhyllet.
Min Latter blev stille. Jeg smilte fortryllet . . ,
Men rundt om laa snehvide Blomster og Blade.
De bredte en Skovbund ud over en Gade . . .


T:Altmuligmand
F:
SIDE:66-

Jeg søgte Plads som Mélmand
hos en Bager.
For Manden søgte en Forvalter
til sit Lager.
,,En som kender lidt til Regning
og til Skrift
vil faa Mulighed for Fremtidsplads
i min Bedrift 14
.
Jeg mødte op med Vidnesbyrd
om Mgplus i Fransk,
endskønt det kneb for Manden
med at fatte Dansk.
Jeg stod og tænkte paa Veltalenheden
hos Virgil.
Og paa min Regning, som var slet.
Men jeg var god til Stil.
Om mine Forudsætninger? Hr. Bager,
sé mit Blik.
Jeg har studeret nybagt Brød
i hver Butik,
hvor Himmeriges Duft af Mad
slog mig i Møde -
og lagde en Forhaabning
om et Maaltid øde.
Aah, Gud, jeg vidste næppe,
hvordan Kringler stables.
Men kun hvorledes der i Fattigdom
kan fables
om søde Ting og Rigdom
og et Paradis
af én, hvis Freidighed fornemmer
sit Forlis. -
Jeg stod i Kø blandt Kørere
og Kuske,
hvis haarde Næver og hvis Lænder
jeg vil huske.
Fuld af Skam, som én, der skjuler
han har grædt,
stod jeg dybt nedslaaet, vraget,
ak, for min Lorgnet.
Saa slog jeg Kalk i otte Dage
paa en Byggeplads,
bistaaet af min Guldlorgnet,
endskønt der gik et Glas.
Og jeg fik Saar af Frost og Limstén
paa min Læbe.
Men Murerne beundred mig:
Den Fyr kan slæbe.
67 5*

Og jeg fik Ugeløn og bar
den ved mit Hjerte.
Den var som Draaber Guld, der drypped
af min Smerte . . .
Den var mit Kød og Blod. O, Mønterne
var blanke.
som var de støbt i Glansen af en Taare
i min Tanke . . .
Men Skæbnen, Fagforeningen,
jog mig af Pladsen.
For jeg var ikke én, der svared
Kontingent til Kassen -.
Og dette Træk blev Trængslerne
ved Æventyret;
thi var før forsmaaet, blev nu jeg
grundigt fyret. -
Nu vil jeg vandre til en Vismands Hus
og spørge:
Hvad er et Levned til, som lærer én
at sørge?
For jeg er syg af Raadvildhed
og panisk Haaben.
,,Min Ven, de vise Ord, dem horer De
hos Taaben.'' -
Da vil jeg vandre til en Daares Dør
og lytte.
Hvordan besvarer han mit Spørgsmaal:
Nødens Nytte?

Men Daaren vil kun lé og kalde
mig en Nar,
fordi jeg stiller Spørgsmaal op
og venter Svar.
Da vil jeg søge i min egen Sjæl
og vente,
at Glæden, som var død, imens
det haarde hændte,
paany vil gro og sætte Blomster
i mit Blod
saa kan jeg synge højt om Vémod,
som blev Mod.
For søge Pladser, sér jeg nu,
er udelukt.
Jeg vil kun søge, hvad der er,
tilfældigt smukt . . .
Hvad nytted det, jeg søgte Pladser
hundred Gange
og mødte med det samme sære:
Jeg har Sange -.


T:Fastelavn paa Bergmansdal
F:
SIDE:70-

FASTELAVN PAA BERGMANSDAL
Syv Søstre i syngende Ring,
gaar omkring, gaar omkring,
tamper løs paa en pyntelig Tønde,
og de slaar med den yndigste Ynde -.
Merete og Grethe og Lissen og Lotte,
Prinsesser af Solskinnets Lande og Slotte -,
slaar med Smil deres Slag.
Det er Festdag i Dag,
og det klinger saa barnligt og kønt
ifra Køllernes Brag.
Syv Søstre som Gæs gaar i Gang,
gaar med Sang, gaar med Sang
under Himle af lange Guirlander.
Syv Søstre i Silkegevandter -,
guldvirkede Vinger og Bjælder, der klinger.
Det er som syv barnlige Hjerter, der ringer ...
mens de synger og slaar
i den pyntede Gaard -,
og der skinner en Sødme i Søstrenes
flettede Haar. -

Syv Søstre, en hél lille Hær.
Har jeg én af dem kær?
Jomfru Else, den ældste, er nitten,
skønt Søster til Sara og Bitten -.
Og medens de seks gaar med Sang omkring Tønden,
er Else, o Else, din Sang kun en Nynnen -
i Tankeløshed.
(O, Gud, hvor jeg led -)
- Mit Hjerte vilde sagt dig. ak, El
hvad ikke du véd se,.


T:Stille Stier
F:
SIDE:72-

i
Jeg vandrer nu ad Veje,
som ingen kender, ingen ved
og skjuler min Skalmeje
i Graad og Ensomhed.
Jeg gemmer mig paa Stier,
hvor ingen kommer, ingen gaar.
Selv Taaben i mig tier
med Spot om Savn og Saar . . .
Velsignet være Sorgen -.
Velsignet være Skovens Nat.
Min Ungdoms mørke Morgen,
hvis Lys har mig forladt.
Velsignet være Vejen,
om end bestandig den gaar vild -.
Vi véd, jeg og Skalmejen,
at vi er vant dertil -.

II
Jeg sér de sorte Stammer.
Jeg sér det dunkle Dyb og Gem,
et Rum, som uden Rammer
saa grænseløst gaar frem.
Da fjernt i Natten falder
en Stjerne grusomt koldt og hvidt -.
De døde Kloder kalder -.
O, skælv ej, mine Skridt.
Tilbunds i Skovens Indre,
hvor Øjet aabner al dets Graad,
og andre Stjerner tindre -,
dér aner Tanken Raad.
Forkommen af sin Grunden
paa Hjertets Banken og dets Brand
tyer den i Træthedsstunden
til sine Taarers Land.

III
Jeg tror, i Skoven inde,
saa langt, som jeg kan famle frem,
(man søger bedst i Blinde . . .)
dér finder jeg mit Hjem.
I Skoven dybest inde,
hvor alle Vejene er glemt,
dér, tror jeg, jeg kan finde
mit Selvs Forklaring gemt . . .
Dér ligger Gaadens Kerne
paa Ensomhedens sorte Bund
paa Flugt imod det fjerne
og lyt ved Gaadens Mund!
Dér ejer Natten Ordet,
som al mit Indre venter paa.
Dér kalder Midnatskoret.
Stands, Hjerte og forstaa!

IV
Hvad er vel denne Stemme,
den Rest, som ej er nogen Røst
jeg kan saa tidt fornemme
som Trusel, snart som Trøst?
Hvad er den dybe Kogen,
som kalder dybt i Skovens Nat
og ikke synes nogen -.
End ikke Træ og Krat.
Det er som denne Kalden,
der toner ud af Gaadens Mund,
forklarer Stjernens Falden -
i hin forslemte Stund.
Det er som om den Stemme
har Ord, der ikke ligner Ord -.
Den mumler, mumler: Hjemme
Din Jord er jo Guds Jord.


T:En Spillemands Godnat
F:
SIDE:76-

Min Arm er tung af Orgeltræk,
og Orglet selv er træt.
Min gamle Lire har en Læk -,
er ikke længer tæt.
Jeg spilled sént i Gaar, i Dag,
og Lækken péb og skreg,
de spotske Smaaborn til Behag -.
Min Tak for Dans og Leg.
I Gaarde graa dér drog jeg ind
og drejede mig varm.
Fordi jeg ikke hélt var blind
man lo med haanlig Larm.
I Gader trak jeg Vognen om
forfulgt af Ynk, Foragt.
Den er min Alders Ejendom,
har selve Kongen sagt. -
Jeg elsker mest en Melodi,
jeg lærte af min Far,
men ejer den dog ikke i
min Vogns Repertoire.

Jo mere Valsen er forrykt
og bagvendt og barok,
jo mere støjer Gaarden stygt,
og hele Gaardens Flok.
En Dans, en Dans skal allerhelst
ej være nogen Dans -,
da er den Fryd ved Dansen frelst,
der ægger Sind og Sans.
Synkopers taabelige Takt
og Mellemslags Halløj,
moderne Melodiers Magt -.
Det liderlige Møj!
Nej, jeg kan ikke følge med,
jeg har at dreje rundt.
For disse Smaabørns spæde Fjed
er Ballet ikke sundt . . .
Jeg elsker dog de spinkle smaa,
der tripper yndigt ind
og danser, før de knap kan gaa -
Ak, gid jeg helt var blind. -
Dog glemt er Menneskenes Spot
og Latter og Foragt.
Jeg takker alle for alt godt -,
og Kongen for hans Magt.

Jeg takker for hver Mønt, der faldt
ned i min gamle Hat.
Nu skal en anden arve alt -.
Nu siger jeg Godnat.
Jeg takker for hver Dans og Leg
og tusind Smaabørns Blik.
Og, Herregud, at Flokken skreg,
det var jo dog Musik -.
Jeg takker dig, min gamle Vogn,
for hver en sprukken Sang.
Du rulied med fra Sogn til Sogn
min taalte Tiggergang.
Jeg takker dem, der lytted til
og fandt Musikken fin.
Jeg spared ikke paa mit Spil,
for Vognen var jo min.
Jeg takker mest mit Fædreland,
fordi jtg var dets Søn.
Jeg fik som tro og gammel Mand,
som Invalid min Løn.
Saa takker jeg hans Majestæt
Kongen for hans Magt.
,,Til Tak, du Landets tapre Æt -
har selve Kongen sagt,

,,da faar du dette Instrument''
,,med Sving og Haandtag til''
,,og bliver ud i Verden sendt''
,,og drej alt det, du vil -.''
Jeg takker Fugl i Gaardens Graa
for al dens Flugt og Sang.
Jeg takker Luften for det Blaa,
som over Gaarden hang. -
Nu gaar jeg med min gamle Vogn.
I sér mig ikke mér.
Ak, dette er det sidste Sogn,
de blinde Blikke sér. -
Nu skumrer det paa Tag og Glug.
Det mørkner i min Gaard.
Nu samler Liren sine Suk -,
forstummer helt og staar.
Godnat, du rige Sol og Liv.
Godnat, I Smaabøm smaa.
Jeg gaar med Eders Tidsfordriv,
og Dansen gaar i Staa.
Godnat, Godnat i Gaard og Gang,
paa Gade og paa Vej.
Nu slumrer Lirens sidste Sang,
og snart saa slumrer jeg.


T:Gensyn
F:
SIDE:80-

Dit Haar og dit Hoved,
din Haand har jeg prist
og lovsunget og lovet -.
Det Smil, som du meder mig med.
det har voldt mig en Fryd
saa dyb, at den ligner Fortræd . . .
Saa vildt har jeg villet
at sé dig igen,
at dit Blik og dit Billed,
din Fod og dit ilende Fjed,
som har voldt mig Fortræd,
har fordret, har fordret min Fred . . .


T:Min Sjæl
F:
SIDE:81-

Min Sjæl er en Rytme i Lænker,
der venter, at Lænken engang
skal briste, saa Rytmen maa synge
sig ud i en større Sang -,
end den jeg kan synge i Livet,
det Liv, der er Lænkens Navn,
den Dag da den brister, da tager
jeg Farver, kun Farver i Favn.
Min Sjæl er en Sang, der skal vokse
sig ud af en bastende Ring.
Jeg ved, at dens Rytme vil svinge
engang i et svimlende Sving -,
Det Sving, der er Døden og Bristet,
Livet og Lænkens Brud,
da Sjælen i vældige Rytmer
syngende gaar imod Gud.



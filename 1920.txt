KILDE:
DIGTER:
FACSIMILE:
FACSIMILE-SIDER:
TITELBLAD:
NOTE:Efter titelbladet følger mottoet: ,,Du som har fyldt mit Sejl saa tidt / og sang i Mast og Mers / og drev mil Skib paa Havet vidt — / dig vier jeg mit Vers.''

SEKTION:

T:
F:
SIDE:

SLUTSEKTION


Digitaliseret af | Digitised by
Forfatter(e) | Author(s): Ahlmann, Hans.
Titel | Title: Foraar i Danmark.
Udgivet år og sted | Publication time and place: Kjøbenhavn ; Kristiania : Gyldendal, 1920
Fysiske størrelse | Physical extent: 81 s.
DK
Værket kan være ophavsretligt beskyttet, og så må du kun bruge PDF-filen
til personlig brug. Hvis ophavsmanden er død for mere end 70 år siden, er
værket fri af ophavsret (public domain), og så kan du bruge værket frit. Hvis
der er flere ophavsmænd, gælder den længstlevendes dødsår. Husk altid at
kreditere ophavsmanden.
UK
The work may be copyrighted in which case the PDF file may only be
used for personal use. If the author died more than 70 years ago, the work
becomes public domain and can then be freely used. If there are several
authors, the year of death of the longest living person applies. Always
remember to credit the author

DET KONGELIGE BIBLIOTEK
DET KONGELIGE BIBLIOTEK


7
Hans Ahlmann
FORAAR I DANMARK
ku Mm
c. d. N.r M.C.M.XX.


FORAAR I DANMARK
Copyright Hans Ahlmann
Kjøbenhavn 1920
HANS AHLMANN
FORAAR I DANMARK
GYLDEN DALSKE BOGHANDEL - NORDISK
FORLAG - KJØBENHAVN OG KRISTIANIA
MCMXX
HANS AHLMANN
Ungdoms Legende 1907
Poplerne 1910
Aftenlandet 1913
Genlyd af Dagene 1918
H. H. THIELES BOGTRYKKERI. KØBENHAVN
INDHOLD
ET DIG TERFORAAR

SEKTION:Et Digterforaar

T:Danmark byder nordiske Digtere Velkommen i Foraaret 1919
F:
SIDE:11-


T:Danmark hilser Norge
F:
SIDE:13-


T:Danmark hilser Sverrig
F:
SIDE:15-


T:De nordiske Digtere hilser den finske Digter
F:
SIDE:17-


T:Digterfolkets Sang
F:
SIDE:20-

SLUTSEKTION

SEKTION:Foraaret og Døden

T:Nattergalen
F:
SIDE:25-


T:Digteren
F:
SIDE:27-


T:Foraarets Drøm
F:
SIDE:29-


T:Foraaret og Døden
F:
SIDE:30-


T:Den Rejsendes Foraarsaften
F:
SIDE:32-


T:Foraaret
F:
SIDE:34-

SLUTSEKTION

SEKTION:Foraar i Byen

T:Foraarsaften paa Kongens Nytorv
F:
SIDE:39-


T:Rekonvalescens
F:
SIDE:41-


T:I Marts
F:
SIDE:42-


T:Fugletræk
F:
SIDE:45-

SLUTSEKTION

SEKTION:Levende og Døde

T:Til min Mor
F:
SIDE:49-


T:Hos Oberst Rist
F:
SIDE:51-


T:Vældegaard
F:
SIDE:53-


T:Tilegnelse
F:
SIDE:56-


T:Johann Sigurjönsson
F:
SIDE:57-


T:Harald Kidde
F:
SIDE:60-


T:Til en nyfødt Dreng
F:
SIDE:63-

SLUTSEKTION

SEKTION:Glæden og Smerten

T:Foraar i Folket
F:
SIDE:67-


T:Aften ved Grænsen
F:
SIDE:69-


T:Juleskibet til Flensborg
F:
SIDE:70-


T:Flensborg skal med —
F:
SIDE:72-


T:Foran Afgørelsen
F:
SIDE:74-


T:Nederlaget
F:
SIDE:76-


T:Tusind Aar
F:
SIDE:78-


T:Vandring paa Als
F:
SIDE:80-


T:Tidernes Trøst
F:
SIDE:83-

SLUTSEKTION


ET DIGTERFORAAR
En Verden i Ruiner
har Smertens bitre Trang
til lyse Violiner
og til den dybe Sang.
t: ~yr71~
II
DANMARK BYDER NORDISKE
DIGTERE VELKOMMEN I FORAARET
Nu stryger salt en Søndenvind
henover de danske Øer,
fra Havets Blaa den blæser ind
i Bøgenes grønne Slør,
den stille danske Vinter
i Skær af Hyacinter
er sunket under Mulde,
nu smiler det danske Sind.
Det Smil i Aar er stærkt og stort,
ja større end før er set,
vort Sind var knægtet og forgjort,
til Underet nu er sket:
den sønderjydske Stemme
har lydt: „Nu er jeg hjemme!“
Vi gaar os selv imøde
ved Gensynets høje Port.
Og undes os i Ro at gro,
saa styrkes vel Ild og Id,
saa faar vi vel den større Tro,
der skaber den større Tid, —
der er i Sol og Væde
i Aar en gammel Glæde,
kom del den med os, Digter,
som skal mellem Danske bo.
Vort Land er jævnt, vor Eng er flad
men Havet har salte Sprøjt,
og Taarne stræber i vor Stad,
og Viljer kan flyve højt,
det høje og det jævne
har budt jer her til Stævne,
velkommen skal I være
i Foraarets Fuglefløjt.
13
DANMARK HILSER NORGE
Du kom ned til os med Bulder,
og paa Høvdingvis
klapped du os stort paa Skulder:
skulde til Paris,
kom dog sjældent Syd og Vester,
oftest blev du her
som et stort og stærkt Orkester
i det danske Vejr.
Paa de københavnske Gader
saas du tit ved Vaar,
her var Kast og store Lader:
se den Gut, der gaar!
Han har Fjeld og Elv i Røsten,
han er sagastærk
saa forsvandt du, men til Høsten
sendte du et Værk.
Tidt imens vi læste, vendte
vi os spændte om:
det var som om Gut og Jente,
hele Norge kom,
Fyrreskoven, Aasen, Elven
blev til Kød og Blod,
blev til Hjerteraab og Skælven,
som vi dybt forstod.
Unge Raab fra unge Kræfter,
nye Tiders Spil
lytted vi begærligt efter,
trængte vel dertil,
i det gamle Danmark kunde
Blodet være tyndt,
lytted vi da til det sunde,
røde hos Per Gynt.
Folkevaaren bryder, gærer
vældigt, blindt hos jer,
gammelt Guld vi andre bærer,
I er det, der er,
har i Kævlet, har I Kivet,
mangt I strides om,
I er dog i Gunst hos Livet,
Tak fordi I kom.
DANMARK HILSER SVERRIG
Kom Bellmans Søster, Broder
i Danmarks Foraar ind,
det bruser som af Floder
i jeres viltre Sind,
det er, som Fortids-Fejder
endnu i Blodet laa,
det er som om I spejder
som Ørne i det blaa.
Hør Flodens Trang og Trængsel
mod Havets Brusen hist,
I har den vilde Længsel,
der bliver Sang tilsidst, —
og om vi ikke bytter
vort Land med Eders Land,
vi staar dog tit og lytter
imod den svenske Strand;
Et Brus af Krig og Kirke
og af det hede Blod,
af Barn og Brud og Birke
gaar mægtigt os imod,
en Sang om Sommer slynger
sig om den strænge Sne,
velkommen I, som synger
i Glæde og i Ve.
Kom Smertens Molakkorder,
kom Glædens lyse Dur,
ved Sangens Vælde vorder
et Menneske Natur,
da hvirvler han som Floder,
da bruser han som Løv,
da er vor Jord en Moder,
der favner om hans Støv.
Kom Bellmans Bror og Søster,
kom Frödings mørke Slægt,
kom I, hvis Stemme trøster,
hvor Saaret ej er lægt,
en Verden i Ruiner
har Smertens bitre Trang
til lyse Violiner
og til den dybe Sang.
NORDISKE DIGTERE HILSER
DEN FINSKE DIGTER
Du kom langvejs fra, vor Broder,
sig os, bagved Fjeld og Floder,
hvor I ensomt bor:
vaagner Søen nu og spejler
Birkens Slør, mens Skyen sejler
over Finlands Jord?
Kommer snart de lyse Kvælde,
fulgt af Drømmens tyste Vælde
og det første Kys,
hvisker Birken: kære-kære,
o, hvor er det godt at være
under Vaarens Drys?
2 17
18
DEN FINSKE DIGTER
Sneen ligger end i Enge,
Finlands Vinter varer længe,
vi har Sne endnu,
men en Dag er Vintren omme,
Finlands Vaar vil ogsaa komme,
vi maa vente, du.
DE NORDISKE DIGTERE
Men om Vintren endnu stænger,
saa’ I dog en Vaar, der sprænger
gammel Is i Brud,
vi har fulgt jer, unge Svaner,
det var stolt, da jeres Faner
foldede sig ud.
Finske Broder, Foraarsfarven
i jer Kamp for Fædrearven
skinned rødt i rødt,
rød var denne Vaar, den første,
den var dog det allerstørste
Foraar, I har mødt.
Intet Baand dit Hjerte tvinger,
nu skal Sang paa frie Vinger
stige fra sin Lund,
finske Digter, finske Drømmer,
jeg kan høre, hvor det strømmer
i din Lyres Bund.
Se, vi hilser dig, vi alle,
du er yngst af Nordens Skjalde
ved vor fælles Fest,
Bror og Søn, du maa ej savnes,
du er Benjamin, der favnes,
du er Hjertet næst.
20
DIGTERFOLKETS SANG
Stævnet er sat, vi er ej mer’ Nationer,
nu er vi én:
Digternes Folk har hverken Kejserkroner,
Land eller Lén,
Livet er Hersker, Døden kun er Dommer, —
Slægter vil komme, leve og forgaa,
Slægter gaar og kommer,
vi skal bestaa.
Tidt blev vort Folk af Tiden lagt i Bøjle,
smiled dog lyst,
Aanden, vort Vaaben, aabned som en Nøgle
sikkert og tyst,
sad vi selv fangne — Aanden vandred ude,
mødte og døbte længselsfulde Sind,
lukt var Dør og Rude,
listed dog ind.
0
Ulykkens Fugl fløj over Verden vide,
alting var Strid,
Aanden er taus, imens Barbarer stride,
nu er vor Tid,
Lidelsen gror i Hjertet og i Hjernen,
sorgfuld hos os skal Verden søge Ly,
Sangene om Stjernen
vil vi forny.
Hellige Foraar, lad din Stjerne tindre,
skælvende, sval,
hellige Foraar, hjælp du os at lindre
Kummer og Kval,
hjælp os at vaage, hjælp du os at vække
under din Stjerne og dit unge Løv,
giv os Aand af begge,
til vi er Støv

FORAARET OG DØDEN
Intet er i Aften tungt,
bøjet og bedrøvet,
o endnu er Hjertet ungt,
brusende som Løvet,
i dets Dybder Fuglen slaar:
jeg vil synge tusind Aar
om den lyse Vove,
om de dybe Skove.

NATTERGALEN
I Luften skumringssval
Akacien bølger,
o syng, min Nattergal,
jeg følger, følger.
Af Kvidrets dybe Brønd
i Drag jeg drikker,
paa Bunden god og grøn
Alverden ligger.
Hvor alt blev nyt og smukt,
o hvem kan kvidre
min Sjæl saa fuld af Flugt,
syng vidre, vidre!
min Sjæl saa arg og stum
af Lyst bestøves,
i Brystets tomme Rum
en Lykke løves.
Nu sprang Jasminen ud,
en natlig Kerte,
o Nattergal, o Bud
fra Somrens Hjerte:
fra Bjerg, fra dyben Dal
det kalder, kalder,
o syng, min Nattergal,
en Lænke falder.
Imod Akaciens Top
en Vandrer lytter,
en Fugl har hvirvlet op
hans Ungdoms Myter —
o endnu mangt kan ske,
dit Knæ du bøje,
syv Foraar kan jeg se
bag fjerne Høje.
'
27
DIGTEREN
Over Haver skinned
Solen kølig klar,
hvorhen jeg mig vendte,
fik jeg Sang til Svar,
hundred Fuglestruber
fra de dybe Gruber
Guld til Lyset bar.
Hver en Fugl tav stille,
da en enkelt Røst
sprang fra sorte Fjedre,
fra et heftigt Bryst —
af et vildt kaotisk
Dyb steg mørk, melodisk
Sang om Livets Lyst.
Luk, som blev du baaret,
dine Øjne i,
indvi dig til Aaret,
Vaaren gaar forbi,
lov at kue Klagen,
løft dig over Dagen,
gør din Vinge fri.
Gaa saa ud at vandre,
Digter ung og ør,
Livet kalder paa dig
gennem grønne Slør,
og i Hjertets Sluser
Solsortsangen bruser,
bruser til du dør.
FORAARETS DRØM
Alt det der sker! Først Hæk i Brud,
og nu sprang blaa Syrener ud,
og hvilken Vej Du følger,
en Duft imod Dig bølger.
Den Vaar, Du gik og fabled om,
som tyste Blomsterskibe kom,
staa ikke tryllebundet,
om lidt er alt forsvundet, —
men spring ombord og mød den Bør
af Duft og Drøm, før Vaaren dør,
før disse tyste Skibe
er blevet Røg og Stribe.
3°
FORAARET OG DØDEN
Til min Solsort
Over Aftenhimlen hen
sejler tyst en Maane,
det er blevet Vaar igen,
alle Skygger blaane,
Stjernen blinker fjern og fri,
hver en Birk jeg gaar forbi,
lader Løvets fagre
Musseliner flagre.
Vinden er saa sval og ren,
Herre Gud, du fjerne,
gav du mig for Hjertets Mén
denne skønne Stjerne,
glæded du mit usle Støv
med en Sang i Birkeløv.
Tvi, hvis Kny og Klage
endnu er tilbage.
Selv den stadige Gesel,
Døden ved min Side,
har i denne rene Kvæld
Vaarens Smil, det blide,
og jeg nikker til ham hen:
fryser du, min stakkels Ven,
griber med min Varme
om hans kolde Arme.
Intet er i Aften tungt,
bøjet og bedrøvet,
o endnu er Hjertet ungt,
brusende som Løvet,
i dets Dybder Fuglen slaar:
jeg vil synge tusind Aar
om den lyse Vove,
om de dybe Skove.
3 2
DEN REJSENDES FORAARSAFTEN
EnForaarsaften udenfor Astrakan i en
graa, fortrampet og vanskøttet Egn, uden
et Spor af Grønt, stod jeg en Stund stille
foran et Hus, mens Tusmørket kom.
Gennem et af Husets Vinduer saa jeg en
Mand, hvis Ansigt var graat som Jorden,
tale til en Kvinde, der smilende stod
foran ham:
Det er altsammen længe siden,
det er Genlyd og Genskær alt,
det er altsammen noget, som Tiden
— det synes jeg nu — har fortalt,
og Tiden, som langsomt fortæller,
er selv som en sløret Gestalt.
Det er altsammen Lyden af Vognen,
der forlængst for forbi mig her,
det er Kedelens Syngen paa Ovnen
og Ildens døende Skær,
det er Genlyd og Genskær det hele,
kun du, min Evunja, er nær.
3
Mens alt andet i Dagenes Tusind
blev til Blæst, blev en graa Melodi,
blev til endeløs tonende Susen,
er du Træet, det susede i,
er du Træet, hvis Stamme jeg favner,
mens Suset graat gaar forbi.
Naar jeg rører din Haand, dine Kinder,
kan jeg skimte, som Glimt af en Kniv,
noget fjernt, som i Mørket forsvinder —
min Ungdom, mit brusende Liv.
Tilbage er du, min Evunja,
Balalajkaens sidste Motiv.
Du er Gnisten, den sidste, du kære,
du er eneste Tilflugt og Raad.
Jeg er træt, jeg er træt af at være,
og nu er min sidste Daad
at bede dig smile, Evunja,
det Smil, som fornægter al Graad.
Det er altsammen Ørken og Øde,
ak, hvad er nu de henfarne Aar,
jeg har grædt mine Øjne røde,
det er godt, at det alt forgaar,
men Gud, lad min Funke gløde
de sidste graanende Aar.
34
FORAARET
Til Digteren Axel Ahlman
Det er Foraar, og nu løves alle Grene,
der gaar Sejl paa den skummende Sø,
alle Stjerner er saa skinnende rene,
alting glæder sig — kun Hjertet alene
banker tungt, taler tungt om at dø.
Du skal vandre mange Foraar i Møde,
se hvor Skyerne sejlende gaar
som Kastanjeblomster, hvide og røde,
men engang skal vi alle være døde,
være stumme, være blinde for al Vaar.
Og fra Skyerne og Stjernen og Løvet
jeg vender mig mod Væggen i Nød,
jeg er tung, jeg er træt og bedrøvet,
for det Liv, jeg knæler for i Støvet,
vil gengælde mig engang med min Død.
O om Livet havde Øjne som vore,
jeg tigged disse Øjne til at se,
at jeg elsker denne Verden saa saare,
at jeg aldrig kan drage af Gaarde,
men i Evighed maa græde og le.
O om Livet kunde høre mig raabe,
jeg raabte jo fra Gry og til Gry
om at give mig bestandigt at haabe,
at skuffes og at glædes som en Taabe,
og at længes, at længes paany
Men Livet er blindt og stumt som Støvet,
og mit Raab farer frugtetsløst hen,
o du troløse Liv, som gør bedrøvet,
naar engang jeg afmægtig, afløvet,
segner om, skal du blomstre igen.

FORAAR I BYEN
Bare fem smaa blaa Krokus

39
FORAARSAFTEN PAA KONGENS NYTORV
Over Torvet kom der blæsende
en Kuling fra Sydvest
over Banken og Teatret
og den sort, sunkne Hest,
gennem Nyhavn gynged Skuderne og vejrede med Snuderne
imod Havets salte Glæder — og de rev i deres Kæder,
der var Foraar i den Blæst.
Imod Aften stilned Vindene —
over store, nøgne Træ’r
stod en Himmel høj og hvælvet
med et fjernt og grønligt Skær, —
der var skumringsblaat langs Tagene — og Biler, der kom
jagende,
og Kiosker, der blev tændte — alt det daglige og kendte
blev en Drøm, helt frisk og nær.
Og vi vandred langs med Skuderne
og rørte deres Kant,
naar vi spejded op i Himlen,
var det helt, som Byen svandt!
og saa styrede Lanternerne i Mørket under Stjernerne
paa et sydligt Hav, hvis Blassen førte fremmed Duft i Næsen
fra et Land, vi aldrig fandt.
Men jeg gaar endnu i Skumringen
hvergang et Foraar gror,
langs de store dunkle Skuder,
der har Drømmene ombord,
og en Længsel kommer brusende, jeg glemmer alle Husene, —
lad Død og Dvale komme, naar dette Brus er omme,
der dybest i mig bor.
REKONVALESCENS
Disse fem smaa blaa Krokus
i Solens blændende Spil, —
jeg har aldrig følt mig saa lykkelig,
o saa lykkelig, fordi jeg er til.
O disse fem blaa Krokus
med Rødder i det glasklare Vand, —
jeg har sejlet i forrygende Storme
og er strandet paa en lykkelig Strand.
Bare fem smaa blaa Krokus —
og Stormene sank lydige hen,
I har underfuldt besejret dem alle,
som om Stormene aldrig kom igen.
42
I MARTS
I
Det regned. Og Gadernes Stene
de skinner nu heftigt og spejler
de Skyer, som fjerne og ene
i Luftdybet sejler og sejler.
Og Blomster fra salige Sogne
har vinket os hid som en Hyrde
til straalende Boder og Vogne
og siger: Kom, læg jeres Byrde!
Og Mennesker strømmer og strømmer
fra Stræderne udover Pladser,
og mange gaar rundt som de drømmer
de gik gennem store Paladser.
43
Det lyner i Øjnenes Porte,
hvor Mørket staar bange og blændet
det er, som om Skyggerne spurgte
i Ængstelse: Hvad er der hændet?
II
Der strøg gennem Mængden to Unge,
der standsed og lo, da de mødtes —
og noget begyndte at sjunge,
hvor Mennesker trængtes og stødtes.
Det strømmede i deres Latter,
som kunde den aldrig forødes,
men fylde dem atter og atter
som Kilder — jo det var at mødes!
De fulgtes som Skyer, der spiler
sig ud for en Blæst, — for den første,
og drejer sig rundt, mens de iler
paa Vej mod det store, det største.
De var som de Skyer, de rene,
der sejler i Ætren i Blinde
og føler sig ganske alene —
om Natten skal Stjernerne skinne.
De sejler i Blaaet og aner
i Blaaet de røde Koraller,
de er som de brusende Svaner,
hvem Fjernheden kalder og kalder.
Som Skyer, som Fnug er de fløjne
mod skinnende Nætter og Dage,
o Gud, lad mig se deres Øjne
engang, naar de kommer tilbage.
45
FUGLETRÆK
Det bryder i Popler og Pile,
og Hjertet staar op fra sin Hvile
og lytter mod Nord og mod Sønder
en Smerte, en gammel, begynder.
Mit Øje har fanget langt ude
et Sejl paa en duvende Skude,
ak før mig fra Byen og Havnen,
læg tusinde Mile om Stavnen.
Jeg strækker mig, er ikke stækket,
jeg hviler mig bare paa Dækket
en Stund, før jeg flyver i Vejret
med Fugle paa Flugt imod Skæret.
Vi stiger, vi stiger, vi stiger,
vi staar mod de yderste Riger,
vi har ej Erindring, der klinger,
vi er kun et Skum, der fik Vinger.
Vi har ikke Hjerte og Hjerne,
vi stirrer ej blindt paa en Stjerne,
al Higen og Hu er forstummet,
vi selv er som Havet og Rummet.
Vi kender ej Sindets Forfrisken,
kun Saltsmag og Smagen af Fisken
og Havet, der staar os i Synet
og Brunsten, der kommer som Lynet.
Vi flyver, vi flyver, vi Fugle
paa Vej til det yderste Thule,
kun Fugle, men Fugle i Flugten
paa Flugten fra Menneskelugten
LEVENDE OG DØDE
Men som en evig Lygte
staar Stjernen, uforandret, —
vé den, som ikke søgte
en Stjerne, mens lian vandred,
som ikke, fuld af Kerne
i Livets dybe Sommer,
har hvisket til en Stjerne:
vent mig engang, jeg kommer!

TIL MIN MOR
Med Natten kom den dybe Fred,
det er saa sent, og jeg er træt,
men træt og glad, for tæt herved
gaar dybt og trygt dit Aandedræt.
Slet intet Smil og intet Ord
kan skabe mig saa dyb en Ro,
som naar du sover dybt, min Mor,
og hviler for os begge to.
Det toner som Konkyliesus,
mens Timer kommer tyst og blidt
og atter vandrer fra mit Hus,
der fordum mangen Strid har stridt.
Jeg selv skal stride endnu mér,
og kom kun, Strid! Dit Navn er smukt,
det er dog dig, ved hvem det sker,
af Leret løfter sig til Flugt.
4 49
Men du som sejred, stands og hvil,
hvor Laurens Træ usynligt gror,
og Lunet løves med det Smil,
der dybest i dit Væsen bor.
Først Kamp, saa Smil, først haardt, saa blidt,
det var dit Liv, det var din Lov,
nu lyder Latteren saa tidt
igennem Talens viltre Skov.
Sov nu, mit Barn, nu vaager jeg,
som du har vaaget tro engang,
gaa glad ad Drømmens gode Vej
til Lyden af min Takkesang.
HOS OBERST RIST
Hvor er her dog stille — al taabelig Tuden,
al Trængsel, al Trampen og Trav
blev borte i Stilhed, og ude bag Ruden
staar Træernes Grønt som et Hav.
Her breder sig Stuerne, gamle og store,
i Timernes skiftende Skær,
de Stemmer, som tystnende kommer til Orde,
er steget fra Bøgernes Hær.
Derude, i evig forvirret Forandring,
gaar Tanken i vigende Spor,
herinde har Tanken sin rolige Vandring
i Kreds om det vældige Bord.
I Verden og Landet mangfoldigt bli’r øvet,
formummet i fint Liberi,
her bli’r det sin prægtige Klædning berøvet,
her faar det sin nøgne Værdi.
4* Si
I
Fra Gadernes Tummel og Tüden kom Gæsten
og satte sig lyttende hen,
og syntes imellem, at dette var Festen,
og ønsked, den snart kom igen.
Der klinger et Ur mellem Stuernes Mure,
saa gyldent og lønligt det lér —
men det er det hurtigste Ur mellem Ure,
hver Time er som et Kvarter.
53
VÆLDEGAARD
Til Fru Juliane Blicher Hansen
i.
Det er paa Gaardspladsen. Mørket daler.
Og det er Tiden, da Høstens Kerner
skal sankes sammen, og Vinden svaler,
og Gaarden krones af store Stjerner.
Men rundt omkring mig er travle Stemmer
fra Rullestue, fra Loft og Køkken, —
ved et Klaver er der en En, der glemmer
Alverdens Ting i en Sang om Lykken.
II.
Jeg kom fra Vejen, hvor Verden vandrer,
men ingen kvidred om Lykkens Skove,
de trængtes, stødtes imod hverandre,
og mangen sukked: Jeg vil kun sove, —
54
jeg vil kun sove, jeg vil kun glemme,
jeg bad om Roser og fik kun Tidsel,
jeg længes hjem — ak, men hvor er hjemme,
for mig er Verden kun Graad og Gnidsel.“
III.
Men her er al Ting: de unge Drømme,
Og En, som gerne vil Drømmen værne,
og Livet selv høres skyndsomt strømme —
her er det Nære, her er det Fjerne.
Her vinges Tanken, her tør den stige
fra fuldbragt Gerning mod Stjernehære,
jeg staar i Midten af Deres Rige,
og det er Høst — her godt at være.
IV.
Nu er det sjældnere, jeg kan vanke
i Gaardens Stuer, ad Gaardens Flise,
men her fløj ofte en hastig Tanke,
et hastigt Glimt i min Sang og Vise, —
fordi en Stemning, som intet ælder,
bestandig nynner de lyse Noder,
fordi det strømmer, fordi det vælder
paa Vældegaarden fra skjulte Floder.
TILEGNELSE
Til Emil Bannelycke
Det rejser sig i Buer, Stykke efter Stykke,
dit slanke Fartøj, som skal gi dig Maalet,
byg flere Buer, Emil Bønnelycke,
og slyng bestandig Roserne om Staalet.
Og gør din Luftfart imod Stjernerne og Solen
og tag den Jubel, der i Sting har smertet
de Faa, som fløj fra Reden og Reolen
til Rummets Lægedom, og sprængte Hjertet.
57
JOHANN SIGURJÖNSSON
Jdhann Sigurjönsson,
du Praest i en Kirke,
hvor Himmelens Skyer
gaar hen over Birke,
og Aasene blaaner
som Slør i det fjerne,
og Kilderne spejler
den vandrende Stjerne,
og Fjeldenes Rifter
kan favne og skjule
de ensomhedstørstende,
fredløse Fugle —
Farvel nu fra hende,
du gik med i Fjelde —
som skaerped’ din Sekraft
ved Ømhedens Vælde, —
som støtted’ dit Hoved,
da, træt af at tænke,
du vilde som Barnet
i Favnen dig sænke.
Hun klapper, hun takker
sit Barn og sin Digter,
som elskede Mennesker,
selv om de svigter.
Farvel nu, J6hann,
fra de undrende Venner,
der Smerten som Lava
i Hjerterne kender —
de vender sig om
med forundrede Blikke,
og kan ikke se dig,
og fatter det ikke —
Du var som et Fugletræk
— Fjerene skinner! —
som pludselig
bagved et Skovbryn forsvinder.
58
Men tidt skal vi lytte,
naar Kaar bliver haarde
Nu gik han forbi,
som vi elsked saa saare.
HARALD KIDDE
Telefonen klang i den sene Kvæld:
Har du hørt, Harald Kidde er død — —
o, vi siger den ene Sorg Farvel
for at stedes paany i Nød,
vi skal prøves haardt, vi skal prøves mer’,
det er ikke haardt nok, hvad haardt der sker.
Ak vi andre taler med Tidens Mund,
og vi tumles i Krig og Forlig,
han var Vandrer kun, han var Digter kun,
men paa evige Ting var han rig,
og for os, der træller i Tidens Spil,
var det godt at vide, at han var til.
6o
*
61
Var det godt at vide, der vandrede En
i Naturens Solskin og Regn,
der var Fuglen nær og den mossede Sten
i de susende Skoves Egn,
at hvor dybt han vandred i Byen ind,
kunde ingen Gift forpeste hans Sind.
Han var stemt af Vinden — og Skyens Flugt
gik igen i hans Øjne graa,
han saa ud, som om noget sært og smukt,
noget dybt han grundede paa,
jeg kan høre hans Stemme — blid den kom,
han er stum nu, han vandrer, hans Plads staar tom.
Og jeg ringede ud i den mørke Nat:
Har du hørt, Harald Kidde er død,
og jeg hørte en Stemme, af Gud forladt,
og en Graad, der af Grunden brød,
den skal naa dig, Vandrer, som hastig gik,
i din Evighedsegn som en dyb Musik.
Til din store Skov er du stille rømt,
som om Træernes Bud du lød,
o, du gaar saa blidt, som din Gang var drømt,
du er vandret, du er ikke død,
og der bryder et Smil om dit Øjes Vé — —
du er blot saa fortvivlende fjern at se.
63
TIL EN NYFØDT DRENG
Mens Foraarsaftnen drømmer
i Danmarks blaa Lagune,
og alle Safter strømmer,
jeg rister dig en Rune.
De Nætter og de Dage
de kommer og forsvinder,
men bag de sorte Tage
en Stjerne staar og skinner.
De hede Hjerter hamre
hinanden tungt i Møde,
snart skal de tavse Kamre
dog favne deres døde, —
men som en evig Lygte
staar Stjernen, uforandret,
vé den, som ikke søgte
en Stjerne, mens han vandred’
som ikke, fuld af Kerne
i Livets dybe Sommer,
har hvisket til en Stjerne:
vent mig engang, jeg kommer!
Vé den, hvis hele Færden
i Mulden gaar tilspilde, —
imod den lyse Verden
jeg løfter dig, du lille.
I denne Vaarnats Dvaelen
ved Danmarks blaa Lagune
jeg rister dig i Sjælen
den høje Stjernes Rune.
GLÆDEN OG SMERTEN
Jeg staar paa mine Fædres 0
og ser med deres Blikke
den modne Mark, den dybblaa Sø
og Skovens Træer nikke —
der stiger op af Sindets Skakt
saa mange tyste Stemmer,
som er den Rigdom og den Magt,
jeg inderligst fornemmer.

5' 67
FORAAR I FOLKET
Se nu grønnes de ventende Agre,
og langs Aaernes blinkende Strøm
staar der Blomster saa fine og fagre,
som om Vaaren endnu kun var en Drøm —
o saa kom den engang,
denne Foraarsdag lang,
fuld af Sol og af Solsortesang.
Vi har lyttet i Vinterens Tynge
efter Solsortens lyse Kvirrelit,
vi har syntes vi hørte den synge,
selv naar Frosten og Blæsten har bidt,
hver en Sluddag, der gik
efter mosgroet Skik,
har dog gemt paa en hemmelig Musik.
Den, som ikke kan lytte og ane,
ham har Fremtiden nægtet sin Arv,
han er dømt til at visne i Vane,
og hans Træ skal formindskes i Marv
i en Anelsens Pagt
bliver Frøkornet lagt,
der skal grønnes i Herlighed og Magt.
Og nu spirer det over al Maade,
dette lille og usselige Frø,
det, som Hjerter velsignende saaede,
det kan aldrig i Evighed dø —
o saa kom den engang,
denne Foraarsdag lang,
fuld af Sol og af Solsortesang.
AFTEN VED GRÆNSEN
Det var Aften. Intet hændte.
Aaens Vande randt fortroligt,
fjerne Stjernelys stod tændte.
Kvæget pusted dybt og roligt.
Mørket mumled, sang for Øret
som Konkyliesus i Roen,
kun en Vandrer, skumringssløret,
vandred langsomt over Broen.
Alle Træ’r som rørt af Vinden,
vaagned, hvisked — blidt strøg Løvet,
blidt strøg Løvet ham om Kinden.
Stjerner lyste over Støvet.
Intet hændte. Tiden dvæled,
kun en Mand, der kom fra Norden,
saa sig længe om, og knæled,
knæled længe, kyssed Jorden.
70
JULESKIBET TIL FLENSBORG
Der sejler et Skib fra Danmark
med Ris og Kakao ombord
og Bønner og saltede Bove
og Mel af den danske Jord —
i Morgen sejler „Kong Haakon“
sin Fragt nedad Flensborg Fjord.
Det Skib, der sejler fra Danmark,
det har dog en større Last,
det Skib — det er hele Danmark,
fra Kølen til Fok og Mast,
det er Danmark selv, som vil knytte
det Baand, som forsmædelig brast.
Der sejler et Skib fra Danmark,
det bruser i Bæltets Vand,
Gallionsfiguren er Løver
og Hjerter, der staar i Brand, —
naar Skibet lægger til Kajen,
en Skikkelse springer i Land.
Den vandrer i Gader og Gyder,
som længst fik den danske Daab,
de Vandrendes Miner den tyder
og lytter til Hvisk og Raab,
og Skikkelsen smiler — og bæver,
thi den er det danske Haab.
Der sejler et Skib til Danmark —
naar Haabet springer i Land,
saa stimier de sammen i Spænding
og Frygt om „Kong Haakon“s Rand
og spørger med tusinde Munde:
„Hvad sagde den Flensborgmand?“
Vi spejder, vi lytter — vi aner,
at Flensborg er Fremtids Grund,
vé, vé, hvis med sænkede Faner
der kommer en Skuffelsens Stund —
o Haab, som i Flensborg vandrer,
Kom hjem med et Smil om din Mu
72
FLENSBORG SKAL MED —
Vi spurgte hinanden: Skal Flensborg nu med?
vi spurgte under Frygt, under Bæven,
vi husked de mange Aars trælse Fortræd,
vi knyttede — men hemmeligt — Næven,
skønt Jernklodsen faldt, og skønt Lænkerne brast,
det var, som om Frygten endnu holdt fast.
Vi famled med Ja, og vi famled med Nej:
hvis Tysken nu igen bliver Herre —?
Da lytted vi — noget var mægtigt paa Vej,
som intet kunne standse og spærre,
det bruste almægtigt fra Sted og til Sted:
Vort Flensborg, vor Frænde skal med, skal med!
Det kom som et Stormvejr, det blev til en Sang,
der svulmede fra Nord og til Sønder,
det var jo det sidste af Frygten, der sprang
som Isen, naar et Foraar begynder,
det var jo os selv, som med Jubel igen
fik sluttet en Kæde med Fortids Mænd.
Vi tør atter sætte et haardt imod haardt,
o genfundet knuger vi Værget,
vi tør atter kræve det Land, der er vort
og glemme, at en Horde har hærget,
vi tør atter kræve med frie Mænds Ord
det Danmark, der ligger ved Flensborg Fjord.
Hør Stærene fløjter fra Træ og fra Tag,
o Flensborg, naar nu Engene grønnes,
og Solen forgylder den voksende Dag,
og Vinter skal med Vaartid belønnes:
da blomstre du dansk, vore Forfædres By,
du Datter af Danmark, bliv dansk paany!
74
FORAN AFGØRELSEN
Ventetimerne er lange,
Haabet hvisker, spændt og bange
Endt er Jernmagts kolde Dage,
Flensborg, Frænde, kom tilbage.
Folk fra Stue, Folk fra Sale,
kunde Gravene kun tale,
vilde fjerne Røster svare:
„Tag nu Slægtens Tarv i Vare!
„Det kan ingen Løgn forvanske:
„vi, som døde — vi var Danske!
„I, som lever, bliv det samme,
„gør ej Slægtens Navn tilskamme.
Lyd dem — snart er det forsiide,
stem kun, som din Farfar vilde.
Al vor Virken faar jo Vægten,
Styrken i sin Pagt med Slægten.
Ti nu Tale, ti nu Tanke,
Hjertet hører vi kun banke.
Skal vi, naar et Døgn er vejret,
kunne raabe: Slægt har sejret —
76
NEDERLAGET
De svigtende tilegnet
Nederlaget! Hør dem skrige,
hvilken liflig Lyst at svige!
Til at juble har de Modet —
Skammen brænder mig i Blodet.
Det, de tog — vort Land, vor Frænde,
er ej mere til at kende,
Slægten efter dem, som døde,
vrænger os nu haansk i Møde
Men I skal ej se os klage,
hvem vil ha en Hob tilbage,
som har glemt at mindehædre,
som har stenet deres Fædre.
Broderfjende, Slægtforræder,
vi skal brænde jer som Edder
af vort Hjertes Helliggemme,
hvor I før som Børn var hjemme.
Vi skal rykke jer med Rode
af vort Hjerte, hvor I bo’de
som et Kor af kære Røster
selv om vore Hænder ryster.
78
TUSIND AAR
De Danske i Flensborg tilegnet
I tusind Aar var den Danmarks By,
paa Dansk blev skrevet de Flensborg Love,
i tusind Aar var den Læ og Ly
for danske Købmænd og Folk fra Hove.
Kun føje Tid har et Folkefærd,
hvis Gud er Jærnet, i Flensborg snerret —
og nu, da Haabet var ganske nær,
er Nørreporten for Haabet spærret.
Vi staar ved Porten — de røde Sten
har lét med Danmark, har sagte sukket,
har delt dets Skæbne, dets Magt og Mén
og er for Danmark nu laast og lukket.
* *
*
Den nye Slægt har ej Hu og Hang
til gustent Mismod og Livsens Klage,
nu gnaver Orm dog i Hjertets Gang,
og Øjet ser sig saa langt tilbage.
Vi tror paa Livet i Morgendug,
vi elsker Havet og Havets Blæsen,
dog fløj i Øjet en Splint, et Fnug
af Tvivlens onde og kolde Væsen:
Er tusind Aar da en flygtig Klang,
er tusind Aar da som tusind Dage? —
Og Sorgen gnaver i Hjertets Gang,
og Øjet ser sig saa langt tilbage.
VANDRING PAA ALS
Fra Havet ruller Sø paa Sø
mod Øen, solbeskinnet —
naar, Venner, jeg engang skal dø,
vil jeg gaa bort i Mindet
om dette Hav i Himlens Skær
og Øen selv, der stiger
som Bølger, der med Korn og Træ’r
igen mod Stranden viger.
Jeg staar paa mine Fædres 0
og ser med deres Blikke
den modne Mark, den dybblaa Sø
og Skovens Træer nikke —
der stiger op af Sindets Skakt
saa mange tyste Stemmer,
som er den Rigdom og den Magt,
jeg inderligst fornemmer.
8o
Det er som fra forglemte Aar
en Flok, som maatte segne,
staar op igen — og stille gaar
imod mig allevegne,
o kunde jeg genkalde jer
til Prækestol og Gaarde,
jer skylder jeg det Gran, jeg er
jeg savner jer saa saare.
O gamle Hænder, som er lagt
forlængst i Kistens Fjæle,
om nu de blev imod mig rakt,
jeg skulde længe dvæle!
Jeg skulde føle Tiden kort
fra Høst til Træ’r blev grønne
og genne megen Uro bort
ved klare Øjnes Brønde.
Nu løb jeg gerne ilsomt hen
til Stuer og til Kamre
og raabte: Du er dansk igen!
og hørte Hjerter hamre —
men det er andre Folk, der bor
i Stuerne de øde,
saa hvisker jeg med stille Ord
mit Budskab til de døde.
6 81
Farvel min 0, mit Fædrehjem,
hvortil min Tanke lænkes,
dengang jeg havde stridt mig frem
og vilde med jer bænkes,
da havde Blomsten tabt sit Frø,
da laa I under Mulde,
engang jeg kommer for at dø,
som Søn hos Fædre skulde.
TIDERNES TRØST
Luften er dunkel og blaa
om Taarne og Tinder,
højere end de kan naa,
staar Stjernen og skinner.
Taarnklokken falder til Slag,
dens Røst er saa dæmpet:
Hvad fik du ud af din Dag,
for hvad har du kæmpet?
Hvad skal jeg svare den Røst,
det Bud fra det Fjerne?
Hjælp mig, du Tidernes Trøst,
du skinnende Stjerne.

Sidst udkom af HANS AHLMANN:
GENLYD AF DAGENE
Verden og Vi (Svend Leopold):
Naar Dilettanternes Bierfiedleri har skrattet sig træt paa Versemageriets
Dyrehavsbakke, høres langt inde fra Poesiens blaanende Aftenskov hans Cellos
mørke og blide Skumringsmusik. Han er Skumringens og det nordiske Tvelys'
passionerede Elsker, hans melodiske Vers er som Blomster, der først folder sig
ud efter Solnedgang. Han er en af de meget faa herhjemme, der har forstaaet,
at et Digt bør være det sjældne og fuldbaarne, den højeste og udadleligste
Forening af udsøgt Form og udvalgt Sjælsindhold.
Ahlmann er den udprægede Stemningslyriker, saa dansk, at han næsten
personificerer en meget ejendommelig Side ved vor nationale Karakter. Hans
næsten overdrevent sensible og fintmærkede Evne til at indføle sig i Døgnets og
Aarstidernes altid skiftende Stemningsovergange er beundringsværdig.
Illustreret Tidende (Hans Brix):
Hans Ahlmann er som Lyriker lige saa værdifuld, som han er typisk dansk.
Han er dansk i sin blide, næsten triste Tone og i sin Forms rolige rornemhed.
Paa sine Vandringer i det danske Sommerland ser Hans Ahlmann med sit
friske Blik paa Himlens Stjerner som paa Jordens Træer og besynger begge
Dele uden dog at henfalde i de astronomiske og botaniske Orgier, hvormed en
og anden af de samtidige Lyrikere har dokumenteret sin Specialviden.
— Der er i denne fine Lyrikers Besyngelse af Naturen ikke den massive
Sagkundskab, hvormed andre pryder sig; han er cn Bybeboer, der suger Styrke
af Vejret, af det store Landskab; netop derfor bliver hans Udtryk lykkeligt
alment:
Det stormed' i Nat, og det pøste
i Spande, i Strømme,
i Morges stod Solen og løste
sig langsomt af hvidlige Drømme,
og havde det stormet og regnet,
saa blev det nu tyst som i Thule,
kun Bladene segned og segned,
afmægtige, gule.
Og Straaenes Dugperler minded
i Solen oin Sole,
og Vildvinen gløded — det skinned
at Purpur og Blod i dens Kjole,
og højt paa en Bakke drev Manden
sit Hestespand — højt over Gaarde,
saa guddomsbelyst, at en anden
fortabte sig saare.
Hovedstaden (Ingeborg Simesen):
Dansk Lyrik har faaet en ny Guldalder. Mellem de mange Digtere, der
tæller, indtager Hans Ahlmann sin egen fremskudte Plads. Hans Digte er først
og fremmest Musik; de toner, og deres Tone cr ren og dyb.
Man fristes til at citere meget af disse Digte, — Pladsen forbyder det, — de
maa ogsaa hellere læses i Helhed i stille Timer, naar man har Ro til at lytte til
deres Musik og Tid til at trænge ind i deres Sjæl. Digterens Lyre har mange
Strenge, og hans Vers spænder over en Stemningsskala, der gaar fra dyb Alvor
og Inderlighed — „Et lille Barn dar“ -- til indtagende Skælmeri — „Ung Pige",
et Digt, der nynner sig frem i Aprilvisens Rytmer, — Stroferne slatter fast og
yndefuldt om Tankerne; med Aarestrupsk Sikkerhed tvinges lange malende og
vægtige Ord ind under Rytmens Lov, og Rimfundene cr ofte ny og lødige.
Til Slutning skal der endnu gøres opmærksom paa det henrivende lille Digt
„Den fløjtende“ om „lille Bror" Stæren og Digtene „Vandring gennem Heden“ og
„Vinter" — en Naturkoncert, der nærmer sig Blichers.
Aalborg Venstreblad (K. K. N.):
Denne højtkultiverede Lyriker mestrer Formen indtil det fuldkomne, og hans
stilfærdigt tonende Stemningsdigte er præget af en Inderlighed og cn højtidsfuld
Hengivelse i Naturen, der gør et dybt og varigt Indtryk paa Læseren.
Provinskorrespondance:
Endelig efter fem Aars Forløb atter en Digtsamling af Hans Ahlmann! Med
store Forventninger griber Læseren den lille tint udstyrede Bog, og han bliver
ikke skuffet. Det er Ahlmanns stilfærdige, indtrængende og dybt gribende Kunst,
der paany taler til ham og gaar ham til Hjertet.
Litteraturen (Max Lobedanz):
Lige saa broget og mangfoldig Bønnelycke er, lige saa enkel og ren, dyb og
sød er den Naturstemme, Ahlmann fik i Vuggegave. Hans Samling Genlyd cif
Dagene er en Naturkoncert bygget op af smaa og ømme Sange. Hans Billeder
er enkle, han ynder at forenkle, Stjernerne bliver til Stjernen, eller netop hans
Stjerne. Han tager et enkelt Træ ud af Sammenhængen og lister én stille ud i
Evigheden gennem Billedets enkle Streg. Naturen spiller paa ham som en Harpe.
— Hans Bog burde hedde Genlyd af Nætterne. Og hvilke Nætter, hvilken Fred
og Dybde, hvilket Pust, hvilken Aande og hvilken Aand! Her er Goethes kortfattede
Ars poetica: „Nur ein Hauch sei Dein Gedicht" fuldt ud sket Fyldest.
Dette er en verdslig Salmctone i Slægt med det bedste i dansk Lyrik op gennem
Tiderne. Højtidsfuld uden at blive højtidelig, inderlig og øm, vokser han ind i
Naturen, groer sammen med den i en simpel Gestus som i Digtet Stille, hvor
Digteren favner Ahornen i Nattens Stilhed:
Nu glider Himlen og Jorden sammen
i denne Stilhed, i denne Smuldren, —
jeg mærker Ahornens Løv om Skuldren,
og jeg har slynget min Arm om Stammen.
Eller hør denne Brorsonske Andagt i Hildebrandstrofen, udbygget med et
fordoblet andet Vers, der gør den dobbelt dejlig:
Den første blege Stjerne
tyst funklende jeg saa
gaa frem i Aftnens Blaa,
nu maa Alverden gerne
hensmuldre og forgaa.
Politiken (Chr. Rimestad):
I Bogens sidste Afsnit — „Forstad" — forsøger Ahlmann sig i en helt forskellig
Art Poesi: den maleriske og realistiske. Han maler Nørrebros og Vesterbros
Fattigkvarterer med en energisk Kraft i Ordet og Rytmen, han giver
Novemberaftenens heftige Farvetoner, hele den fantastiske Atmosfære, som
Vesthimlen kan skabe. Men han glemmer ikke for disse Skønheder de arme,
forkomne forhutlede Eksistenser, der befolker disse Aftener, Æstetiken faar ikke
Magt over hans menneskelige Medfølelse. En dejlig Aften kan for ham smuldre
hen til intet, naar han har set ind i to Øjne, for hvem al Skønhed er død og al
Glæde glemt.
Aarhus Amtstidende (J. V.):
Tænksom og tænkende, opfyldt af Stemning, der undertiden antager Dvbsindets
Karakter, higende efter at „drikke af Glæden“ samtidig med at Glæden
og Festens Tummel overvælder ham og bringer ham til at søge Flugten bort og
ud under de uberørte Stjærner, saadan er Hans Ahlmanns poetiske Fysiognomi,
som det spejler sig i disse Digte, denne „Genlyd af Dagene“.
Han er en Elsker af Naturen og ynder at lægge en skøn og dyb Betydning
i det skønne, han ser. Han betragter den blege Aftens Blaa, og da den første
Stjærne glimter frem, synes han den taler til ham:
Det er som fra det Fjerne
et Lys, der paa mig saa:
Se paa mig — og forstaa!
Jeg er det Lys, den Stjærne,
som aldrig skal forgaa.
Det er Evighedsfølelsen i en Nøddeskal, man føler den dirre i de knappe
Ord. Under en Vandring ad Strandvejen taler alt, hvad der møder ham, om Ting,
der har levet og været, og dette svundne bliver saa besynderligt nærværende og
levende i hans Erindring, at „den vandrende langs Stranden tror selv, han gaar
igen." Ahlmanns Følemaade har i mangt og meget en Romantikers Karakter.
Hans Følelser er saarbare, hans Sind som en Ynglings, naar Livet i sine vulgære
Former bølger omkring ham.
En Vandringsmand, en Digter, der med fuld Ret kan kalde Lærkerne Brødre,
det er Ahlmann. Man læse blot hele dette smukke og farende Digt „Vandring
gennem Heden".
Dansk Lyrik ejer næppe en mere sammensat Natur end denne Digter, der,
skønt nær de fyrre er som en syttenaarig Yngling eller som en dobbelt saa
gammel Flygtning fra Livet.

OTLDENDAISKK
*s.bOCHANDKL«>»
O NOKOlbK FORLAfi •
I
H. H. THIELES BOGTRYKKERI. KØBENHAVN
Herrn. Olsen.

■
IHI
IW


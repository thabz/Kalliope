KILDE:Ingeborg Sick: <i>Ond Lykke</i>, Gyldendalske Boghandel, 1921.
DIGTER:sick
FACSIMILE:115408006368-color.pdf
FACSIMILE-SIDER:131
TITELBLAD:Ingeborg Maria Sick / Ond Lykke // Gyldendalske Boghandel / MDCCCCXXI


T:Forord
F:Ravnen flyver mod Aften
SIDE:9

,,Ravnen flyver mod Aften,
om Dagen han ikke maa.
Den skal have den onde Lykke,
som ej den gode kan faa.''

Men styrked den onde Lykke
vort higende Vingeslag
og løfted vor spejdende Længsel
mod Østens gryende Dag -

saa blev den onde Lykke
kan hænde den bedste at faa . . .
Ravnen flyver mod Aften,
om Dagen han ikke maa.

T:Ond Lykke
F:Et enligt Lys i Stagen
SIDE:11-12

Et enligt Lys i Stagen
stod tændt ved Klaverets Rand.
Derude slukkedes Dagen,
og Skumring faldt over Land.

Han var hørt op med at spille.
Nu sad de ved Ildens Skær.
Der var saa syngende stille
- med Sus af natlige Trær . . .

Man ved ej, hvordan det kommer - -
Saa talte de Ordet ud,
det Ord, der er Sol og Sommer
og Lykkens vingede Bud.

De havde jo vidst det længe . . .
Men aldrig aned de før,
hvordan det føles at trænge
gennem Livets aabne Dør.

Han sagde: ,,Det _maatte_ jeg vide!
Først _nu_ er mit Hjærte fød,
slaar levende her i min Side . . .
Nu greb jeg Guldkronen rød!''

Hun sagde blot: ,,Gid jeg var død!''

T:Afskedssmil
F:Derude faldt det sidste Blad
SIDE:13-15

Derude faldt det sidste Blad . . .
Og vore Læber skiltes ad.
Vi slap det Liv, vi holdt saa fast ihænde,
for hver at gaa sin Vej til Verdens Ende.

Vi tog Farvel - gik hver til sit
med al vor onde Lykkes Vægt:
at elskes og at elske, 
            skilt fra hinanden verdensvidt.
Vi to, som dybest var i Slægt
af alle under Himmelranden,
fik ej, i Hjemmets Varetægt,
bo enigt hos hinanden.
Vi to, som kunde levet
i helligst helligt Ægteskab,
blev fra hinanden revet
til Livs Forlis og Jordens Tab.

Vi to, som kunde bygge
det brede Lykkens Arnested,
hvis røde Luevarme
imod al Verden rakte Arme,
at favne Ven - og Fjende med,
vi dreves ud i Dødens Skygge! . . .

Det var en mørk, en silde Kvæld,
en silde Kvæld i stormfuld Høst.

Jeg bad dig sige, mig til Trøst,
at _du_ ej led saa meget - vel?

Da _smilte_ du . . .
            Det glemmes ej,
det Smil, hvormed du gik din Vej,
for ud i Ensomhedens Ørk at træde.
Det Smil, hvis blege Smærte skar
sig gennem Sjælen - siden bar
jeg det ved Hjærtet Dag og Nat,
som Moderen sin Løndoms-Skat,
sin dyre, ømt forborgne Spæde -
og fødte det hvert ensomt Gry
til Liv paany.

Derude faldt det sidste Blad . . .
Du smilte, før vi skiltes ad,
den Gang det var for lidt at græde.
Et Smil, som aldrig blev forbi!
Al Verdens Taarer randt deri.

T:Barn
F:De havde fortalt dig taabelig Snak
SIDE:16-17

De havde fortalt dig taabelig Snak:
at _hun_ gav Prinsessen - selvsikker klog.
Fløj helst gennem Verden i Luksustog,
højt over de andres Ve og Ak,
og mente, det var dem en Ære
hendes Slæbs Brokade at bære.

Du trak paa Skuldrene - halvvejs led.

Saa traf du en Dag, da Sol gik ned,
en lille barbenet Pige.
Hvorhen hun skulde, hvad selv hun hed,
det vidste hun ej saa lige -
kunde kun give dig halv Besked

Hun løb i sin Haves Gange,
sin Barndomshave med Fuglesange . . .
Blev aldrig større og aldrig klog,
fik aldrig lært sig de voksnes Sprog,
og næppe læst en fornuftig Bog.
Var altid bange - kun bange.
For større Børn, for Hund og for Kat! . . .
Var ene i Verden ved Dag og Nat.

Og da du forstod, hvordan det var fat,
saa hun dig smile . . ..
Saa tindrende blidt, saa varlig ømt,
som ene du kunde smile!
Det var som noget, du før havde drømt,
det gav din Tanke stor Hvile,
at _hun_ var en af de dummeste Smaa.

Med hende ved Haand fik du Lyst at gaa
ad alle de trælsomme Mile
for Verdens Ende at naa . . .
- - -
Og rart blev det siden at huske paa,
at hun var kun en af de dummeste Smaa.
Thi det var jo forud givet:
et Barn, der var værgeløst som faa,
blev let at skille ved Livet!

T:Dronning
F:Dronningkronen har jeg baaret
SIDE:18-19

Dronningkronen har jeg baaret.
Tung og gylden. Gennem Haaret
har dens Rand som Ild mig brændt.

Kronet med din Elskovs Lue
blev jeg Jordens Dronningfrue
- af din Arm som havomspændt.

Purpurkaaben har jeg baaret.
Kongeligt var Hjærtesaaret,
som din højre Haand mig slog.

Blodets Strøm, i Bobler stride,
vandt sig rød omkring min Side -
Kronings-Slæb om Foden drog.

Dag og Nat, hver Stund i Aaret,
har jeg Purpurkaaben haaret,
svøbt mig i dens blodig’ Glød.

Dronning af dit Hj ærtes Naade
bar jeg tavs den tunge Gaade
om det Kald, som blev min Død.

T:Og det var mit
F:Det flimrede hvidt af Blomster, som lo
SIDE:20-2

Det flimrede hvidt af Blomster, som lo:
- Skærsommer var ung i Skove -
,,Der er noget, vi ved, vi ved om to!''
Jeg fløj over Græsset i gyldne Sko -
kunde traadt paa selve Solstraalens Bro
og Søens blinkende Vove . . .
Thi han, som var Konge for al den Jord,
saa favnende bredt, saa verdensvidt,
som Fugle synger, og Blomster gror,
han elsked et Hjærte - og det var mit!

- Det føg med Blade for Stormens Sus
i Skovens vildsomme Øde.
Dens majgrønne Buer sank i Grus.
Barfodet gik jeg langs Søens Brus -
ejed end ikke et Fattigmandshus!
De Spor, jeg traadte, var røde . . .
Thi han, som var Hersker fra Hav til Hav,
var styrtet midt i sit Kongeridt.
Da visned Blomster, og Fugle tav.
Da brast et Hjærte - og det var mit.

T:Solbrud
F:Du gav de andre Morgenfruer
SIDE:21

{rs:,,Sic me Phoebus amabat''.}

Du gav de andre Morgenfruer.
Til mig du Heliotroper brød,
af Sødme tunge, blaa som Druer .. .
Du sagde: ,,Den er Solens Brud,
men selve Lykken blev dens Død.
Dens Sjæl er tvunget frem i Luer,
og Duften, øm og honningsød,
som bølger nu i Deres Stuer -
det er dens Liv, som aandes ud.''

Jeg bar dem ved mit Hjærte fæstet,
de Heliotroper drueblaa,
som maatte snart af Duft forgaa. - -
O, Brud, som Himlens Sol har gæstet,
o, Blomst, saa øm og hjærtesød,
vi to var Søstre dog i Død!
Min Sjæl var tvunget frem i Luer
af ham, der kaared mig til Brud -
og under Elskovs Tempelbuer
for ham mit Liv jeg aanded ud.

T:I Kongekarm
F:Der blinked Stjærner blandt Skovens Trær
SIDE:22-23

Der blinked Stjærner blandt Skovens Trær.
De andre talte og lo.
I Skyggen af Graner stansed vi to
og saa mod den tindrende Hær.

Jeg vilde gaa - men du hvisked: ,,Bliv!
Her dufter af Roser og Vin!'' . . .
I samme Nu laa din Arm om mit Liv,
din Skulder skjalv imod min.

Og, svimmel af Fryd over al Forstand,
da saa jeg i Himlens Kor
Syvstjæraens luende gyldne Spand,
som styred lige mod Jord.

Jeg hvisked: ,,Aa se, den kommer herned!
Den drager os med i sit Spor.''
Da raabte du: ,,Karlsvognen kører af Led!
Og hvem mon den henter fra Jord?''

De lo . . . Jeg vidste om to, der steg
i flammende Kongekarm.
Thi højt mellem Stjærnernes gyldne Neg
bares jeg, ført af din Arm. - -

Endnu kan der dufte af Roser og Vin
i Skoven, naar Aften er nær.
Men længst er den Skulder, som skjalv imod min,
gemt under natlige Trær.

Og længst er den kold, den levende Arm,
som bar mig i Syvstjærnens Spor . . .
Dog henter os vel en Gang den Karm
til kongelig Flugt fra Jord.

T:Og vendte du -
F:Og vendte du mod mig dit Øje
SIDE:24-25

Og vendte du mod mig dit Øje,
- som dengang min Sjæl du saa -
og bød mig ene af alle paa Jord
hver Straale, det gemmer paa -

og vendte du mod mig dit Hjærte,
med hele dets Lueglød,
og bød mig ene af alle paa Jord
hver Funke, det har i Skød -

mig synes, saa svimlende Lykke,
skønt uudsigelig kær,
var dog ej Længselens højeste Maal,
min inderste Sjæls Begær.

Thi selv vil jeg ind i dit Øje
som Lys - eller Taare blot,
som noget af det, der strømmer ud
og gør de andre saa godt.

Og selv vil jeg ind i dit Hjærte,
en Gnist af din egen Glød,
og stige mod alle de andre frem
som Kærlighed luerød.

T:Græd ikke, du I
F:Græd ikke, du! Jeg er jo Kilde
SIDE:26

Græd ikke, du! Jeg er jo Kilde,
hvor du er febertørstig Mund.
Jeg er jo Dugg i Aften silde,
hvor du er hed og solbrændt Grund.

Græd ikke, du! Jeg er jo Stjærne,
hvor du er ensom, mørkræd Dreng.
Jeg glider hver en Midnat gerne
fra Rudens Giar hen til din Seng.

Græd ikke, du! Hvor du er Viden
og Klogskab, tung og verdenstræt,
dér er jeg kun en Pige liden,
som hedder Enfold, korter Tiden
og kvidrer, til dit Sind er let.

Græd ikke, du! Jeg er jo Moder,
hvor du er Barn - mit spæde Nor . . .
Ved Brystets fulde, varme Floder
dit Hjærte næres, Styrken gror.

Græd ikke, Barn! Jeg er din Mor.

T:Selvmord
F:Han fik hende lænket til Dødens Pæl
SIDE:27-28

Han fik hende lænket til Dødens Pæl,
fik traadt hendes Liv under Saal.
Hun saa det langsomt forbløde,
det levende Liv, som døde . . ..

Men dermed blev dog ej naat hans Maal,
ej kronet hans Værk.
Han glemte, hvor Døden gør livsensstærk.
Hun rejste sig atter - en frigjort Sjæl,
med Kræfter som ingensinde.
Men han var ramt af sit eget Staal -
dødsmærket saa hun sin Fjende.

Han misted ej Legemets Liv
- men hvor blev hans Menneskespor?
Dybt inde kendte han Dødens Kniv,
famled og svaj ed, brudt som et Siv,
og slæbte Panden mod Jord.
Det var ikke hende, han knuste med Hæl,
hun rejste sig, fri og rank -
Gud bedre det dog - det var hans Sjæl . . .

Den ramtes. Visned og sank.
Hun saa formørkes - hun saa forbløde
den Sjæl, som en Gang var solskinsblank,
Hans levende, levende Sjæl - den døde . . .

T:Ridder Hr. Aage
F:Slører alt Midnats Taage
SIDE:29-30
NOTE:Se folkevisen <xref poem="folkeviser2018041053"/>.

Slører alt Midnats Taage
Kirkegaards Sten og Mur . . .
Kommer I, Ridder Hr. Aage,
lakkende frem til mit Bur?

Gik I af Grav til Møde,
- ,,Jer selv til megen Umag'' -
følte mit Hjærte I bløde
vaandefuldt Nat og Dag?

Sig mig det, Ridder Hr. Aage,
fristed I onde Kaar?
Sjunkne er Øjnenes Laage,
falmet Jert gule Haar.

Øjne saa blaa som Dagen
lo ved vor Elskovsleg!
Længst er de slukt under Lagen,
Kinden er mulden og bleg.

Hvil I dog, Ridder Hr. Aage,
Hovedet her i mit Skød!
Tyst vil i Natten jeg vaage,
kysse Jer Kinden rød!

Guldkam med Graad jeg fører
gennem Jert falmede Haar.
Lokken, som Guldkam rører,
atter sin Solglans faar.

Stivnede Hænder begge,
frosne af Døden til Is,
vil jeg ved Hjærtet lægge,
varme paa vante Vis.

Oppe blandt Stjærnekloder
sagtelig Natten hun gaar . . .
Elskede, hvil som hos Moder
Barnet, der Næring faar.

Galer saa Hanen den røde,
stille til Graven jeg gaar.
Var det dog _mig_, der døde,
ramt af Jert Banesaar!

T:Hvor var det godt -
F:Hvor var det godt
SIDE:31-32

Hvor var det godt,
med min Haand i din
at vandre tyst gennem Skoven!
Der kvidred smaat
en Fugl eller to foroven . . .
Men nede paa Jorden, mosset og grøn,
stod Blomster langs Skovvejs-Randen.
Og saa vi en, der var rigtig køn -
saa smilte vi lidt til hinanden.

Hvor var det godt,
med min Haand i din
at vandre fremad i Livet!
Vi fik, gennem stort og smaat,
hinanden Alverden givet.
Vi plukkede Glæder Aaret rundt,
som Blomster ved Skovvejs-Randen.
Men havde vi det imellem lidt ondt,
saa smilte vi blot til hinanden.

Jeg gaar som før
med din Haand i min -
skønt andre siger, du døde.
En Mur har skilt os - foruden Dør,
den hindrer vort fulde Møde.
Men over den holder jeg Haanden fast
- følges med dig, skønt Glæden brast.

Og Muren slipper - men aldrig jeg!
Saa staar du der, lys om Panden . . .
Og hvad vi vil sige, ved jeg ej -
vi smiler vel blot til hinanden.

T:Kun en lille Pige
F:Hun var kun en lille lyshaaret Pige
SIDE:33-34

Hun var kun en lille lyshaaret Pige,
om hvem der ikke er stort at sige.

Var glad og bedrøvet, iblandt lidt sær,
lidt sky, naar fremmede kom hende nær.

Dog mest var hun sød - og flink til at stave
og flink til at passe sin Smule Have,

men fyldte kun lidt paa Jordens Rund!
En Dag laa hun bleg med stivnet Mund.

Det var kun en lille Pige, der døde . . .
Og Præsten talte om Morgenrøde,

om Herren, der tog, hvad Herren gav.
Saa lagdes hun ned i sin smalle Grav.

Da voksed hun op - blev stor, saa stor
hun skygged over den hele Jord.

Hun var kun en lille lyshaaret Pige . . .
Med hende brast dog Alverdens Rige!

T:Dagtræt
F:Nu gik den lyse Dag paa Hæld
SIDE:35-36

Nu gik den lyse Dag paa Hæld,
dens travle Tid er omme-
Og Nat er nær. Thi Høstens Kvæld
har stjærnemeldt dens Komme.

Dit Kammer er saa landlig svalt
bag Sus af dybe Skove.
Du har saa meget tænkt og talt -
nu bli’r det godt at sove.

Du store Barn, duk ned din Kind
og drøm, du end er lille -
mens Natteluften risler ind
som Vand af renest Kilde.

Det kongelige Stjærnetog
forbi dit Leje skrider.
Saa har mit Barn en Billedbog
med gyldenblanke Sider.

De sorte Træer gror saa tyst,
som stod de dybt i Havet.
Og under dem biir aldrig lyst . . .
Dér er din Sorg begravet.

Drøm ej, du Barn, mens Natten gaar,
at Dagen snart vil smile!
Drøm før, at Evighedens Aar
er lange Nætters Hvile.

T:Ene
F:Du ligger saa ene
SIDE:37-38

Du ligger saa ene . . .
De andre gik bort,
for hver til sit eget at ile.
De bød dig Farvel og ønsked dig Hvile,
den Søvn, som gør Natten blid og kort!
Saa gik de bort.
Paa Lejet af Muld under Lindens Grene
de lod dig ene.

Du ligger saa ene!
Selv _jeg_ gik bort -
skønt intet var mer mit eget.
Thi Hjemmet var dødt og Jorden veget.
Og Liv var kun mit, den Gang det var vort.
Dog gik jeg bort -
ud til en Hverdags fredløse Krav,
ud i en Verden, som kun var en Grav.
Paa Lejet af Muld under Lindens Grene
jeg lod dig ene.

Du ligger saa ene!
Taalmodig og tavs under Stjærnehvælv,
foruden en Klage, et Suk for dig selv.
Som altid den, der har glemt sit eget,
hvis Kind er af Sorg for en anden bieget.

Men den, der glemte sig selv som du,
staar i Kærligheds-Samfund med Livet endnu.
Paa Lejet af Muld under Lindens Grene
du _er_ ej ene.


T:Lukket ude
F:
SIDE:39-

Aa, hver Gang jeg stænger min Dør ved Nat,
før træt jeg synker mod Pude,
det er, som jeg havde en Skranke sat -
det er, som jeg lukked dig ude!

Derude er Natten sort og kold,
og Vinden gaar vildsomme Veje.
Det er, som jeg gav dig i Nattens Vold
og røved dig Ly og Leje.

Det er, som jeg gjorde dig husvild og arm
paa det, som dog er dit eget -
og undte dig ikke din Stue varm,
den Stue, du elsked saa meget.

Jeg tror jo, der findes bag Stjærnehvælv
et tryggere Hjem for Sjæle,
jeg tror, du har fundet i Lys dig selv,
hvor ,,rene af Hjærtet'' dvæle.

Du længes ej mer efter alt fra før,
du sukker ej tungt ved min Rude . . .
Men - hver Gang jeg stænger ved Nat min Dør,
det er, som jeg lukked dig ude!


T:Naar snart -
F:Naar snart vi ligger strakt
SIDE:41-42

Naar snart vi ligger strakt
tyst ved hinandens Side,
saa vil vi glemme . . . Glemme alt,
hvad her vi maatte lide.

Vi taler lydløst kun
om alle svundne Glæder.
Men hænder det sig saa iblandt,
at jeg ved Mindet græder -

fordi selv Glædens Dag
bar Sørgeslør om Panden,
saa minder du mig om, hvor højt
vi elsket har hinanden.

Da smiler jeg dog vist
med stakkels Læber blege . . .
Thi denne Kærlighed, som var
bag alle Barndomslege,

som voksed Aar for Aar
i øm og trofast Styrke,
som holdt sig ung og foraarsklar,
trods Jævndøgnsstorm og Mørke -

ved _den_ vi glædes kan
i tusind Aar og mere -
og til hvert fordums Kælenavn
blot finde fler og flere.

Om den vi tale kan,
til Verdens Løb er omme.
I den der lever dog en Gnist
af Verden, som skal komme.

T:Une ime
F:Une âme vint du ciel sur terre
SIDE:43-44
TODO:Marker fransk sprog

Une âme vint du ciel sur terre
- rayon issu du sein de Dieu.
Une âme vint du ciel sur terre
passer un temps en ce bas lieu.

Son existence fut féconde
en doux bonheur dès son réveil -
comme une fleur que berce l’onde
un jour d’été au grand soleil.

Mais au plus beau de sa carrière,
au comble de son joyeux sort,
Dieu Tenvoya chercher sur terre
un jour par l'ange de la mort.

,,Seigneur,'' dit l'ange au sombre voile
,,tu vas la rompre eu plein bonheur.
Aussi vers toi de son étoile
me suivra-t-elle à contre-coeur.

Attends, Seigneur, que sa jeunesse
se courbe sous le poids des ans!
Attends qu’un voile de tristesse
cache ses cieux resplendissants!''

Mais Dieu lui dit: ,,Je la réclame.
Son temps d’exil va s’écouler.
Elle est à moi, à moi cette âme!
Vas, fends les airs me la chercher!

Peut-étre à ton appel supreme
te dira-t-elle: ,,Ah, Dieu - _déjà!_
Déjà quitter tout ce que j’aime!''
Mais, ange, l’âme obéira.''

- Et l'ange, l'oeil mouillé de larmes,
vint rompre de sa froide main
ces liens terrestres, pleins de charmes . . .
Mais l'âme - l'âme dit: ,,_Enfin!_''


T:Deporteret
F:Landflygtig er jeg drevet fra kendte, kære Egne
SIDE:45-46

Landflygtig er jeg drevet fra kendte, kære Egne,
fra Hjemmets Arnelue - mod alle vide Vegne.

Langs Dybets Flod gaar Vejen med golde, bratte Sider.
Og Stene farves røde, hvor kraftløs Foden glider.

Om Dagen brænder Tørsten, og Solen skolder Huden.
Om Natten isner Duggen min Krop paa Klippepuden.

Før havde jeg en Søster. Hun gik med mig ved Haanden.
Jeg holdt mig rank i Døden, den Gang vi delte Vaanden.

Naar Skyggetoget rasted, da sov vi hos hinanden.
Mod hendes tynde Skulder dødtræt jeg læned Panden.

Men Søsterlil er borte - af Vejen overmandet.
Nu slæber jeg mig ene igennem Ørkensandet.

De, som ej mer kan gaa, slaas ned ved Vejens Side.
Maaske er Stunden nær til ikke mer at lide.

Og hører du i Natten et Bøsseskud, der knalder -
saa tak dog Gud i Himlen, hvis det er mig, der falder!


T:Hvor det er underligt -
F:Hvor det er underligt, at man kan le
SIDE:47-48

Hvor det er underligt, at man kan le,
naar hele Livet brast,
naar Hjærtet aldrig skal sin Glæde se,
og Sorgen holder ubønhørlig fast!
Hvor det er underligt, at man kan le,
naar hele Livet brast!

Hvor det er underligt, at man kan le,
naar man saa snart skal dø,
naar man idag, ,,i denne Nat'' maaske,
skal slynges ud i Mulmets dybe Sø!
Hvor det er underligt, at man kan le,
naar man saa snart skal dø!

Ak, har man, sløv og overfladisk let,
glemt, at man staar for Skud?
Ak, ler man blot, fordi man, saar og træt,
vil skjule sit ulægelige Brud -
fordi man ved, man fik dog aldrig grædt
sit Hav af Smærte ud?

Hvad eller - er saa stærkt vort Hjærtes Haab
- trods alt, som slaar os ned -
at gennem Dødsensangst og Smærtensdaab
det skyder op sin Krone vingebred?
Og bærer os vort Hj ærtes stærke Haab
op over alt, vi led?

Edith SO
H. C. Andersen Si

T:Ingen hjemme
F:Aa, hele Verden blev en Stue
SIDE:49

Aa, hele Verden blev en Stue,
hvor der er ingen, ingen hjemme.
Kun tomme Stole breder Arme,
hvori sig ingen mer vil gemme.

End høres Uret rastløst tikke.
Men Tiden brast. Thi nye Dage
vil aldrig lysne ind i Stuen.
Saa maatte Solen gaa _tilbage_.

Hver Lyd af Liv er længst forstummet,
og slukt er Arnens røde Flammen.
Og intet Fjed gaar ind ad Døren -
for vi er døde allesammen!

T:Edith
F:Rosen var hvid
SIDE:50

Rosen var hvid.
Sad paa sin Stængel slank og svaj,
hælded i Blæsten sig hid og did . . .
Hvem ved, hvad Vej!
Mod dig - mod mig,
o, Rose hvid?

Rosen var hvid.
Tornen holdt Vagt ved dens Silkefod.
Knejste langs Stængelen, stejl og strid,
_lidt_ rød af Blod . . .
Det røde stod
godt til din Kjole, Rose hvid!

Rosen var hvid.
Tog man den kun om dens Hjærteblad,
skønned man først, hvor Rosen var blid.
Vilde med dig blot følges ad
- gør du mig saar eller smærteglad -
o, Rose hvid!


T:H. C. Andersen
F:Adam gav Dyrene Navn, men Andersen gav dem Mæle
SIDE:51
N:andersen

Adam gav Dyrene Navn, men Andersen gav dem Mæle.
Og Blomsterne aanded han paa - de blev til duftende Sjæle . . .
Det slog mig i alle Lande, blandt Fugle, Blomster og Dyr,
at hele Naturen er blevet et Andersensk Æventyr.


T:Betty Hennings
U:24de Maj 1908.
F:Majmaaneds lyse Nat var inde
SIDE:52-53
NOTE:Betty Hennings (1850-1939), dansk skuespillerinde.

Majmaaneds lyse Nat var inde . . .

Jeg stod i blaaligt Dæmringsskær
og saa mod Søndermarkens Trær,
mens Stjærner tyst tog paa at skinne.

Ud ad den gamle Kongevej,
der, hvid og lige, strækker sig
langs Søndermarkens grønne Side,
saa jeg et Tog i Natten skride.

En Skare Kvinder. Tæt i Rad
og Fjed i Fjed de fulgtes ad.
De drog af By - mod fjærne Strande,
hvor Sol gaar ned bag store Vande,
Med oprejst Pande, Blikket lyst,
de gled forbi mig, stjærnetyst.
Af Sjælens Ynde bar de Præget -
jeg blev saa underlig bevæget . . .

Og forrest gik, hin Nat i Maj,
en kronet Jomfru, fin og svaj,
som bar i Hænder viljestærke
en Bannerdug med Løvers Mærke.
Det Kongebarn med lyse Haar -
hun dansed i Svend Grathes Gaard
og vandt, ved Roskildhallens Kærter,
sit Rige - dybt i danske Hjærter!

Men der var mange f ler jeg saa . . .
I Silkeslæb, med Krone paa,
og andre blot i Kjortel graa.
Ja, en i korte Barneklæder . . .
Dog kom de end fra spredte Steder -
_en_ fælles Stræben som et Baand
dem sammen bandt. Og Haand i Haand
mod Maalet drog de, sejerstrygge,
igennem Nattens svale Skygge.

Og alle gik ad Kongevej,
der, hvid og lige, strækker sig
blandt danske Markers grønne Vover . . .

Og der var Stjærnehimmel over.

T:Carl Gjellerup
F:Fra Hverdagslivets slagne Landevej
SIDE:54-55
N:gjellerup

Fra Hverdagslivets slagne Landevej
- solhed og støvet mellem lave Tuer -
jeg ser i Vejret: tyst der højner sig
et Marmor-Tempels jomfruslanke Buer.
Med blottet Hoved og foruden Sko
jeg træder ind i skær og blaalig Hvidhed,
der lægger med en Moders ømme Blidhed
om Tanken træt et Favnetag af Ro.

Men bag den Tempel-Stilhed, sval og bleg,
der dirrer tyst et Brus af Strængeleg,
et Tone-Bølgeslag i ubrudt Higen . . ..
Det er, som hele Lavlandsfærden veg,
som droges Hjærtet med i Længsels-Stigen
mod Bjærgetind bag Skyers Klædebon . . .
For Øjet løfter sig med lyse Rande
det ,,sangombruste, gyldne _Helikon_
med evig Morgenklarhed om sin Pande''.

,,Af Gudehaand var Flammen
    sat om Valkyriens Blund;
kun Verdens største Helled
    maatte minde Brynhilds Mund''.
Da hørte vi Hornets Toner
    og Drønet af Granes Hov -
du red ,,gennem lyse Luer,
    som andre i grønne Skov'',
du red gennem Bjærgets Flammer,
    der Brynhild inde sov.

Du tog stolt Brynhild af Ildbjærget
    - siden randt vel lange Aar!
Det glemmer vi dig dog aldrig,
    saa længe vort Hjærte slaar.
Thi gennem Barmen os brændte
    hendes Elskovs Hjerteslag,
da levende hun os mødte.
    ,,Det skete om klaren Dag''.

For Templet, rejst af hvide Marmorstene,
for Suset fra Apollo-Granens Grene,
for Glimtet af det fjerne Helikon -
og for det Hjærteslag af Lue,
som fænged i vor lave Stue,
vor Tak dig følger, stærke Aand!
Vi ser dig svinde - ser dig stige
paa store Vingers spændte Flige
med Længsels-Sus mod Solens Skær . . .
I Morgenklarhed, fjærnt fra Jordens Rige,
gaar nu din Flugt, ,,Hyperboræer''!

T:Hjemland
F:
SIDE:57-

Hvor Himlen er graa, men lysner iblandt,
saa blidelig blaa som et Øje,
hvor Kornet staar gult langs Vejens Kant,
og Marken har stensatte Høje,
dér har jeg mit Hjem. Det er Danmark.
Hvor Vinteren tager vel længe paa Vej,
men Foraar er Højtid i Skoven,
som bringer os Nyt hver eneste Maj:
Bøge, der grønnes foroven -
Hvor Foden gaar støt i jævneste Mag
ad Kongevej, langeligt bakket,
hvor kalkede Længer har mosgroet Tag,
og Kirkegavlen er takket -
dér har jeg mit Hjem. Det er Danmark.
Hvor Havet er salt bag Klitternes Rand
og funkler smaragdgrønt i Solen,
hvor Lyngtoppen klæder det fattige Sand
hver Sommer med Purpurkjolen -
Hvor Øjet er lyst, og Viljen lidt veg,
men ærlig og god i Bunden,
hvor Sproget en Dag fra Hjærtet steg
og fødtes som Sang i Munden -
dér har jeg mit Hjem. Det er Danmark.


T:Hjemsted
F:
SIDE:59-

Du Sted, hvor alle Hjærtets Dage rinder!
Naar Solen gemmer sig bag Skovens Rand,
og hver en Sky faar purpurklare Tinder,
naar perlehvidt sig glatter Søens Vand,
og lyse Nætter over Fladen skinner -
min Kærlighed, da drager mig din Strand,
hvor Liv i Lys af svundet Liv jeg finder.
Du Sted, hvor alle Længslerne forynges!
Naar vilde Roser staar i rødest Flor,
og Lindegrenen ned af Blomster tynges,
naar lydt af danske Fugles Kvidderkor
til Sommer-Solhvervtidens Lov der synges -
min Kærlighed, da drager mig din Jord,
hvor Solvejrs-Minder over Minder dynges.
Du Sted, hvor alle Smærter sank i Dvale!
Naar Sabbatsstilhed bredes over Vang
af Klokkeslag, som ned fra Taarnet dale,
naar Helligdagen skrider lys og lang,
og Skovens Dyb har Skygger nattesvale -
min Kærlighed, da gaar mit Hjærtes Gang
ad Kirkesti, hvor Klokkestemmer tale.
Du Hjem med Favnetag af grønne Skove!
Naar endt er Valfartsgangens tunge Fjed,
og Herrens Navn for sidste Gang vi love -
giv den, der beder, lidt af al din Fred,
at Livets Strid maa dø i Glemsels Vove.
Og gem da mildt i Favn, min Kærlighed,
et fattigt Barn, der trænger til at sove!

T:,,Forladt Kone''
F:
SIDE:61-

Der er langt hertil fra Ægyptens Land,
paa Vejen kan meget hænde!
Den Storkefrue har mistet sin Mand,
stod ene i Maaneder tvende.
Hun kommer altid en Stund før den Mand
- som huslig og pligttro Mage.
Faar Reden renset og gjort istand,
(han ynder ej Rengørings-Dage!)
imedens han ,,lufter'' sig lidt endnu
paa Vej fra Nilflodens Enge . . .
Saa kommer han, frisk og glad i Hu.
Men denne Gang tøved han længe.
Fortrød han mon Rejsen? Vendte han om
til Faraos federe Moser -
og valgte den slangefyldte Vom
for Elskov blandt danske Roser?
Hvad eller - fløj der en Solskinsdag
en langbenet Mø ved hans Side,
som lokked ham med til et andet Tag?
Ja - sligt kan man aldrig vide!
For alt, hvad et Mandfolk kan faa sig til,
kan ingen Fru Stork udtænke!
Og Livet - det staar jo altid paa Spil;
maaske er han skudt - og hun Enke.
Men møder han ikke - som dog hun tror,
trods Spurvenes Sladdertunger -
saa kommer ej ,,Storken'' til Storkemor,
og Æggene biir ej Unger.
Thi stirrer hun spændt over Redens Rand,
med Længsel, som ej ta’r Ende.
Men, ak, der er langt til Ægyptens Land!
Paa Vejen kan meget hænde . . .

T:Egen ved Stenten
F:
SIDE:63-

Ved Stenten staar et Egetræ -
staar højt blandt Skovens Kroner.
Der risler fra dets grønne Læ
et Væld af Fugletoner.
To vilde Fugle slog sig ned
en Dag blandt Løvets Vover . . .
Gud signe dig, du Eg! Jeg ved,
hvad ømt du skygged over!

T:Mariehøne
F:
SIDE:64-

Der krøb en Mariehøne
langs Rosens Silkeblad:
,,Himmel og Jord blev til for mig.
Hver Rose i Havens Blomsterrad
er født for at gøre mit Hjærte glad.
Og Solen er sat til at skinne
for mig, dens lille Veninde.''
Der faldt en Mariehøne
fra Rosens Silkeskød.
Blev traadt under Fod og ynkelig knust
,,Nu slukkedes Solens Glød,
nu visned hver Rose favr og rød!
Blomsterne dør af mine Vunder . . .
Og Himmel og Jord gaar under!''

T:Lys Nat
F:
SIDE:65-

Mod Sommer stunder hver Vinter trang.
I Livet sker det en eneste Gang,
at Natten er lys og Dagen lang.
Vi mødtes ved Stenten mod Præstevang,
mens Aftenklokken fra Taarnet klang,
da Natten var lys og Dagen lang.
Vi gik ad en mosgroet, ensom Gang,
hvor Dæmring blaaned bag Løvets Hang.
Men Natten var lys og Dagen lang.
En vejrende Hind mod Skovdybet sprang.
Saa fløjted en Fugl - som i Ømheds-Trang
Og Natten var lys og Dagen lang.
Vi talte kun lydløst. Men Stilheden sang -
fik læmpeligt lagt vor Sjæl i Tvang . . .
Ak, husker du, Hjærte, hvor sødt det klang?
Vor Lykke var lys . . . Og Natten lang.

T:Solfald
F:
SIDE:66-

Nu daler Sol fra sin høje Tind . . .
Den Jorden attraar,
men Hvælvet synes den øde.
Og Jorden gaar frem med Blus paa Kind
og Roser i Haar
til Kongeligt Elskovsmøde.
Hvor Solen ender sit Sejersløb,
i gyldneste Skin,
bag Skovens lønlige Kammer,
dér slaar den om Jorden sit Skarlagensvøb
og drager den ind
i Favntag af svidende Flammer . . .
Og Kyssene brænder mod Hals og Mund,
brænder dem luende røde,
mens Skyer ved Synet gløde . ..
Der er tusinde Liv i den ene Stund,
Alverdens Hj ærter slaar i det Møde -
Men brat maa de alle forbløde!
Et eneste Favntags Elskovsbrand! . . .
Saa slukkes den tindrende Kærte.
Da blegner Himlens vestlige Rand,
da visner det blussende Rosen-Land -
mens Jorden graaner af Smærte.
Og alt som Luften biir isnende klam,
væver Taagerne hvide,
foldet og blød en Dødningeham,
der svøbes om Jordens Side.
Og tavs og kold som i Dødningeskrin
sover den, strakt bag det blege Lin.
Saa længe,
saa længe vil Søvnen vare!
Ej Maanestrimerne klare,
ej Stjærneskær over Enge
vil vække til Liv
den Solskinsviv,
vil lokke den Jord oven Senge.
Thi Øjne, af Sollys blinde,
kan Lys i Natten ej finde.

T:Livet var som en Drøm
F:
SIDE:68-

Livet var som en Drøm:
vi gik over Kløverengen . . .
Græsset dansed om Kjolens Søm,
og Græshoppen filed paa Strængen.
Traadte vi Blomster ned?
Jeg tror det ikke!
Vi undte dem alle at staa i Fred,
hemmelig-sødt at tales ved
og Sol og Dugg at drikke.
Hørte vi Lærken slaa?
Jeg ved det ikke!
Skærme dig Gud, du Lærke graa!
Vi havde saa meget at agte paa
dybt i hinandens Blikke!
Hele det elskede Sted
var der jo dog - som vort Eden.
Tror du ikke, vi har det med
paa Vej imod Evigheden?

T:Nattevandrer
F:
SIDE:69-

Natten er lys over Engen,
og Engen dufter af Hø.
Længselen drev mig af Sengen,
Elvermø!
Natten er sval over Engen,
og Engen ligner en Sø.
Leger din Finger paa Strængen,
Elvermø?
Glidende hvidlige Taager
rinder som Bølger i Sø . . .
Ene paa Bredden jeg vaager,
Elvermø!
Skilles de glidende Vover -
og Elverland ses som en 0.
Drag mig, aa, drag mig derover,
Elvermø!
Led er jeg vorden ved Dagen
og ønsked, i Natten at dø!
Und mig at dele dit Lagen,
Elvermø!

T:Septembervioler
F:
SIDE:71-

,,Violer . . .. Blaa Violer
blandt Høstens faldende Blade!
Staar dér saa blidt og soler
de fine smaa Foraarskjoler -
saa intet anende glade!
Ak, Hjærtets blaa Violer
- Minder i Foraarsalder -
kommer I frem og soler
et Nu de hengemte Kjoler,
før alle Bladene falder?
Violer, blaa og blide,
ved I dog ej, hvad der kommer?
Det er ude med Sol og Sommer!
Og Vinter er haard som Dommer:
Smaablomster maa Døden lide.''
-,,Vi ler ad Død og Domme!
Skal nok faa Sol til at skinne!
For Vinter er altid omme,
hvor vi ser vort Snit til at komme.
Viol har Foraaret inde!''
- ,,Violer blandt visne Blade!
Ja, rigtigt! Jeg var den blinde.
Lad sammen os være glade!
Mit Hjærtes skæreste Minde
som I har Foraaret inde!''

T:Pil i Vingen
F:
SIDE:73-

Der fløj en Fugl - vel tusind Mil
i Dagetal og Uger.
I venstre Vinge sad en Pil,
som Negerfolk dem bruger.
Der fløj en Fugl - vel tusind Mil
mod Reden, skjult derhjemme.
Den undte sig vel næppe Hvil,
før Danmarks Land var fremme.
Men da var al dens Styrke brudt,
dens Smærtes-Saga ude.
Den styrted død og vingeskudt
mod Græssets svale Pude.
Der fløj en Fugl vel tusind Mil.
Den fløj med Pil i Vingen.
Hvad Graad jeg skjulte under Smil,
det ved, det aner ingen.
Der fløj en Fugl med Dødens Staal
henover Storhavs-Vove.
Gud unde den at naa sit Maal,
sit Hjemlands dybe Skove!

T:Kirkegang
F:
SIDE:75-

Jeg husker en Gang -
en Sommerdag af de blaanende klare,
vi gik til Kirke bag Grønholt Vang.
Det svirred i Luften med Vinger snare,
og trillende lydt fra Mark det klang . . .
Det var som Guds Menighed der sang!
Den tindrende Sol,
den skinned lige ind i vort Hjærte.
Fra Skovdybets Mørke Gøgen gol,
Engblommen tændte sin gyldne Kærte,
og Valmuer vifted i Skarlagenskjol . . .
Men vi bar i Hjærtet Guds varme Sol!
Den Vej er jo lang -
vi fløj den, som baarne paa Vinger snare.
Langs Gærdet svingled Blaaklokker i Skare,
vi hørte dem ringe til Kirkegang.
Men det var vor egen Jubel, der klang
lydt over Marken i Triller klare.
Vi gik mod Kirken bag Grønholt Vang -
og dybt fra vor Sjæl Guds Menighed sang.

T:Strand og Vove
F:
SIDE:76-

(Til Theodor Lundbergs Gruppe).
Inde, hvor Klipperne trænges,
sidder Stranden og længes.
Ude, hvor Vindene Harpen slaar,
danser Voven med udslagent Haar . . .
Stranden stirrer bag rynkede Bryn
langt, langt ud mod det daarende Syn.
Jagende Længsel er alt hans Blod -
- men Lænken gnaver om Haand og Fod.
Stum han sidder i brændende Ve -
synes, han hører Voven le! . . ..
Aner han ej, at den store Glød
blev tvedelt altid i Verden fød?
At naar den i lyse Luer staar,
fra tvende Hjærter den sammen slaar . . ..
Stranden sidder i svidende Kval,
til Dagen lider mod Aften sval,
Da kommer
da kommer Voven . . ..
Træder paa Sandet med Foden fin,
glider af Svøbets bølgende Lin
i Dejlighed slank mod oven.
Støtter sin skælvende Haand mod hans Knæ,
smyger sig ind til hans Hjærtes Læ,
dragen af Elskovs Kvide.
Skuldrene perlehvide
læner hun ømt mod hans bankende Barm.
Slaar med et Smil om hans lænkede Arm
Lokkernes Silketraade
- dulmende, taarevaade . . .
Fanger ham ind i den gyldne Glans,
løfter sit blændende Ansigt mod hans -
skænker hans Længsel den Fryd, som dræber .
Og bristende dør ved hans Læber.

T:Møde
F:
SIDE:78-

,,Nej, tænk - det er dig! . . . Ja, Tiden gaar -
selv om den just ikke for En er fløjet.
Hvor er det dog henne, det brune Haar,
der gnistred i Solen med Bronceskær
og lokked sig - mest, naar du selv var fornøjet?"
- ,,Ja, nu er det graat som et høstligt Vejr!''
- ,,Og du er jo mindre.''
- ,,Ja - eller bøjet.''
- ,,Din Kind var saa rød - den er bleg. Og Øjet
er ikke saa klart.''
- ,,Nej, jeg ser kun slet.''
- ,,Ja, jeg er starblind. Døv med forresten
paa højre Øre. - Hvor var du let,
da du fløj omkap med selve Blæsten
og klatred i Træerne, tror jeg næsten!
Nu gaar du lidt - stivt.''
- ,,Ja, ,,Prinsessen'' har Gigt.
I Æventyret kendes ej sligt,
men i Livet desværre . . . Din lyse Lok -''
- ,,Har ,,Borte'' taget, ser du vel nok!
Jo, jeg er skaldet som bag paa min Haand.
Humøret er skidt. Ja, det er den Mave!
Eller ogsaa den Tid, som er rent af Lave,
balstyrig, fordærvet og uden Aand.
Og saa det, at - man gaar sin Gang mellem Grave. . .
Du fletted dit Haar med røde Baand,
da sidst vi dansed i Fasters Have
og lo, saa det sang over Gærdets Stave . . .
Det var - lad mig se -''
- ,,Aa, regn ikke ud!
Det fører dig blot til den bitre Viden,
at Sommeren døde for længe siden!''
- ,,Ja, nu trasker man om i Vinterslud.
Hvor er det dog grimt og dumt at ældes!
Og værst mig synes, at noget fældes
herinde, som ene gav Livet Værd.
Hvad er der igen uden Brokker og Skaar
fra Ungdommens Tid?''
- ,,Jo, kom - læg her,
som før, din Haand, hvor mit Hjærte slaar.''

T:Nat i Teltet - I Udsæd - II Høst
F:
SIDE:80-

Isak er bøjet og hvid af Alder,
sidder og famler i Teltets Nat.
Hans Blik er slukket, hans Haand er mat.
Snart staar han, hvor Grænseskællet er sat -
sin førstefødte han kalder:
,,Nu drages jeg ned til henfarne Fædre . . .
Bered mig Vildt! Jeg vil spise mig mæt.
Saa vil jeg bekræfte din Fødselsret,
velsigne dig her ved mit Hjærte tæt -
thi dig skal Brødrene hædre.'' -
Isak er gammel - kan ingen kende.
Hvem dér?'' Et Fodtrin - stilfærdigt, forsagt.
,,Din Esau den gode Ret har bragt.''
,,Hvor kom du saa hastigt, min Søn, fra Jagt?''
,,Gud ledte mig Vildtet ihænde.''
,,Det er ikke Esau, der Vildtet bringer!
Han stryger jo ind som et farende Vejr
og lysner i Teltet som Solens Skær.
Hans Klædning har Duft af Markens Trær,
hans Kogger og Bue klinger!
Mig synes, at Jakobs Røst jeg kender.
Kom hid! Lad mig føle din Dragt og din Haand! -
Jo, vel - det er Esaus Klædebon,
saa frisk som et Pust fra Libanon,
det er Esaus haarede Hænder.
Du Barn af mit Hjærtes varmeste Bønner,
Gud give dig Himlens Sol og Regn
og Jordens Fedme i hver en Egn!
Han være dit Skjold og dit sikre Hegn,
du Konge for alle din Moders Sønner!
Din Faders Hænder favner din Pande:
Velsignelse dryppe i hvert dit Fjed!
Velsignet din Sæd i tusinde Led,
velsignet den, der byder dig Fred,
forbandet den, der vil dig forbande!''



Velsignet stod Jakob som Bærer af Pagten
med skælvende Knæ og hvid som et Lig:
sin Ret af Guds Naade han tog med Svig.
- Da lød der et stort og bittert Skrig . . .
Thi Esau var vendt tilbage fra Jagten.
II
HØST
Festen er omme, og Stjærner flammer,
da Jakob gaar ind under Teltets Nat,
hvor Syvaars-Længsel vil stilles brat,
hvor Elskovs-Lykken har Stævnet sat
Thi Rachel venter i Brudekammer.
Han smiler beruset . .. Hvor vel han kender
den Vellugt, hvis Bølger imod ham slaar!
Det er Nardus-Salven fra Rachels Haar,
hendes Legems Duften af Blomst i Vaar,
hendes myrrhadryppende Hænder . . .
Han famler sig frem: ,,Du rene, du varme,
min Søster og Brud, lad mig høre din Røst!
Lad mig føle din Nærhed, mit Hjærtes Trøst!''
- Da glider det tyst og blødt mod hans Bryst,
hans Nakke favnes af skælvende Arme.

6*
Han kysser - han stammer med Læber, der gløde ..
Hun tier. Et Suk fornemmer han kun.
,,O, Rachel, det Suk af dit Hj ærtes Grund
er mer end Alverdens Ord af din Mund -
det er, som du aanded din Sjæl mig imøde.
Jeg suger den ind . . . Det er Livet, jeg smager!
O, Rachel, jeg tørsted fra første Gang,
jeg saa dig ved Brønden i Hyrdevang.
Nu læskes mit brændende Hj ærtes Trang
ved Brønden, hvis levende Væld jeg drager . . .
O, duftende Haar, som lokkes om Panden,
o, Hals, saa blød som et Blomsterblad! . . .
Du græder, du blide? . . . Nej, - sig, du er glad!
Husk, intet kan skille de Hj ærter ad,
som Elskov har smæltet til et med hinanden.
Et Legem, en Sjæl - ej længere tvende!
To Luer, der mødes i Baalets Brand,
to Strømme, der favnes i Flodens Vand!
Min Søster og Brud, aa sig, at du kan
dybt som dig selv din elskede kende!
Jehova.
Hvor sødt mod min Læbe dit Øjelaag dirrer!
Jeg drikker dets Graad som kostelig Vin . . .
Min Søster og Brud - min elskede! Min!'' -
- Snart tier hver Lyd under Teltets Lin . . .
Men ,,Isaks Rædsel''*) vaager og stirrer
- Da Morgenen lued i Østerlide,
og Jakob vaagnede, svimmel og varm,
da for han ivejret- han slap med sin Arm
og stønned af Lede og bitter Harm
Det var Lea, som laa ved hans Side.

T:Paa Indlands isen
F:
SIDE:85-

En ørkenøde, endeløs Flage,
hvor alt er stivnet i Dødens Hvile,
hvor Sneen skriger i bitter Klage,
og Nordlys slynger blinkende Pile,
hvor Foden famler og glider tilbage,
mens kolde Stjærner isnende smile . . .
Der vandrer tre - i Nætter og Dage.
Vel to Gange tyve bitre Mile
gaar de paa frosne, forpinte Fødder,
hvor Isen har bundløst dybe Rødder,
og Kulden bider som hvasse File .. .
Vel to Gange tyve bitre Mile!
Saa styrter den ene. Og Sneens Klæde
folder sig tyst om de blaalige Lemmer.
De andre ved, de skal Isen træde
gennem sorte Dages knugende Kæde,
til Ødemarken dem alle gemmer.
Nu ligger der tre - som vi aldrig glemmer.

T:Takken
F:
SIDE:86-

De slog ham paa Munden i Domhusets Sale.
Det var Tak for al den livsalige Tale.
Det var Tak for Ordet af Liv og Aand,
som sprængte Syndens og Dødens Baand.
De pisked hans Ryg i Strimer røde.
Det var Tak, for den bar al Verdens Brøde.
De kendte ham skyldig til Dødens Sti.
Det var Tak, for han kendte al Verden fri.
De vandt om hans Pande de tornede Ranker.
Det var Tak for Fredens og Frelsens Tanker.
De nagled hans Hænder til Korstræets Fjæl.
Det var Tak for Skænk til hver fattig Sjæl.
De spigred hans Fødder til Korstræets Planke.
Nu kunde de hvile fra hjemløst at vanke!
Det var Tak, for de undte sig aldrig Ro,
før Lammet var vristet af Ulvens Klo.
De stak ham i Hjærtet, saa Bloddraaber runde.
Det var Tak for Kærlighed uden Bunde,
som bredte sin Vinge, favnende blød,
til Ly over dem, der voldte hans Død.

T:Vinhøst
F:
SIDE:88-

Jeg husker en Morgen solskinsklar,
hvor Bjærgtoppe ned i Søens Giar
daled som hvide Duer,
en Morgen i Syd, jeg Seglen bar
at høste de svulmende Druer.
Thi Vintræets Frugt paa Bakkehæld
var modnet af Solens Luer.
Den spændte Skal om det sydende Væld
nu skulde med Fødder brydes,
og Saften i Strømme gydes.
Jeg husker den sydlandske Vinhøst-Stund
blandt tætte, slyngede Stammer,
hvis Druer kvæger hver tørstende Mund,
saa gule som Solskinsflammer,
saa blaa som Purpur fra Havets Bund,
med sprudlende Drik for alle,
med blodig Saft over stenet Grund,
hvor bristende tungt de falde . . .
Der stiger for Tanken en Vinhøst-Stund.
Mod den nu vender jeg Foden.
Det toner ud over Jordens Rund:
,,Se, Vintræets Frugt er moden!
Nu gløder i Aaren den røde Saft,
nu skal den i Strømme gydes!
Og savner du Glæde, Liv og Kraft,
kom hid, hvor Druen skal brydes!''
Jeg staar paa en Høj af Klippesten
mod Solens synkende Flamme.
Der hænger Frugten, ædel og ren,
paa høj og korsdannet Stamme.
Og Jorden oplader sin Dødningemund
mod rislende Purpurstrømme.
Den drikker sig levende, stærk og sund
og glad som i Foraars-Drømme.
Den rejser sig atter i Ungdomsmod
som Skabningens Førstegrøde
Men Druen ligger ved Stammens Fod,
mod Golgathas Aftenrøde,
perset og traadt tildøde.

T:Monstransen
F:
SIDE:90-

Inderst i Kirkens hvalte Kor
straaler i Kærteglansen,
højt over Altrets Blomsterflor,
luegylden Monstransen.
Løftes for sænkede Pander frem
Aften og aarie Morgen.
Bærer med Hostien hvid i Gem
Frelseren selv forborgen.
Aldrig, ak nej, blev støbt paa Jord
Kar til saa høj en Ære!
Kar, som gemmer Guds levende Ord,
levende selv maa være.
Herre, hvor kunde du rummes dér,
spærret bag Blomsterkransen,
skrinlagt og fjærn? Du lever os nær!
Hjærtet er jo Monstransen.
Hjærtet ene til evig Tid
mægter dig selv at gemme.
Eneste Kar for Hostien hvid!
Muld, hvor Guds Ord har hjemme.
Herre, saa lad bag Brystets Hvælv
intet andet det være:
Kar, som bærer i Løn dig selv,
skabt til den største Ære!
Skinner da klart fra Brystet frem
straalegylden Monstransen!
Hjærtet, som har dig selv i Gem,
lutres af Himmelglansen.

T:Sig mig -
F:
SIDE:92-

Sig mig, hvori den Fryd bestaar,
som ingen Vækslen undergaar,
men evig ny fremvælder?
Tys - hvem kan rumme Himlens Lyst!
Sit Hoved mod Guds eget Bryst
en Gang den frelste hælder! -
Sig mig, hvori det Liv bestaar,
som fylder Evighedens Aar
og evig nyt sig rører ?
Tys - gennem tusindfoldig Dag
Guds eget store Hjærteslag
en Gang den frelste hører.
Den, som en Gang at høre faar,
hvordan Guds eget Hjærte slaar,
vil aldrig spørge siden . . .
Men tyst fra hvert et Hjærteslag
han stige ser en evig Dag -
mens længst forglemt er Tiden . . .

T:Jule-Nat
F:
SIDE:94-

Forneden Mørke - foroven med!
Mulmet mit Øje blinder . . .
Al Jorden er sort - den svinder -
og ingen Stjaerne betegner det Sted,
hvor ellers man Himlen finder.
Aa, glitrende rene Jule-Sne,
som faldt i min Barndoms Dage,
da Jorden var englehvid at se -
af den er nu intet tilbage!
Og alle de Stjærner, som gik og stod
i Kreds over Himlens Bue -
og den, som ledte de Vises Fod?
Ak, slukt er den gyldne Lue!
Og alle de Klange, som risled frem?
De døde forlængst i Rummet.
Aa, syngende Nat over Bethlehem,
dit Tone-Væld er forstummet!

Den Jul med stjærnestrøt Klædebon,
den Jul, der klinger og lyser -
det er, som den brast i min voksne Haand . . .
Jeg sidder i Mørket og fryser.
Jeg famler mig frem - og finder en Dør . . .
Da Klinken min Haand berører,
det er, som jeg tidt har grebet den før,
men glemt, hvortil den fører.
Jeg famler mig ind. Og Mørket er tæt.
Jeg kan ikke se - jeg fornemmer . . .
Det Mulm er ej tomt. Jeg ved ikke ret -
mig synes, det noget gemmer.
Det Mulm er ej tomt. Jeg ved ikke ret -
det er, som i Øret sig lister
det spæde Pust af et Aandedræt . . .
Og Midnattens Tynge brister!
Et Barn - et Barn er født i Dag!
Langt mer end hvad Engle kvæde,
det spæde Pust af et Aandedrag
forkynder ,,den store Glæde'' !
Og gennem tusind og tusind Aar
- hvor gammel Verden skal blive -
det Aandedræt over Jorden gaar
og holder vor Slægt ilive.
Og dybt ved mit eget Hj ær tesiag,
hvor mørkest Nat har sit Sæde,
fornemmer jeg Pust af det Aandedrag .
Et Barn - et Barn er født i Dag,
som bringer mig Livets Glæde!

T:Skumring
F:
SIDE:97-

De tog af Korset den Herre Krist,
da Fuglen gik træt til Ro paa Kvist,
og Skumring faldt over Enge.
Da Kvælden frem over Golgatha skred,
tog de den Herre af Korset ned
at følge ham tyst til Senge.
Der siges, de lagde ham, kold og død,
som Barn igen i hans Moders Skød.
Som Barn under Julenats Stjærne . . .
Saa strøg hun over hver Vunde rød,
- og mest over Siden, som Lansen brød
som vilde alt ondt hun fjærne.
Saa strøg hun over hvert blodigt Spor
med Moderhjærtets ømmeste Ord
og alle dets Taarer stride.

Naar Skumring falder Langfredags
Kvæld,
saa følg mig til Golgathas Bakkehæld
og stig ad Korsbjærgets Side -
frem til den Moder, som sidder dér
- hjærtestungen af syvfold Sværd -
og vugger Barnet, der døde.
Vi stanser, til alle de røde Saar
som Sværd igennem vort Hjærte gaar
- for vor og al Verdens Brøde.
Thi alle de Saar, som Herren vog,
vor Synd dem slog, vor Synd dem slog.
Vor Skyld fik lagt ham i Graven.
Men Blodet, som randt af Vunderne ud,
har tvættet, har slettet vor Skyld for Gud.
Den Grav blev til Paradishaven.

T:Paaskeklokker
F:
SIDE:99-

Paaskeklokker, Paaskeklokker,
er det Jer, hvis Kimen lokker
alle Spirer op af sorte Muld?
Ja - til Solskinsmøde
vækker I af Døde
Jordens foraarsglade Blomsterkuld.
Paaskeklokker, Paaskeklokker -
ak, Jer klare Kimen lokker
nye Spirer og af Hjærtets Grund.
Liv og Glæde mistet,
Haab, i Døden bristet,
skyder frem igen med Smil om Mund.
Paaskeklokker, Paaskeklokker,
ømt som Moderrøst I lokker
døde Børn en Dag af sprængte Muld.
Kirkegaard med Grave
ringes om til Have,
vrimmelfuld af Livets Blomsterkuld.
Paaskeklokke, Paaskeklokke -
glem det ej, at du maa lokke,
dér, hvor En er lagt i Jordens Skød.
Syng, til frem i Dagen,
ud af Dødninglagen,
gaar et Barn, som ikke véd af Død.
mormont/mw-

T:Martyrblod - Udsæd
F:
SIDE:101-

Fra Klosteret ,,Abbadia dalle tre fontane*,
Stedet, hvor Paulus blev halshugget.
En milevid Slette med disblaa Grund . . .
Campagna’ens bølgende Tuer!
Det grønnes derude. En vaarfrisk Lund
har hvælvet skyggende Buer,
med Dæmring som Kirkestuer.
Blandt stengraa Stammer i Tusindtal
Fuglene svirrer og synger.
Og hvidlige Blomsterklynger
hænger fra Løvet i vuggende Fald -
lyser - drysser - og gynger .. .
Nær Lunden skimtes en Urtegaard
- saa sødmefyldt af Roser!
Orangeduft i Gangene staar,
og plaskende Vand mod Stenkummen slaar
bag knoppet-gyldne Mimoser.
Det frodige Liv - hvor kommer det her
med Blomster og glade Sange?
IOI

Undrende gaar jeg blandt grønne Trær
ad dybe, kølige Gange.
Det frodige Liv - hvor kommer det her
i Slettens blaanende Øde?
Da suser det mellem de grønne Trær,
som vifter mig svalt imøde . . .
Ak, Svaret ligger jo ganske nær:
Her var det, at Paulus døde.
Det var paa den ostiensiske Mark
- snart totusind Aar tilbage.
Da skærmed ej nogen løvrig Park
mod Middagens hede Plage.
Kun Retterstedet paa Marken stod.
Der endte mangen, i Damp af Blod,
sin Manddoms kraftfulde Dage.
Der slæbte de ud i Solens Brand
en fremmed, enlig og bunden Mand,
under Dagens Byrde hærdet,
hvem Retten til romersk Borgerstand
gav Ret til Døden for Sværdet.
Et Folkemylder, vrimlende stort,
er ud af den ostiensiske Port
strømmet fra Romas Gade.

Det Folk, der vil Brød og Skuespil
- blodigt, som her det byder sig til -
trænges paa Markens Flade.
Med et numidiske Løberes Flok,
med brune Lemmer og ravnsort Lok,
Mængden hujende kløver . . .
Og under drønende Fodslags Takt
fra Vej det gnistrende støver.
Med studsende Mumlen gi’r Mængden Agt:
,,Det er Cæsar Neros germanske Vagt,
hans gyldenmankede Løver!''
,,Og se - der kommer hans høje Karm
bag otte fnysende Skimler!''
Der staar han selv. Med Purpur om Barm.
Og Munden lukt i foragtelig Harm
mod Krybet, der om ham vrimler.
Som hader ham dybt af Hj ærtens Grund -
men kaster sig fladt paa Mave
og brøler mod ham med opspilet Mund
sit tusindfoldige ,,Ave!''
Paa Marken stanser det lange Tog,
hvor Fangen, løst af sin Lænkes Aag,
skal strække Hals over Søjlen -
hvor Skimlerne, skræmt ved Hobens Larm,

stejler for Kejserens Gyldenkarm,
til Løberne fanger Tøjlen.
Og Herskerens Blik gaar skillende frem
mod Fangen. Jøde. Og Hoved for dem,
som Nero har traadt under Foden.
En Fører for hele det kristne Slæng,
som alt er brændt og parteret i Flæng.
Nu rammes Ondet ved Roden!
Da fænger Cæsars Blik som et Lyn
Han studser . . . Stirrer - som saa han et Syn
paa Markens solsvedne Tilje.
Han hælder sig spændt over Karmens Rand . . .
Hvad ser han? En lavstammet, graanet Mand?
Nej vist! En Funke fra Gudernes Land!
Et Under langt over al Forstand:
en helstøbt Menneskevilje.
Og han, som er led ved alt paa Jord,
men mest ved Menneskers Færden,
forstaar det uden et eneste Ord:
den ene Mand er en Verden.
,,Før Fangen hid!'' - Han kommer. Han staar
for Cæsar. Men Blikket søgende gaar
ud i det blaanende vide . . .

,,Du fangne Mand under Dødens Dom,
hvis Nakke Sværdet skal bide -
jeg skaaner dit Liv. Kom nærmere! Kom!
Hos Cæsar Nero en Plads staar tom -
jeg byder dig Plads ved min Side.
Jeg kender dig, du! Dig drømte jeg om
blandt Trællefjæsenes Mylder.
Du fribaarne Menneskeansigt - kom!
Jeg vinder først Verdens Herredom
den Stund, din Vilje mig hylder.
Saa giv mig det Liv, du mig skylder!''
Men Fangen svarer med mandig Ro:
,,En kan ej give sig helt til to.
Og længst jeg kaared min Herre.''
,,Den Usling, som lod dem spærre
dig ind i Fængslets stinkende Dyb,
- i Lænker snørt lig et giftigt Kryb -
som svigter dig her i Nøden!
Med ham kan du bryde foruden Skam.
Jeg stiller dig Valget: mig - eller ham.
Saa vælger du Liv - eller Døden.''
, Jeg vælger Liv. Men ej af din Haand.
Du løser ingen af Dødens Baand -
er selv kun Træl under Aaget.
Jeg skrider i Kongetoget
af frigjorte Sjæle mod Himlens Hvælv.
Og kunde du slippe dit Dødsens selv,
det undtes og dig at stige
mod Lysets evige Rige.
O, Verdenshersker paa Purpurvej,
omflammet af Kronens Gyldenskær -
paa Dom til Død og paa Lænker nær
jeg vilde til Gud, du var som jeg! -
Jeg ved ej andet at sige!''
,,Saa mejes du ned som Markens Hø!
Fortjente det tusindfold værre!
Hils nu din afmægtige Herre
med Ave - som den, der skad dø!''
Og Fangen beder. Det høres som Sang:
,,Herre, den, der skal leve
- endelig leve en Gang -
hilser dig her med sit sidste,
sit frieste Aandefang!
Herre, den, der skal leve,
slutte sit tørstende Jag,

gribe sin Krans paa Sejrens Dag
hilser dig her med sit sidste,
sit gladeste Hjærteslag!
Den Syndens og Dødens Slave,
du købte fri med dit Blod,
idag, i din Paradis-Have,
skal jublende favne din Fod!
Ave, Domine, Ave!'' . ..
Et Blink i Luften . . . Et Hoved, der faldt.
Tre Gange rørte det Grunden.
Og tre Gange hviskede Munden
det Navn, som var Hjærtets et og alt.
Da sprang tre hellige Kilder
op af den blodige Grund
Nu blomstrer den Mark som en Rose,
omsust af en løvrig Lund.


De, som med guddomsviet Haand
fik Sjæle løst af Fangebaand,
de, som til andres Frelse kom . . .
Der hviler Nat udover Rom!
- En Strime rød af Fakkellys
opklarer Hulens Nattegys . . .
Med II en Vogters Vennehaand
faar løst de tunge Lænkers Baand.
En Røst har vakt dem brat af Blund:
,,Paa Flugt, paa Flugt i denne Stund!
Den svære Lem Jer aaben staar.
Paa Flugt fra beske Dødsens Kaar!''
Et Spring Og gennem aabnet Lem
mod Frihed jager Peder frem -
mod Gaden, mørk og folketom,
hvor Natten ruger over Rom.
Den romerske Slette sover . ..
Tavs. Under Stjærneskin.
Kun Vinden stryger derover
med Suk som et fredløst Sind.
Der løfter Pinje ved Pinje
de sorte Kroner i Rad,
hvor Gravvejens hvide Linje
gaar fra den evige Stad.
Der iler, af Dødsangst dreven,
den Flygtning med rappe Fjed.
En Klippe, fra Grunden reven,
som tumler i Styrtning ned!
Fra Troskaben indtil Døden,
Martyriets Sejerskrans,
der luer som Morgenrøden -
han viger med skræmmet Sans.
Langs svajende Pinjegrene,
der suser i Nattens Vind,
langs hvidlige Marmorstene
han flyr som en jaget Hind.
De blaanende Bjærges Side
er Maalet. Det slipper han ej!
Da ser han en Lysning glide
frem langs den appiske Vej.
IIO
Han ser, med Gisel om Haaret,
ved flimrende Stjærneskin,
en Skikkelse, bleg og saaret,
som vandrer mod Staden ind.
Der tynger paa Skulderen bøjet
en Byrde, sælsom at se.
Mod Jorden er fæstet Øjet,
som sænket i navnløs Ve.
Forbi som en Aand han skrider.
Rød luer hans Kjortels Flig .. .
Men Peder til Jorden glider
med bristende Jammerskrig.
Han griber om Kappens Folder,
som slæber langs Vej og Sti.
,,Aa, Herre, Herre - hvad volder,
at saa du gaar mig forbi?
Nej, dette er tifold værre
end alt, hvad jeg fristed end!
Qvo vadis, Domine - Herre,
hvor gaar du saa sorgfuld hen?''
Da svared ham, fuld af Kvide,
den Stemme med Guddomsklang:
,,Jeg drager til Rom at lide
paa Korset - for anden Gang.''
in
Sankt Peder sit Hoved sænker
mod naglemærkede Fod:
,,Nu gaar jeg til Kors og Lænker,
at vidne om dig med Blod.
Jeg flygted fra Bøddelens Hænder
nu vælger jeg Dødens Vej!
Thi, Herre, som al Ting kender,
du ved, at jeg elsker dig!''
Han følte mod hede Pande
en kendt, en signende Haand . . .
Saa veg til himmelske Lande
det lysende Klædebon.
Men siden, da Morgenrøden
om Højene gød sin Glans,
bar Peder, tro indtil Døden,
Martyriets Sejerskrans.

T:,,Domine, qvo vadis''
F:
SIDE:108-


T:To af Tusinder . .
F:
SIDE:113-

(Fra en lille armensk Landsby).
Vi er to Børn fra Byen hist paa Sletten.
Den havde mange Huse - hele tretten!
Og et var vort. Dér sad vi glade sammen!
Om Somren lyste Sol, om Vintren Arneflammen.
Nu er der ingen Huse mer paa Sletten . . .
For Tyrken brændte dem - han har jo Retten.
Vor Far laa strakt paa Gulvet, blodig kvæstet,
en Tyrk slog løs paa Mor med Sabelfæstet -
Og da hun faldt til Jorden, halvt bedøvet,
han slæbte hende efter sig i Støvet
Saa stak de Ild . . . Vi saa vor Stue brænde.
Os jog de bort: ,,Stik af til Verdens Ende!''
Saa løb vi - løb . . .
- Langs Vejen falder Løvet.
Der staar smaa røde Spor bag os i Støvet . . .

Hvor skal vi finde frem til Verdens Ende!
Hagöb har spurgt saa tidt, hvor Mor er henne.
Han fryser, og han sulter . . . Han er lille!
Og Mørket falder paa - det er vist silde.
Jeg tror, jeg sætter mig. Saa slaar jeg Armen
omkring Hagöb - det holder lidt paa Varmen!
Nu sover han . . . Der er saa koldt herude!
Fra Marken kan jeg høre Ulven tude.
Jeg vilde gerne sove - for at glemme . . .
Og drømme, at vi sad endnu derhjemme!
Hagöb bli’r kold som Sne paa sine Kinder . . .
Nu sover jeg Mon ikke Gud os finder -
Og bærer os med sig til Verdens Ende -
og siger os, hvor lille Mor er henne . . .

T:Fra Hayasdan
F:
SIDE:115-

Solen staar lysende op bag Hayasdans østlige
Bjærge.
Favner først Tindernes Sne, der rødmer som Roser
i Flor.
Sænker sit flammende Blik, langs Klippernes golde
Sider,
ned imod Dalenes Skød, mod Engenes grønklædte
Jord.
Ak, hvi forlod den i Gry sit Leje blandt kølige
Bølger!
Der, hvor kun Rædselen bor, er Lyset en Rædsel
mer.
Dagningens straalende Drot, i natlige Taager du
hylle
Glansen, som blotter vor Nød og røber de tusinde
Vér!
*) Armenien. 8 *
Er det vel Riget, som Haig ved Kraft og ved Visdom
har stiftet,
Landet, hvor Sandhedens Lys af Herrens Apostel
blev tændt!
Hvor er dets fredlyste Hjem, og hvor er dets blomstrende
Steder?
Ak, de er sunkne i Grus, de er alle lagt øde og
brændt!
Dalene ryger af Blod, hvis Strømme vel mægted at
fylde
Agthamar-Søens Dyb med Bølger i rødeste Brand.
Blod af armeniske Mænd, af Kvinder og diende
spæde
skyller som Floder i Vaar henover det hærgede
Land.
Mærket med Lig er den Vej, Tataren har traadt
gennem Landet.
Hayasdans Jord har de skjult - mangfoldigt, som
ofte man ser
Vildgaasens talløse Flok om Høsten paa Erzerums
Slette
dække hver Fodsbred af Grund med rosenrødt farvede
Fjer.

Timur Lengs Horder har naat en Landsby, skjult
mellem Bjærge.
Bort fra sin elskedes Lig, fra plyndret og brændende
Hus
flygter en Kvinde i Gry til Skoven paa Højdernes
Side -
skjuler sig dybt under Løv. Der risler en Kilde af
Grus.
Sværdet, hun støtter sig ved, er vristet af Husbondens
højre.
Aldrig dets hellige Staal skal svinges af vantros
Haand!
Drengen, som skjuler i Graad sit Ansigt mod Moderens
Skulder,
er hendes eneste Barn, saa smækker som Ungpilens
Vaand.
Skovkilden risler sit Nyn og vugger den Lille i
Slummer.
,,Sov, du min Stjærne, min Blomst! Ja, sov dig fra
Jammer og Graad!''
Selv imod Husbondens Sværd hun støtter sin blytunge
Pande,
finder for Smærten ej Ro, for Sorgen ej levende
Raad.

Solen gaar lysende frem over Hayasdans Sletter og
Dale.
Sænker sig alt imod Vest. Da spejder hun, hvid
som et Lig.
Flygtninge spreder sig vildt blandt Skovens dæmrende
Skygger,
fulgt af en larmende Flok, af Tatarer med
hujende Skrig.
Drengen slaar Øjnene op. Han skriger, forvildet
af Rædsel.
Moderen presser i Hast sin Haand om den barnlige
Mund.
Ak, men den klagende Lyd har truffet en Krigers
Øre -
røbet den skælvendes Skjul . . . Han staar der i selvsamme
Stund.
Endnu et Øjeblik Og Tatarens graadige
Hænder
griber alt voldelig fat . . . Han ler ad sin dødblege
Fangst,
Kvinden, hvis Husbond og Værn er dræbt ved den
søndrede Arne,
Kvinden, hvis eneste Søn er Barn - og kun jamrer
af Angst!
Endnu et Øjeblik Hvad gløder saa dunkelt
i Græsset?
Er det den straalende Blomst, man ,,Kildernes Blod''
har kaldt -
Liljen, som Purpuret rød, der gror, hvor Vandstrømme
risler?
Nej, det er Voldsmandens Blod. For Husbondens
Klinge han faldt.
Rallende styrter han om - og kalder en Hævnerflok
sammen.
Moderen slider sig løs af Drengens favnende Arm:
,,Slip mig, mit Hjærte, min Skat! Din Mor er Vildtet,
som jages!
Bed dem at skaane dit Liv 1 Dig gælder jo ej deres
Harm!''
Skaane hans Liv .., Men hvortil ? Naar længst hun
er glemt under Mulde,
skal hendes enbaarne Søn, den Glæde for Husbondens
Sjæl,
hværvet i Tamerlans Hær og under Tatarernes
Banner,
hærge og skænde blandt dem, som tramped hans
Fader med Hæl!

Hastige Kys over Kys . . . Hvad luer saa dunkelt
i Græsset?
Ikke den straalende Blomst, den Lilje med Purpurets
Glød -
Blod af det barnlige Bryst, som Faderens Klinge
har truffet. . .
Aldrig har renere Blomst dog farvet en Skovbund
rød!
,,Sov nu, min Stjærne, min Skat! Ja, sov ved den
syngende Kilde!
Sov dig fra Jammer og Graad! Nu vækkes du aldrig
mer!''
Selv i det vildeste Løb hun iler langs Højdernes Side,
jagende hidsigt forfulgt af Tatarerne - flere og
fler!
Yderst, hvor Bjærgkammen brat maa vige for Afgrundens
Dybder,
stanser hun Flugten og staar mod Himlen, rolig og
rank.
Hæver sin blottede Arm og tegner, de Vantro til
Vidne,
Korset, det hellige Kors, mod Hvælvingen lysende
blank.
Korset, det frelsende Kors, den Havn for skibbrudne
Sjæle!
Korset, det sejrende Kors, som Dødsfjenden fælded
og bandt,
planter hun højt paa den Grav, hvor skjult hun skal
hvile til Dommen.
Drager om Panden sit Haar - og springer fra Klippernes
Kant.
Fjenden, som stormer derop, vil aldrig den flygtende
fange!
Ser kun et sønderbrudt Lig, der tumles mod Afgrundens
Skød . . .
- Solen gaar luende ned bag Hayasdans vestlige
Bjærge,
slukker i Bølgernes Graad, i Bølgernes Taarer sin
Glød . . .

T:Ond Lykke
F:
SIDE:122-

,,Markens Ræve har Huler,
og Rede har Himlens Fugl.''
Menneskesønnen blev husvild født
og lagt i en Krybbes Skjul.
,,Pint under Pontius Pilatus'' -
saa ebbed hans Saga ud.
Han kom som Bejler og Brudgom -
og døde, forraadt af sin Brud.
Verdens ondeste Lykke
blev rakt ham af Adams Slægt.
Han tog den - og bar den til Højen,
hvor Hjærtet brast af dens Vægt.
Men den Gang han ,,bøjed sit Hoved''
- plyndret til sidste Hvid,
da var det, han bød al Verden
god Lykke for evig Tid.


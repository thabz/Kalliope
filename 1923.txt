KILDE:Axel Juel: <i>Rosa: En skæbne</i>, V. Pio, København, 1923.
DIGTER:
FACSIMILE:
FACSIMILE-SIDER:153
TITELBLAD:

T:En gammel Landsby-Længe
F:En gammel Landsby-Længe
SIDE:5-7

_En gammel Landsby-Længe,_
_en Poppels sagte Sus,_
_en frodig Hyld, der skærmer_
_et lille, venligt Hus -_
_en Klynge Arbejdsvogne,_
_et faldefærdigt Skur,_
_en vildt tilvokset Have,_
_en Stump brøstfældig Mur -_

_En rosensmykt Façade_
_i sparsomt Lygteskær -_
_en pudset Messingplade_
_fortæller en og hver_
_- det samme som Gelændret_
_i Trappestenen svær -_
_at hvis Du søger Smeden,_
_saa finder Du ham her._

_Jeg gaar og søger Hvile_
_ved smaa og tyste Ting:_
_en Kat, der lister lydløst_
_og sætter bort i Spring -_
_et Fuglepip - en Puslen_
_imellem Græs og Straa -_
_nedrullede Gardiner_
_med skønne Slotte paa -_

_Og her har Smaabørn leget_
_paa evig Barnevis:_
_paa Jorden er der streget_
_til »Klink« og »Paradis« -_
_jeg bøjer mig - hvad staar der,_
_der er jo Ord iblandt -?_
_Med barnlig Skrift paa Flisen_
_jeg denne Indskrift fandt:_
    Rosa er sød - ikkesandt -

T:<num>I</<num>Her bor Du altsaa, Rosa
F:Her bor Du altsaa, Rosa
SIDE:8-10

Her bor Du altsaa, Rosa -
jeg tænker, det er dèr
i denne lave Længe
bagved de grønne Trær -
Fra Puden stritter »Fletter«
med røde Sløjfer paa,
ved Sengen staar Din Dukke,
saa nær, at Du kan naa.

Du sover trygt som Barnet,
der ikke lider Nød,
og sutter paa en Finger
med Smag af Fedtebrød;
Du mumler lidt i Søvne
og kravler Dig til Ro
i Søvnens dybe Skygge,
hvor skjulte Kræfter gro.

Imorgen skal Du lege
paa Vejen hèr igen
med Mary og Viola
og med Din første Ven.
Og Liremanden kommer,
og der biir Bal, jovist -
men allerskønnest strækker
dog Rosa frem sin Vrist.

Viola har Koralbaand,
og Mary har en Ring
og Lydia en Broche,
kun Rosa ingenting -
og dog saa meget mere
end det, de Børn kan faa,
for lille Rosa ejer
alt det, hun tænker paa.

Hun nejer og hun drejer
og løfter sig paa Taa
og strækker Armen festligt,
som var der Armbaand paa.
Men hendes første Kærest’,
som hun ved Dansen vandt,
han ved kun - mens han maaber
som haabløs Debutant -:
    _Rosa er sød - ikkesandt -_


T:<num>II</<num>Der kom tre Grever sejlende
F:Der kom tre Grever sejlende
SIDE:11-13

»Der kom tre Grever sejlende -«
er hendes bedste Sang;
den synger Rosa ofte
og tænker sig hver Gang
den yngste Greve komme,
naar hun er blevet stor -
for han er aller dejligst
af alle her paa Jord.

Violas Stemme skratter,
og »Lylle« altid ler,
at Mary lidet fatter,
er noget, alle ser;
men Rosas blide Stemme
er mørk som hendes Haar
og fjern som hendes Øjne,
der sært til Hjertet gaar.

Det er som om de spørger,
langt mere end de ser,
det er som om de sørger,
skønt hendes Læber ler;
og tit har nogen standset
og sagt som med et Suk
- naar Vejens Ungdom dansed -
»Hvor _er_ den Pige smuk -«

Selv Konerne, der kommer
fra Køkken og fra Gaard
og i forpjusket Klynge
hos Liremanden staar,
kan stundom glemme Vævet
af Sladder, som de spandt,
og hviske - mens han nikker,
den gamle Musikant -:
    _Rosa er sød - ikkesandt -_


T:<num>III</<num>Snart lærte hendes første
F:Snart lærte hendes første
SIDE:14-18

Snart lærte hendes første,
generte Kavaler,
at den naar ingen Vegne,
som bare staar og ser,
thi mange Drenge bejler
til smukke Rosas Gunst,
ved vældig Pral og »Godter«
udfoldes deres Kunst.

Han gemmer sig og græder,
imens hun gaar forbi
med En, der bød paa Kager
i et Konditori;
men da han atter saa dem
ved Aften følges ad,
tilsnøredes hans Strube
af Sorg og Graad og Had.

Snart En og snart en anden
tror, han er Rosas Ven -
snart føler de sig svigtet,
snart har de Haab igen;
men Rosa aner ikke
den Sjælekval hun saar,
hun længes kun og lever
i det, der forestaar.

Og naar i »Biografen«
en Dreng er stolt og glad,
fordi han er hos Rosa,
og de to fulgtes ad,
saa er hun langt, langt borte
i det, hun for sig ser,
og lever i det skønne
og sælsomme, der sker:

Den alleryngste Greve
gaar frem i Slottets Sal,
ved Væggen staar, beskæmmet,
den skulende Rival -
men hun, som nu til Ære
og Magt og Lykke kom,
er _hende_, der har levet
som Barn i Fattigdom.

Fra Sorg og Savn og Mørke
kom hun ved Skæbnens Spil
til Glædens lyse Sale,
hvor hun nu hører til;
og Rosas Hjerte banker,
for i den næste Akt
staar hans og hendes Bryllup
i megen Glans og Pragt.

Selv drømte Rosa ofte,
at hendes Far og Mor
og Vejen, hvor hun lever,
og Huset, hvor hun bor,
og Fattigdommens Tristhed
og Dagligstræbets Ord
er ikke virkelige,
kun noget, som hun tror.

Derfor er Vejens Drenge
- trods deres Ridderspil -
for Rosas fjerne Drømme
som var de næppe til -
mens Dukkerne og Katten
og Smedens store Hund
er trøsterige Venner
i hver bekymret Stund.

Ja, allerbedst af alle
kan Smedens Hund forstaa,
naar Rosa taler til den
om det, hun tænker paa:
den sidder tryg hos hende
- i Fred for Dril og Tant -
opmærksom og troskyldig,
som om _den_ ogsaa fandt:
    _Rosa er sød - ikkesandt -_


T:<num>IV</<num>Mens lille Rosa synes
F:Mens lille Rosa synes
SIDE:19-21

Mens lille Rosa synes
en sart og fremmed En,
staar Mary fast paa Jorden
paa to, lidt svære Ben;
er Rosas Maal fjernt ude,
er Marys nemt at naa:
bag Magasinets Rude
er det, hun tænker paa.

Og hver som opgav Rosa,
med Skuffelse i Sind,
kan trøste sig hos Mary,
der lukker alle ind -
hun fjanter, og hun fniser,
og hun er aldrig tvær,
hun kan to sjofle Viser,
dem lærer hun enhver.

Viola er arbejdsom,
hun vil i Verden frem;
hun hænger over Bogen,
saasnart hun kommer hjem;
tre Sprog fra fjerne Riger
kan hun nu snart forstaa -
men Gadens Drenge siger:
hun skal ha’ Briller paa.

Og Lydia, den ældste,
har allerede »Plads«;
hun staar i en Forretning
med Køkkentøj og Glas;
hun gaar de slagne Veje
i Alvor og i Spøg
og ønsker kun at eje
sit eget Køkkentøj.


T:<num>V</<num>
F:
SIDE:

Og saadan formes Livet,
mens Vinter bliver Vaar,
og Vaaren bliver Sommer
og Sommer Efteraar;
og saadan skriver Skæbnen,
til der en Sætning staar -
men skønnere er Rosa
for hver en Dag, der gaar.

2?
Og tit har Vejens Koner
holdt Sladder-Raad derom;
forlængst Problemet løstes,
forlængst er fældet Dom,
den lød - med mystisk Stemme
og kældergangs-erfar’n:
»Enhver kan se, at Rosa,
hun er et Elskovsbarn /«
Og det var Marys Moders,
den Snedkerkones Røst;
hun kendte lidt til Livet
og menneskelig Brøst:
hun vidste, hvorfor Rosa
fik prentet ind med Flid
at blive pænt paa Vejen
til næste Spisetid.
For Mary havde lyttet -
tre Gange var det sket -
selv havde hun Skandalen
med egne Øjne set.
Ja, det er dumt at stole
paa Væg og Loft og Gulv
og glemme Sladderhanken:
det lille Nøglehul.
Men man skal tage Lære,
naar andre handler slet,
og Marys Moders Ære
var uden Rift og Plet -:
naar Smeden kom til hende,
og Dag med eet blev Nat,
saa hængte hun for Sladren
hans gamle Bulehat.

T:<num>VI</<num>
F:
SIDE:


Men Rosa aner dunkelt
alt det, hun ikke véd,
og føler for sin Fader
en Slags Medlidenhed,
Sky for den grove Verden,
de andre lever i,
besmykker hun sin egen
med Drøm og Fantasi.

Og mangen Aften gaar hun,
naar alle gik i Seng,
helt ud, hvor Vejen ender
i Kløvermark og Eng;
hun spejder ind mod Byen
som mod en fremmed Kyst,
mens vage Længsler hæver
det unge, spæde Bryst.
De side Enge damper,
til Ro faldt Vejens Støv,
de lave Stuers Lamper
er tændt bag dunkelt Løv;
saa slukkes de mod Natten
bort under Vejens Trær
henglider gyldne Buer
af hastigt Lygteskær.


Og fjernt bag Landevejen
ad skjulte Skinnespor
en Natexpres sin Række
af lyse Ruder snor;
det hamrende Spektakkel
knapt Rosas Øre naar -
fra Fyret staar en Fakkel
udslaget Flammehaar.
I dunkel, natlig Uro,
med dæmpet Aandedræt,
staar Poplerne og hvisker
snart højt, snart mat og træt;
en Flagstangsline klaprer
et Sted for Nattens Vind
som Vejen var en Sejler
der stod i Mørket ind.
Hvad sker der mon, derinde,
af skønne Eventyr
i Byen, der gir Genskin
op under Himlens Skyer -?
Hun glemmer, at hun fryser,
og længe Rosa staar
med Blæsten om sin Skulder
og Duggen i sit Haar.


T:
F:
SIDE:

T:<num>VII</<num>
F:
SIDE:


Dag efter Dag forsvinder,
og Rosa bliver stor;
en dyb og dunkel Sødme
i hendes Væsen gror.
Hun undres ved sit Indre
og ved sit nye Bryst,
mens Drøm og Længsel fyldes
af Ømhedstrang og Lyst.
Da brast en af de Drømme,
hvorpaa hun barnligt tror:
hun havde lønligt haabet
at komme paa Kontor;
hun havde altid drømt det,
skønt ganske uden Grund -
det blev et Drag af Vemod
om hendes smalle Mund.
For hun kom ud at tjene,
og for en ringe Løn,
hun var jo ung og spinkel
og ogsaa lidt for køn.
Tit faldt hun hen i Tanker,
og hun tog kejtet fat -
saa fik hun Skænd og følte
sig inderligt forladt.
?o


Kun hver Gang Rosa danser,
er alting lyst og godt;
da er det som der aabnes
til hendes Drømmeslot;
hun gaar i Dansesalen
saa saare hun har fri
og glemmer Dagens Tristhed
i Dansens Trylleri.
Snart En og snart en anden
tror, han er Rosas Ven -
snart føler de sig svigtet,
snart har de Haab igen -
hun ta’r mod Kys og Kærtegn
i Hjertets blinde Trang;
snart har hun mange Venner -
hun faar en ny hver Gang.


.
Een elsker hende trofast.
Han stod i sin Butik
og blev betaget straks, da
hun frem for Disken gik.
Han friede en Aften
og tror, at han fik Ja -
de følges ad til Dansen
og mødes nu og da.
Men Rosa elsker ingen,
og føler ingen Skam
og Brøde, naar hun svigter
og ganske glemmer ham.
Naar andre, mere kække
og uforknytte kom,
saa drages hun af Glæden
og ser sig ikke om.

Saa sidder han alene
og venter hende, bleg,
og aner Sorg og Rædsel
bag Livets lette Leg.
Men naar han vil bebrejde,
biir Ordene en Bøn,
og den biir kun til Tavshed,
for Rosa er saa skøn.
Han tænker kun paa hende,
mens Dagen langsomt gaar,
og alle, som vil høre,
Del i hans Glæde faar;
han taler helst om hende,
hvis Kærlighed han vandt,
og siger stolt af Glæde
til hver en Gratulant:
Rosa er sød - ikkesandt

T:<num>VIII</<num>
F:
SIDE:


Nej, Rosa elsked ingen,
og hvor hun gik og stod,
en hjemløs Længsel nynned
i hendes Sind og Blod;
det vidste alle Mænd, som
de Øjne hviled paa -
det føltes som en Sødme,
naar Rosa mod dem saa.

Og naar hun gik paa Gaden,
er det saa ofte hændt,
at Herrerne er standset
og har sig langsomt vendt;
og kørte hun i Sporvogn,
det endte ofte med,
at En stod af med Rosa
ved samme Stoppested.
Een havde Rosa særligt
og tit lagt Mærke til -
saa hændte dét en Dag, som
kan ske, naar Skæbnen vil:
at de, som tit og ofte
ad samme Gade gik,
stod stille ved den samme,
tillokkende Butik!
35 3 *
Hvor var han kæk og frejdig,
som han nu stod og lo -
og elegant som Greven
i hendes Barnetro.
Han talte om de Dragter,
som de i Vindvet saa,
hvor Voksfigurer smiled
med fine Kjoler paa:
Et Selskab skønne Damer -
een sad med Armen strakt
og smilede forborgent,
som om hun havde rakt
til en usynlig Herre
et Pant paa Kærlighed;
een stod saa bly og ene
og saa mod Jorden ned.



Han snakked og var vittig
og venlig og galant,
og købte røde Roser
som første Venskabspant;
han sagde Komplimenter
saa fint som ingen før,
og fulgte hende høfligt
til hendes Gadedør.
?8
T:<num>IX</<num>
F:
SIDE:


Saa kom en dejlig Aften,
ja næppe til at tro -
hvor Rosa sad og syntes,
at hun var delt i to:
hun selv, beklemt om Hjertet
ved al den Glans og Fest,
og saa en anden Rosa,
der var en fornem Gæst.


De sad helt nær ved Scenen
midt i det store Rum;
hun ganske tavs og stille,
angst for at synes dum;
det var saa svært at følge
det Skuespil, hun saa,
fordi der var saa meget,
hun maatte passe paa.
Hun ønsked sig langt borte,
naar der var Mellemakt,
hun syntes, alle stirred
paa hendes jævne Dragt -
omkring dem knitred Silke
og lynede Juvel,
men hun sad uden Smykker
i Liv og Nederdel.

Hun følte sig først rolig,
naar Tæppet skulde gaa,
og alle saa mod Scenen,
og Snakken gik i Staa.
Men da de siden kom til
den store Restaurant,
med endnu mere Møje
sin Uro hun betvang.
Helt svimmel og bedøvet
af Vin og Lys og Larm,
hun følte sig forvirret
og altfor rød og varm -
Og tilmed var der Farer
maaske, hvorhen hun saa,
mens bare det at spise
gav nok at tænke paa.

Og da to unge Herrer
passered deres Bord,
hun hørte rædselsslagen
i Støjen disse Ord:
- imens de to besværligt
en Vej i Trængslen fandt -
»Se, hvor den røde Farve
klæ’r hende brillant -«
Ja, Rosa er sød - ikkesandt -
X

Hvor var det godt at komme
hjem til hans stille Hus,
hvor Aftnens Larm fortoned
som Byens fjerne Brus.
I store, smukke Stuer
gik hun saa glad omkring
og saa paa Malerier
og gode, gamle Ting.

Fortroligt, mildt faldt Lyset
paa Bøgers gyldne Ryg -
hvor var her godt at være,
hvor følte hun sig tryg!
Her blev hun næsten munter
af Tillid og af Fred -
han stod og saa paa hende
og smilede derved.
Paa Dagligstuebordet
var sat en Bakke frem
med Frugt og Chokolade
og Vin, til de kom hjem,
broderte Servietter
og Glas med Klokkeklang -
hun knipsede paa Kanten
og smiled, naar de sang.
Han hentede Champagne -
der skulde være Fest,
naar hun, der var saa yndig,
for første Gang var Gæst -
Han kyssed hendes Pande
og hendes Bryst og Mund,
og Rosas Hjerte aabned
sig helt i denne Stund.

T:<num>XI</<num>
F:
SIDE:


Den næste Aften kom der
et stærkt belæsset Bud -
og Rosa pakked varsomt
de store Æsker ud:
Skørt - Handsker- Silkestrømper -
og, som et Brus af Fest,
den Kjole, de har tænkt sig
vil klæde hende bedst.

Først sad hun helt alvorlig
og saa paa al sin Pynt;
saa prøved hun, og smiled,
da først hun fik begyndt.
Et lille Næst i Siden
og i en Skulderstrop -
saa sad det helt som syet
til hendes slanke Krop.
Hun vendte sig for Spejlet
og løfted sig paa Taa -
hvor sært, at det var hende,
som hun derinde saa -
Hvad mon han inderst mente,
hvad mon der forestod -
Hun satte sig og tænkte
paa ham, der var saa god.

T:<num>XII</<num>
F:
SIDE:


Alting i Rosas Verden
l var blevet skønt og lyst -
det var, som Liv og Drømme
blev eet i hendes Bryst;
og Kinderne fik Rødme
- før var hun altid bleg -
og Smilet Trygheds Sødme,
og Arbejd var en Leg.

Nu led hun ikke mere
ved Modgang og Besvær,
for Livets gode Glæde
var hende altid nær;
nu smiled hun til alle,
var mild som aldrig før,
og ingen bad forgæves
ved Rosas Køkkendør.
De tog i Skoven sammen,
de gik blandt stille Træer.
I hendes Øjne hviled
et roligt Lykkeskær,
og hendes Indre aabned
sig helt, for første Gang,
mod Sol og Løv og Blomster
og Duft og Fuglesang.


Men hjemme, hvor han bo’de,
var hun dog bedst tilpas -
hun havde allerede
sin egen Yndlingsplads.
Der sad hun i sin Stue
og saa sig glad omkring -
en lille venlig Frue
blandt Hjemmets tusind Ting.
Alt var saa helt naturligt
og simpelt at forstaa:
nu var den Lykke kommet,
hun havde ventet paa.
En ny og ædel Skønhed
hen over Rosa gled -
kanhænde var det Elskov,
kanhænde Kærlighed -

T:<num>XIII</<num>
F:
SIDE:


Hun vented ingen Løfter,
hun var som den, der véd
for Lykkens eget Væsen
er eet med Evighed -
dog skrøbeligst af alt, hvad
vi frejdigt kalder vort -
snart sygner den og hendør,
snart gaar den hastigt bort -

I nogen Tid har Rosa
i Stilhed stundom lidt:
han var bedt ud - forhindret
og havde travlt saa tidt -
Og naar hun ikke talte
om Dit og mit, men vort,
saa svarede han køligt
og vendte Blikket bort.
Men Brevet, som han sendte,
slog hver Forhaabning ned -
det var som Blodets Varme
fra hendes Hjerte gled.
Dér sad hun som en livløs,
mens Haanden Brevet holdt,
og hendes Blik var udslukt
og hendes Udtryk koldt.


Hun vaagned op, forfærdet
for det, der nu var sket -
thi Sorgens tavse Ansigt
har hun i Rædsel set.
Det Svælg, hvorover Drømmen
før bygged gylden Bro,
det laa nu som en Afgrund,
der slugte Haab og Tro.
Hvad var det, hendes Fader
saa ofte havde sagt -
det lød saa haardt og havde
en ond og bitter Magt:
at vi og ingen anden
er Skyld i det, der sker,
og den, der gaar til Grunde,
er ikke født til mer -

T:<num>XIV</<num>
F:
SIDE:


Først længe, længe efter
fik Rosa Luft i Graad;
med Kinderne begravet
i Puden klam og vaad
hun græd til henad Morgen,
hun græd sig sløv og blind,
hun glemte alt, selv Sorgen
og gled i Søvnen ind.


Da Morgenskærets Kulde
til Rosas Kammer kom,
hun vaagned op forfrossen,
hun vaagned tung og tom
til bare det at leve,
men ikke til et Liv,
hvor Drøm og Længsel farver
selv fattigt Tidsfordriv.
Som Lyset, der er slukket,
dog er et Lys endnu,
som Blomsten, der er plukket
dog er en Blomst endnu,
var hun den samme Rosa,
som sidste Morgen saa -
men selvom Uret standser,
skal Døgnets Timer gaa.

Og i sin snevre Stue
hun saa sig træt omkring
og følte sig saa ene -
og ellers ingenting.
Forbi var Længslens fjerne
og fine Morgensang -
Saa blev der raabt paa Rosa
med gnaven Stemmeklang

T:<num>XV</<num>
F:
SIDE:


Nu søgte hun den store
og fine Dansesal -
den drog som Fyret Fuglen,
den straalende Portal -
Dér traf hun straks Bekendte
naar smukke Rosa kom,
saa var hun selv som Lyset,
de andre kredsed om.

Nu gaar hun for at glemme
ad Glædens brede Dør,
nu kalder Længslens Stemme
lidt mere ru end før -
Champagnen festligt skummer,
Jazz-band Musikkens Klang
er hæs og vild og rummer
Vellyst og Undergang.
Blandt Strengeskrat og Trommer
hør Saxophonens Lyd:
et Hjertes hæse Kummer
til Gales Galgen-Fryd;
En Melodi der daarer,
et inderst sorgfuldt Spil -
Tidt blev det født med Taarer,
som Verden danser til.


Een danser mest med Rosa,
en kæk og festlig Fyr,
og elegant som Greven
i hendes Eventyr.
Imens de danser, venter
de høje, slanke Glas -:
Den alleryngste Greve
i hendes Film-Palads - -
Helt ør af Vin og Varme
igen i Dansen ind,
tæt i hans sikre Arme
med Kinden mod hans Kind
De gamle, skønne Drømme
faar Liv i Rosas Bryst,
og Blodets varme Strømme
biir skælvende af Lyst.
Han kalder paa en Tjener:
»En Vogn, men i en Fart!«
Og, bøjet imod Rosa:
»Her er slet ikke rart -
nu fører jeg Prinsessen
ved Nat til mit Palads -«
Han nikked til Chaufføren
og tog hos Rosa Plads.
Han kyssed hendes Skulder
og hendes Bryst og Mund -
og Rosa svimled saligt
i Lykke uden Bund -
Han holdt om hendes Hænder,
som han i Kærtegn fandt,
og hvisked - mens han ymted
om Ring med Diamant:
Rosa er sød - ikkesandt?

T:<num>XVI</<num>
F:
SIDE:


Paa Trappen stod han gnaven
og frøs, og sagde blot:
»Farvel - Tak for i Aften -
ha’ det nu rigtig godt -
Vi træffer nok hinanden,
vi ses nok snart igen -«
Han vinked kort fra Døren:
»Farvel min lille Ven!«
1,


Før inderligt og kærligt -
nu koldt og næsten haardt -
hun gemte sig i Vognen,
der jog i Natten bort.
Dér sad hun sammensunken
som uden Sjæl og Aand -
og Pengene til Bilen
faldt ud af hendes Haand.
Hun turde ikke tænke,
hun blev helt syg derved
hun længtes kun mod Søvnen,
den var en sikker Fred.
Hvad hjælper det at græde,
naar alle andre ler -
og den, der gaar til Grunde
er ikke født til mer -

T:<num>XVII</<num>
F:
SIDE:


Hvor frydefuldt at glide
med Nuets Strømme hen
at sove, danse, glemme,
og være glad igen.
Hvad nytter det at stræbe,
hvor intet er at naa,
og naar man intet ejer
at skulle passe paa -

6?
Og derfor var det næsten,
som kom det helt tilpas,
den Dag, da hun blev opsagt
og mistede sin Plads.
Hvor følte hun sig lettet
og glad og frank og fri,
da hun gik ned ad Strøget,
hvor »Verden« gaar forbi.
Se, Foraarssolen skinned,
og alting var saa skønt,
paa Torvet lyste yndigt
det spæde Foraars-Grønt -
Og mange, fine Herrer,
som imod Rosa kom,
de smiled og gik langsomt -
en enkelt vendte om -


Forringen rigtig Dame
- det havde mange sagt -
var sødere end Rosa
i blaa Spadseredragt -
Bag Restauranters Ruder
sad Gæster, to og to,
med løftet Glas og snakked
og smilede og lo -
De allersidste Moder
udstillet »flot og chict« -
Teatre, Biografer,
hvor Livet dog var rigt -
Sporvogne klemted muntert
og Biler gled afsted -
det var som alting kaldte
og vinked hende med.

Men saa blev Rosa sulten -
Hvor skulde hun gaa hen
iaften - og imorgen
kom Sulten jo igen -
Just nu, da hendes Tanker
blev strejfede af Savn,
hun hørte nogen kalde
og nævne hendes Navn.
Nej Mary, er det Dig, Du -
hvor kommer Du dog fra -
Ih! Rosa - og saa fin nu -
vist er det mig - God Dag!
Og saa blev der en Snakken
om alt, hvad der var hændt,
om dem fra gamle Dage,
de begge havde kendt.


■

Og Mary invitered
til Middag paa Kafé,
og fandt en Vindusplads, hvor
de kunde Gaden se;
hun førte ivrigt Ordet
med hæs og taaget Bas,
og Øjnene var stive,
som om de var af Glas.
»Ja, det var sgu paa Tide,
Du endelig blev fri
for baade ham og Pladsen
og alt det Slaveri -
Var jeg saa køn en Kvinde,
det kan Du lige tro,
saa var jeg nu Grevinde -«
Saa lo de begge to.


»Nej, ser Du, jeg har lært det:
vi faar kun det, vi tar -
jeg ordner Paragrafen,
man ved da, hvad man har;
og den Slags »bedre Herrer«
- det kan Du vel forstaa -
de hugger vores Ungdom,
og saa la’r de os gaa -«

T:<num>XVIII</<num>
F:
SIDE:


Om Verdens største Vismænd
vil tale til en Blomst -
den venter kun paa Varmen
ved Solens Atterkomst;
og mens de taler, taler
af ædleste Fornuft,
den smiler bare til dem
og svarer med sin Duft -

Om alle Ærkebisper
vil præke for en Blomst:
»O, vogt Dig Barn for Solen
og Vaarens Atterkomst,
og vend Dit Ansigt fra den
og fold Dig ikke ud -«
den brister, fuld af Sødme
og staar i Solen Brud.
Og Du, der er en Vismand,
skal megen Daarskab se,
Du, som er Herrens Tjener,
skal møde Spot og Spe -
og maa 1 græde, eller
med bristet Hjærte lé,
det hjælper lige meget -
thi Lov skal Fyldest ske.

T:<num>XIX</<num>
F:
SIDE:


I gusten Skumringsgade
de blege Lygter staa
og vinder langsomt Styrke,
mens Mørket falder paa;
naar Mulm omhyller Staden,
en kunstig Solskinsdag
oplyser festligt Gaden
dybt under Nattens Tag.

7 '
Folk haster til Teatre,
og hver »mondæn« Kafé;
man mødes, nikker, smiler,
vil gerne ses og se.
Automobiler standser,
en Tjener springer frem
og aabner, mens han sanser
en sød Parfume-Em.
Det har fornylig regnet,
og blankt er Tages Tegl;
i Gaden blinker Lyset
som i et søndret Spejl.
Hvor sorte Sidegader
udmunder afgrundsbrat,
gaar Kvinder ud i Strømmen
som frem fra Mulm og Nat.

Den tyste Glædespige
gaar ud ved Aftenstid
med Mulm om sine Øjne
og Kinden sminkehvid;
i Lys fra Buelamper
er hendes Morgenstund,
saa kunstig som det Purpur,
der farver hendes Mund.
Se denne Dronningmine
af bittersød Foragt
i vraget Sjæl, der trodser,
fordi den er forsagt;
bag Skøge-Marmorsmilet,
dum-stolt af frække Krav,
er skjult en Mørkets Viden
som i en kalket Grav.


Hun ved, hvad denne Herre
bad om med ivrig Bøn,
hun husker ham derovre,
der gav en Fyrstes Løn -
de kender hende ikke,
de hilser ikke nu,
skønt det en Nat hos hende
hed: smukke lille Du -
Den tyste Glædespige
gaar ud ved Aftenstid
med Mulm om sine Øjne
og Kinden sminkehvid -
Ak, lille Glædespige,
hvad er med Ordet ment -
hvis Glæden kommer til Dig,
saa kommer den for sent.

T:<num>XX</<num>
F:
SIDE:


Dybt bukker Portieren,
Kaféens stumme Tolk -
naar Rosa kommer, følger
som oftest fine Folk;
hver Gang hun gik forbi ham
det var som om der gled
hen over Tjenersjælen
en fin Ærbødighed.


Fra Silkeskærme siver
et rødt og dæmpet Lys -
igennem Drejedøren
sneg sig et Kuldegys -
Nu spiller Jazz-Orkestret
den sidste Melodi,
og, glidende i Dansen,
gaar Par og Par forbi.
Her danser Glædens Piger:
een abekælen, fræk,
een hvid og stum med stive
og kolde Ansigtstræk,
een fattigfin, alvorlig,
og opfyldt af sit Kald,
betaget af i Aften
at tro, hun er paa Bal.

Men se: naar Rosa danser
saa spinkel, let paa Taa,
og strækker Armen yndigt
med gyldne Armbaand paa,
mens hendes fjerne Øjne
slet ingen Knejpe ser,
og hendes lukte Læber
som halvt i Drømme ler,
da sætter Middagsherrer
paa Bordet deres Glas
og rejser sig en Smule
og ser fra deres Plads
- skønt trætte og blaserte,
til natlig Ynde vant -
og der er En, der bøjer
sig over Bordets Kant:
Rosa er sød - ikkesandt -
■MM MBM
-
I!
'1


T:<num>XXI</<num>
F:
SIDE:


For mange Mænd var Rosa
den yndigste de saa,
og tunge Hverdagssjæle
fik lidt at tænke paa.
Saadan for Fabrikanten
der atter sidder her,
fordi han længes efter
at være Rosa nær.


Besynderligt - men fra han
gik ud ad hendes Dør,
han løftes af en Glæde,
han ikke kendte før -
Men hun, der vented hjemme,
hvor blev hun grov og graa,
hvor haard blev hendes Stemme
og hendes Tanker smaa -
Og hun var dog en Dame
af højst agtværdig Stand,
hvis Fader var en fornem
og anset Embedsmand.
Saa hun var helt uskyldig
og kysk naturligvis -
mens Rosa var en Pige,
der gav sig selv til Pris -

-
Og han, der aldrig tænkte
paa saadan dumme Ting,
han gaar i disse Tanker
tilbage og omkring -:
hans unge Hustrus Rødme,
naar visse Mænd hun ser - i
og den forborgne Sødme
i Blikket, naar hun ler -
Nu mindes han de mange,
hun én Gang havde kendt,
og troet sig med nogle
forlovet, saa omtrent -
og at hun stundom siden
paa ubetænksom Vis
har røbet praktisk Viden
om Skik i Paradis.


Det er som Grunden skrider,
hvorpaa hans Hus er bygt,
det er som noget glider,
der før var fast og trygt -
Ak, hvad han maatte miste,
ifald han fik Besked
og blot det halve vidste
af det, han ikke véd -
Men disse Tanker rører
bestandig ved hans Fred,
imens til Gengæld Rosa
biir skønnere derved,
saa midt i Dagens Uro
han tænker som en Trøst
paa hendes dybe Øjne
og milde, mørke Røst.


Og paa den Nat, han hende
mod Morgengry forlod -
han havde aldrig følt sig
saa lykkelig og god -
han standsede, hvor Solen
sin gyldne Dæmring spandt
og talte for sig selv, mens
han denne Sætning fandt:
Rosa er sød - ikkesandt

T:<num>XXII</<num>
F:
SIDE:


Hvor Bremerholmens Værfter
udstrakte sig en Gang,
hvor Orlogs-Spanter rejstes,
og travle Hamre klang,
hvor Reberbaner dufted
af Hør og beget Hamp,
og hvide Sejl blev luftet
og splidset Tov og Tamp,

hvor Skipperboder bygtes,
den faste Stoks Kvarter,
der er nu ingen Værfter
og Skipperboder mer -
Du finder, naar Du søger,
hvor Søfolk bo’de før,
kun Fattigfolk og Skøger
til Huse Dør om Dør.
Dog endnu anes Duften
af Værft og Flaadehavn,
den gemmer sig fortroligt
i mangt et Gadenavn,
og ofte driver Søfolk
i Strædet, graat og smalt -
tit de, der misted Hyre,
mest de, der misted alt.



Facaderne er skidne
som smudsig, skurvet Hud,
afskallede, kun vasket
af Regn og Sne og Slud.
Fra Trappegange aander
en fad og fattig Duft,
og mæt af Fugt og Skimmel
er Kælderhalses Luft.
»Fransk Vask og Strygning« staar paa
et Brædt paa første Sal
og vidner om en Gerning,
der borger for Moral.
Gardinerne i Stuen
er Hul og Trævl og Tjavs,
og Kælderhalsens Skilte
ser ud som malt med Snavs.


Hvor fedtet Rude stirrer
mod Gaden sløv og blind,
og i et smadret Hjørne
Aviser er sat ind,
en ranglet tolv Aars Pige
i Gadedøren staar -
ak, om jeg atter saa Dig
om bare fire Aar -
For biir Du ikke Kone,
saa snart Du bliver »stor«,
og grim af Slid og Armod
og Uro som Din Mor,
saa ligner Du en Dame
fra Støvler og til Hat -
en fattigfin Reklame,
der helst skal ses ved Nat.

Men se de rare Sager
i Vinduskarmen dèr:
et Fad med Æbleskiver
og et med Grisetær,
en Kop med Fedtefinker,
et Glas med Sukkergodt,
og den, der køber Stegen,
er meget mer end flot -
Der er dog noget ædelt
i Fattigdommens Lod,
skønt Arbejd er at stride
mod Nødens bitre Brod:
at slide og at trættes
og tjene til et Hvil,
at sulte og at mættes,
det har dog Livets Smil.


.
Og her har Smaabørn leget
paa evig Barnevis:
paa Gaden er der streget
med Kridt et »Paradis«;
men fattigt Fodtøjs Slæben,
ukendt med Barneleg,
har uden Hensyn slettet
den fine, hvide Streg.
Naar Liremanden kommer,
saa biir der Bal, jovist;
smaa blege Piger lokkes
fra Kælder og fra Kvist;
smaa gustne Glædesflammer
slaar ud ved Lirens Spil -
forpjuskede Madammer
fra Vinduer ser til.

Men se - for nogle Ruder
er trukket tætte Flor,
saa løndomsfuldt, og viser
dog netop, hvem der bor:
al Armods flotte Nabo -
thi det er Armods Tort,
at den har ikke Raad til
at vise Skammen bort.

'

T:<num>XXIII</<num>
F:
SIDE:


Deroppe vaagner Rosa
ved Liremandens Spil
og lytter som i Drømme
og uden Tanke til -
Det er en gammel Vise,
for Sangen fra igaar
faar mangen Lirekasse
først om ti-femten Aar.


I Sjælens Mørke aabner
sig Glemslens Dør paa Klem,
og gamle Minder sniger
sig ubemærket frem -
først rører de ved Hjertet
som Kærtegn, blidt og tyst,
saa naar de frem i Dagen,
hvor der er tanke-lyst.
Ak, disse gamle Minder,
som helt til Hjerte gaar,
velsigner, skønt de rører
ved aldrig lægte Saar;
for det gør syg i Sinde
at føle og forstaa:
det Rene og det Gode
er svært at tænke paa.
Og Sorg og Glæde strider
i Rosas trætte Sind;
en langsom Taare glider
ned over hendes Kind -
Hvad hjælper det at græde,
det som skal ske, det sker,
og den, der gik til Grunde,
var ikke født til mer -
Saa staar hun op og tager
sin nye Kjole paa
- det hjælper tit en Smule,
naar Tankerne er graa -
hun klæder sig med Omhu
og sætter smukt sit Haar
og pudser sine Negle
og spejler sig - og gaar.

T:<num>XXIV</<num>
F:
SIDE:


Hun driver gennem Byen
i roligt Velbehag -
alt er saa kønt og venligt
paa denne Sommerdag;
det er som Solen skinner
helt ind i Sind og Blod -
hun ser i Vindusruden
sin fine, smalle Fod.

Og ingen rigtig Dame
- det har saa mange sagt -
er pænere end Rosa
i blaa Spadseredragt -
Hun ser paa dem, hun møder
og smiler trygt, fordi
hun ser sin Skønhed spejlet
i dem, hun gaar forbi.
Men gamle, kære Minder
har kaldt i Sindet frem
en vag, vemodig Længsel
mod hendes Barndomshjem.
Hun køber til sin Fader
en Pibe og Tobak,
en hamret Messingpotte
til Moders Gyldenlak.


Konfekt og Chokolade,
en Underholdningsbog;
hun ser i Tanken Stuen
og Moders Yndlingskrog. -
Saa naar hun ud til Parken,
hvor Byen holder op,
og Landevejen stiger
højt over Bakkens Top.
Først her er rigtig Sommer
med Duft og Fuglesang,
og Solen falder dæmpet
igennem Bladehang -
Hun aner, at vort Hjerte
først Somrens Fryd forstaar,
naar vi har kendt til Mørke
og Sorg og Efteraar.


Den gamle Landsby-Længe
og Poplens sagte Sus,
og Hyldetræet over
Lars Jensens lille Hus -
en vildt tilgroet Have
bag Muren, solskinshvid,
et Skur med Arbejdsvogne -
alt som i svunden Tid -
Mod Muren Solen flimrer
og over Vejens Støv,
og Poplen staar og mimrer
som fordum med sit Løv -
og, Herregud, derhenne
for Sandmandsvognen gaar
den lille, lodne Hest med
sin Dusk af Pandehaar.

Og der, hvor Vejen ender
i Grøft og Mark og Eng
og gammelt Vraggods ligger,
som forhen, smidt i Flæng,
der sover Katten, sløvet
af Sol, og mæt og tam -
i Kornet nikker Hanens
valmuerøde Kam.
Her er det, hun har leget -
og dèr, hun ofte stod,
naar vaagne Nætters Længsel
gik gennem hendes Blod -
Hun samler i eet Billed
hvert enkelt Træk hun saa,
og saa ta’r hun sig sammen
og banker sagte paa.
T:<num>XXV</<num>
F:
SIDE:


Nej se, der kommer Rosa -
udbryder Mo’ren glad,
og tænker straks paa Kaffe
og, hvad hun har af Mad -
hun lægger bort sit Sytøj
og glatter Kappens Baand
og iler imod Rosa
og trykker hendes Haand.


Men Fa’ren sidder stille
og siger ingenting,
mens Rosa staar i Stuen
og ser med Smil omkring;
og Mo’ren ser fra Rosa
til Manden moderstolt -
han nikker kun, og Blikket
er spørgende og koldt.
Først stilles Messingpotten
til Stads paa en Konsol,
saa prøves Hæderspladsen,
det flunkende Chatol -
mens Rosas Moder prøver,
og prøver om igen,
biir det, hun gav sin Fader
lagt ganske stille hen.
7'
Saa hentes Kandissukker
op fra Chatollets Gem,
og de forgyldte Kopper
biir festligt taget frem -
nu snurrer Kaffekanden,
og Snakken ivrigt gaar -
hvad er som Moderstolthed
til munter Kaffetaar -
Da Rosa gaar, staar Mo’ren
ved Vinduet og ser
og vinker, til hun ikke
kan øjne hende mer -
hun staar endnu ved Ruden,
da Rosa længst forsvandt,
og genta’er disse Ord, der
kun liden Genklang fandt:
Rosa er sød - ikkesandt

T:<num>XXVI</<num>
F:
SIDE:


Den dybblaa Himmelhvælving
og Gadens smalle Skakt -
ved Hjørnet to Betjente
paa sindig Nattevagt,
to vældige Krabater
med Lyn i Hjælmens Kam
og Skuldre som en Bjælke
og Næver, der gør tam.
I Krinkelkroges Mørke
er Smuds og Skimmel skjult,
og Ruder lyser lifligt:
her rødligt-mat, her gult,
hvor Knejpe efter Knejpe
har Sømands Fryd i Navn:
»Amerika« og »Boston« -
som Længsler efter Havn.
De skæve Gavle luder,
men i det lave Hus
er gyldent Lys bag Ruder
i Knejpen »Flagermus«.
Her er saa tyst og stille -
kun den, der gaar forbi,
kan høre op fra Kæld’ren
en Banjomelodi.



I smalle, skumle Døre,
ret ud for Dine Ben,
opdukker lade Kvinder,
som frem af Gadens Sten;
som fede Kælderrotter,
der glider lydløst frem,
de staar dèr tavst og skotter,
paa Rov, med Dør paa Klem.
Langsmed de skumle Mure,
hvor Lyset ikke naar,
i tavse Klynger Søfolk
som dystre Støtter staar;
naar sidste Dram er drukket
og Hyren bort med den,
og Glædens Dør er lukket -
hvor skal de saa gaa hen -?

Hvem kommer ganske langsomt
frem under Lygtens Skær,
bestemt og dog beskedent -:
den gamle Missionær;
han rækker trykte Sedler
og siger lavt: »Gaa hjem -«
og ganske stille kommer
de tunge Næver frem.
En Støj - en Dør, der smækkes
og Faldet af en Krop -:
en plyndret Bejler smides
fra Kælderhalsen op -
han samler sig i Rusen
og leder sine Skridt
paa Skraa til »Flagermusen«,
der gi’r - maaske - Kredit.

En Sky af Røg og Dunster,
en Larm af Galgensang
til Døgnets simple Toner
og sprukken Bægerklang
slaar ud, da Døren aabnes,
og driver langsomt hen -
saa lukkes »Flagermusen«,
og alt er tyst igen.



T:<num>XXVII</<num>
F:
SIDE:


Den næste Gade hviler
i skummel Nattero,
er som en Strøm af Mørke
dybt under Himlens Bro.
Derudfra glider stundom
en enlig Nattefugl -
men to og to forsvinder
ind under Mørkets Skjul.
J

É

Og her bor »Smukke Rosa«,
paa Førstesalen dèr,
hvor man kan se en Stribe
af dybrødt Lampeskær.
Dér høres aldrig Raaben
og natlig Spil og Larm -
om Dagen ser man Blomster
i sirlig Vinduskarm.
1 Rosas Dagligstue
er Standerlampen tændt
bagved den Plys’es Sofa,
I paa Skraa i Hjørnet vendt -
der sidder Fabrikanten,
fortroligt, vel tilpas,
og tænder Cigaretten
og nipper til sit Glas.

Kun Bordets runde Flade
oplyses dæmpet-rødt,
mens Væg og Gulv fortones
i Halvlys, skumringsblødt.
Gardiner og Portierer
er samlet tungt og tæt -
paa Etageren skimtes
en dunkelrød Buket.
Og over Divanpuder
en billedsmykket Væg:
et Brudepar - en Herre
med snoet Overskæg -
Napoleon den Store -
»Paa Fredericias Vold«,
flankeret af en udspændt,
kinesisk Parasol.

Et Perleforhæng rasler -
i Døren Rosa staar -
Ak disse mørke Øjne,
der sært til Hjertet gaar -
Han kysser hendes Hænder
intimt og dog galant,
og hendes Mund og Pande,
den brave Fabrikant -
Rosa er sød - ikkesandt

T:<num>XXVIII</<num>
F:
SIDE:


Og mange, gode Venner
har Rosa, blandt de Smaa
blandt Børnene i Gaden,
for ingen kan forstaa
som hun den lille Verden
i baade stort og smaat -
og hun har altid Kager,
Lakrids og Sukkergodt.


De stormer op til Rosa,
I saa saare de har fri,
og Rosa véd, de kommer,
naar Skolen er forbi -
Nu høres Barnestemmer -
de er ved Døren - snart -
Hun ser sig om og gemmer
og ordner i en Fart.
Snart fyldes hendes Stue
af Latter og af Støj;
hun samler Skoletasker
og fattigt Overtøj;
Grønthandlerkonens Lilly
fortæller Skolenyt:
Carola sidder over
i Regning - hun har snydt -
i io


I
Hørkræmmer Hansens Edith
og Rullekonens Ruth
er ældst og »sværmer« begge
for Rosa, »absolut« -
hun er saa smuk og fornem
og meget mere klog
end nogen Lærerinde,
der taler som en Bog.
Og Rosa kan fortælle
om Livets Lykkespi],
om Sorg, der blev til Glæde,
som Hjertet gerne vil.
Hun elsker at fortælle
og tale til de Smaa,
for endnu ejer Rosa
alt det, hun tænker paa.

»Der kom tre Grever sejlende«
er deres bedste Sang -
De tror, den yngste Greve
har Rosa kendt engang -
De saa en Dag med Undren,
- for hvad mon det betød -
at Rosa græd, saa Taarer
faldt ned i hendes Skød.
Den hemmelige Viden
om ukendt Elskovsnød
gør Rosa endnu mere
betagende og sød -
Hun kendte Livets Lykke
og Sorg - Og dertil kom
det slemme, som de Voksne
tit talte sagte om.
I 12


Al Glæde faar en Ende,
og Børnene maa hjem -
og Tøj og Skoletasker
og »Godter« kommer frem.
Der kures ad Gelændret
med Latter og med Larm,
med kejtet-voksne Lader
gaar Ruth ved Ediths Arm.
De taler helst om alt det,
hvorom de intet véd:
om Rosas Liv og Skæbne
og hendes Kærlighed -
de hvisker om den Løsning,
af Gaaden, som de fandt,
men ender med det ene,
hvorom de Vished vandt:
Rosa er sød - ikkesandt
T:<num>XXIX</<num>
F:
SIDE:


En Dag stod tunge Roser
- men afsendt uden Ord -
en Dag en Kurv med F'rugter
sat hen paa Rosas Bord -
Hvad sagde disse Blomster
og Kurven, pyntet smukt -?
Hun sansed som en Uro
den søde, fine Lugt -
1 '4

Hun blev beklemt om Hjertet,
slet ikke glad derved,
kun opfyldt af en Stilhed,
der ikke rummer Fred.
Hun rørte ved Buketten
og stillede den hen -
hun tog en Frugt i Haanden
og lagde den igen.
Hun havde sagt det til ham,
at det, han tænkte paa,
det var saa rent umuligt,
og at hun forudsaa
alt det, der vilde komme:
Bebrejdelser og Brud -
for intet, der har været
kan ganske slettes ud.
11 5 8!

Det vared næppe længe -
det var vel Griller blot -
Mænd er jo store Drenge
i baade ondt og godt -
har let ved at begejstres
og rives ganske hen -
har let ved store Løfter -
og glemme dem igen -
Dér sad hun uden Tanker
i dump og utryg Ro,
og vilde ikke haabe
og vilde ikke tro.
For vi og ingen anden
er Skyld i det, der sker -
og det, der gik til Grunde
kan aldrig reddes mer.

T:<num>XXX</<num>
F:
SIDE:


En steg til Glans og Glæde,
saavidt vort Øje ser,
og fik i Lyset Sæde
og ser sig om og lér -
skønt hun forraadte Drømmen
og tit gik Mørkets Bud -
og En gik ned i Strømmen,
men fik dog mest af Gud.

Og hvad er Dyd og Renhed
- hvem kan saa dybt forstaa
naar Uskyld stundom skjuler
en Sjæl, befængt og raa -
Tit føres hjem med Jubel
til Ægteskabets Fryd
de kummerlige Rester
af snildt bevaret Dyd.
Ja, det er sært at vide,
men det er Livets Lov,
at vi kan finde Renhed
et Sted bag Sø og Skov,
i Ensomhed og Stolthed,
forsagende og bly -
men ogsaa skjult i Mørket
dybt i den store By -
T:<num>XXXI</<num>
F:
SIDE:


Han havde længe vaklet,
lidt ubeslutsom, svag,
og tænkt og overvejet
ved baade Nat og Dag -
Det var dog svært at bryde
det Baand, man bandt en Gang,
og ængstende at lyde
sit Hjertes blinde Trang.


Men da han helt tilfældigt
afslørede en Dag
i sine egne Stuer
et hjerteløst Bedrag,
da tog han sin Beslutning
- alt var en afgjort Sag -
da vandt hans Hjerte Sejer,
just i hans Nederlag.
Hans Vilje til det Gode,
der før var veg og delt,
hans Trang til Tro og Tillid
fik Rosa fuldt og helt.
Mens hendes mørke Skæbne
blev som en Sorg, han led,
var det at glæde hende
en skøn Retfærdighed.

Hun var jo mild som Stilhed,
hun var jo god som Fred -
og blot hun kom imod ham,
saa blev han tryg derved,
og blot hun talte til ham
om - ligegyldigt hvad -
og rakte noget mod ham,
saa følte han sig glad.
Fordi han elsked Rosa
- og ganske uden Krav -
var alting som en Gave,
som hun af Godhed gav.
Og hvad er det, vi ejer,
vort Liv, vort Arbejd værd,
før det er blevet Glæde
for En, vi helt har kær.

T:<num>XXXII</<num>
F:
SIDE:


Og Dagen kom, da Rosa
for Alvor turde tro
paa det, hun inderst haabed.
Hun baade græd og lo.
Hun saa igennem Taarer
den glatte, gyldne Ring -
hun kyssede af Glæde
den lille, blanke Ting.


De flytted bort fra Byen
saa Rosa intet ser
af det, hun helt skal glemme
og aldrig møde mer.
Og nu fandt Længslen Hvile
og nu blev Hjertet let -
Det er saa sødt at smile
naar man har bittert grædt.
Men stundom staar hun ene,
naar andre gik i Seng,
hvor Gærdet skiller Haven
fra Kløvermark og Eng,
og ser mod Byens Genskin
op under Himlens Skyr
og tænker paa sin Frelse
i Livets Eventyr -

De side Enge damper,
til Ro faldt Vejens Støv,
og trygge Stuers Lamper
staar tændt bag dunkelt Løv -
hun glemmer, at hun fryser
og længe Rosa staar
med Blæsten om sin Skulder
og Duggen i sit Haar -
tfkWV


Den gamle Landsby-Længe
og Poplens sagte Sus -
Nu stiger Morgengryet
op bag det lave Hus -
Det pipper under Løvet
og pusler mellem Straa -
snart løftes smaa Gardiner
med skønne Slotte paa. -

Og snart vil Dagen kalde
til Vinda og til Dør
og vække alt, og Livet
vil gaa sin Gang som før -
Er det Din Skæbne, Rosa,
jeg skimted paa min Vej,
med Barneskrift nedskrevet
af En, der elsker Dig -?
Nu stiger Solen langsomt
mod Horizonten op -
snart naar dens første Siraaler
den høje Poppels Top
og glider gennem Løvet
i Rosas Stue ind
og kysser hendes Pande
og strejfer hendes Kind -









KILDE:Hans Ahlmann: <i>Morgenstjernen</i>, Gyldendalske Boghandel, Kbh., 1924.
DIGTER:ahlmann 
FACSIMILE:115308038525-color.pdf
FACSIMILE-SIDER:157
TITELBLAD:Hans Ahlmann / Morgenstjernen // Gyldendalske Boghandel - Nordisk / Forlag - Kjøbenhavn - Kristiania / London - Berlin - MDCCCCXXIV

SEKTION:Optakt

T:Svenske Digtere i det danske Foraar
F:Det frøs fornylig, og Sneen føg
SIDE:11-12
N:bellman,froeding

Det frøs fornylig, og Sneen føg,
det blæste saa koldt fra Øster,
nu staar den forundrede unge Bøg
og ser paa sin grønne Søster
og ved slet ikke, hvor skønt hun selv
har sløret de lave Kyster.

Nu løber der Lys og Skygger blaa
og mildner det graa og haarde
henover de tusind Huse smaa
og alle de brede Gaarde,
Carl Michaels Sønner, her er det Land,
vi altid elskede saare.

Her er vor Hede med sandet Spor
og Agrenes gyldne Fester,
her er den Verden af Land og Fjord,
vi elsker fra Øst til Vester,
I Frödings Frænder, her er den Jord,
hvor I er saa kære Gæster.

Fra Kysterne her vi lytted tidt
til Sang fra de svenske Munde,
naar Stilheden toned milevidt,
og alle de Stjerner brunde -
nu kommer I selv med fuld Musik
igennem de danske Lunde.

Nu kommer I selv med klingert Sprog,
vi gaar jer med Sang imøde,
omkring os stiger et lydløst Tog
af Digtere fra de Døde,
saa synger vi sammen den Frændesang,
der fylder Alverdens Øde.

I svenske Digtere, se jer om:
Vi hilser med Venskabets Kaarde,
I er vore Brødre, fra før I kom,
og naar I drager af Gaarde -
Velkommen i Dag, du svenske Skjald,
Velkommen igen ad Aare.

SEKTION:Den unge Thorvaldsen:

T:<num>I.</num>Fakkelsang
F:Klokker har kimet, tonende og travle
SIDE:13-14
N:thorvaldsen

Klokker har kimet, tonende og travle.
    Faklernes Skær
skinned i Mørket paa de gamle Gavle,
    Søjler og Spær,
Faklerne kaldte frem de sunkne Steder,
Byen den svundne - Kirke, Kancelli,
    gamle trange Stræder
    vandred vi i.

Ud af det dunkle træder han den unge,
    blond er hans Haar,
Blikket er blaat, men Tankerne er tunge,
    streng er hans Vaar,
Ussel er Trøjen, Sindet fuldt af Kummer,
Sjælen vil flyve, sukker i sin Tvang -
    endnu laa i Slummer
    Marmorets Sang.

Dunkelt jeg ser ham fare med den fjerne,
    danske Fregat,
Sejlene svulmer under Sol og Stjerne,
    Dag gaar i Nat,
dunkelt jeg ser ham af en Længsel skinne:
Jason, der drømmer om det gyldne Skind,
    Lykkens fire Vinde
    stryger hans Kind.

Rom og Neapel - Sjælen faar sit Møde,
    Leret sin Aand,
Verdener stiger stille fra de Døde
    under hans Haand.
Drengen har manet Hellas op af Jorden,
Hellas i Skæret af den danske By -
    undrende har Norden
    hørt om hans Ry.

Drenge af Danmark, lyt til hans Orkester:
    Livet er stort,
løft jeres Fakkel for den unge Mester
    foran hans Port.
Løft den for Troen, som skal Sejren bringe,
løft den for Haabet om det gyldne Skrud,
    lad din Fakkel tvinge
    Tvivlerne ud.

T:<num>II.</num>Danmark og Eventyret
F:Hastigt løber Tiden
SIDE:15-16
N:thorvaldsen

Hastigt løber Tiden,
kommer ej igen,
længe er det siden
ban er vandret hen,
men saa skønt som Fyret
i det mørke Vejr
skinner Eventyret
om hans Ungdomsfærd.

Støv og Skimmel samler
sig i Dage graa,
du som gaar og famler
og kan intet naa,
og dog elsker Daaden
midt i kedsomt Drys,
spring en Dag i Baaden
og gaa kækt til Søs.

Frels dig i Fregatten
i din Ungdoms Navn -
naar du staar i Natten,
ét med Skibets Stavn,
i det rene Rige,
mens det bruser til,
skal det langsomt stige,
det, du dybest vil.

Du som længe vakled
uden Ild og Id,
gaa og skab Miraklet,
mens det end er Tid,
gør dit Liv til Fyret
som den blonde Knægt
og bliv Eventyret
for den danske Slægt.

{s:(1920)}


SLUTSEKTION

SLUTSEKTION

SEKTION:Rejse i Foraaret

T:Sækkepiben. Morgen i Rom, I-III
F:Op med Skodderne - ah, det var godt
SIDE:19-21

{c:I}

Op med Skodderne - ah, det var godt,
der kom Sol, der kom grønt, der kom blaat,
der kom brusende til mig en Dag,
og jeg drak af den, Drag efter Drag
som en frigiven Digter og Plag.

Og Sabine med Kaffen, den Heks,
var som Sortkul i Solens Refleks -
dette sorte og grønne og blaa
var det første, jeg søvndrukken saa,
før jeg langsomt begyndte at forstaa.

Da jeg gik gennem Gadernes Støj,
var det ganske som Fødderne fløj,
denne Morgen i Sol og Azur
blev der rørt ved min anden Natur,
jeg fløj ud som en vinget Merkur.


{c:II}

Her er Grønttorvet. Himmelske Høst!
Hør Citronernes vrinskende Røst,
Appelsinernes gule hej-hej
og Fontænens hist-pist - se paa mig!
Denne Morgen var Latter og Leg.

Mellem Roserne sang en profan,
men profetisk og svimmel Sopran,
jeg stod spændt som en Hund for en Kat,
og den sang: Hvis du tør, tag mig fat,
bag min Hud er der Mørke og Nat!


{c:III}

Men bedst som Fontænerne sprang,
og Rosensirenerne sang,
kom en Sækkepibeolding forbi,
han var gammel, ja ti Gange ti,
men ti Tusind hans blaa Melodi.

Midt i Larmen - staa stille og lyt.
O hvor gammelt et Spil - og hvor nyt!
Han kan spille saa sagte han vil,
vi hører dog ene hans Spil.
Hvad er det, han tvinger os til?

Vi har bøjet os, Blomster og Frugt,
thi hans Spil er saa inderlig smukt,
det er Livstonen, bugtet og lang,
er vor Leg og vor Graad sat i Sang,
er os selv som - der var engang.

Er os selv, som vi legede før,
ja men nu ved Erindringens Dør,
vore Spring og vort hujende Bryst,
vore Springvands højt flyvende Lyst -
i en Sækkepibes piblende Røst.

Vi har bøjet os dybere endnu,
det har jeg, det har Blomsten og du.
Vi er Blomster i et nikkende Bed
paa en fjern og fortryllende Bred
saa længe det Spil bliver ved.


T:Frokosten
F:Det var en Varme! Støvet, vandringstræt
SIDE:22-23

Det var en Varme! Støvet, vandringstræt
jeg kom til dette simple Trattori -
men her - hvor her er svalt paa denne Plet.
Her aander Brystet. Her er Sjælen fri.

Hvor alt er klart, hvor alt er enkelt her!
Se Pigens Blik, der stort, forundret gaar,
som om i Gaar hun end var Ler
og først i Dag annammed Liv og Vaar.

Hør, kære Pige, bring mig Kød og Brød
og rød Chianti, Mængder af Salat -
ja ja, min Herre, ak hvor er hun sød.
Se alting strømmer. Gunstige Passat!

Og Bordet dækkes paa mit muntre Bud,
og Glasset rødmer, Ganen bliver vaad,
hvor Vin gaar ind, o der gaar Sorgen ud,
hvad er Bekymring nu, og hvad er Graad.

Smil Signorina - tankeløse Bøn!
Thi uvilkaarligt uden Bøn og Bud
hun smiler som en Eng, der bliver grøn,
som Fuglen synger, Blomsten springer ud.

Jeg smiler selv, helt fyldt af Stedets Aand,
jeg ler - og det er mig og ikke mig -
og gaar herfra med Staven i min Haand,
og ganske kort er nu den længste Vej.


T:Villa Aldobrandinis Have
F:Hvorfor gaa hjem nu - Platanerne suser jo
SIDE:24

Hvorfor gaa hjem nu - Platanerne suser jo,
Himlen bag Løvet er blaa Mosaik,
og denne Vin i Frascati beruser jo
venligt og vuggende. Vin er Musik.

Her vil jeg ligge og lytte til Kronerne,
Træernes gode og smilende Sang,
lytte en Stund kun til Toget af Tonerne,
som skal bedøve mig ganske engang.

Her mellem Træer, der vugges af Vindene,
halvvejs paa Vejen til Slummerens Skød
ser jeg, hvor Himlen den dybe, den skinnende,
nærmer sig, nærmer sig. Slumren er sød.

T:Middelhavet
F:Det er Morgen med Sol over Skrænt
SIDE:25-26

Det er Morgen med Sol over Skrænt
og med Sol over Havet det blaa,
i en Baad staar vi ud fra Sorrent -
    de er fire til at ro,
    og deres Haand er som en Klo,
og de ror, som om Roning er deres Tro.

De staar oprejst med Ansigtet vendt frem,
som for Tusinder siden deres Slægt
roed ud, roed til, roed hjem -
    som en fremmed, der kom hid,
    har jeg set paa deres Id
som en Id paa Tiberius' Tid.

Og mens Bølgen blev endnu mere blaa,
gled vi ældgamle Klipper forbi,
deres Sider var forrevet og graa.
    Disse Klipper i Glød
    og disse Mænd, som Bølgen brød,
hørte sammen som Skallen og dens Nød.

Denne Morgen, da Himlen var høj,
blev min Vilje helt samlet og tæt,
og min Tanke fik Vinger og fløj -
    og jeg lo for mig hen:
    Mine Kræfter har jeg end -
og noget kom i Leje igen.

T:Stornello
F:Bjærget er fuldt af Violer
SIDE:27-28

Bjærget er fuldt af Violer,
og i Græsset er der vilde Bær,
du Mand i de dybe Dale
ved ikke, hvor lykkelig jeg er.

Der sejler en Sky paa Himlen,
som et sagteligt Smil gaar den hen,
vel mødt, min unge Broder,
vel mødt, min fjerne Ven.

Langt borte gaar Faarenes Klokker,
ustandseligt Klangene vælder,
ak hvor har jeg trængt til at høre
den Pludren af sorgløse Bjælder.

Jeg sidder og hviler mig i Bjærget,
mens Bjælderne bingler og bangler,
jeg er blevet et Græsstraa paa Engen,
der er intet i Verden jeg mangler.

Jeg bringer ingen Kostbarheder med mig
fra Bjærget til de dybe Dale,
men I kan finde Skyer i mine Øjne
og Dyrebjælder i min Tale.

I kan se Træerne i mine Øjne
og Lysets bestandige Forandring,
og det er alle de Kostbarheder
jeg bringer hjem fra min Vandring.

T:Italiensk Højslette
F:Skridt for Skridt, men sejgt og støt
SIDE:29-31

{c:I}

Skridt for Skridt, men sejgt og støt,
mens Smaasten sagte ramle!
Vind henblæser svalt og sødt
i Bjærgene graa og gamle.

Bjærgets Ansigt er mørkt og tungt,
men Øjnene graa og blide,
Urtestænglerne duver ungt
mod Bjærgets gamle Side.

Nær mig bræger det stille Faar,
en Hyrderøst sig hæver,
Dagen er som tusind Aar,
hvor Urt i Bjærget bæver.


{c:II}

Foden standsede brat sin Gang,
her laa med ét en Slette,
Græsset aabned sit grønne Fang,
ak hvem beskriver dette:

Kærlingetand og Engelsød,
mit Hjemlands Blomster fagre,
kom mig i Møde med velkendt Lød
paa disse fjerne Agre.

Bøgeløvet i fremmed Glans
hensuste med sagte Stemme:
Landsmand, min kære Landsmand, stands!
Nu er du næsten hjemme.

Bøgetræ med den graablaa Bark,
nu synger de fjerne Navne,
før jeg forlader den fremmede Mark,
maa jeg dig, Søster, favne -

lad os med lukkede Øjne se
tilsammen vort Hjemlands Sletter:
Tjørnen vandrer med Blomstersne
igennem de lyse Nætter.

Dagen stiger med Bi om Straa,
med Sol og Surr den kommer,
Sundet slynger sit Baand det blaa
igennem den grønne Sommer.

Bøgetræ i en fremmed Vaar,
det bar vi begge sandet,
ét Sekund er som Dag og Aar
i Drømmen om Moderlandet.

T:Bøn i Bjergene
F:O Liv, hvad vil du med mig
SIDE:32-33

O Liv, hvad vil du med mig,
snart Jubel og snart Kvide!
Snart maa jeg henrykt danse,
snart stønne under den Lanse,
du borer i min Side.

Jeg holdt mellem Hænder et Hoved,
vi smiled - syv Sekler var fløjne,
da sank min Haand forvirret,
syv Sekler havde jeg stirret
med Smil i Dødens Øjne.

Højt elskede jeg Magten,
vildt maatte Sjælen sværme,
da jeg med ét fik rakt den,
o Gud, nu har jeg smagt den,
dens bitre, bitre Bærme.

Snart lod du Sjælen blomstre
og snart til Grunden hærge,
kom, tag din Lyst og Ære,
din Kval og lad mig være
en Hyrde i dine Bjerge.


T:Morgenstjernen
F:Morgenstjernen blegned
SIDE:34-35

Morgenstjernen blegned,
    og Jorden lod sig ane,
mørke Skygger listed
    fra Bjergets tunge Krop
som en Hær, der viger
    med sønderreven Fane.
Morgenstjernen blegned.
    Den første Fugl fløj op.

Træet kom til Syne
    med sine vaade Grene,
hvid hang Morgentaagen
    som Søvn i Løvets Skjul,
Veje kom til Syne,
    men end var Jorden ene
med sit første Dagskær
    og sin stumme Fugl.

Morgenstjerne - Vandrer,
    som mig nu husvaler,
Tak fordi jeg saa dig,
    før du helt gaar hen,
førend Drømmen sprænges,
    og før Hanen galer,
førend Verden vaagner
    højt skingrende igen.

Morgenstjernen blegner
    og bliver ganske liden,
nu Farvel, min Stjerne,
    utæmmet, ren og vild,
uset men erindret,
    uset skal du siden
svale mine Øjne
    gennem Dagens Ild.

Hemmeligt du hilser,
    indvier mig - o ve mig,
hvis dit Blik det rene
    mit Syn ej kunde naa!
Far nu vel, min Stjerne,
    siden skal jeg se dig.
Siden - er i Dag
    og naar Hjertet skal forgaa.


SLUTSEKTION

SEKTION:Træerne bruser


T:Den danske Sommer
F:Det var den danske Sommer
SIDE:39-41
N:holstein
TODO:Find citatet

{rs:Til Ludvig Holstein.}
{rs:En Munk gik ud bedrøvet,}
{rs:hvor Skoven ensom staar,}
{rs:der sang en Fugl i Løvet,}
{rs:hans Vinter blev til Vaar,}
{rs:han lytted sig bort fra Verden,}
{rs:fra Kald og Klostergaard -}
{rs:og der gik tusind Aar.}

Det var den danske Sommer,
saa langt gik jeg mig ud,
hvor fjerne Bølger kommer
i Skummets hvide Skrud,
hvor Træerne sagte suser
med hemmelige Bud,
og alt er skabt af Gud.

Det brusede kun en Kende,
det skinned af grønt og blaat,
der kukked en Gøg langt henne:
kukuk, saa dybt og godt,
der banker et barnligt Hjerte
foruden Sorg og Spot,
hvor Somrens Fod har traadt.

Om Dagen skinned Solen
paa Agrenes gule Haar,
om Aftnen steg en Stjerne,
en Hyrde fra Himlens Gaard,
de strømmed fra alle Kanter,
hans hvide Lam og Faar -
og der gik tusind Aar.

Saa ofte Hjertet fryser
og skælver i hver Krog,
Dødskerterne belyser
de tabte Tiders Tog -
da kommer den danske Sommer
saa skær i Sind og Sprog
og løfter Hjertets Aag.

Jeg fandt tre Havrekerner
midt i Novembers Slud,
da blomstred Sommerstjerner
i min Erindring ud,
ja skønt det var de Tide,
da det var Storm og Slud,
sprang Sommerstjernen ud.

Skønt det var Vintertide,
blev Sjælen sommerblaa,
det hemmelige blide
kukuk jeg hørte slaa,
ja selv ved Vintertide,
da Verden var saa graa,
mig Somren kunde naa.

Naar alle Agre falme,
og skjult er Fugl og Mus,
er du en dejlig Salme
omkring det øde Hus,
ja selv i Gravens Skygge
jeg smiler, naar dit Brus
gaar over Gravens Grus.

T:Eremitagesletten
F:Den store grønne Slette
SIDE:42-43

Den store grønne Slette
med sært forvredne Trær
og Trær med store Kroner,
der spejles i et Kær -
hvergang jeg vandrer her,
det er som Sletten toner.

Bagved de grønne Vidder
en Stribe Sund jeg saa,
fjernt, fjernt, men uden Hindring
uvirkeligt det laa,
det grænseløse Blaa.
Som Drøm og som Erindring.

Først her var jeg helt hjemme,
naar fra en fremmed Kyst
mod Danmark jeg har ilet,
først her ved Slettens Bryst
har jeg i Gensynslyst
for Alvor mig udhvilet.

Her har jeg lært af Fuglen
i Himlens dybe Favn
at leve og at være,
her bær’ et Træ et Navn,
som jeg i Nød og Savn
engang har maattet skære.

Her har jeg set paa Himlen
med Nakken i dit Skød,
her saa jeg Skyen skinne,
mens hemmelig og sød
din Stemme til mig lød,
velsignede Veninde.

Nu blomstrer Slettens Tjørne
i fine hvide Klær,
et Brus af Musseliner,
det bølger om mig her,
som kom en Brudefærd
med Himlens Baldakiner.

Og naar nu Junivinden
i Nat gaar sagte Bud
imellem mørke Kroner,
naar Løvet bruser ud
det er, o skjulte Gud,
som hele Verden toner.

T:Birken og Solsorten
U:En Bryllupssang
F:Vinden vifter, Birken slaar
SIDE:44-45

Vinden vifter, Birken slaar
solberuset ud sit Haar,
er saa pigeslank og klejn,
dufter af den sidste Regn,
føler sig saa fin og ny,
Søster til den hvide Sky,
rundt omkring den Rakler smuldre
fra de ganske unge Skuldre.

Birken følger Fuglens Flugt:
O, hvor Livet dog er smukt,
o, hvor er der dybt og højt
i min sorte Solsorts Fløjt,
af de hundred om min Gren,
hører jeg alene En -
jeg vil lytte, naar han kalder,
indtil mine Blade falder.

Vaaren kom med Sol og Vind,
Birken svajer ud og ind,
har saa fin og let en Rus
i sit grønne Silkebrus,
hører som i Døs og Drøm
Fuglens dybe Tonestrøm,
hvisker i de mindste Kviste:
o, min Solsort, om du vidste!

Solens Straaler gaar paa skraa,
Verden bliver skumringsblaa,
Horisonten rød og gul,
Mørket skjuler Træ og Fugl.
Alt er tyst. Kun Fuglens Fløjt
hulker dybt og jubler højt -
Stille glimter i det fjerne
Foraarsnattens første Stjerne.


T:Det femte Lys
F:Det var Sankt Hans
SIDE:46-47

Det var Sankt Hans.
Og Natten faldt paa Øresund,
Jasminerne dufted atter,
og Smilet krused mangen Mund
og sprang saa ud i Latter.

Fem Lys var tændt:
Fjernt saa en =Stjerne=, fuld af Ro,
paa =Baalenes= røde Luen,
kulørt =Papirslanternen= lo
til =Lampen= i Havestuen.

Dyb er Sankt Hans.
En Verden fuld af Lyst og Gys
henblaanede, lo og blinked.
Men hvem har set =det femte Lys=,
der genfærdsagtigt vinked?

Det femte Lys:
En Digter sænkt forlængst i Jord,
stod op, min Ven, og søgte
ved Lyden af vort muntre Kor -
saa du hans blege Lygte?

Sankt Hans. Sankt Hans.
Det brusede i Træets Top,
de Levende lo og priste,
de Døde stod af Kisten op
og søgte det forliste.


T:Herre med Ære
U:Til P. E. Tange-Müller paa Sophienberg.
TOCTITEL:Herre med Ære. Til P. E. Lange-Müller
F:Skyen sejled i Himlens Blaa
SIDE:48-49

Skyen sejled i Himlens Blaa,
og Lindens Løv slog Følge
med Kornets hviskende gule Straa
og Sundets vandrende Bølge.
Der laa en gammel og fornem Gaard
bag Lindens viftende grønne Haar.

Tiden tøvede - Tidens Fugl
stod stille, svæved paa Vingen,
i Havens grønne og dybe Skjul
gik Somren og ellers ingen -
der laa kun et Menneske paa sit Knæ
og luged og gav sine Blomster Læ.

Og Træet talte. Almægtig stor
var Sommerens brusende Stemme.
Jeg spurgte den gamle, der luged sin Jord,
om Husets Herre var hjemme,
Han rejste sig høfligt, rømmede sig
og smilte stille og smukt: Det er mig.

Jeg saa ham just i den rette Stund:
Skyerne gik over Støvet,
Bølgen skinned i Øresund
og Vinden vandred i Løvet.
Og midt i Somren han selv paa Knæ -
ved Sundet under det grønne Træ.

Der rejses saa mangt et dystert Tegn
ved Livets rindende Floder,
men altid blinker en grønklædt Egn
bagved hans sorte Noder:
de blanke Bølger, det grønne Træ
blev set af En, der faldt ned paa Knæ.

Der er saa mange i Dannevang,
der gerne vil Herre være,
han, der lagde saa dansk en Sang,
han var det altid med Ære,
han knælede ned for den Sommer blid
og lod den opstaa ved Vintertid.


T:Til den Genkomne
F:Det var de urolige Dage
SIDE:50

Det var de urolige Dage,
du halvvejs forlod os
paa Vej til de Egne, de vage,
hvor Kulden gaar mod os.

Vi standsed, vi sukkede atter:
Hvorfor skal hun svinde
den Sommerens leende Datter,
vor gode Veninde.

Da mildnedes pludselig Dommen,
du steg af Narkoser,
her hilser dig henrykt Velkommen
tre rødmende Roser.


T:Augustaften
F:Barnet, som nylig løb og leged her
SIDE:51

Barnet, som nylig løb og leged her,
tumled i Seng og sovned med det samme,
nu er det stille, nu er Natten nær,
Løvet alene bruser om sin Stamme.

Huset det hvide sløres, blegner bort,
Stuen er Stuen, der engang har været,
hvor er det henne, dit og mit og vort?
Ruderne slukkes som Erindringsskæret.

Ahornen bølger i sit dunkle Skrud,
langlige Brus ind i mit Øre liste,
indtil jeg selv i Natten bruser ud:
Jeg er et Træ med Rod og Løv paa Kviste.


T:En Stjerne for en Tagsten -
F:Alting forfalder, alting gaar tilsidst
SIDE:52

Alting forfalder, alting gaar tilsidst
afklædt sin sikre Gang mod Støvet,
og løves Vaaren nu, jeg ved forvist,
at Høsten flænger Blomsterne og Løvet.

Der fløj en Tagsten af mit Hus, o vé,
alting forfalder, alting gaar i Gruset,
dog, i det brudte Tag jeg fik at se
en Stjerneild, der skinned gennem Huset.

En Stjerne, ny og gammel i sin Glans,
har hilset mig bag graa og skumle Skodder,
en Stjerne for en Tagsten - Klage stands!
Ved Himlens Porte lér en jordisk Stodder.

T:Gæstekammeret
F:Han lytted længe til Husets Lyde
SIDE:53-54

Han lytted længe til Husets Lyde,
mens grønne Skygger i Kamret skumred,
ban hørte Stilheden sagte syde,
og alle Lyde faldt hen og slumred.

Han havde lyttet til denne Klappen
af nøgne Fødder, som sprang og dansed
henover Loftet og opad Trappen,
smaa Barnefødder - nu er de standset.

Og midt i Dansen han kunde kende
de Voksne hen over Gulvet vanke,
de gik, som gik de til Verdens Ende
i Aftentavshed og Eftertanke.

Nu sover alle paa deres Puder,
hvert lille Barn og hver stor bedrøvet, -
han ser sig om i et Rum, hvis Ruder
som store Øjne er vendt mod Løvet.

Helt bar er Væggen, i Aften slettes
af Kalkekosten saa mangt et Stykke,
saa mangt et Billed, hvorved han trættes,
her staar kun Sengen, en ensom Lykke.

Men gennem Vindvet det aabne lister
sig Sommernatten, den store Øse
af fjerne Dufte, af Glans, der frister
ham ud mod Gud og det grænseløse.

De store Trækroner staar og gynger,
i Suset taler de gamle Myter,
Guds Fugle sagte i Natten synger,
og Døden standser et Sted og lytter.


T:Den Bortdragende
U:I Mindet om Ellen Rindom.
F:Vaaren kom med sine Fløjt
SIDE:55-56
NOTE:Ellen Rindom (1877-1922), dansk skuespillerinde.

Vaaren kom med sine Fløjt,
dybe fuglefromme,
men saa fjernt som aldrig før
hører jeg den komme,
hører den saa fjernt og kort,
naar den kommer, gaar jeg bort,
thi min Tid er omme.

Før blev jeg saa glad og ung
ved dens lyse Stemme,
nu er jeg saa træt og tung,
nu vil jeg kun glemme,
lad mig sove, slet mit Spor,
i den gode, grønne Jord
vil jeg bort mig gemme.

Nu blir Engen grøn og varm
i sit Gyldenstykke,
men før Jordens Moderarm
vil mig til sig trykke,
takker jeg, hvad skønt jeg véd,
først og sidst, min Kærlighed,
Tak for Hjertets Lykke!

Verden er saa graa og tom,
førend Hjertet længes,
Verdens Farve, da du kom,
blev de grønne Enges,
da fik Hjertet først sin Vaar.
Tak for de forsvundne Aarnu
da alting stænges.

Jeg er træt, og jeg maa gaa
mod det stille Fjerne,
Freden under Græs og Straa
under I mig gerne,
Far nu vel, min Kærlighed,
du, det bedste, som jeg véd
under Sol og Stjerne.

T:En Sommernatsang. Til Hjalmar Söderberg
U:Til Hjalmar Söderberg.
F:Nattens Tid er inde
SIDE:57-59
NOTE:Hjalmar Söderberg (1869-1941), svensk forfatter.

Nattens Tid er inde,
hører du et Brus
i de bøje Linde
om dit Digterhus?
I det dybe fjerne
i en evig Egn
tændes der en Stjerne,
vore Tankers Tegn.

Tyst vil Natten vanke
over Tag og Top,
i din egen Tanke
lukkes Døre op:
Ind til nye Sale
i saa ren en Stil.
Arkitektens Tale
har et køligt Smil.

Stadig Nøgler lirker,
mens vi følger Trop,
hvis en Laas ej virker,
dirker du den op,
hemmelige Kræfter
er der i din Haand,
og vi følger efter
i dit Ledebaand.

Lydløst Smilet spøger,
skønt din Vej er lang -
hvad er det, du søger,
paa din tyste Gang?
Stadig drejer Hængsler
paa en ny Portal,
hvad er det for Længsler
gennem Tankens Sal?

Venter du at finde
endelig en Sal,
skabt af fire Vinde,
brudt - og dog oval,
hvor en Blomst er vokset
af Panelets Fjæl,
er det Paradokset,
der har bidt din Sjæl?

Er det det, der brænder
i din Fantasi?
Spørg ham ikke, Venner,
følg ham kun, og ti!
I vil ikke ramme
med jert Spørgsmaals Pil,
rammer kun den samme
Skanse af et Smil.

Alle Træer sukker
i vemodigt Brus - -
før du Døren lukker
til dit stille Hus:
Tak for dine Sale
i den rene Stil,
for din tyste Tale
og dit tyste Smil.

Alle Træer bruser,
gennem Løvet gaar
som igennem Sluser
de forsvundne Aar,
dyb sig Himlen hvælver,
stadig, uden Hvil
Stjernen staar og skælver
i et køligt Smil.

T:En Moders Sang
F:Aftnen mørkner den grønne Eng
SIDE:60-61

Aftnen mørkner den grønne Eng
og alle brusende Skove,
nu gaar Skyen langsomt til Ro
og Havenes tunge Vove,
Kiddet lægger sig hos sin Mor,
og nu skal Lene sove.

Drøm om Kiddet, din hvide Ven,
og drøm om Blomsten i Vinden,
drøm, mens Natten sagte gaar hen,
jeg kysser din Kind forinden,
ingen Blomst paa den hele Jord
er fin som Lene om Kinden.

Jeg har vanket i Vinterland,
hvor Nordenvindene tude,
det er Sommer, hvergang jeg ser
min Lene paa Vuggens Pude,
naar jeg kysser din Silkekind
er Biæstcns Raab lukket ude.

Jeg har længtes i Aar og Dag,
før Leneunderet hændte,
kun til Lene hviskede jeg
den Glæde, mit Hjerte kendte,
jeg er Grenen, der bad til Gud,
og du er Blomsten, han sendte.

SLUTSEKTION

SEKTION:Høst

T:Ella Ungermann
F:Nu bliver Bladene ganske gule
SIDE:65
NOTE:Ella Ungermann (1891-1921), danske skuespillerinde.

Nu bliver Bladene ganske gule,
og i de dybe og fulde Nætter
vi hører Sang fra de vilde Fugle
henover Skove og dunkle Sletter.

Vi staar fortabte, vi staar og lytter
hvergang det vaares, og naar det vintres,
det er som skønne forglemte Myter
i deres Syngen med et erindres.

Den Sang i Høst, og naar Mulm var omme,
den klang endnu, naar de selv var fløjne -
hav Tak, du Fugl, som igen vil komme,
og du, som styrted med brustne Øjne.

T:Høstsang
F:
SIDE:66-

Imellem de lave Diger
det groede stærkt og ungt,
det sused i Kornets Riger
af Korn, der blev gult og tungt.
Det sused alle Vegne:
jeg lever, min Kerne gror;
da hørte vi Sæden segne
en Dag mod den sorte Jord.
Den segnede hen i Svøbet
af Sensommersolens Skin,
nu havde den fuldendt Løbet
og lagde mod Jord sin Kind.
Og nu bliver Dage dunkle,
og Aaret gaar mod sit Fald,
mangfoldigt Stjernerne funkle
i Aftnernes dybe Hal,

Det bliver saa tavst i Enge,
det bliver saa tavst ved Kyst,
og selv staar vi stumme længe
og tænker paa Vaar og Høst.
Selv suser og bruser vi gerne
som Kornet i Agren smukt;
men bliver vi derfor Kerne,
og bærer vi derfor Frugt?
O Høst, vil du gavmildt give
os Visdom i Liv og Død,
vi ville saa gerne blive
engang som det gode Brød.
Som Kornet, der bærer Kerne
om Gaarde og ringest Bol
i Skær af den høje Stjerne
og af den velsignede Sol.

SEKTION:Høstlige Fløjter:

T:Den unge Digter
F:
SIDE:68-

Det spilled i strømmende Vande
af Lygter og Stjernesmuld,
det blæste saa svalt om min Pande,
og Træerne lyste som Guld,
og hvergang det klinged af Strenge
fra Husene, standsed jeg længe
og læsked mig Sjælen fuld.
Jeg vandred, som om jeg blev baaren,
hvor Masterne gyngende stod,
vi talte om Rejser til Vaaren,
om Glæder, som forestod,
o Vaaren, jeg huskede Duften -
da fløj der et Blad gennem Luften
og lagde sig foran min Fod.
Det vakled først frem og tilbage
som En, der opgav sin Dyst
og gik fra de strømmende Dage,
fra det, der er muntert og lyst,
til Mørket - foruden at vredes,
fordi det maa være saaledes -
og Bladet faldt ned og blev tyst.
Da falmed de kommende Rejser,
da døde det vaarlige Bud,
o alting som skinner og knejser,
skal miste sit skinnende Skrud,
en Dag er det strømmende omme,
hvad hjælper det Vaaren vil komme,
naar Høsten skal slette den ud.

T:Den gamle Digter
F:
SIDE:69-

T:Vinløv
F:
SIDE:73-

Til en Digter.
Det grønne Vinløv udenfor mit Kammer
er blevet tændt af Høstens røde Flammer,
det blaaner over Sundet
septemberligt og klart,
de fjerne Skyer sejler
paa deres hvide Fart,
se dig om, Somrens Fnug er fløjne,
Høsten, Ven, har saa dybe Øjne.
I Skovene, de blussende og gule,
der slumrer Vind, der slumrer Sol og Fugle,
det er som hele Verden
er blevet Drøm og Aand,
se Bladet segner gulnet
ned i min bule Haand,
grønne Blad, som en Vaar beruste -!
visne Blad, Tak fordi du bruste -!

Vi vandrer ud i Høstens stille Dage,
men uden Mismod, uden Kny og Klage,
fordi vi tror, at Livet
har Styrke i sin Vin, -
naar Vinen stundom spildes,
er Skylden din og min,
Livet selv blinker med sin Vove,
Livet selv aabner sine Skove.
Den røde Høst, den stille Høst er inde,
saa rent, saa skønt kan vore Dage skinne,
Gud glæde den, der spilled
ad Vejene, han gik,
vi standser der ban vandrer,
fortabt i hans Musik, -
fyld hans Glas af den fulde Kande,
læg ham Løv, Vinløv om hans Pande.

T:Efteraarssang. Til Studenterne i »Forum«
F:
SIDE:75-

Til Studenterne i »Torum«.
Dagen blev kort,
Træet har slængt sine Blade,
snart skal en Stormkavalkade
feje dem bort.
Vinter er nær,
bidsk skal Decemberfrost bide
Træet i Rod og i Side,
Vinter er nær.
Opunder Jul
Blæsten og Frosten skal gnave,
o men en Dag i din Have
synger en Fugl.
Vaarfuglesind
synger i Haven sin Haaben,
tværs gennem Frakken og Kaaben
trænger den ind.

Unge af Äar,
lær, saa ej siden du bøder,
lær af et Træ, som det møder
Vinter og Vaar.
Visner dit Løv,
ruller det saftløs sig sammen,
slæng det fra Roden og Stammen,
Støv er kun Støv.
Slæng fra din Gren
alle besnærende Laser,
slæng dem - thi Fraser er Fraser -
alle og en.
Frys naar du maa,
beller lad Grenene nøgne
end med et Løvværk af Løgne
festsmykket staa.
Syng, mens de flaar,
Frostsneens flyvende Splinter,
den, som ej tager sin Vinter,
faar ej sin Vaar.

T:Septembersang
F:
SIDE:77-

Somre kommer og Somre gaar,
Septemberskyerne drage,
saadan drager vor Ungdoms Aar,
jeg ser mig langt tilbage,
husker et Raab, et Drengekor
fra Sommerdagene lange,
naar vi legede Skjul og fo'r
paa Lofter og mørke Gange:
Bliv, hvor du er,
du har gemt dig godt,
du har gemt dig godt.

Trygt at høre det Raab og Bud,
naar vi i Skjul laa krummet,
siden jeg kom i Verden ud,
var Raabet brat forstummet,
Armod jog mig fra Jul til Jul,
og Angst og Suk jeg høsted,
aldrig lød i mit trange Skjul
det Raab, som andre trøsted:
Bliv, hvor du er,
du har gemt dig godt,
du har gemt dig godt.
Verden mødte mig haard og ond,
dog tør jeg ikke sukke,
naar jeg mindes en Aftenstund,
da Skyerne var saa smukke,
i mine Arme holdt jeg En,
hvis Øjne som Stjerner skinned,
Løvet brusede paa sin Gren
og manede mig og minded:
Bliv, hvor du er,
du har gemt dig godt,
du har gemt dig godt.

Livet skifter med Smil og Graad,
og ingen er uden Glæde,
Elskov slynger sin gyldne Traad
ind i mit mørke Klæde,
Mindet trykker jeg til mig ind,
naar alt mit Liv er ude,
og Røsten raaber i Nattens Vind
henover min muldne Pude:
Bliv, hvor du er,
du har gemt dig godt,
du har gemt dig godt,
du har gemt dig godt.

1 mørke Dage, i Tider svare
kom mangt et Hjerte mit Hjerte nær,
men alle maatte de fra mig fare
som Avner flyver i høstligt Vejr,
som Klang og Skær er den muntre Skare,
og derfor hilser jeg dig, Gulnare,
før ogsaa du bliver Klang og Skær.


SLUTSEKTION

SEKTION:Slædefarten

T:Vinternats Præludium
F:
SIDE:83-

Fodtrin holdt op med at vandre,
Vogne holdt op med at ralle,
Ingen gaar rastløs til Andre,
Verden holdt op med at skulle.
Kullene sukker og skrider,
mister den flammende Maske,
saadan som flammende Tider
slukner og bliver til Aske.
Sneen bag blaasotte Rude
taarner sig sammen i Skanser.
Der er en Bjælde derude,
som gennem Stilheden danser.
Det et en Bjælde, der kommer,
lykkeligt, lønligt den ringer
som i en Lykkepers Lommer
Guldmønten hoppet og springer.
Guldbjælder hopper som Harer
henover Glædens Forhindring.
Da er der Bjælder, der svarer
klingende fra min Erindring.
Natten et Mindernes Ager,
tyst gaar din Lykke og Smerte.
Aaandebjældetne jager
gennem det skælvende Hjerte.

T:Slædefarten I-V
F:
SIDE:85-

I
Hun havde lovet, hun vilde komme,
da han med Heftighed havde spurgt,
nu stod han ludende mod det tomme,
og lytted længe, af Tvivl forgjort.
Han staar og lytter, hans Længsel vælder,
da var der dansende Slædebjælder,
der standsed foran Hotellets Port.
Han saa fra Ruden, at det var hende,
og Tvivlen flygted, og i hans Bryst
steg der en stormende Vaar af Kvinde,
af hede Strømme og iskold Lyst -
men da de sammen fo'r bort i Kanen,
blev Stormen borte i Drøm og Anen,
og Hjertet kvidred med sagte Røst.

»7
Og han fo’r bort mellem hvide Bakker
og ud af Smerternes Labyrint,
hvor godt for Hjertet, der fly’r og flakker,
at overgive sig helt og blindt!
I hendes Foraar fortabt, begravet
var han som Isen, der gaar mod Havet,
naar Havet skinner som Hyacint.

II
Og Solen skinned, og Slæden gled,
og to og fire var fem,
men dengang Solen var gaaet ned,
kom Tanken flyvende hjem,
den havde Erindringen i sit Slæb
og hilste med mørke Nik.
Den sorte Fugl med det skarpe Næb
fløj ind i sin Herres Blik.
Og Tanken saa, hun var skøn og skær,
en Datter af Luft og Sne,
den saa det godt - i det skumre Vejr
var hun en Drøm at se.
Men Tanken husked saa mangt et Syn,
mangen skinnende Hu,
mangt et Blik under høje Bryn -
og hvor var de henne nu?

Og Tanken regned sin sorte Streg,
hvor Solen tegnede før,
de Farver, der mødtes som Børn i Leg,
gik tyst ud ad Solens Dør.
„De slukkes alle, de gyldne Skær,
de slukkes paa Trods, paa Trods,
og Skumringsféen, som sidder dér,
snart er hun Skum for os.''

III
Og dengang Granerne dunkle steg,
og Stjernerne tungt stod tændt,
og Bakkerne genfærdshvide veg,
han stod mod det fjerne vendt,
det var noget sælsomt, han lytted til,
et Foraar, der tyst forgik,
et langt hensygnende luftigt Spil,
en knejsende Livsmusik.
Den steg og den sank med et luftigt Fald,
men fjernere fo’r den hen,
han lytted i Aftnens frostblaa Hal,
om ikke den kom igen,
men Klangens knejsende Overmod
svandt med et Smils Farvel,
en detroniseret Lykke stod
og frøs i den frostblaa Kvæld.

De løb, de klingende Bjælder smaa
til En, der af Smil var fuld,
thi den, der har, han skal mere faa
af Lykkens klingende Guld.
En Eventyrsky gled fattigt ud,
og Kulden hans Hjerte bed,
koldsindigt, i deres Himmelskrud
saa Stjernerne paa ham ned.
Og Foraarsøjnene saa ham an,
nyfigent, forundret de ler:
,,Min Ven af Latterens lyse Land
er ikke saa lystig mer.''
Den Vaar, han vandt, den satte han til
ved Tankens første Signal.
Hun lo - og husked et Gæstespil
i Byens skønneste Sal.
Hun klapped hans Kind, men han mærked snart,
hendes Øjne forbi ham saa,
thi alting bøjer sig mod sin Art,
og Vaaren gør ligesaa.
„De véd, han spiller i Aften, han,
sit dejlige Instrument -''
Saa kørte de ud af det hvide Land.
Og Eventyret var endt.
IV
De smiled høfligt og samtaled mildt
om Bøger og Politik,
langt borte klingede Bjælderne vildt
en hastig og haansk Musik.
Behersket Afsked - et koldt Hotel,
de sidste Skibe er brændt.
Han skrev sin Artikel: „I Ruslands Gæld.
Fra vor udsendte Korrespondent."
Han skrev og skrev med sit sorte Blæk,
og koldt drog Timerne hen,
og toned Drømmen, jog han den væk
med en spids, journalistisk Pen.
Og først da hans Lys Klokken tre var slukt,
og han selv gik i Søvnens Baand,
fløj han paany sin Slædeflugt,
mødte han Fablens Aand.
Q2

Digteren, Drømmenes Søn, fornam,
at Slæden suste paany,
var hun, der sagte strejfede ham,
en foraarsdrivende Sky -?
I tause Timer jog Slæden bort
i Drømmenes dunkelblaat,
og Bjælderne smægted en lys Akkord
paa Vej til Lykkepers Slot.

V
Og Bjældeklangen til Slædens Gliden,
saa lys og luftig den kom igen,
og selv om Lykkeper vaagned siden
til Hverdagskaar og til Hverdagsviden,
endnu i Aften, saa lys og liden,
saa lys og luftig den strømmer hen.
Saa længe efter, i bortvendt Knælen
han takker Luften saa blaa og høj,
saa sval af Sne - o da smægted Sjælen
som Violinen ved Buens Strøg,
og mens det synger fra Haar til Hælen,
han takker Øjnenes vaarblaa Dvælen
hin Dag han selv gennem Tiden fløj.

Han dvæler længe, han takker længe:
O, min Prinsesse, hin Drømmedag -!
jeg takker baade for Smil og Flænge,
for Mundens Kys og for Hjertets Nag,
du gav dem Klang, disse brustne Strenge,
du tog mig ud af mit mørke Stænge,
af min Forgræmmelses Sarkofag.
Jeg gaar mod andre og nye Bjælder,
der klinger fjernt paa min Vintervej,
men før de klingende overvælder
din Martsmusik med Musik af Maj,
saa stands og lyt til mit vilde Hjerte:
Igennem Dagenes Strid og Smerte
en Sang har banet sig Vej til dig.
Der faldt et Solskin - jeg lukker Øjet,
en svunden Dag kommer nær igen,
en sidste Gang staar jeg blændet, bøjet
imod dit Foraar, der strømmer hen,
en sidste Gang er mit Skib nu fløjet
til dine Kyster og tyst fortøjet,
en sidste Gang - du min vaarblaa Ven.

En sidste Gang, før du langsomt svinder
og blir en Tone, men uden Navn,
en ukendt Stjerne, der staar og skinner
en Kvæld, naar Hjertet er fuldt af Savn.
En ensom Kvæld mellem tusind Minder
skal Hjertet spørge et Lys, der skinner:
Hvem er du, Stjerne, i Dybets Favn?
Hvem er du, Stjerne? - og bør de Bjælder,
hvor klang de før? - ak, jeg husker ej,
(men det er Slædefarten igen, der vælder,
en Skyggefærd paa en solblank Vej).
Hvem er den Stjerne? - jeg husker ikke,
(men det er Øjnenes vaarblaa Blikke,
en Genfærdsfryd, en forsvunden Leg).

SLUTSEKTION

SEKTION:De mørke Dage


T:November
F:
SIDE:99-

Igennem Træerne de sorte nøgne
gaar Mørket ned, bestandig mer’ fortættet,
det er en Maaned, god for deres Øjne,
som hidsig Sol og Høstens Pragt bar trættet,
se alt er slettet.
Fra Taagens Dybder, fra det vaade Vænge,
fra nøgne Træ’r, som intet Løv kan gemme,
taler det til mig: Jeg har søgt dig længe,
men du var lukket for den mørke Stemme,
er du nu hjemme?
I OO
Du mørke Maaned - Lyd af Vuggegænge
for Job, der standser, tung og træt og graanet
komme dit Mulm saa læskende og længe,
indtil al Pragt og Lyst i dig er daanet,
du mørke Maaned.

T:En Drøm
F:
SIDE:100-

Til en Digter.
Dagen helded et Efteraar,
det mørkned i Smug og Stræde,
Træet skjalv i sit tynde Haar,
og Regnen tog til at græde,
trist var Gade, trist var Sti,
triste de Blik, der strøg forbi,
Sukket gik i Verden.
Kulden sad mig i Sind og Krop,
da bød mig et Hus at standse,
stille stod jeg, en Dør sprang op,
men ingen der var at sanse,
Lys som fjerne Verdners Skin
hilste: Vandrer, gaa roligt ind,
kom og læg din Byrde.
Søjlerækkerne løb saa vidt,
løb langt ind i havblaa Dybder,
Stenen toned for Fodens Skridt,
som gik jeg paa Klangens Krypter,

Vinden kom i den bøje Hal,
dufted da alt af hvid Konval,
slank strøg den forbi mig.
Vinpokalen i Perleskær
var mig med ét i Haanden,
lille Skønhed, hvem bor vel her,
Krystalklangen toned: Aanden,
tonede længe, toned vidt,
Ekkoer svared dybt og blidt
fra de fjerne Bjerge.
Springvand risled med sagte Røst,
jeg stod ved dets Marmorkumme,
Springvand, hvad er vel Livets Lyst,
naar Lysten skal brat forstumme -?
Springvandsstraalernes Gudsgestalt
strømmede stille, steg og faldt,
tyst som Evigheden.
Springvandsstraalerne sagte sang:
mit Stænk skal i Støvet svinde,
Draaben gaar mod sin Undergang,
men Kilden skal evigt skinne.
Dyk dig ned i Kilden rig.
Kilden skal evindelig
spejle dine Drømme.
i°3
Draaber sprang i min hule Haand
som Kloder kildeklare,
som et funklende Perlebaand
de skinnende Kloder vare.
Spejled for mig Smil og Suk,
spejled Evighedens Dug,
før jeg maatte fare.

T:Skibene
F:
SIDE:101-

Lette og luftgraa Maager
over de øde Vaager.
Alle de lænkede Skibe
drømmer i tætte Taager,
drømmer, de løfter og sænker
Stævnen, hvor Sydhavet stænker,
inderst i Søvnen løsnes
alle de tunge Lænker.
Ind under Sangoagribe
fløjter en Drømmepibe,
under de grønne Kyster
sejler befriede Skibe.
Dage, mørke, blide,
saa nær ved Juletide,
læg Eders Haand paa Smerten
her i den venstre Side.

T:Sent Efteraar I-IX
F:
SIDE:105-

I
Et Fuglepip i Vejens Hegn.
Jeg standser mine Skridt.
Men Fuglen tier. Alting tier.
Alt er graat og blidt.
Et Fuglepip og ikke mer,
saa ubevidst det lød,
saa skjult som Barnet rører sig
ufødt i Moders Skød.
Et Kny af Foraarstidens Kor,
men bi, du skingre Vaar,
jeg lytter til en anden Røst
paa Vejen, hvor jeg gaar, -
jeg lytter mig i Vinden bort,
jeg kan mig ej befri
for denne moderlige Lyd,
der bølger mig forbi, -

jeg kan det ej, jeg vil det ej,
thi det er mer’ end Lyst
at lytte i den mørke Luft
til denne mørke Røst.
Vent, o mit Foraar, end en Stund,
omend din Sang er sød,
og lad mig bie paa mit Liv
i Vintrens Moderskød.
II
Farvel, du brede Landevej,
her gaar min kendte Sti,
og jeg er endnu mere glad
og endnu mere fri.
Halvnøgent staar et Birketræ
og venter mig helt tro
og er mit ganske sikre Tegn,
at her er Roen Ro.
Jeg staar med Brystet mod dets Bryst,
og hvad jeg har forødt,
det faar jeg nu tifold igen,
o Birketræ, vel mødt.

9*
O Birketræ, saa tyst og tro,
hvad paa min travle Færd
jeg søgte, hvor de kloge bor,
det giver du mig her.
III
Farvel Alverdens Landevej,
saa magelig og bred,
her skilles vi, her gaar min Sti,
hvis Fryd du ikke véd.
Den løber som et lille Barn
fra alskens Folk og Færd,
den løber ud i Lyng og Grus
forbi det øde Kær, -
et Barn, der ser en Hare staa
tilmarks i Spring og Spænd,
og løber hist og løber her:
Hvor løb mon Haren hen?
Den løber som den arme Mø,
der mistede sin Ven
og kasted sig i Slettens Favn
og aldrig kom igen.
Den er et Barn, den er en Mø,
en ung og vildsom En,
der løb fra alskens Folk og Færd
og Landevejens Sten.
En Sti, der løber vildsomt hen,
et lille Trylleord,
som kun et Barn forstaar, og den,
der ingensteder bor.
IV
Og her, hvor Stien flagrer bort
til Ingenting og Alt,
her lægger jeg min Byrde ned
og retter min Gestalt.
Med Skuldren og med Ryggen fri
jeg trækker Vejret let,
men før jeg Byrden gaar forbi,
betragter jeg den ret:
Den frister som en dejlig Vin,
som Øjnes dulgte Spil.
Tag Øjnene, tag Vinen med,
tag Byrden, hvem der vil.
V

I Skumringslyset, graat og vart,
forgaar alt grelt og baardt.
En Skrigefugl saa helvedsvart
strøg gennnem Luften bort.
Og lukt er atter Luftens Graa,
naar Fugleskriget dør.
End tausere de Bakker staar
i Efteraarets Slør.
Og paa den sidste Bakkes Top,
i ganske sagte Brus
fra Resterne af Birkens Løv,
der løfter sig mit Hus.
Ind under Tagets mørke Straa
med gamle Øjnes Skær
en Rad af Ruder glimter stumt.
Her, raaber Hjertet. Her.
Fri er min Skulder, fri min Sjæl.
Jeg staar og lytter rundt
og ser mig om og svales dybt
i hvert et tyst Sekund.

Den vilde Due flyver op
fra Taget af min Vraa.
Her vil min Angst, her vil min Harm
hensmuldre og forgaa.
Og hør den mørke, tunge Lyd,
o det er Havets Bud.
Hvidt vifter Fyret som en Fugl,
der slaar sin Vinge ud.
VI
Og Nøglen skriger i sin Laas.
Saa ligger Stuen der.
Og Spejlet spør’ fra Stuens Dyb:
Hvem her. Hvad vil du her?
Den gamle Stue vender sig
imod mig, streng og stum,
og spør’ igen: Hvad vil du her,
hinsides Tid og Rum?
Fra Muren strømmer Kulde som
fra Døden og hans Stab.
Saa griber jeg om Ovnens Liv
og vrider op dens Gab, -
I I I
og stuver Ved og Tørveklump
og vissent Lyngris ind -
der puster gennem Gabet ud
en kold og øde Vind.
Den lille Ild, jeg sætter til,
maa først sagtmodigt gaa,
saa vaagner den, saa jager den
op ad et vissent Straa.
Saa hvisler det, saa buldrer det
i Ovnens bule Bryst.
Og Døden, den gaar baglæns ud,
og Stuen faar sin Røst.
Den løfter sig i lyse Raab,
den knistrer sammenbidt,
den hvisker ind i Tørvens Dyb:
Vaagn op, kom ud, kom frit!
Og ud af Gabet breder sig
en Lugt af Tørvens Krop,
o Tørverøg, en lukket Dør
til Dybderne sprang op!
Den Tørvetrevl, som tusind Aar
har husket paa sin Vaar,
i Ildens Favn, i Ildens Raab
den heftigt genopstaar.
En Sommerdag, som tusind Aar
har gemt, staar op igen
af Tørvens brune Mumiekrop.
Blaa bølger Varmen hen.
Stift rykkende af Græsset gaar
igen det stille Faar,
højt synger du, min Hyrdedreng
med langt og solhvidt Haar.
Blidt bølger Varmedisen hen,
blidt bøjes Græs og Straa.
O salig den, der i en Drøm
i Tørvens Indre laa.
Jeg stopper Ovnen fuld af Ved
og Somres gamle Skrud
og gerrigt skruer jeg den til,
at ej den raser ud.
VII
Min Bondeskov med Eners Vagt,
med Eg og Bøg og El,
med Espetræers Kravleflok
paa Hedebakkens Hæld, -
med øde Lyd af vissen Gren,
som Vinden kom og knak -
i Birkens ganske tynde Løv
den sidste sagte Snak
her ligger jeg, en Skriversjæl,
hver Lørdagaften sen
og hugger med min skarpe Øks’
i Tjørnens Rod og Gren -
med sledske Slyng og onde Torn,
med Snogens skjulte Magt
den lusker sig, den lister sig
om mine Eners Pragt -
i Hundredtal med sagte Fjed
den lured paa sit Held,
nu hugger jeg den paa dens Rod
hver sildig Lørdagskvæld -
11 3
jeg hugger, til den salte Sved
gør vaad min Hals, mit Haar,
befriet stryger Enen mig
om Kinden, hvor jeg staar.
Saa mangen Lørdagaften hug
jeg her i Tjørnens Rod,
til jeg med ét forundret saa,
at Mørket om mig stod -
saa standsede jeg Øksens Hug,
dér hvor jeg laa paa Knæ,
højt oppe skinned Stjernen ned
igennem Busk og Træ.
VIII
Og ogsaa denne Aften hug
jeg Tjørnen af min Jord,
den bitre Duft af Enebær
ind i min Aande fo’r, -
den bitre Duft, den karske Duft,
imens igen, igen
min Økse sang i Skovens Ro,
og Timerne løb hen.

10*
Og mens jeg hug, saa Sveden sprang,
var Stjernen kommen nær,
jeg laa en Stund og svaled mig
i Nattens Stjerneskær.
En dejlig Dug, en gylden Regn
faldt i det tomme Sind.
En Ravn forlængst var fløjet ud,
nu fløj en Stjerne ind.
En Skriversjæl, af Tanken træt,
har lagt sin Bog og Pen
den lille Tid, det Øjeblik,
da tusind Aar gaar hen.
IX
I Morgen vandrer han igen
mod Landevej og By,
og Skrigefuglen flyver sort
i Brystet ind paany, -
men naar den dybt i Brystets Nat
en dejlig Stjerne ser,
en liden Ild af Evighed,
saa skriger den ej mer.
O Stjerneskin, som modtog mig
paa denne Bakketop,
hvor jeg af Livets grumme Hav
en Kvæld blev skyllet op:
Hvorhen jeg ser, der staar et Lys,
en Hilsen, skøn og bleg.
En Stjerne faldt. Skrev du nu, Gud:
Bag Stjernerne er jeg.

T:Gaarden
F:
SIDE:114-

Ingen Sol, der vaager,
ikkun taaget Tø,
blygraa flyver Maager
over Land og Sø,
Luften staar og sover
over Kattegat,
taus gaar Dagen over
i den tause Nat.
Kun den sortgraa Krage
skræpper bæst forbi,
det er mørke Dage,
som vi vandrer i,
sagte blæser Sukket
gennem Nat og Dag,
Længerne er lukket
som et Favnetag.
Men en Dag blir Taagen
kyest af En, der ler,
En gaar ind ad Laagen,
som vi ikke ser,
grønne Linier løber
som en svungen Bro,
og en Stemme røber:
Det var mig, der lol
Med sit Ildskrig ildner
Sol nu Løvets Hær,
grønne Skygger mildner
altfor skarpe Skær,
Løvets Hundredtusind
stormer Tag og Sten,
under Lindens Susen
bliver Alt til En.
Mørke Tiders Haaben
løste sig i Lyst,
vi ser Himlen aaben
i en Solsorts Røst,
naar vi følger Gæsten
i den lyse Nat,
mødes vi af Blæstens
Kys fra Kattegat.
Blonde Dage danser
ind i Nattens Fang,
til en Dag du standser:
Hvor blev Fuglens Sang?
Foraarsstjernens Tindren
blegner bag et Slør,
atter hvæsser Vintren
sine hvasse Klør.
Men naar Løvets Hære
hvirvles bort i Jag,
ligger Gaarden, kære,
som et Favnetag,
lukket om den Varme,
som en Vaar har tændt,
med de aabne Arme
mod hinanden vendt.


T:I Julens Gaard
F:
SIDE:120-

Det grønne Foraar gik saa brat,
den blaa Syren, den blege Nat
med Krattets Fløjt og dulgte Kluk
fløj bort som Fnug.
Med Blomsterfaner Somren kom,
men førend jeg fik set mig om,
var Gøgens Kuk og Skovens Sus
forbi mit Hus.
Da gulned Høsten for mit Syn,
og Aaret rynked sine Bryn,
i Dag i Mulm og Blæst jeg staar
i Julens Gaard.
Mod Storm og Kuld er Gaarden vendt,
men hvert et Vinduesfelt er tændt,
i Rudens Spejl, hvor Lyset ler,
saa mangt der sker:
I Rudens Spejl, hvor Lyset ler,
de gamle Tiders Jul jeg ser,
med Salmebog, i Højtidsklæ’r
de vandrer her.
Jeg ser dem ind i Stalden gaa
med Lygteskær paa Staldens Straa,
og gamle Tider slaar sit Kors
for Ko og Hors.
Jeg følger dem i Hus og Gaard
i Mørket, hvor jeg ene staar
og laaner af de Gamles Sind
i Vintervind.
Jeg følger dem, til Fadervor
har trukket Søvnens Tæppe for,
og Julenatten sænker sig
om Vraa og Vej.
Ja, Foraarstiden gik saa brat,
den blaa Syren, den lyse Nat,
og Somrens Lyst af Smil og Suk
fløj bort som Fnug. -
I 2 I

Og ogsaa Julen farer hen,
men før den gaar, jeg favner den:
o Jul, vort bedste Eventyr
saa fort du fly’r!
Du er en Arne, hvor igen
en Stund vi lægger Byrden hen
og lytter Dag og Aften lang:
Der var en Gang -
Og det, som ej den grønne Vaar,
som Somren, Høsten ej formaar,
kan Rudens gyldne Julespil
let faa mig til:
I Mørket gaar jeg hen til hver,
som bær’ imod mig Spyd og Sværd
Her lægger jeg mit Sværd forbidt,
læg ogsaa dit!
I Havet drukner Bække smaa,
og Striden, vi er Fjender paa,
den er som Spaan og er som Avn
i Julens Favn.

Vil du som jeg, vi lægger ned
de Sværd, som før hinanden bed,
i Julens Navn, med Julens Sind,
før vi gaar ind.

T:Juleaften
F:
SIDE:126-

Aftnen kom - og Timen kom!
De stormed ind forfløjne,
al den Glans, de drømte om,
løb ind i deres Øjne.
Luften er et gyldent Hav
om Børnene i Kæde,
o saa smukt, at Munden tav
et Øjeblik i Glæde, -
o saa smukt, at Læben hang,
og Øjnene blev runde,
kun et Øjeblik! - Saa sprang
en Sang fra deres Munde.
Lys og Sang, en dejlig Strøm,
der daler ned og dulmer,
er det rigtigt - eller Drøm,
at Hjertet i os svulmer -?
'25
Er det andre end de Smaa,
som Julen saa bedaarer,
mangen Stor, som ser derpaa,
gad briste ud i Taarer.
Tak, du grønne Træ, som kom,
i Mørke har vi sukket,
inden vi faar set os om,
er Julen atter slukket.

T:Dostojcwskij
F:
SIDE:126-

Snestormen pisker paa Ruder
i Timerne stille og sene,
sammen med dig, du Bebuder,
er jeg dog aldrig alene.
Glæden kan pludselig blegne,
og Fjendekobler staa rede,
er jeg i dine Egne,
smelter min Sorg og min Vrede.
Smerten og Vreden og Harmen
kan gøre mig krum og ukendelig,
tog du mig tyst ved Armen,
blev Skammen dyb og uendelig.
Jorden er frossen og bar,
den ligger i Taushedens Tynge,
sammen med dig, lille Fa’r,
begynder en Fugl at synge.

T:Det sner ny
F:
SIDE:127-

Det hvirvler af Sne over Tag og Top,
det sner over Verden vide,
Erindringen lukker sit Vindu op
mod Egne stille og blide.
Den stumme Taage, der stod saa tæt,
er veget for Fnuggets Tale,
det hvisker saa fint, det falder saa let,
det danser i Sindets Sale.
Den gamle Verden blev ny og fin
i Fnuggene sødt forfløjne,
den ligner en Festsal af Musselin
og Smil og blaanende Øjne.
Usanseligt spiller en Melodi
til Fnuggenes Dans derude,
der danser saa mangen Drøm forbi
bagved min duggede Rude.

De vinker til mig, de vinker og ler,
det sner over det, der har smertet,
jeg vinker igen, mens det sner og sner,
og hilser, med Haanden mod Hjertet.

T:Drivhuset iag
F:
SIDE:128-

Mens udenfor alt er i Dvale,
det lever i Drivhusets Sale,
det pranger med Blomster som Luer
paa Stilke, der ydmygt sig buer,
det smiler saa heftigt fra Bægre,
og hvem kan mod Smilet sig vægre
og vel maa vi mindes de Zoner,
hvor Solen nu frydefuldt troner.
Det kalder imod os fra Kalke -
jo disse forfinede Skalke,
de hvisker os sagte og sløret
henrivende Gifte i Øret, -
men dog er i Brystet der Steder,
der bier paa dybere Glæder,
de ler i Forventningens Dvale
og trodser den tropiske Tale.
Den graanende Himmel derude
bag Drivhusets duggede Rude,
den gemmer dog bag ved sit Øde
en Glans, du skal løbe i Møde,
o vist er i Brystet der Steder,
der favner om gryende Glæder,
fjernt ler det i Dvalen: jeg kommer,
din egen velsignede Sommer.

T:Det sner endnu -
F:
SIDE:131-

Der var et Ur, der vækked mig,
Slagene segned, blegned hen,
som om nu Tiden fjerned sig
og aldrig mere kom igen.
Bag Ruderne er Marken hvid,
hvid er de nøgne Grenes Blu,
og Sneen hvisker søsterblid:
Jeg sner, jeg sner, jeg sner endnu.
Det sner endnu, det sner, det sner,
tystere Fald vel aldrig lød,
det er, som Evigheden ler
og falder i sit eget Skød.
Og Hjertet i sin snevre Vraa,
flagrende beder det sin Bøn:
O Sne, giv mig din Kappe paa,
før Fuglen synger, Gren blir grøn.


Som du har snet paa Træ og Vang
sne paa mig med barmhjertig Hu
den korte Dag, den Nat saa lang,
til jeg er blevet tyst som du.
Først da vil Himlen blive blaa
langt ind i Hjertets Land og Len,
først da tør Hjertet haabe paa
at grønnes med den nøgne Gren.

T:TiJ en ung Mand
F:
SIDE:133-

Din Lyst skal brydes af Suk og Strid,
din Ro af den bæse Raaben;
udrust dig, imens det end er Tid,
med Tankens skinnende Vaaben;
men sender Skæbnen en Tid saa blid,
bold Lugen til Hjertet aaben.
Bevar den Tid i dit Mindes Fang,
bevar den i alle Dage,
saa bliver din Foraarstid saa lang,
din Sommer saa stærk at smage;
saa bliver din Høst en Takkesang
og ikke en høstlig Klage.
Tag Striden op med den falske Røst
og med det forgyldte Øde,
bekend din Glæde ved Livets Lyst,
imens du samler din Føde,
saa kan du bøje dit Hoved trøst,
naar Vinteren gaar dig i Møde.

T:Domkirken
F:
SIDE:134-

I
Der stod den, iført en kostbar Dragt
med de skønne Taarne mod Himlen rakt
som Hænder, højt i Guds Sol og Vind,
var dette Sten, dette slanke Spind?
Nej, Sjæl og Legem - et heftigt Svar
til den, der frygter: Se her, din Nar!
se her i Stenen det Mod, den Magt,
du selv, o Nar,
i dit Rige har.

Her segned Søjlen, som lønlig stolt
har en Bue i Choret i Sekler holdt,
og Sejren, Kronen: dens Kapitæl,
her ligger den livløs tæt ved min Hæl,
her rødmer ej Tegn til et Morgengrys Fest,
her sukker Forødeisens natlige Blæst,
i tagløst Tempel er stygt og koldt,
kun øde Blæst
over Rust og Rest!
O alt som knustes i Mord og Mén!
Hvem i Verden skal hjælpe en ussel En,
der ønsker sig stærk ved en høj Musik,
o Tempeltegn, som saa brat forgik!
Se her, et Hoved - dets Smil har brust,
som Menneskesmilet har brust - nu knust!
Det Smil blev atter fordømt til Sten,
som skønt har brust
for en Mesters Pust!

■37

III
Og dog, jeg ved, at om føje Stund
begynder en Uro af dyben Grund
at stige op mod Guds Sol og Vind,
o hvem vil ikke i Himlen ind!
Det slagne Sind vil gense sin Vaar,
vil se sin Søjle, der genopstaar,
se Søjlen yngle, se Kredsen rund,
før Livets Aar
i et Suk forgaar.
IV
Vort arme Liv, som skal standse med ét,
og som bruser saa kort - som vi elsker saa
hedt! -
Kom, rejs dig - gør ikke din Hvile for lang,
dit Fædreland venter en ildnende Sang,
din Have en Haand, dine Venner et Ord,
ak før jeg venter det, maa jeg ombord,
se Sejlene hejses, det mørkner om lidt
om Søjlernes Kor,
om den grønne Jord.

T:Første Foraar
F:
SIDE:138-

Vinterkulde
steg af Mulde,
skar sit Mærke i vor Pande,
Mærket bliver, Mærket, Veen -
selv naar Vaaren smelter Sneen,
vil en Ve usmeltet stande.
Men den føder,
Ingen møder
Anemonerne i Mosset,
ingen lytter og velsigner
første Foraars Violiner
som den Sjæl, der mest har frosset.
O naar Kulde
gaar i Mulde -!
Intet her har mere Vælde
end den Ve, der vinterøde
jager Frelsens Tid imøde
med sin Graad og Jubelbjælde.
Nød og Naade
tag dem baade,
lad de skjulte Magter raade,
bagved Glæden mørkner Sorgen,
men bag Natten staar en Morgen.
Lyst og mørkt gaar Vævens Traade.

T:Moderen og Barnet
F:
SIDE:140-

En Legende, tilegnet Johs. V. Jensen
- - - den hvide Gud stiv og stum
paa sit Kors, i en evig Agoni, Mennesket,
saadan som det har redet sig tit.
Johs. V. Jensen : Christofcr Columbus.
I Landet Ve, som af Havet steg,
laa der bag grønne Grene
en Malerskole, hvis Styrke var
Korsfæsteisens grumme Scene.
I hvert et Hjem i den grønne Dal
hang der et Billed af Angst og Kval.
De malede Kristus paa Korsets Grund
med Spydet i hans Side,
de malede Kristus med blodig Mund
og Øjets brustne Kvide,
de malede Kristus med Blod og Sved
som ingen før i den Kristenhed.
Thi Kunst var Kunst - og det aabne Saar
bestandig op de spærred,
men det var en Maler af unge Aar,
han maled en Dag et Lærred:
Han malede Kristus bag Korsets Nød
som lille Barn paa hans Moders Skød, -
ban malede Havets klare Blaa
ind i den Kvindes Kjole,
han maled det fromme Ansigt saa
som genopstod gamle Sole,
han malede Drengen med helligt Navn
som Fisken springer i Havets Favn.
Han malede HAM, som et Foraar gaar
af Jordens mørke Huler,
som kaade Kalve af Stalden staar
med Brøl af vaade Muler,
han malede HENDE som blind og døv
for alt, der ikke var Sol og Løv.
Og mange strømmede til med II
fra Byernes Brus og Engen,
og tunge Øjne saa med Smil
paa Moderens Leg med Drengen.
Thi Kunst er Liv - og Livet sprang
med Spræt og Spræl paa Moderfang.

De lo, da de fik den Dreng at se,
der sprang som Føl om Horset:
Hav Tak, du Maler fra Landet Vé,
at du tog Kristus af Korset,
fra Tornekrone og Naglers Nød
og satte ham hen paa hans Moders Skød.

SLUTSEKTION


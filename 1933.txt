KILDE:Nis Petersen: _En Drift Vers_, Vilhelm Prior Forlag, Kbh., 1933.
DIGTER:petersen
FACSIMILE:11530808613E_color.pdf
FACSIMILE-SIDER:74
TITELBLAD:En Drift / Vers / af Nis Petersen // Vilh. Priors Forlag, København / MCMXXXIII


T:Forord
TYPE:prosa
SIDE:5-6

,,En Drift Vers'' er ikke et =Udvalg= af Digte. De udgør, hvad nære Venner gennem Aar har reddet fra Undergang.

Dette forhindrer ikke, at mindst Halvdelen af Digtene er kendt af Tusinder af Mennesker - fra Oplæsninger i Foreninger, Radio etc., - Mennesker, som hidtil har maattet lade sig nøje med mere eller mindre korrekte Afskrifter.

Fremkomsten nu har en ret usædvanlig Grund: Mr. Claude Napier, den kyndige Fortolker af skandinavisk Litteratur, har, efter at have fuldført en Gengivelse paa Engelsk af en Antologi af svenske Digte, ønsket at oversætte et Bind af Nis Petersens Digte. Forlagene Mac. Millan i New Pork og Lovat Dickson i London er med stor Beredvillighed gaaet ind herpaa, og saa snart det teknisk lader sig gøre, vil Resultatet foreligge i Form af en engelsk Kombination af de fleste Digte fra ,,Nattens Pibere'' og ,,En Drift Vers''.

Under disse Forhold har Digteren bøjet sig for den Henstilling, at det vilde være urimeligt, om en Række Digte offentliggjordes paa et fremmed Sprog, førend de forelaa paa Dansk. Han har strakt sig saa vidt, at han har godkendt og ordnet Digtene samt suppleret dem med eet - det afsluttende. For en Mand, der sædvanligt ikke har nogen klar Erindring om, hvorvidt han har glemt sine Manuskripter paa Færøerne, i London eller Montenegro, maa det siges at være et Held, at disse Digte er reddet fra Undergang; og vi takker ham.

Vi sætter vor Fortrøstning til, at ,,En Drift Vers'' i hvert Fald nu ikke vil blive glemt.

{r:Udgiveren.}



T:Sangeren
F:Har du hørt om den gamle kurer-vej
SIDE:9-10

Har du hørt om den gamle kurer-vej
i timile-skovenes gem.
Den strækker sig op gennem Norrland
forvreden og lidet bekvem.
Her trampede fogdernes budmænd
- her fo'r majestætens kurerer.
Og skovgangsmanden slog frygtsomt kors
for sin kofte, hvor de fo'r frem.

En kurervej er træls at befare
- dens vej over bjerge og myr
er tegnet af sten og spanger
glatte som dybets dyr.
Her dvæler de ting, som vi frygter,
og her maa den farende hilse
den døende dag, før den styrter omkuld
- den nyfødte dag, naar den gryr.

En skjald er kurer for en herre,
hvis aasyn han aldrig har set.
Af ham fik han hemmeligt budskab
at holde med hesten beredt.
En dag lød den korte befaling:
- bring folket og fogderne melding!
Og skjalden stod op at styre sin kaas,
indtil lydherrens vilje var sket.

Det er hændt en kurer, han begyndte
sin færd som en frydefuld fest
og naaede paa trawlede fødder
sit maal, skønt han started' til hest.
Det er hændt, han fik følge paa færden
- vi ved, der er mange slags følge! -
og misted' det segltunge brevskab,
han gemte bag vams og bag vest.

Det ster vel, at sangeren segner
- det hænder, han glemmer sin ed.
Des klarere lyser mindet
om den, der usvigelig red.
Jeg trygler dig - Gud over guder -
lad ildsøjlen gløde om natten
og støvstøtten kalde ved middag
at vejvise sangerens fjed!

T:Til dig, hvem massen kaarer
F:Den dag, da den blindede længsel
SIDE:11

Den dag, da den blindede længsel,
som trøstesløst leder om vej,
gaar ud af sit knugende fængsel
for frigjort at række mod dig
- den dag skal du gribe din svøbe,
og koldt skal du blotte din arm;
- og ve dig, om een kun kan købe
sig ind til din hulkende barm.

Thi sandhed gaar - ens for de trygge
og dem i den skælvende ve -
i hvinen mod krummede rygge
som blodige plovskær i sne.
Og ve dig, om de, der vil helse
for tidens sugende savn,
velsigner den letkøbte frelse,
de fandt ved din venlige favn.

Nej - skove af hvidnede næver
er refrainet til sandhedens kvad
og struber, som rallende kræver
dit hoved bragt ind paa et fad.
Den dag du staar bundet til søjlen
til spot og forsmædelig spe
- den dag har du foden i bøjlen,
og da - lær da massen at se.

T:Nytaar
F:Har du aldrig ligget vaagen under stjernernes forvirring
SIDE:12-13

Har du aldrig ligget vaagen under stjernernes forvirring -
har du aldrig hørt de fodslag paa din vagt!
Har du aldrig set de roder - set de rækker og kolonner,
naar de kampberedte kom i deres pragt!
Der er blink i bajonetter - der er lyn i lange lanser -
der er ild i deres øjne - deres blød:
Det er dagene i panser - det er dagene som danser.
- Det er dagene i aaret for din fod!

Har du aldrig ligget vaagen, naar det skjalv i himlens stjerner -
aldrig set de dage bagfra paa din vagt!
Har du aldrig set de roder - set de vaklende kolonner,
naar de slagne sled sig bort fra din foragt!
Der er rustne bajonetter - der er lange, lige lanser
- (om de blot lidt mindre lange, lige stod!)
Det er dagene, som flygter - det er pjalter sat for panser.
- Det er dagene i aaret, du forlod!

Har du aldrig knyttet haanden mod Guds mylr af hvide stjerner, -
naar de spottede den afmagt i din dyst!
Har du aldrig, naar de røde bajonetters døve klinger
vendte om og retted spidsen mod dit bryst -
har du aldrig gjort et løfte, som var bedre end de andre
og har holdt det! - aa, saa ved du, det er sandt:
Een dag brudt i blodig nærkamp som en søndertrampet lanse
vejer mer' end tusind op af dem, der svandt!

T:En synkende slægt
F:De gamle til lidet behag
SIDE:14-15

De gamle til lidet behag
staar en verden som kun kan forraa os,
opbygget af vold og bedrag
- forsikrer de gamle og graa os -.
Men be'r vi dem fremtiden spaa os,
da svarer de jævnt - uden jag:
,,Kun Gud ved, hvordan det skal gaa os!''
- Og hvem tør vel nægte den sag?

Den Gud, som er honning og ris
- forsikrer de værdige graa os -
har gjort vor planet af en flis
og formet sit billede paa os.
Og Gud, som vel bedst maa forstaa os
og ser paa de vældiges vis,
- mon ikke hans hjælp skulde naa os
en stund førend fald og forlis?

Der er som lidt smil i den tro,
at Gud, som mistundeligt saa' os
i Eden's drømmende ro,
dog næppe til gavns vil forsmaa os.
Det er, som hver agt, der laa os
retfærdigt paa sinde, skal gro
og løfte sig, saa vi kan faa os
til afsked en himmelspændt bro!

,,I glemte den kraft, der staar bag''
- fortæller de gamle og graa os -:
,,En slægt, som et huggende vrag,
der jubler: vi kunde dog staa os!
og hulker: hvad magt skulde staa os!
og sukker - ordløs og spag.
Dog - Gud gør, hvordan det skal gaa os!''

- Og hvem tør vel nægte den sag!

T:Nat
F:Mørkets - kuldens tid var inde - det var nat
SIDE:16

Mørkets - kuldens tid var inde - det var nat.
Der var vokset sorte roser op i solens have
- og jeg husker nu en graad, der græd
bitterligt, som græd den mellem grave.

Nat kan komme fuld af sødme som et smil.
Nat kan komme som et sagte sus af spæde vinger,
medens kaktusblomsters fine klokker blidt
over selve Himmeriges have ringer.

Nat kan komme som en smerte og et savn
og dens blinde, døde øjnes frygtelige veje
standse tøvende og bedende og graa
i de sorte rosers væld omkring vort leje.

Søvnens, brommens tid var inde - det var nat.
Smaa minutter blev til mel i mørkets tunge kværne,
og om nogen si'r, at ingen taarer græd
bitterligt - jeg tro r det saare gerne.

For jeg ved kun, det var nat - var nat.

T:Gederne
F:Intet kom med fred til mit sind
SIDE:17

Intet kom med fred til mit sind,
        saa langt jeg ved,
som naar gederne kom hjem til en by,
        der var mig god.
Smaa, raa bukkekid, som sprærted' op
        og dumped' ned,
og yvertunge moderdyr - varsomt . . . .
        trip - trip - fod for fod.

Ind i hver sit gem bag en laage
        holdt paa klem
med sparebøsseøjne, som tav med,
        hvad de saa,
sprang smaa, raa bukkekid og mødrene -
klop - klop - med dem,
og der blev den fred i gaden,
        ingen fuldtud kan forstaa.

T:Trætte mænd
F:De drømte om ære og kranse engang
SIDE:18

De drømte om ære og kranse engang,
og stjerner skød glimt i de sange, de sang
mod fanernes vinken fra stage og stang.

I flok gik de frem - en ubrydelig blok;
de første faldt fra - men endnu var de nok
- endnu var der fest i en klud paa en stok.

En svækling kan staa, og en slyngel kan slaa,
naar fjender i ondskab og vildskab gaar paa;
-men gaa mod et maal,som man aldrig skal naa -

Bekranses af kvinders kælne kohort,
som kranser en ny, før dagen dør bort.
At vandre og vandre og komme tilkort -.

Det gør, at de kæmpende mænd giver op
- en sælger sin sjæl, og en døder sin krop,
og fejgheden gø'r i en messende trop.

Men sidst gaar de trætte - de dødtrætte mænd,
som ved, det er stort, om der bliver igen
af sejr, naar den sidste fanfare dø'r hen -

Det sind, der tør glemme de mødige fjed
- tør ende sin vej med at bøje sig ned
og kysse det støv, som det trætttedes ved.

T:Sendebudet
F:Det led mod de frysende stjerners tid
SIDE:19-20

Det led mod de frysende stjerners tid,
da Fusel vandt vejen frem.
En hytte nikkede velkomstblid
i humlehegnenes gem.
Bror Fusel kom som stafet med bud
fra een, som var stedt i nød
- ja mer' endnu: som var rendt for Gud;
og mer' endnu: som var død.

Han mindedes atter de sidste ord
i makkerens skidne mund:
- Saa gaa mod nord til min gamle mor
og sig i den første stund,
at jeg forbander hver dag, hun bar
mit skrog i sit fromme skød
- forbander hver dag, som siden var
- forbander . . . . . og saa var han død.

En maane hang paa sin himmelvæg
som et ur, der er gaaet i staa.
Bror Fusel tøvede tung og træg
og banked' saa sagte paa.
Der hørtes døre, som gik, og skridt,
som fyldte hans sind med skam.
Saa lød en stemme - sørgmodig-blidt:
- De kommer med bud fra ham!

Bror Fusel nikked': . . aa ja . . . aanej!
han stirrede hjælpeløst ned:
- Han - bad - mig stikke den hersens vej
og si', . . . han er . . . død . . . med fred.
Og si', at hvodden det ellers bar
. . . . hvilke veje han fo'r,
. . . . og hvor han la' sig ved nat, saa var
hans tanker ved gamle mor.

Og han - bad - mig - gi' dem dette her
som bud fra den sidste tur!
Hun veg som en birk for høstens vejr
og kyssede drengens ur.
Det ur blev timer i minders kval
og timer i stille fest . . . . . . . . . . 
- Og det var det ur. Bror Fusel stjal
ved gry af den dødes vest.

T:Spillet
F:I denne dybe nat skal millioner
SIDE:21

I denne dybe nat skal millioner
af mennester uønsket blive til.
Og døendes utalte formationer
skal gaa ad veje, som de ikke vil.

I denne dybe nat skal graaden græde,
mod disse stjerners glans, skal lysten le;
i folderne af dette skønne klæde
skal skjules det, som nu skal ske - skal ske.

Hør, søde barn, hør tærninger, som ruller,
og øjne tælles tyst i nattens graa.
Jeg fatter kun dit hoved mod min skulder,
og at vi er saa smaa - saa myresmaa . . .

T:Tragedie
F:Hendes øjne var engang som blanke stjerner
SIDE:22
 
Hendes øjne var engang som blanke stjerner
- blanke stjerner er til trøst og miskundhed! - 
Og alt levende tog kraft af deres styrke,
og al sorg blev mindre tung i deres fred.

Hendes øjne er i dag som kolde kloder,
og nødtørftigt maa de laane deres glans.
Kolde kloder ligner tiggere, som danser,
og jeg frygter disse øjnes tiggerdans.

T:Kit in memoriam
F:De skældte mig for drukkenboldt
SIDE:23-24

De skældte mig for drukkenboldt
og sjover og drabant
og hvisked' det, som værre var,
og hvert et ord var sandt;
men Kit var som en hvirvelvind,
hvem ingen sladder fandt.

Hvert brev hun skrev i ny og næ
med klatter og med fejl
var sødt som kys og brændevin
og slog mig som en plejl,
endskønt devisen altid var:
- Kun aldrig svigte sejl!

Det sidste laa i Amsterdam,
og siden lyste blank.
Kun midtpaa med den lilles skrift
forførende og slank
stod: - ,,Skidt med alt, naar blot du, dreng,
maa holde ryggen rank.''

---

Sankt Peter, tænker jeg, har le't:
,,- Kom ind i Himmelen!''
Saa har hun tovet et sekund
og vendt sig om igen
og sat sig ned og stille sagt:
,,- Jeg venter paa min ven.''

Saa hvis du drager af før jeg
og ser en lille tøs
med vortet haand og næsen rejst
i vejret chikanøs,
saa passer hun til mig s'gu som
en svaber til sin pøs.

Og naar jeg staar paa Himlens vægt
med et par pund for lidt,
saa tror jeg nok en næsvis røst
uskyldigt hvisker: ,,- Skidt
- vi finder nok et andet sted!''
En saadan tøs var Kit.

T:Vuggesang
F:Aa - barnlille
SIDE:27
NOTE:Indsæt nodearket p. 26, som billede.

Aa - barnlille
- det at ville
er at miste
for at vinde.
Det at ville
er at spinde
møjes graad
og arbejds glæde
til en sejrs
kaabes klæde.

        Ikke ville
        - aa barnlille!
        er den gustne
        angst for kampen.
        Ikke ville,
        barn, er svampen,
        som fra marven
        skal fortære
        øjets glans
        og hjertets ære.
        
                Stille, stille
                - mors lille!
                Mor's skat og
                kære plage.
                Du skal alle
                dine dage
                ville verden,
                ville livet,
                ville kampen
                fremfor kivet.

T:Galgen
F:Jeg er viet til en drøm om en galge
SIDE:28-29

Jeg er viet til en drøm om en galge
- om et hængetræ, som venter mig et sted.
Og det volder mig iblandt en smule uro
og iblandt en smule smertefyldt fortræd.
For hvem fanden er forelsket i sin galge
- hvem kan hviske fuld af munterhed dens navn!
Men i alt drev jeg som flagløs rundt paa havet;
og galgen er min allersidste havn.

Galgens vinkeltegn er fældet i mit hjerte,
skønt det skjultes fnug for fnug af naadig sne,
naar en fugl iblandt tog plads paa galgens tværtræ,
og den sang - lidt hæst og skurrende maaske -
sang om hende, der er fjernt fra gale glæder
(hun er fjernere fra dem end fjernt fra mig!)
og som kom til mig i nætters tætte mørke
uden tanke for den lange vej.

Og hun gik, mens haner streg, og dagen fødtes,
og jeg lo - jeg lo, mens hun gik bort og græd.
Hvorfor spiller vi saa ofte om vor lykke
- hvorfor spiller vi iblandt om hendes med?
Hvorfor drikker vi dem til i flammeskaaler,
bringer læberne vi elsker til at le,
naar de dog, mens haner skriger, lyset fødes,
gaar bedrøvede mod dagen, der skal ske?

Vi fortæller dem om guder, som har mægtet
(mens et sted man tvinder galgens stærke snor!)
at forene to af hundredtusind veje
og<note>og] øg</note> har ledt dem til den hytte, hvor vi bor.
Som har tvundet netop diste tvende veje
til et reb, som tøjrer lykken ved vor dør,
og dette reb skal intet - intet bryde
(skønt galgens gribbe hvæsser deres klør!)

Stundom falder vel betalingen i afdrag
(der skal vejes os til unze og til lod!)
men i galgens favn kvitteres der for resten,
saa man skyldløs drages op i dødens vaad.
Det er straffens <colored color="maroon">tunge</colored> ende, at Hun kommer,
naar en nat det uafvendelige sker.
Og hun græder - uden braad og uden vrede,
mens for sidste gang vort arme hjerte ler.


T:Et kvad om en knes fra Peene.
F:Den nat laa vaaren i Strela sund
SIDE:30-33

        Den nat laa vaaren i Strela sund;
        ved gry var den naaet til Laalands kyst.
        Den nat var der sorg om en vikings mund;
        den gry var der graad i en biskops bryst.
        Hør her et kvad om en pommersk knes
        - søn af en knes fra Peene.

Der fo'r en kogge - der fløj en karve
- to tøse lig paa det gale hav.
Rødt flammed' skørternes purpurfarve
i blink mod himlen som blink af rav.
Snart var den stukket i bølgeflugten
- snart var den tændt i en tvilling-brand.
Og farten gik i Greifswalder-bugten
ind mod Wostrosnas forrevne strand.

En vendisk kogge - en daner-karve
paa kølvandslinje i ør tagfat.
To iltre led af een rustrød larve
krøb mod de knoppende tjørnekrat.
Og visens ende - beretter sagnet -
blev koggen knust under karvens vægt;
men her, hvor sagaen sænker lagnet,
begynder verset om knesens knægt.

Dengang det hedenste fartøj revned'
forladt af Siva og Radegast,
af tresindstyve blev trende levnet
- de tre blev førte til dom i hast.
Den ene kasted' sig fladt paa bakken
- han bød paa bedring, bestak med bod,
men fandt saa midt i den brede snakken
sit hoved hvilende for sin fod.

Den anden trygled' om daabens vande,
og da han flæbed med sjæl og krop,
man lod ham nærme sig fredens lande
og hængte fyren i raaen op.
Saa stod den ene af tres tilbage
og saa med smil mod den graa prælat,
som om ens hoved sat paa en stage
var livets maal i hver vendisk stat.

Og himlens fosser af blod og okker
var mere gyldne end drengens haar,
som her han brun med forblæste lokker
stod paa sin søjle af atten aar.
Og bispen nikked' - og bispen mæled':
,,- Fornægt din gud, og dit liv er frelst!
Een gang - kun een for vor Kristus knælet'
og du tør fjæle dig hvor som helst!''

Da lo en perlende drengelatter
- en mager haand gennem haaret gled:
- Aa, der er ting, som I ikke fatter,
og der er ting, som I ikke ved.
Og stod jeg her, som du tror, alene,
maaske jeg takked' dig for dit bud;
men jeg er knes - jeg er fra Peene
og knæler ikke for jeres gud!''

Men bispen saa mod de første stjerner
og ham, der dingled' fra dragens raa;
,,- Der er lidt koldt, medens mørket kværner,
og hængt man hører i smug derpaa!''
Da knipsed' drengen: ,,Aa - der ror svaner
som galleoner paa himlens spejl,
og de vil hviske paa deres baner
ned til min seng i det røde sejl:

- At den, der sand mod sit hjertes latter
har le't mod livet og fulgt dets lov,
han har en løn, som I ikke fatter,
og han fik stillet ethvert behov!''
Saa saas et flammende haar at springe,
og midt i skjoldranden saas det sidst.
En dreng stod rank som en romersk klinge;
- saa lød et plask og et: ,, - Jesus Krist!''

Det var bisp Absalons bitre klage;
- det var et suk fra en from pirat;
- det var en ædling, der saa sin mage
gaa døden mod i hans sejrs dravat.
Det blev hans udsagn til sene tider,
og det var talen, som siden lød:
,,- En træl kan trives, mens tiden skrider;
- en fri mand kender man paa hans død!''

        I øst kom duvende de danske drager;
        - de hugged' over bugten mod nordvest;
        og venderho'der sat paa tusind stager
        - det var programmet for den ny dags fest.
        Men paa sit flagskib kasted' bispen sig paa lejet
        ved mindet om en dunet, vendisk ørn.
        <colored color="maroon">Paa Strela sund laa dagen underdrejet</colored>
        <colored color="maroon">og nøled' med at vække Rygnes børn.</colored>



T:Cafe ,,Det røde Hjerte.''
F:Der var stille i cafe ,,Det røde Hjerte''
SIDE:34-36

Der var stille i cafe <colored color="maroon">,,Det røde Hjerte''</colored>
- det var skumring, og det mørkned' - det var høst
Og paa skødet af den gamle pastor Smerte
sad den søde, lille løgner, frøken Trøst.

Det er sandt, at mangt og meget gaar med lodder,
og at skarnsfolk, tyve, tøjter giver kur
i den gæstfri sal bag <colored color="maroon">Hjertets</colored> røde skodder
og de trange ruders rustne armatur.

Men det hænder, at (som nu) en fremmed træder
skjult af skumringens forvildelse herind,
og det lyder, som en pigestemme græder,
mens hun letter for de lyttende sit sind.

- Se i vaar, da solen lo, var jeg hans dronning
- og han knæled' for mit scepters gyldne lyn.
Og mit mindste smil var sødere end honning,
og jeg tøjlede ham med et rynket bryn.

- Se i vaar, trods nattens sølv, var han en tigger,
som laa tryglende i støvet, hvor jeg stod.
Det er høst og koldt, og det er mig, som ligger
lig en tiggerske i vejen for hans fod.

- Men saa giv mig I, som sidder her i graaet,
og som færdedes saa vidt, paa een ting svar:
Hvorfor bliver nu den elskede forsmaaet,
naar hun giver den, hun elsker, hvad hun har?

Der var een, som højlydt gabte bagved bordet,
og den gamle pastor Smerte stjal et kys,
hvorpaa lille frøken Trøst gesvindt tog ordet
for et velment, skønt beskedent visdomsdrys:

- Svaret, pige, er banalt som selve visen:
Den, der elsker mest, betaler altid bravt.
Det er prisen, lille pige - det er prisen
paa din stolthed, som du satte lidt for lavt.

Men til trøst, hvis det kan trøste, kan jeg sige,
at af to, der tror, de har hinanden kær,
er den fattige iblandt den meget rige;
- men hvem er for resten du - hvad gør du her?

Der var stille i cafe <colored color="maroon">,,Det røde Hjerte,''</colored>
- og i mørket syntes pigen dobbelt bleg,
da en stemme saar og tung af fryd og smerte
svarede et sagte: - <colored color="maroon">Det er mig!</colored>

Aa - det knaged' i mit syndefulde hjerte,
da det stilned' om den lilles kære røst.
Men paa skødet af den gamle pastor Smerte
sad den søde, lille løgner, frøken Trøst.


T:Landets sjæl
F:
SIDE:37-

Som ekkoet af en lurs gjalden
naa'r det mig dumpt og aerværdigt:
- Herretid maales med smaamaal!
Alt det, der hviler paa vold,
al lov hugget med svarrd
faar ende.
Det er urorligt
- en fond af fædres erfaring:
- al stortid skal stækkes.
Store ord - stor ild - sværdklang
kan gores af Laaber.
Men alt det forstummer
- som børns raab paa en legeplads.
Og i stilheden,
som fodes af larmen,
nynner loven
- loven, der er eendrægtig,
eenfoldig, ubrydelig
- nynner blot -:
,,Den lever vel, som tjener vel
- den dor vel, som gjorde ret,
som domte mildt og var staansom;
- som tilgav og glemte hævn.
Magtbud, herredomme,
trællehold, vigtighed -
det kan dog ikke ramme Gud.
- Han ser paa det,
som vi ser paa børn,
der knytter haanden.
Thi - et menneste med foden
paa nakken af et andet!
- ? ler, som knuser ler
og selv maa lægge sig ovenpaa.
- Mon Gud aldrig smiler -.
Dog - om dom skal vaere,
da tilgiv den, der skal domme;
thi ingen dom gor ret,
for mennester ser en handling som kim.
Og ingen har set en handling som kim
- uden Gud.
Men et lands sjæl
- D i t lands sjæl lever,
naar alt andet dor.
Naar al dyst om ære,
al kappestrid om magt,
alt kiv om landets fedme
flukkes -
som baal, der brænder ned -
da aander D i t lands sjæl endnu.
Og op af de forkullede tomter
ffyder spirer,
der er spåede og af ubændig styrke.
Mi t land!
Hvad ved jeg, om du er ffont -!
Er ikke ethvert land ffont -
og alt, hvad der er ffabt -.
Men lad mig se din sjael!
- lad den hviske til mig,
saa jeg ved, om jeg tør smile eller graede.
Sig mig, naar jeg lægger oret
til fædrenes høje og lytter
- sig mig hvorved du glædes
- og hvad der kalder paa din sorg.
Skont hvorfor spørge om,
hvad jeg ved -.
Lad der teendes en ild af uret
i din sjæls ffove,
og jeg vil teende en modild
af overbeerenhed.
Lad min dom blive
at saa - hvor andre hærger;
at leege - hvor andre saarer.
Lad min vej gaa med brod
til faarene, der stamper i dyb sne;
- mens de andre gaar til væddekamp
i loen.
Den, der bærer brodrenes byrder,
bringer brod til sit lands sjoel.

Brændende Europa.
(TXer sad en landarbejder i gaar
et sted i en landsby bag Pinff i Polen
og snittede paa en vugge til det barn,
som hans kvinde snart skal fode.
Mens han lyttede for at høre
gangernes stiben over gulvet
- de ganger, som endnu ikke var -
lo han lidt.
Og kvinden, som gik til og fra,
bred og frodig,
lo ogsaa lidt, fordi han lo.
De lo virkelig.
Paa samme tid - kl. 22! -
rejste en mor sig
fra den bank, hun dosede paa,
i et varelse ved Kingseross (Jslington)
og kvalte sit barn med en snor.
Saa tandte hun en cigaret og drev
over i retning af Holoway.
Resten er nasten for banalt
til at fortalles.
Men hvor vil det varme os
at se som i transparent
de ens lysende, sorte overstrifter
i hundrede aviser
i det store, kristne land:
Vor elskede soster! Hvor maa du have lidt!
Og et sted i Jerusalemsstrasse (Moabit)
lægger i dette ojeblik en kvinde
et spædt barn til sit bryst.
To smaa hænder famler blindt over
den svulmende, blaa-aarede pude,
og en graadig mund griber om brystvorten,
der gor usigelig ondt.
Og naar sulten er stillet,
lægges den lille tilbage i sin vugge,
for at den kan vokse sig stor
- stor nok til, at den,
naar tidens fylde kommer,
kan naa at faa hovedet flækket af schupoer
paa et hjorne af Bulowsplatz.
Men i stumringen kommer de til mig -
fire etager op, ad en lang, sort gang -
ubegribeligt mange paa korte brustben -
med smaa smilehuls-hænder
og ojne
- ingen børn har saadanne ojne
- men ojne laant fra den dag,
da vi myrder dem - .
De lægger deres hænder paa mine knæ
- og ser paa mig » » » » » » » »
Disse smaa, fine hænder,
som skal stærmes
for, at de kan vaere stærke og smidige
den dag, de skal dirigere de flammekastere,
minesprængninger og torpedøer,
der skal svide Europa.
Dette aldrig standsede mylr af smaa
- af bittesmaa børn.
Og ojnene spørger forundret:
- Hvorfor er du vred paa os?
- hvorfor har du den kniv i haanden?''
Og jeg ryster lidt paa haanden
- for der er jo den kniv.
Er der mennester, som beder endnu
- for eksempel blot hundrede
fordelt i England, Frankrig, Tystland, Skandinavien
- altsaa ikke folk som kan sige bonner,
dem er der rigeligt af;
men folk, som kan strige dem
- raabe dem
i deres sjales forfærdelige gru . . . . . .
Altsaa ikke fem minutter om morgenen:
,,- Herre, tak for søvn og hvile!''
- og andre fem om aftenen:
,,- ste dig tak for sol og helse!''
Løfter der sig endnu stemmer
skaldende og oprejste i forvirringen,
eller drukner alt i larmen.
Denne vanvittige larm
fra presse, fra foreninger, fra moder,
fra kongresser
- fra dem, der er valgt til at føre.
Al denne triumf - alle disse hase
strig af seløbeundring...................:
saa dygtige er vi - saa maalbevidste (mod hvilket maal?X?
- saa oplyste.
,, - oplyste!'' striger de.
Oplysning! - ikke saa megen oplysning
som en stakkels, søvnig lygte
hejst ned i de stambronde i os, '
vi kalder vore hjerter.
,,- Morder!'' gyser vi mod kvinden fra Jslington.
Aa - vi gemene hyklere!
Hvad er vort hovmod - vort granseløse hovmod
andet end mord - hver dag gentagne mord
- mord begaaede i den taabelige formening,
at de haver os endnu højere
over dem, vi er sat til at tjene.
,,- Kvindestander!'' staar der fuld af forargelse
i aviserne.
Som om vi ikke har standet kvinder
i hobetal.
Og her - midt i larmen
disse altfor udtryksfulde ojne
paa disse smaa,
som ved alt.
Lad os blot endnu engang
skændes om ffylden for krigen.
De smaa vil lytte sorgmodigt
overbærende. . . . . . . . .
For de ved
- tvårs gennem ffommen af ord
- at her
- af hovmodet, misundelsen og hadet
i mit frygteligt skidne sind
groede krigen
som en hastig blomst.
Er der endnu mennesker, som kan bede
- hvorfor forener de da ikke deres hjerters
vaande i et skrig, som ryster Himlen
(hvis der er en Himmel!)
Hvorfor hulker de ikke:
- Gud - almægtige - som ser vore
kongefødte hjerter i deres fornedrelse
- som ser dem i deres pjalter
afhoffærdighed, selvgodhed, hadefuldhed -.
Almægtige - skrab os bort -;
tag den klump skarn, der er i vort bryst, væk;
- udstet os af den jord, vi har misrogtet
- knus os midt i vore gerningers usselhed
i de lande, vi førte mod afgrunden.
Og lad en ny flægt vokse op
uden minde om vor ffam
- en siægt af de smaa børn,
hvis vugger i gaar og i dag
har duret over gulve
i Polen, Rumænien, Tyffland, England.. .
Men om dette ikke er muligt
- saa lad de smaa børn forbarme sig over os
- lad dem laane os af deres renheds
og uffyldigheds rigdom
- en ffærv til tæremont af deres ojnes sandhed
- og giv os din fred.

Gennem passet.
Bring mig een mand - en eneste, som tør sværge
ved sin mo'rs minde, at han aldrig gik op mod
et pas - at han aldrig stod op for at gaa
mod et pas, der ffulde føre ham mod et land,
hvor man ikke behover ros, fordi man taler
sandhed.
Hvor mange vendte om------hvor mange vendte
med velberaad hu ryggen til højderne og gled
tilbage ned i dalen___
I hvert fald ikke alle *
Og hvor mange naaede igennem?
Dog nogle.
Jeg besvarger Eder, vinde! - at gaa___ ikke til
dem paa den anden side, men til de taaber,
der byggede bo i passet......... til de taaber,
der sparrer passet..................der forurener
passet..................
Vilde vinde! - voks til en orkan, der driver dem
ned eller tilbage. . . . . . . . . for deres sjæles
skyld........... .. og for vor ffyld, der har
ranslen snoret................


Sangeren............................................................. 9
Til dig, hvem massen kaarer........................ 11
Nytaar ................................................................. 12
En synkende flægt............................................. 14
Gederne............................................................... 17
Trattte mænd...................................................... 18
Sendebudet........................................................ 19
Sp ille t.................................................................. 21
Tragedie ................................................................22
K it in memoriam............................................. 32
Vuggesang........................................................... 25
Galgen................................................................. 28
Et kvad om en knes fra Peene * ) .............. 30
Cafe ,,D e t røde H je rte '' ................................. 34
Landets sjoel........................................................ 37
Brændende Europa............................................. 41
Gennem passet................................................. 47
* ) Dette digt om bistop-admiralen og den unge pommerske
fyrste er skrevet til en Absalonfest i Kobenhavn. Kogger
og karver var to af datidens skibstyper. Siv a og Radegast
nordtyske vasal-guder, Strelasund---Stralssund.


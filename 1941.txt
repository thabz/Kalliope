 
 
 
 DET KONGELIGE BIBLIOTEK DA1.-2.S 53 4°
1 1 53 0 4 00509 3

 NA VIGAR E NECESSE
I•
Tolv Digte om Danmark 1940 af
Kaj Munk Indledning af HANS Brix
Træsnit af
Povl Christensen
Det Berlingske Bogtrykkeri København 1941

T:
TYPE:prosa

 Universet og Aanden
Fra Jordens skæve Stilling til Solen kom m er det hele. Polaksens Hældning volder Aarstiderne, paa samme Maade som Jordens Drejning om sig selv Døgnets Timer. De to
omtalte Vekslinger fremkalder en evig Skiften, der igen af  spejles i Menneskelivets Skifter. Hvert Døgn har sin Mor  gen, der svarer til Foraaret og til Menneskets Barndom. Morgenen glider over i Middag som Foraaret i Sommeren, efterdannet ogsaa i den menneskelige Kulmination. Og Ef  termiddagen følger paa, ligesom Efteraaret der gaar og Men  neskets voksende Alder. Tilsidst Natten, Vinteren, Døden.
Indenfor de tre Cirkler lader sig en Findeling forfølge af de fire store Faser. I den Døgnrække, der danner Aaret, er der gjort tolv Indsnit, svarende til Døgnets Deling i Timer. Efter Maanens Skifter dannes Ugedelingen. Som Tids-Ato  met sættes Hjerteslaget. Paa et Menneske, der har naaet sin Alders Modning, slaar Pulsen nemlig et Slag i Sekundet. Babylonierne brugte Tallet 60 som Grundvold for Bereg  ninger, 60 Hjerteslag regnedes som den større Enhed,
Minuttet. 60 Minutter blev til en Time. Man bragte denne Deling i Harmoni med Jorddøgnet, der ialt omfattede 60X60X24 Hjerteslag. Tallet 24 harmonerede godt med 60 og med Aarets Deling i 12 Maaneder, der atter bragtes i Korrespondens med de tolv Himmeltegn.
Ogsaa Menneskelivets Aldre findeltes efter Tal. Man reg  nede efter Delinger med syv efter Maanefasernes Dag-Tal eller med ti. Syv Gange ti er Støvets Aar.

 Men naar man har trukket Stregerne op i disse store Rids, sønderbryder vi dem atter. Det er helt sommerligt i Dag! siger vi om Vinteren, og den kolde Sommer kalder vi en mild Vinter. Vi taler om foraarsagtige Dage i den sene Høst og om Efteraar i et mørkt blæsende Foraar. Aars- tiderne, Maanederne har faaet hver sin vedtagne, lyriske Kolorit: April, Juli, September. Navnene trodser Klimaet. Intet staar da helt fast, alt jordisk flyder, baade Døgnet, Aaret, Livet. Men i de store Træk er de omtalte tre Ske  maer ubrydelige.
Formen for Livets Linje, stemmende med Solsystemets, er dog ikke obligat. I Insekternes Verden gaar det ander  ledes. Her støder man paa Trilogien: Larve, Puppe, Vinge- væsen, med tre skarpt adskilte Eksistensformer. Først højt oppe i Rangforordningen ligedanner Livslinjen sig i skøn Modulering efter Klodeharmonien. Her finder vi Systemets Rotunde gentaget i Individernes Livsløb.
I Grunden fører Iagttagelsen af denne Symmetri Tanken hen imod Teorien om Sjælevandringen, stemmende med Klodeverdenens evige Cirkler og Elipser.
Naar man orienterer sig i Universet, falder det en paa Sind, at i de Kaar, som er Jordelivet astronomisk beredt, indeholdes der for Sjælens Udvikling Stimulanser, som er
spættet med Mirakler.
Jorden har i Solsystemet faaet Plads som Planet, altsaa
ikke som Fiksstjerne eller Maane, men paa Midterpladsen. Den er derved blevet anbragt som Faktor i en dobbelt Kombination, anbragt paa det Sted, hvor der er noget at
iagttage. Havde den været Sol eller maaneløs Planet, vilde der ikke for et Menneskes Øjne være foregaaet et saadant samtidig systematisk og lunefuldt Dobbeltspil paa Himlen som nu. Kombinationerne i det solarisk-lunariske System har været et evigt pirrende og tirrende Øvelsesstof for den primitive Intelligens. Her skiftede Dagblænderen Solen med den gule natlige Solskygge Maanen, den ene konstant og overvældende, den anden gengangeragtig, vekslende fra og til, en Nattedæmon.
Og ens store var de for Øjet, et Søskendepar. Dette er det overvældende kosmiske Mirakel. Maanen er af de raadende Hænder blevet henslynget i en saadan Afstand

 fra Jorden, at den med sin Skygge, som falder ud i Ver  densrummet, bort fra Solen, af og til i hundrede Minutter dækker sin kredsende Ledsager. Og til Gengæld sker det, om end langt sjældnere, at den samme Maane, kun en lille brændt Rullesten mod Solens vældige Baal, faar Chancen for at dække den for Menneskets Øjne. Saa nøjagtigt er Forholdet mellem Dimensionerne og Distancen og smaa Vibrationer i Afstandene tilrettelagt, at Maanen undertiden ikke evner fuldt ud at dække Solens Flade, en Ildring lig  ger uden om; men i de gunstige Tilfælde slukkes den helt
i korte fem Minutter. Det er sælsomt at betænke denne kolossale Præcision i V erdens-Konstruktørens Værk. Og hvilken Drivkraft faar ikke herved Menneskets Aand til at stræbe bort fra Jorden, ind i Uendeligheden. Med sit Hjerte  slags Maalebaand har den udfundet Lovene for ikke blot det regelrette men ogsaa for Mangfoldigheder af smaa Forstyrrelser i de omtalte Begivenheder.
Men nu lakker Aaret mod Enden., Nu bliver det Jul. Julen er det irrationelle Element i Aarets velberegnede Sy 
stem, den ligger helt for sig selv, udenfor alle Maaneder. Erindringsbaand forener Jul med Jul. Mørkets Ophør midt i Mørket, just da det har rejst sig i Vælde mod Sol, er
Julens Paradoks, et Mirakel af Aandens Revolution mod
Støvets Verdens Kræfter.
Hans Brix

T:Januar
F:Vor Hytte laa saa tryg og mild
SIDE:15


Vor Hytte laa saa tryg og mild, 
da Vinterstormen ond og vild
vi hørte brat
fra Skov og Krat
i Mulmet skære Tænder.
Da Natmørket blev omsider forbi
og sig i et Dagmørke ender,
paa Ruden blomstrer en Frostfantasi.
Vi aander os hver sit Kighul deri 
og ser et Land, vi ej kender.

Hvor er de danske, muntre Mil, 
der løb og løb foruden Hvil, 
hvor Fugle sang
for Korn i Vang
og Grøfter blaa og røde?
Et styrtede Svaners Vingespiil,
et Ligbliks stirrende Øde,
som om det var selve Danmarks Smil, 
der ramt af en lammende Bagholds-Pil 
var frosset i Nat til Døde.

T:Februar
F:
SIDE:19-20

Februar, 
kuldeklar, 
skarp og bar. 
- Hvabehar? 
Vidt og bredt 
mørkt med et. 
Stormens Kost 
fra Nordost 
fejer løs
skrap og bøs. 
Himmelknog. 
Rendefog.
    -

Hvabehar, 
Februar?
Det blev tyst, 
næsten lyst. 
Stille! hør!
jo, det tøer. 
Tagskægsdrip.
Spurvepip. 
Himlen klar. 
Bedstefar
i sin Stol 
laber Sol.
Vaar med et? 
Tøv nu lidt. 
Vinden snor 
sig mod Nord. 
Øreflip, Næsetip,
de faar Nip,
de faar Klip. 
Dagen længes. 
Kulden strenges. 
Finkelil
søger til
Vindueskarm 
tiggerarm. 
Øjenskæv 
Mikkel Ræv 
som i Rus 
mod vort Hus 
spejder om 
Lægedom
for sin Vom, 
der er tom. 
Skøjter fat! 
ud og drat!
rask af Sted,
Pigen med
i din Arm! 
hvad gør varm 
som et Drys 
kolde Kys?

-

Hvabehar, 
Februar? 
Vil du dø
i en Tø? 
Atter Blæst
fra Sydvest. 
Sneen væk
i en Bæk 
som af Blæk. 
Men en Gæk 
træder frem 
fra sit Gem.
Og den spaar 
skøn og skær
om den Vaar, 
som er nær.

T:Marts
F:
SIDE:

Javisst, Hr. Lærke, javisst, Hr. Stær, 
bevares vel, det er dejligt Vejr,
og HErren vil vi skam prise.
Men dengang Solen laa hen i Døs,
og det en Snes Grader og mere frøs, for F..., ja, undskyld jeg bli’r lidt grov, men hvor, Salmister, var, med Forlov, da I og jer fromme Vise?
I Gentlemen I stak jo af, da det knev,
Men Spurvefar her, naa ja, altsaa, jeg blev, mens Vintren gik over Gevinder.
Saa si’er jeg - tilgiv mig et Korn Pral! - Gud ved, om ej, naar det være skal, Vorherre er nok saa godt tilpas
med den, der bander og bli’r paa sin Plads, som med den, der be’r og - forsvinder.

 r1

 
 
 Hvor skinner Solen dog mildt fra Syd, hvor er den venlig og naadig!
Den klapper den gamle, mutte Eg:
»vær ikke saa egenraadig,
men fold nu du dine Knopper ud, jeg kun din Livskraft vil nære.
Mærk, jeg er varm, mærk, jeg er god. Frit dit Løv kan du bære.«
Smaakravlet nede om Egens Rod føler sig voldsomt beæret. Sandelig, det m aa m an lade April, at det er Omslag i Vejret.
Knopperne brister i lydige Smil, Blomster og Blade serveres.
For naar April er i Sommerhumør, saa m aa den ej irriteres.
x9

 Ak - Solen blev væk bag en susende Sky, Kulden dem alle omklamred,
Vinden peb og bed djævelsk til,
Haglene pisked og hamred.
Kun Egen stod værdig og mut og ens, om lyst eller m ørkt over Landet.
»Aprilsolen regner jeg ikke med, Majsolen bli’r noget andet.«

 At Fuglelatter og Blomstersmil
kan gøre saa ondt, kan gøre saa ondt!
De trykker mig ind imod Hjertet en Pil
og drejer den rundt og rundt.
Her sidder jeg lænket i Smerternes Borg. Forstaa, hvor jer Glæde kun haaner min Sorg.
Saa tit har din Jubel med mig du delt,
du fløjtende Stær paa den gyngende Gren; og du, Anemone, du gav mig dig helt,
jomfruelig sval og ren.
Ja, mere hos jer end hos Mennesker fandt,
taknemmelig, Sind af mit Sind jeg iblandt.
Men hvor kan I komme med Lyst og Leg og lade frækt, som om intet er hændt? hvordan kan I tindre af vaarkaad Maj, naar Vaarens Rige er skændt?
I danser jer Dans, og I spiller jert Spil for Riget, der ikke er længere til.

 Det sømmer sig, Fugle, at tie i Aar, forblive, I Blomster, i Jord og i Dynd, for her i Udslettelsens navnløse Gaard er det at glæde sig Synd.
Ved Babylons Floder med Graad vi sad, og stemme sin Harpe slet ingen gad.
Jeg vidste ikke, at Blomstersmil
og Fuglelatter kan gøre saa ondt. Nuvel, saa stink mig, du skarpe Pil,
ja, drej i mit Hjerte dig rundt.
Thi Kilden af T aarer og Hjerteblod
kan skænke en Drik, der er rensende god.


 Hvorfor sidder du, Ven, i Skygge og Skjul
saa hvid som et Lagen, naar Sommeren kører frem gennem Dagen
sit Lykkehjul.
»Det Lykkehjul knuser mit Hjerte blot.
Min hele Rigdom
er nu kun et Salmevers: Saa i alt for onde Dage
glade vi herfra kan drage did, hvor der er evig Fred.«
Jeg kender det Vers,
men jeg synes, der ligger en Svigten i det,
et Forræderi
mod vor Moder Jorden. Lad mig blive her, saalænge Sanserne
ikke er stumpet
aldeles af Pine
og Alderdom . . .
med mindre da Offer har krævet mig inden.

 Men saalænge de hvide letløvede Birke
i Fuldmaaneskin
spejler et Aandesyns
Skønhed i Aaen;
saalænge som Karse, Forglemmigej, Engblomme sammen med alle
de saftige Græsser
vidner, at Han,
der har tilsaaet Engen,
er praktisk og ogsaa
har Skønhedssans; saalænge som Marken
er Bordet: »Dug, dæk dig!« Rugstraa, der let
lægger Alen til Væksten, sm aabitte Roer
med Vold gjort alene,
men masende paa
og snart atter et Folk; saalænge som Heden (der traver Myren
og bærer - o Trøst! paa Byrder større
end Bæreren selv!) . . . saalænge som Havet . . . (der smøger Fru Juni naturlig dristig
Chemisen af sig og bader under

 syv dybblaa Himle og lader Solen
og Vinden tørre
sit brune prægtige Konelegem) . . .
»Naturen! lad gaa! Men Utøj paa Jordens
rynkede Hud
er Menneskekravlet. Dejligt at vide
det evigt bag sig!«
Aah Ven, jeg ved
saa godt som du
om Blod og Uret
og vædskende Løgne, ved mer end nok. Men skulde jeg derfor svigte min Moder
Jorden blot for
at hytte mig selv?
Just i Nedværdigelsen er der Brug for Højtid at tro paa. Aldrig det hæslige gøre os utro
mod, hvad er skønt! Kun hvor der syndes, er Synders Forladelse mere end Tant.

Danske Skærsommer, ond var din Vinter.
»Blomster og Fugle, alt fryser til Døde«, klagede Kløgt. Blomsterne bied, Fuglene tied,
se nu og hør nu, hvor de Sagtmodige arvede Jorden.
Broder og Ven,
skriv dit Salmevers om! Ingen Bøn om at pjække.
Nej.
Lad i nok saa onde Dage glade os i Leding drage
for, hvad der er evig skønt.

 JULI
Aah, Danmark, hvor dit Navn er blidt som Klap af Pigehænder,
og Flaget smiler rødt og hvidt
som hendes Mund og Tænder.
Din frie Blæst - til Lands, til Søs, hvor styrker os dens raske Kys til Kast med Daadens Terning.
Og i dit svale Blomsterskød
er Nattens Hvile sund og sød, naar gjort er Dagens Gerning.
Men er vort Land en Pigelil, saa er vort Folk jo Manden. Og det er da saa ligetil,
hun taaler ingen anden.
Saa skal da alt, vi kan og ved, paa Altret for vor Kærlighed som Offergave stilles.
Bered os selv, du Livets Gud, til Værge for saa skøn en Brud,
at aldrig vi skal skilles!

 Jeg er kun Lyngen, ikke regnet stort.
Hvor det er muligt, sættes jeg paa Port. Glemt er forlængst det gode, jeg har gjort.
Men dengang Menneskenes Uforstand gav Egene til Pris for Savens Tand
og aabned Agren for det vilde Sand,
da Danmark lagdes blot for Skæbne vred, da var det mig (som ingen regned med), der drog til Felts for Landets Liv og Fred.
Kun ringe var jeg, let at overse,
vant til at døje Ringeagt og Spe -
men tænkte: Den ler bedst, der sidst kan le.
Saa sandt det var mit Hjem, mit eget Land,
saa vidste jeg: »Hvad komme vil og kan, jeg holder Stand, bli’r ved at holde Stand.«
Og Blæsten ruskede min brune Lok, og Sandet gnavede min sorte Sok, men jeg gik paa og løftede i Flok.

 Den høje Rug var gaaet rent i Staa,
og Egens Kæmpekuld paa Valen laa. Tit hvor de store falder, staar de smaa.
Det gale Sand jeg læede i Hi,
og Stormen, der fo’r fløjtende forbi, udtømte nytteløst sit Raseri.
Var Tørken hvas imod mig, Frosten haard -
i onde som i knap saa onde Kaar
jeg stod mig, Hundredaar paa Hundredaar.
»Hvor gold, hvor grim!« har tit de om mig sagt. Men slaas man for sit Liv med Overmagt,
saa bli’r der ikke Raad og Tid til Pragt.
Dog grim er ikke Ordet om mig just,
naar under Lokemandens Flimrepust jeg henter Kroningskaabe hos August.
Se, hvor jeg blaaner rødt og rødmer blaat og klæder Knøsen Jylland fuldt saa godt som Mælkevejens Sølvslæb Himlens Drot.
Ak, und dig, travle Vandringsmand, et Hvil i Mos og Lav, hvor ydmygt Potentil
dig hilser med sit lille Solesmil.
Jeg lader Timian danse om din Fod, Jeg lader Myntens Dufte slaa dit Blod
og hilder dig for Spøg i Ulvefod.

 Mens Tranbær-Barnekinden rød og trind paa Mossets Pude sødt er slumret ind, basuner Revlingen sin Negerkind.
Dagvaagen titter Tyttebærret frem, men Blaabær søger nedre Egnes Gem blufærdig i sin Drøms blaa Natteem.
Og kast saa Blikket i et Urkokskøjt,
der splintrer Luften lig en Spoves Fløjt, frem over Bakken ind i Himlen højt.
Forlad mig, at jeg kvæder selv min Pris. Men egentlig er jeg et Paradis;
i hvert Fald Slangen har jeg som Bevis.
En Himmel er jeg - og alligevel:
med Ild og Traktorplov og Fyrretræl skal jeg nu slaas ihjel, skal slaas ihjel.
Nuvel! at klynke aldrig var min Skik. Kun lad mig sunde mig et Øjeblik. Maaske jeg sejred størst, da jeg forgik.
Jeg husker jo, at der, hvor jeg nu staar,
laa Skov og Mark engang i Danmarks Gaard. Og i min Død jeg drømmer om en Vaar,
da Landet, jeg fik frelst, mit Hjertes Digt, med Kom og Træer atter bølger rigt.
Saa dør jeg gerne. Jeg har gjort min Pligt.

 Ak, knap begyndt er sommetider endt. Det fik i Aar om Sommeren vi sande. Lidt Junisol - og siden over Lande
har hvasse Storme isnet og forbrændt.
Vi skotter til vort Vindues Stormpletglar. Med Utaalmodigheden Hjertet kæmper.
Til sidst: Nu stoler vi paa dig, September, der altid kommer høj og ren og klar.
Men Himlen kaster sig kun olm og sort,
med haarde Regnstænk slaar den Vejens Stene og pifter haanligt i de vaade Grene
og hvirvler koldt de sidste Blade bort.
Vi sad og gustnede i Sind og Hud,
men fik omsider nok af al den Venten. Saa Døren op! En-to-tre over Stenten! og i Guds Navn i alle Vejre ud!

 Kanhænde en og anden faar sin Sot. Begræd det med en delvis tørlagt Taare! For hellere: Vær ude om din Baare
end sidde hen og blive Idiot.
Og den af os, der ikke slap sit Vejr, Almægtige! han fik det desto mere. Det viste sig, at der var fler og flere,
der raabte: »Det gi’er Kræfter, dette her!«

 Op, Hertha, Veninde, min kæreste Tøs næst Mutter derinde, for nu gaar det løs.
Nu gemmer vi Pligt,
nu glemmer vi Gigt
og kaster os bare
frisk ud i det Spil,
hver Høne og Hare
faar Lov at forklare
en Jagthund, hvorfor den er til.
Kom, Hertha, nu høvler vi Markerne af.
Se, Far er i Støvler.
Byd Bøssen Godda’!
- Det satte nok Liv
i en, der var stiv.
Af Kurven hun vipped
og strakte sig, nøs
og hopped og tripped,
og Halen den svipped,
et Under, den ikke gik løs!

 Se, taagelet flagrer de duggede Spind hen over de Agre
i solgyldent Skin. Du hellige Gry,
der Verden gør ny!
jeg hilser min Broder, den jagende Vind.
Jeg hilser min Moder
du Stjerne blandt Kloder,
du skønneste Drøm i Guds Sind.
Fjernt hører jeg skogre Fasanernes Kuld.
Men Hertha hun logrer forjættelsesfuld.
Saa standser hun stiv; et eviggjort Liv.
Saa statuefager
en Hundenes Gud.
Da bruser og brager
smaa flimrende Flager
i Luften - omkap med mit Skud.
Den yderste dratter. Hun bringer den smukt og optager atter
i fjedrende Flugt
saa let som en Røg
sit straalende Søg.

 Jeg ved, hendes gule
zigzaggende Lyn
vil finde de Fugle,
hvor godt de sig skjule,
i
og standse: »Der ligger Menuen«.
Ak, Solen den skeler for snart til sit Led. Paa Grøften vi deler den Bid, vi har med.
En Pibe Tobak.
Lidt Vovhundesnak.
Saa kalder os Skoven
i blussende Glød
som om den forvoven
har hørt det fra oven:
mer festlig end Liv er dog Død.
Oktober, du læger
for Stød og for Slag.
Vort Hjerte du kvæger
med Feriedag
fra Grublen og Pligt
og Afmagt og Gigt.
Med Øjnene klare
af Spænding og Drill
du Høne og Hare
gi’r Lov at forklare
en Jæger, hvorfor han er til.

 Hvor er den graa, Novemberdagen, hvor graa og lav!
den slæber sig fra Gry til Aften paa Krykkestav.
Hvor er den graa, Novemberdagen, hvor graa og lav.
Hvor hurtig svandt den lyse Sommer! hvor er den død!
dens hede Liv af Stemmers Jubel
og Farvers Glød!
hvor hurtigt svandt den lyse Sommer! hvor er den død!
Er ogsaa Solen død og borte
for Evighed?
har denne Skumring for bestandig sig sænket ned?
er selve Solen død og borte
for Evighed?

 EB
O, Tungsind om mig uden Maade
og uden Maal.
Snart skal det ogsaa synke sammen mit Hjertes Baal.
O, Tungsind om mig uden Maade og uden Maal.
Da - hør! da løsner sig fra Himlen en sælsom Klang.
Det skinner - skinner hvidt derinde i Taagens Fang.
Fem Svaner lysner frem og løfter en Svanesang.
Er Dagen lav og trang og fattig, o, Danmark, glem
dog aldrig, Himlens høje Svaner fik dig til Hjem.
Er Dagen lav og trang og fattig, saa lyt til dem.

 DECEMBER

 
 Det gaar mod Aarets Ende.
Og spørger du, hvornaar
vort skønne Land var skønnest i det hele lange Aar,
saa tænker jeg paa Solskin og Lærker, naar det tøer, paa Skovens milde Skønhed den stille Dag, der dør,
en Vintermorgen solklar
og diamantbesat,
men mest vel paa Skærsommer
og den lyse, lyse Nat.
Men hvis jeg spørger Kirsten, saa ved jeg hendes Svar:
Den bedste Dag i Aaret
det er Juleaften, Far.
Den bløde Skumring daler saa dulmende, saa ømt.
I Kvæld er Verden næsten som Gud den havde drømt. Og Sneen falder stille,
som faldt den i dit Sind. Det er Smaaengles Vinger, der stryger blødt din Kind.

 DECEMBER
Men Malm fra Taarne runger saa dybt og stort herned.
Det er Gud selv, der over
- sin Verden lyser Fred.
Og Mor har pyntet Træet, saa Verdens bedste Ord
er her i Stuen hos os: Fred og Gud og Mor.
Den danske Juleaften
er Aarets gyldne Stak. Den samler alt og alle
i et eneste: Tak.
For alle milde Gaver, for Prøvelser og Savn Tak, Livets store Herre, i Barnets lille Navn.

Om Bogen —
Vi naar lige at fange de Maal, Grafikeren Povl Christensen ivrigt tegner med Fingerspidserne i Luften . . . saadan omtrent skal Størrelsen være paa Træsnittene! Der opnaas Enighed om, at Stokkene ikke maa overskride 180x110 mm. Ud fra disse
Dimensioner, som ogsaa gælder for Satssiden, skal Papirformat og Margener bestemmes. Da de store, kraftige Træsnit kræver rummelige Margener, benytter vi Træsnittenes største Højdemaal (180 mm) til Papirets Breddemaal. Der findes overordentlig mange Regler for at fastlægge de til ethvert Formaal bedst egnede Margen  forhold. Vi anvender en gammel, prøvet Regel, der netop giver den Inddeling, vi har Brug for. Differencen mellem Satssidens og Papirets Bredde konstateres (180-^110=70). Denne Difference (70) deles i otte lige store Dele. Det fremkomne Enhedstal (8,75) multi 
pliceres med de forskellige Margeners Forholdstal: Indvendig 3, foroven 3V2, udvendig 5 og forneden 6% Paa Grundlag af denne Udregning fremkommer tillige den endnu manglende Dimension: Papirets Højdeformat. Til Beskæring tillægges foroven 4, udvendig
5 og forneden 6 mm, saaledes at Bogens ubeskaarede Format bliver 280x185 mm. Det er gode Proportioner i Forholdet 2:3. Ved en Kontrollering af de opgivne Maal, vil der kunne konsta  teres mindre Afvigelser; disse skyldes enten Omregningen til typo  grafiske Maal eller æstetiske Hensyn.
Naar Trykkeriet vælger den ældste grafiske Kunstart til Billed- trykket, er det af Hensyn til Emnet og Kunstneren.Ved at trykke direkte fra Træsnittene undgaar vi den ikke helt nøjagtige, meka  niske Reproduktion og opnaar at faa Kunstnerens Arbejde og hans Opfattelse af »Digte om Danmark« paa allernærmeste Hold.
81
i.

 Bogen er delt op i tre Afsnit: Professor Hans Brix*Indledning, Forfatteren Kaj Munks tolv Maaneds-Digte med Povl Christensens Træsnit og Trykkeriets Efterskrift, en Slags Kolofon i Nutidens
Betydning, men mere udtømmende end ellers.
Povl Christensen gaar til Arbejdet med Ildhu. Ideerne springer
fra ham, smukt akkompagneret af hans stærke og frodige Talent.
Han er i Telefonen og paa Trykkeriet; næsten begge Steder paa
een Gang. Han finder ud af, at Sædemanden maa være Frontispice
til Titelbladet, at det Træsnit - Moder Danmark - der først er tænkt
til Omslaget, passer bedre foran ved Smudstitlen og til Slut,
naar alle Maanederne er gledet forbi . . . Barnet, der rækker r
Hænderne mod L yset...
Postbudet er Bindeled imellem Vedersø og Trykkeriet. Nogle
dejlige og sprælske Breve karakteriserer Forholdet. Det er nemmere med Professor Brix. Han kommer daglig i Huset. Med hans Manu  skript er det derimod ikke saa nemt. Tre Par Øjne stirrer paa noget, der sine Steder kan erindre om en Skøjteløbers hastige Rids i Isen. Af praktiske Grunde er det nødvendigt at konstruere et maskinskrevet Manuskript til Sætteren.
Ved Valget af Skriften maa der tages Hensyn til de kraftige Træsnit. Efter Overvejelser og Forsøg standser vi ved Plantin- Antikva. En kraftig og læselig Skrift, som saa Dagens Lys 1905 i Hamborg. Dens Afstamning er yderst borgerlig. I Daaben fik den Navn efter den berømte, nederlandske Bogtrykker Christophe Plantin. - Den er et Ønskebarn uden særlig Karriere. - Xylograf F. Hendriksen indførte den i 1908 paa Fagskolen og brugte den til flere af Forening for Boghaandværks Publikationer. Senere har Professor Vilh. Wanscher og Arkitekt Knud V. Engelhardt be  nyttet den med vekslende Held. Under god Protektion kan Plantin’en godt arte sig pænt. Indledning og Digte sættes med samme Skriftstørrelse (10 Punkt). Ved Digtsatsen gøres Afstandene imellem Ordene og Linierne mere rummelige end ved Indledningen . . . det støtter Rytmen. Efterskriften er underordnet Stof og sættes med en mindre Skrift (9 Punkt). Da dette Afsnit ligger uden for Bogens kunstneriske Ide, har Povl Christensen ikke medvirket her. Trykkeriets gamle Bomærke, der indleder Teksten, er første Gang benyttet i Begyndelsen af 1740erne.
Indledning og Efterskrift er rektangulære Grupper, der ret nemt bringes i harmonisk Overensstemmelse med Træsnittene. Der  imod er det vanskeligere med Digtsatsen. De uregelmæssige Linielængder, der varierer fra 15 til 90 mm, og det meget uens  artede Antal Linier i Versene er det sværere at faa Hold paa og umuligt at faa Fasthed over. Hvert Maaneds-Digt maa behandles
mod Danmarks Fremtid!

 individuelt. Ved denne Fremgangsmaade ser vi bort fra strenge, typografiske Regler. Engang imellem er det ogsaa ganske inter- essant at bryde med visse Skoledogmer og prøve noget andet. Vor vigtigste Opgave er paa naturlig Maade at gøre Digtene læse  lige. Dette praktiske Hensyn fører til, at vi i flere Tilfælde ikke kan klare os med typografiske Midler, hvorfor vi lader Kunstneren hjælpe os med sine smaa Vignetter. Det fælles Præg, der maa være over Digtsiderne, for at bevare den boglige Karakter, opnaar vi
foroven i Kolumnetitlerne (Sidetitler), som ogsaa tjener Læseren til Orientering, og forneden i Sidetallene. Af dekorative Hensyn benytter vi hertil Tal af et andet Skriftsnit (Caslon). Plantin’ens Tal virker saa merkantile. Ved at stille Versene aksialt paa Sats  siden fremkommer et Balanceforhold, som paa bedste Maade nærmer den uregelmæssige Digtsats til de store Træsnits tætte, ligesidede Flader.
Et Problem rejser sig. Vi opdager, at Halvdelen af Digtene slutter paa Venstresider. Vil det ikke genere det modstaaende Træsnit for den efterfølgende Maaned? Og vil det ikke være en stifmoderlig Behandling af disse, naar den anden Halvdel af Træ  snittene paa naturlig Maade har faaeten blank modstaaende Side?
Økonomi og Æstetik tages alvorligt paa Raad. Æstetikken sejrer: Blanke Blade skydes ind. Træsnittene ved Smudstitel, Titelblad og efter December maa fornemmes for sig. De to foran i Bogen staar paa Venstresider og arbejder sammen med Titlerne, medens det sidste . . . Barnet... er Afslutningen. Her vil et indskudt Blad virke vildledende. Det kan opfattes, som Træsnittet hører til Efterskriften, hvad det jo ikke gør.
I et af vore Breve til Kaj Munk skrev vi, . . . Titlen er Bogens Flag. Dermed mente vi, at Tekst og Træsnit skulde forenes til noget festligt, værdigt og harmonisk. Den Kraft, der ligger i Sæde  mandens opadskridende Bevægelser, skal overføres i Titelbladets Tekst og Træsnit. For at opnaa denne Kraft lægger vi Skriftstør  relserne paa den alleryderste Grænse af det tilladelige. En Bagatel større Skrifter, og Titelbladet vil virke for voldsom t. . . næsten som en Plakat. Med smaa Forandringer benytter vi Titelbladet til Omslagets Forside. Vignetten erstattes af en anden, som er lidt større, og Titlen trykkes i rødbrun Farve, hvorved den godt kan taale at blive en lille Smule højere.
Paa samme Tid, som Skriftvalget er under Overvejelse, spekuleres der paa Materialerne, som vi bestemmer skal være forarbejdede her i Landet. De Krav, vi stiller til Papiret, maa i første Række gælde en Kvalitet, der er hensigtsmæssig for Trykning af Træsnit. Den skal være fast og dog tilstrækkelig absorberende. Papirets

 Tykkelse fastsættes efter. Erfaring og Skøn. Det maa ikke være for tykt, og heller ikke saa tyndt, at Trykket skinner igennem. Vi vælger en Tykkelse (106 gr), som staar i passende Forhold til Bogens Karakter, Format og Sideantal. Overfladen maa være tilpas
jævn og glat, uden at virke blank. Disse Egenskaber findes stort set i matglittet Tryk II fra De forenede Papirfabrikker. Det er en Kvalitet, der ligger noget over det almindeligt anvendte Bogpapir. Paa Grund af de nuværende Forhold er Mængden af Harpikslim kun Halvdelen af den normale. Derved mister Papiret lidt af sin Stivhed, Haardhed og Klang. Ved Fabrikationen faar det en ekstra Maskinglitning for at genvinde nogle af de tabte Egenskaber og for - saa vidt teknisk muligt - at udjævne Strukturforskellen mel  lem For- og Bagside. Papirets douce Tone kommer os godt tilpas. Den minder om Papiret i gamle Bøger med skønne Træsnit. Og vor Opgave er jo netop at skulle trykke Træsnit! - For at sikre Bogen et godt Oplukke skal Fibrene i Papiret naturligvis løbe parallel med Bogens Ryg. - Til Omslaget vælges en træfri, hvid Karton, der er ca. tre Gange tykkere end et Blad af Bogens Papir.
I Trykkeriet er Tilretningen og Farvegivningen afgørende for Kvaliteten. Tilretningen skal udligne alle Ujævnheder for at faa Trykket til at staa ens fast paa Papiret. Illustrationstrykket er mere indviklet. Her træder Trykkeren i Kunstnerens Sted. Af den plane Flade, hvori Kunstneren har graveret sit Sujet, skal Tryk  keren uddrage alle Tonværdierne i de rette Forhold. Ved Hjælp af mekanisk fremstillede Relieftilretninger opnaas det væsentlig  ste. Men det endelige og gode Resultat er afhængigt af en Efter  behandling i Form af følsomt Haandarbejde. - Det er nu Tryk 
kerens Opgave at indstille Farven saa fint, at den overføres paa Trykformen i en Fordeling, der nøje svarer til Skriftens og Illu  strationernes mange forskellige Nuancer. Først da kan Papiret
trygt glide igennem Maskinen.
Det sidste Led i Bogens Fremstilling er Indbindingen. Her staar
vi overfor flere Muligheder, men vælger den mest enkle, fordi vi, af Hensyn til denne Bogs Karakter, mener det er rigtigst at over  lade den endelige Indbinding til den enkeltes personlige Ønsker og Smag. Vi har fremstillet et Foderal, hvori Bogen kan opbevares paa en forsvarlig Maade og samtidig tage sig pænt ud paa Reolen. Ved Indbindingen gør vi opmærksom paa, at Beskæringen er ansat til: foroven 4, udvendig 5 og forneden 6 mm. Husk ogsaa, at Om  slaget og Ryggen kommer med!
Det er sagt flere Gange, at vi burde trykke vor Nytaarsbog om Sommeren, naar der er bedre Tid. Vi har aldrig forsøgt det og gør det nok heller ikke. Der skal være en særlig Stemning omkring

 os med Sne og Frost og Granduft. Og det kan ikke hamstres til om Sommeren... Povl Christensen begyndte at skære Træ  snittene omkring Midten af Oktober; de sidste Vignetter kom med Posten den 12. December. Kaj Munks Manuskript modtog vi den
14. November og Professor Brix’ den 25. November. Den sidste Korrektur forelaa den 9. December. Trykningen blev afsluttet den 24. December. . . Udsendelsen skete Nytaarsaften. johan olsen
Navigare Necesse
er den ellevte i Rækken af Det Berlingske Bogtrykkeris Nytaarsudsendelser og sendes ligesom de tidligere til Husets Venner.
En mindre Del af Oplaget er stillet til Raadighed for Boghandelen.

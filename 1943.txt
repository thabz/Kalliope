KILDE:Teksten følger Hulda Lütken: <i>Livets Hjerte</i>, Gyldendalske Boghandel, Kbh., 1943.
DIGTER:luetken
DATO:20180127

T:
F:
SIDE:


LIVETS HJERTE

Jeg vilde gerne rive
mit Hjerte ud —
og paa mit Hjerte skrive Du er min Gud!


T:
F:
SIDE:

LIVETS HJERTE
Det var i saa trist en Aften, Livet viste mig sit Hjerte.
Og jeg saa, det banked voldsomt. Og jeg saa, det skjalv af Smerte.
Og jeg saa, hvor Blodet hamred i de store, spændte Aarer.
Og fra Hjertets dunkle Kamre
drypped Blodets røde Taarer.
Rundt i Verdens triste Have vandred Livet med sit Hjerte. Dér, hvor Blodet farved Jorden, sprang der Blomster ud i Smerte.

wrw
Mine Tanker blev saa vide. Jeg begreb Allivets Smerte. Jeg forstod, at alt maa lide,
der har Del i Livets Hjerte.


T:
F:
SIDE:

MINE SANGE
I, mine Sange, mine Sange,
som jeg har skrevet med mit Blod i tunge Dage, Nætter lange,
og kæmpet for med alt mit Mod.
Jeg elsker jer, som Dag tilbeder den Sol, der kalder den til Live.
Jeg strider for, at I skal blive som rene Lys, der aldrig slukkes. Og indtil mine Øjne lukkes,
jeg i mit Hjerte om jer freder.

Skal mine Sange dog fortabes, i Ringeagtens Smil begraves. Aldrig en Tøddel vil jeg rette!
Men dybt i Hjertets dybe Tempel,
vil ensomt jeg for Graven sætte
med Stolthed Sorgens sorte Stempel.
Si Élffåå


T:
F:
SIDE:

TIL MIN MUSE
Kom jeg forstemt og træt fra Livets Strid, og syntes haabløs mine Dages Id,
min frugtesløse Kamp og bitre Nød — mig uudgrundelig den visse Død.
Saa stod du for mig, svøbt i Klædning sid, med Renhedsmærket paa din Pande hvid, og hvisked til mig, med en Stemme blid: Vær sikker, — stol paa mig i Sorgens Tid.
Og sled jeg kummerligt for dagligt Brød, og satte ind min Sjæl: Liv — eller Død! Og var jeg rastløs, uden Ro og Hjem, hjalp du sagtmodig mig mod Maalet frem.

é
*s ►
sk
k'- . \I
'9 »('
/V ►
i
k »
\
W?-
1-
!-►
Sad jeg alene under Stjerners Fred
og lærte af dem sand Taalmodighed, storladen Ro. Naar alting stod paa Spil, kom du og hvisked trofast: Jeg er til!
Trods det, jeg svigted dig hver levet Stund, og Løgne for, som Genfærd, af min Mund. Trods det, jeg tugted dig med skarpe Ord, er du dog den, hvorpaa til sidst jeg tror. Trods det, din Retfærd blegede min Kind, gled du med sikre Fodspor i mit Sind.
Jeg fandt til sidst, dybt i dit Hjertes Muld, den Guddomsgnist, som er af ægte Guld.
Lad Dage komme, Tiderne forgaa.
Dit tyste Liv jeg lærte at forstaa.
Din stille Kamp mod Livets haarde Negl, Barmhjertighed mod mine mange Fejl. Og har du, midt i Livets Kævl og Vræl,
i Grunden gjort mig til en ensom Sjæl, dog rejser sig min Hyldest stejl og stærk: Jeg elsker dig! — Du er mit Mesterværk!
►. .
„. t
‘
*•
14
*' -
r/


T:
F:
SIDE:

OUVERTURE
Jeg har vandret til dit Hus paa min Fod. Jeg har vandret med min Kærligheds Mod. Jeg har vandret med min Kærligheds Mod, paa min længselsbevingede Fod,
for at aande din Luft,
for at træde din Jord —
den Luft og den Jord,
hvor min Kærlighed bor.
Jeg har fulgt mine Drømmes sikre Spor.
Jeg har vandret langs min Længsels gyldne Flod.
Og jeg kom til dit Hus paa min Fod, paa min længselsbevingede Fod..
Og jeg kom med min Kærligheds Mod — ja, gjort modig af Drømmenes Glød.

Hvor jeg vandrede frem,
sprang der Blomster af Jord —
i den Luft, af den Jord,
hvor min Kærlighed bor —
ja, Alverdens fagre Blomster de sprang ud:
Lovet være den evige Gud!


T:
F:
SIDE:

DER ER ET HAAB —
Der er et Haab, som lønligt skinner, en Higen i vort Væsens Dyb,
som næres af saa stærke Minder
og bæres af det mindste Kryb,
en evig Tro paa Lysets Magt, igennem Vintrens stumme Vagt.
Og stormer det i Uvejrsnætter,
og ruller Havets tunge Døn,
saa Angsten gaar, som sorte Jætter, igennem Sjælens dybe Løn,
vi hører Haabets klingre Sang igennem Mørket Gang paa Gang.

Vær hilset Gryets Morgenrøde, du Skaber af den nye Dag,
som maner Mørkets Nat til Døde og hejser Haabets gyldne Flag
højt over Vintrens trange Hvil: du Vaarens første friske Smil!


T:
F:
SIDE:

VAARENS SØN
Nu ruller de evige Bølger mod Livets Kyst.
— Mit Sind er ét eneste Kaos af Drøm og Lyst.
Af Drømme, saa tunge og dybe, som Dødens Gru,
og Lyster, saa grænseløse,
som Vaarens Hu.
Der kommer en Sejler derude i Mulmets Nat.
Der staar en Yngling og spejder ved Skibets Rat.

Han styrer den fremmede Skude mod Livets Kyst.
Hans Sind er ét eneste Kaos af Drøm og Lyst.
Det gælder, at naa ind mod Landet paa Livets Kyst.
Han vover mod Havets Bølger en mandig Dyst.
Hans Øjne er hungrige, dybe af Drømmens Mod.
Han skriver sit Navn i Tiden, med Hjertets Blod.
Den fraadende Sø for hans Øje, den skummende Elv,
er Kampen, han skal igennem —
er Døden selv!

Han strammer med blodige Fingre om Skibets Rat.
Han stirrer med søgende Øjne
i Mulmets Nat.
Da stiger en blændende Morgen paa Livets Strand.
Da fødes i funklende Sollys et Paradisland.
Da viger de natlige Skygger paa Livets Kyst.
Da fødes en flammende Glæde dybt i hans Bryst.
Han styrer den fremmede Skude mod Solens Gang.
Han fylder i stormende Jubel
sit Bryst med Sang.

Han bjærger den frugtbare Skude
af Havets Seng.
Saa vandrer han ind over Landet:
En leende Dreng.
Han favner de svulmende Skove
med Tak og Bøn —
thi han er den danske Sommer,
er Vaarens Søn.


ID:luetken2017092506
T:
F:
SIDE:

TIL EN VISSEN BLOMST
Dit violette Blosterblad er falmet.
Saa grum er Døden mod din skønne Farve. I Skyer har jeg set den samme Farve forvandle sig til hede Purpurdrømme.
I Silke har jeg set den hektisk briste.
Din grønne Katafalk er mørk og klæbrig. Sørgmodig sanser jeg din Død i Aftnen. I Morges dufted du af Sol og Sødme.
Jeg skar dig med min Kniv, og bar dig ind. Jeg fæsted dig paa Silken ved mit Hjerte.
Nu stinker allerede du af Graven.
Saa grum er Døden mod din korte Dag.


T:
F:
SIDE:

NU DØDE FREJLIF —
Nu døde Frejlif —
Manden med det vrede Hjerte
han, som skrev:
„Jeg er saa bange for at dø,
at jeg vilde ønske, jeg var død for længe siden! ..
Frejlif, i din Angst lever vor fælles Smerte over Døden.

Dagen er stille og død.
Sommermaanen løfter sit røde Baal over Jorden.
Maatte dit Minde
brænde, som dette Maanebaal, i vor Bevidsthed!


T:
F:
SIDE:

VASE MED ROSER
En snehvid Vase med smaa, gyldne Tremmer.
Se, kattelet japanske Piger danser
en Taaspidsdans, og kun et Rosenpanser er lagt om de smaa, gule, slanke Lemmer.
I Vasen Roser sat som røde Pager
i Silhouet mod Rudens blaa Facade,
i Klædedragt af bløde Fløjelsblade, med Knopper smaa, som Liliputbagager.
Og over Roserne en Duft saa svimmel,
en Fryd for Sanser, et harmonisk Møde
med Luft og Farver mod en gylden Himmel,
hvis Aftenskær er som en Morgenrøde.


T:
TOCTITEL:Fabel (Til to Elskende)
F:
SIDE:

FABEL
I to,
som har to Par Hænder, der betror hinanden
en stor Hemmelighed — under fire Øjne.
I to,
for hvem Pan endnu
er en grøn Jæger, med gjaldende Horn.
I to
faar mig igen til at tro
paa den gamle Menneskefabel om Elskov.
/• .......
> * !: ■?'. ■C"
27
Til to Elskende.
4*


T:
F:
SIDE:

SKÆRSOMMERNATTEN
Natten var dæmrende lys.
Markerne laa som frodige Svøb om Jorden. Paa Engen græssede det røde Kvæg fortroligt. Det blaaligtgrønne Korn
stod blikstille i Luften,
med halvmodne Aks.
En Sti løb igennem Kornet —
en Sølvsti —
som traadt af rappe Barnefødder.
Jeg hørte de kaldende Fuglefløjt, og jeg lyttede bevæget —
som i min Ungdom.
Jeg stod ganske stille paa Stien,

imellem Kornet —
i Erindringens Sølvdis — og drak min Ungdom — angst for at røre mig.
Jeg blev næsten ét med Luften og det lysende Korn.
— Ak, hvilken Nat —
en Aabenbaring af Skønhed!
Jeg gik ind i Landet,
beruset af Skønhed —
jeg gik lige ind i Maanen,
som stod sølvren over Bakken.
Jeg saa de unge Graner staa med brune Spyd, svangre med Kogler.
Jeg saa de grønne Blaabær i Risene, og fornam den ramme Rævlingeduft — Duften fra min Barndoms Heder.

Jeg stirrede ned i de dybe, tatersorte Grætter, og snusede til Tørvelugten.
Grætterne var bundløse —
som vilde Sind.
Jeg stak mine Hænder ned i det dampende Vand, og klappede den gode, glinsende Tørv.
— Ak, hvilken Nat —
fra min Barndoms Nætter!
Nattens Aande havde løsnet sig,
og laa som en mælkehvid Taage over Mosen. Alle Trolde og Hekse var ude den Nat.
De gabede grinende over Bakkerne, med lange, gule Hugtænder.
Og Ellepiger svævede, sagnomspundne — som i Folkevisens Dage.
Usynlige Riddere sprængte forbi mig,
med dragne Sværd,
der blinkede romantisk i Natten.

Jeg gned mine forgjorte Øjne — som Jægeren:
Drømte jeg —
eller var jeg vaagen? —
Jeg saa Pan vakle drukken ud af Skoven.
Da lo jeg højt: Hvilken kogiende Nat!
Duggen perlede i Græsset,
hvor jeg badede mine nøgne Fødder,
og vilde Margueriter hang sorgløse i Engen hvide og gule —
Dagligbrød bredte sig i Kløveren, og Stedmoderen smilede i Marken, med sine blaa Øjne.
Jeg plukkede dem alle — og fortrød det.
Jeg stjal dem fra Natten;

jeg rev dem brutalt fra hinanden, de søde Elskende —
begærligt, som Mennesket.
Jeg kyssede dem alle, og bar dem hjem,
trykket til Brystet.
Jeg satte dem i det kølige Brøndvand.
Dér stod de og duftede forlegne.
Intet rørte sig —
alt var uendeligt stille —
som før Skabelsens Dag.
Træernes Blade aandede næppe hørligt —
Løvet lyttede.
De hemmelighedsfulde Planter
stod med frugtsommelige Bægre.
Og Blomsterne blottede deres Køn i Natten
higende mod Befrugtning.

.*^',i:;‘'-‘-r' "" ■" '.■■' :*'. ■ ■"■' ;
Honningens søde Duft
strømmede gavmildt gennem Haven. Dagens travle Bier
sov dybt i deres mørke Kuber.
I Dammen rakte Aakanderne,
med tyste Hænder,
de lønligt hvide Skaale op mod Natten. Og Natten drak begærligt
af deres blege Skønhed.
Jeg sov ikke den Nat —
Nattens Skønhed brændte i min Sjæl. Tre Gange løb jeg ud,
og favnede dig hver Gang —
beruset af Skønhed.
Og tre Gange løb jeg hjem, for at fæstne paa Papiret dit usigelige Billed,
du lyse, du dejlige!

Men forgæves!
Magtesløs erkendte jeg din flagrende Skønhed —
flygtig, som Tiden.
Ingen sov den Nat —
selv gamle Koner vaklede ud paa Vejen.
Natten kaldte dem.
De drak deres Ungdom —
ligesom jeg.
Deres Ansigter var lukkede i en dyb Drøm —
som hos Søvngængere.
Unge, elskende Par
gik tæt sammenslyngede forbi mig.
Deres Ansigter lyste glædesdrukne i Sommermørket.
De saa mig ikke —
de saa kun sig selv.
Ranke, som spændstige Træer,
gik de fremmede forbi mig.

Og jeg fornam en sødmefuld Smerte — en vemodig Længsel —
en gammel Uro i mit Sind.
Forglemte Minder steg fra min Ungdom. Jeg knugede min Haand mod Hjertet:
— Ak, hvilken Nat - hvilken usigelig Nat!


T:
F:
SIDE:

TIL EN HVID ROSE
Hvad kender du til Mørket, du, som er saa blid? Hvad kender du til Sorgen i mit Hjerte? —
Du er jo Somrens Rose, saa yndig, skær og hvid, og Mørkets Gerninger du aldrig lærte.
Hvad kender du til Døden, du, som er saa mild? Hvad kender du til Angsten i mit Indre?
Til Længslen, der fortærer og brænder som en Ild, som ingen Taarer, ingen Graad kan lindre.
Hvad kender du til Taarer, du, som er saa kold,
naar jeg vil trykke dig mod mine Læber?
Men vent til Mørket kommer, du er i Høstens Vold,
da Nattefrostens Død dit Hjerte dræber!

Da skal din Krone visne og falde trist til Jord og da vil Døden lære dig at græde!
Og om dit Smertensleje det tunge Mørke gror det Mørke, som forstemmer Somrens Glæde.


T:
F:
SIDE:

AK, HVOR FORANDRET
Nu er den kommen, den mørke Nat.
Se, Sommeren — ak, hvor forandret! Jeg er forbavset: at den kom saa brat.
Det er jo ikke længe siden at
jeg nød den lyse Nat. — Ak, hvor forandret!
Jeg hilser paa dig, mit tunge Sind. Du staar i Døren, saa uforandret. Du følger med mig i Stuen ind.
Og selv om ogsaa jeg agerer blind, kan jeg dog føle dig, saa uforandret.

Det er besynderligt, at alting gaar, som i en Cirkel, saa uforandret.
At Sommer, Vinter og Høst og Vaar
, kan ridse Sindet med saa dybe Saar.
Jeg synes næsten, at det var i Gaar,
mit Sind var lyst. Nu — ak, hvor forandret!


T:
F:
SIDE:

DER RASER EN STORM —
Der raser en Storm i mit Indre, der bruser et Hav i mit Bryst. — Højt over mig Stjernerne tindre, og Natten er ganske tyst.
Højt over mig Stjernerne glider i Æterens evige Hav.
Langt ude — til alle Sider
lyser det himmelske Rav.
Stjerner er lagt i Kabaler, blandt Stjerner i Ensomhed, og Stjerner, der tier og taler, blandt Stjerner, der intet véd.

I Morgen vil Stjernerne briste, saa falder mit gyldne Flag.
— Aa, kunde som Stjernen jeg liste mig bort fra den lange Dag!
Forsvinde i Morgenens Blæsen,
i Dæmringens vaade Slud. — Der raser en Storm i mit Væsen, som aldrig faar raset ud!


T:
F:
SIDE:

MAANEBILLEDE
Nu kryber Grævlingen i Vinterhi,
og Bonden har for længst kørt ind sin Avl. Bleggyldne Blade falder mig forbi.
Fuldmaanen gaber over Gaardens Gavl.
To Katte gør paa Silkepoter Kur;
men Lænkehunden fjerner dem, som Fnug, hvorefter spejdende den staar paa Lur
og slikker Snuden, der er vaad af Dug.
En Stund den staar og halser og gi’r Vejr og lunter derpaa i sit Hundeskur.
— Men henne, midt i Maanens milde Skær, en Kvinde staar i Læ ved Gavlens Mur.

Jeg nærmer mig og sagtner mine Skridt. Hun ser mig ikke, staar i Drøm fortabt.
Jeg læner mig mod Havens graa Stakit
og ser paa Mennesket, som Gud har skabt:
Det er, som hun i Syner synker hen, mens Maanen gavmild giver hende Glans. — Nu lever hun sin Ungdom om igen, med al dens Jubel, Elskov, Fest og Dans.
Det pusler ængsteligt i Havens Krat.
Et Pindsvin kryber mod mig, sært og sort —
som narret af den hvide Maanenat.
— Jeg vaagner op og vandrer langsomt bort.
Og hvor jeg vandrer, falder Lys og Lød. Af Maanestraaler er Alverden fuld.
— Jeg glemmer, at jeg er til Alvor fød. Det er, som om jeg gaar og sanker Guld.


T:
F:
SIDE:

PILGRIM
I Nat saa jeg,
at Maanen ilede frem bag stormende Skyer.
Himlen var som en uendelig Egn en arabisk Ørken,
hvor hin gule Beduin vandrede rastløst over Verden.


T:
F:
SIDE:

JEG FLYGTED
Jeg flygted fra Verdens Maske, foragtende dens forlorne
Væsen, og brændte til Aske Minderne. Jeg og min Muse
var eneste Sammensvorne. *
Vi var alene til Huse.
Hun blev mit Værn og Vaaben, naar Savnet gjorde mig bitter.
Hun gav mig Kunstnerdaaben, saa jeg Forsagelse lærte.
Men bag min Ensomheds Gitter hulkede lønligt mit Hjerte.

Du aabnede Edens Have,
og gav mig gyldne Druer, gav til en kongelig Gave,
som den, der har nok at give. Og født i flammende Luer vaagned mit Hjerte til Live.


T:
F:
SIDE:

JEG LYTTED TIL DIN SJÆL —
Jeg lytted til din Sjæl — som til Musik — til dens vidunderlige, rene Tone.
Og i din Elskovs hede Druedrik,
jeg drak mig til en Dronning — uden Krone.
Og var mit Liv en Ørkenvandring før, jeg fandt hos dig en frelsende Oase.
Jeg kommer dagligt tørstig til din Dør, og drikker af den hede Drueklase.
Og som to Hedninger, i ensom Trods,
vi hører Verdens klagende Sirene.
Vi frygter intet — intet rammer os.
Vi aander trygt, som Havets Kampestene.


T:
F:
SIDE:

AFSKED
Du bød Farvel — gav mig til sidst
et iskoldt Blik.
— Ak, Stuen blev saa tom og trist,
dengang du gik.
Din Tid var knap. Du havde Hast.
Det var saa sent.
Alt, hvad du sagde, var saa fast
og ærligt ment.
Du havde taget Frakken paa
og skyndte dig.
Men Handskerne paa Gulvet laa.
— Dem gemte jeg.

Din Haand var slap — og du gik bort i Nattens Slud.
Det regnede, og det saa sort og stormfuldt ud.
Og Døren lod du staa paa Klem — som før saa tit.
Og Blomsterne i Stuens Gem
de skælved lidt.
Du bød Farvel. Jeg blev saa ræd for blot et Blik.
— Det var, som alt omkring mig græd, dengang du gik.


T:Min Ensomhed
F:Min Ensomhed, du er mit Helvede!
SIDE:50

Min Ensomhed, du er mit Helvede!
Du gule Flamme, jeg hentæres ved. 
Dengang jeg mødte dig, jeg skælvede. 
Og siden har du fulgt mig hvert et Sted.

Nu kommer Natten til den Jagede!
Nu sænker Mørket ned sin kolde Trøst. 
— Mit Hjerte, var det dig, der klagede!
Har du endnu en Stemme i mit Bryst?

Nu skyder Natten sine sorte Taager 
igennem Rummet, hvor jeg er alene. 
Og Sjælen dirrer — alle Nerver vaager.
— Aa, fattigst er vel den, som sover ene


T:Gammel Vise
F:Hisset bag de sorte Skove
SIDE:51-53

Hisset bag de sorte Skove 
bor min Ven.
Vejen tør jeg ikke vove
at gaa hen.

For det store, tunge Mørke 
er saa tæt,
og mit Hjerte mangler Styrke, 
er saa træt.

Derfor er jeg saa alene
og saa trist,
spejder ud mod Havens Grene, 
først og sidst.

Det bli’er Nat og det bli’er Morgen — 
det bli’er' Dag.
Men om Dagen gør mig Sorgen,
ak, saa svag.

Og saa bli’er det atter Aften — 
Solnedgang. —
Kommer du da aldrig til mig 
nogen Gang?

Det bli’er Skumring. Mørket falder.
Dagen dør. —
Kom, du Kære, hør, jeg kalder —
kom, som før!

Tys! jeg hører Trin paa Gruset.
Er det dig?
Gaar du listende mod Huset?
Nej — ak, nej!

Her er ingen, kommer ingen -
alt forladt. —
Trætte Fugle sænker Vingen 
under Nat.


T:Sorgens Klokker
F:Sorgens Klokker klinger
SIDE:54-55

Sorgens Klokker klinger -
klinger under Nat. — 
Alle mine Sange
har min Sjæl forladt!

Alt omkring mig visner -
visner, som i Høst.
Der er ingen Toner 
mere i mit Bryst!

Som en iset Flade 
ligger Livet dødt. 
Tunge Rosers Blade 
drysser rødt paa rødt.

Sorgens Klokker klinger -
klinger under Nat. — 
Og i tyste Timer
græder jeg forladt.


T:Salme
F:Skal min Dag nu haste bort
SIDE:56-57

Skal min Dag nu haste bort — 
som en Tone ud i Rummet? 
Skal min Glæde nu forstummet 
hvile i sin Grav, formummet
i mit Hjertes Ensomhed?

Møder jeg dig blot en Gang, 
skal jeg aldrig mere klage, 
skal jeg Graaden helt forsage, 
skal jeg smile alle Dage — 
selv i Dødens Ensomhed.

Fjernt fra Livets Angst og Kval, 
fjernt fra Verdensrummets øde,
fjernt fra det, der brast og døde, 
smiler du mig mildt i Møde,
i min Aftens Ensomhed.

Giver du mit Hjerte Fred? 
Hører du min Længsel raabe? 
Natten er min mørke Kaabe! 
Dybt i Hjertet Blodets Draabe 
drypper tyst i Ensomhed.


T:Ensom
F:Ensom jeg i Nattens Riger stiger
SIDE:58-59

Ensom jeg i Nattens Riger stiger. 
Taagens klamme Strømme døsigt viger.

Høje, dunkle Skygger tungt sig hæver
for mit Syn — og Hjertet angstfuldt bæver.

Saa forsvinder ogsaa de i Taagen. — 
Kun min Sorg og Tanke nu er vaagen.

Ak, hvor blev i Natten dog jeg lille -
mere ussel end den mindste Bille.

Ensom og forladt, som Taarnets Ugle, 
fattig selv som Himlens vilde Fugle.

Ludende som Træets skumle Grene, 
følte jeg, at jeg var helt alene.


T:Jeg
F:Jeg er et Straa, der visner
SIDE:60-61

Jeg er et Straa, der visner 
paa Livets Landevej.
Og Vejens travle Færdsel 
gaar tungt hen over mig.

Jeg er et Blad, der falmer
i Livets store Skov,
der synker ned — og ødes, 
bestemt af Livets Lov.

Jeg er et enkelt Sandskorn 
i Bølgens dybe Blaa.
Jeg er en spinkel Draabe 
i Regnens tunge Graa.

Jeg er en ensom Gransker, 
der har et fredløst Sind. — 
Jeg er en planløs Vandrer, 
der vandrer ud og ind.


T:Jeg var saa ene
F:Jeg var saa ene, at ingen i Verden var mere
SIDE:62

Jeg var saa ene, at ingen i Verden var mere.
Da drog jeg bort til det fremmede, ukendte Land. 
Det, som jeg skimted bag Drømmenes disede Stjerner. 
Og dér slog mit Hjerte ud i den rødeste Brand.

Jeg spurgte Himlen: Hvem tænder den Ild i mit Indre? 
Stjernerne stirred med Øjne, som gnistrende Staal.
Men ingen mig svared; thi Sproget de aldrig lærte. 
Dog, de forstod mig med Tavshedens hellige Maal.


T:Til en død Moder
F:Fald blidt, fald blødt, o, Jord
SIDE:63-64

Fald blidt, fald blødt, o, Jord, 
paa hendes Blomsterbaare.
Modtag den hvide Mor. 
Modtag hver ensom Taare.
Du Hjerte, som vil briste,
løft dine grønne Kviste.
Fald blidt, fald blødt, o, Jord! 
Modtag den hvide Mor!

Straal Sol, som vi har kær, 
fra Himlens skønne Egne.
Opstandelsen er nær.
For den skal Døden blegne.
Den Sol, som aldrig svinder, 
skal gløde dine Kinder.
Straal Sol, som vi har kær! 
Opstandelsen er nær!


T:Skønhedens Mester
F:De burde køres i Triumf
SIDE:65-66
N:holstein

{sri:Til Ludvig Holstein paa 75 Aars Dagen.}

De burde køres i Triumf
igennem Gaderne —
som de gamle Grækere.
Og unge Piger burde strø Blomster
paa Deres Vej.
Det skulde være Æbleblomster — 
Vaarens Blomster.

Men vi lever i en anden Tid.
Vi lever ikke i Skønhedens Tidsalder — 
vi lever i Krigens ...
Men Deres Digte vil leve 
til sene Tider —
saa længe Menneskesjælen 
higer efter Sandhed.

Hvad er Sandhed? —
De tvivlede ikke:
Liv var for Dem Sandhed —
Sandhed var for Dem Skønhed.
Derfor naaede De det klassiske Forbillede:
Formens Renhed —
Tankens Klarhed.

Thi én Ting véd vi nu —
og det har Tiden lært os:
Kun Sandheden er evig —
den alene er uforgængelig.
Derfor hylder vi vor store Digter: 
Ludvig Holstein —
Skønhedens Mester!


T:Hverdagens Digter
F:Det Stof, som du gav Liv
SIDE:67-68

{sri:Til Cai M. Woel.}

Det Stof, som du gav Liv,
blev født i Smerte over Hverdagen.

Du blev Hverdagens Digter. 
Men i dig ulmer Asken
fra den store Højtid.

Ulmer skjult i dig
bag en Mur af graa Hverdage.

Du smiler tappert i Dagen -
angst for at forraade dig.

Kun dine Hænder dirrer.

Afmægtig slæber du Sten paa Sten til 
,,Hverdagens graa Grædemur''.

Du stemmer Ryggen imod 
den tunge Kolos —
vi kalder Livet.


T:Ode til den gule Farve
F:Jeg ser din høje Eventyrpande
SIDE:69-71

{sri:Til et Portræt af en afdød Digter.}

Jeg ser din høje Eventyrpande,
dine kloge, livskloge Øjne,
din lange, erfarne Næse,
din smalle, resignerede Mund
og dine mange gule, fredelige Rynker.
Alt i dit gule Ansigt
ser jeg.
Og tilgiv mig,
at jeg tror, din Fred var gul, 
gul af Nag —
ikke til Mennesker, 
men til Livet.

Livet tog dig i Pleje —
i en ensom, gul Pleje —
og plejede dig med sit Liv. 
Alt i dit gule Ansigt
er ét eneste Oprør mod Livet -
dit gule Liv.

Jeg vil ikke kalde dig Digter,
men bare: Menneske —
thi jeg vil ikke kalde nogen anden Digter
for Menneske.
Men maaske var du ikke noget Menneske? 
Og maaske var du heller ikke Digter? 
Maaske er ingen Digter?
Maaske er det bare en gul Indbildning,
at nogen er Digter?

Jeg véd intet om dig:
Véd nogen noget om nogen?
Ingen kender hinanden — 
thi ingen kender sig selv. 
Alt indeholder intet —
og intet indeholder alt.

Det er den gule Mening, 
jeg ejer om Livet:
Dit Liv — 
og mit Liv.

Derfor: tilgiv mig,
at jeg vover at insinuere:
at du maaske aldrig har levet:
Thi ingen har maaske levet — 
og ingen lever maaske?
Livet er maaske intet — 
maaske bare en Farve —
en gul Farve — 
ingen Farve — 
intet?


T:Et frygteligt Job
F:Jeg sad en Dag i en Sporvogn
SIDE:72-73

Jeg sad en Dag i en Sporvogn. 
Omkring mig sad livløse Mennesker:
Bænke med Døde.

Deres Ansigter var gustne og blege; 
deres Masker var sammenfaldne. 
Jeg saa pludselig, at de var døde. 
Jeg var den eneste, der saa det;
thi jeg var levende — 
jeg kunde se.

Jeg sad og spredte Liv omkring mig -
vitalt Liv.
Jeg blæste Liv i de Døde — 
pustede Liv i de visnede Pupper.

Deres blege Ansigter begyndte at gløde, 
Maskerne spændtes.
Jeg fortalte dem om Livet —
det nøgne, raa Liv.
Jeg priste Livet — 
og haanede Døden.
Jeg vristede Livet fra Døden — 
og holdt Døden ud i stiv Arm. 
Og de lo og glædede sig.
De glædede sig over,
at de var blevet levende.

Jeg sad en Dag i en Sporvogn -
og skabte Mennesker
af et mekanisk Massemateriale:
Et frygteligt Job!


T:Søvngængertid
F:Det er Søvngængertid
SIDE:74-75

Det er Søvngængertid:
Kold og kønsløs vugger den sig, 
Drømmens duftløse Blomst,
i urskønne Farver,
paa ingen Stængel —
vugger sig, som i en salig Luft,
et svimlende Dyb,
en lokkende Afgrund,
i Søvnens levende Død.

Det er Søvngængertid:
Hed og kønslig hæver den sig, 
Driftens mandige Attraa,
mod Drømmens kølige Blomst,
som en Søjle af Brunst,
mod et umætteligt Favntag — 
hæver sig, som fra et bundløst Dyb, 
en sugende Afgrund,
i Drømmens døde Liv.


T:Bare leve
F:Formørket blev den Stund, da vi fik Bevidsthed
SIDE:76

Formørket blev den Stund, da vi fik Bevidsthed -
Bevidsthed om, at vi levede —
Bevidsthed om, at vi skulde dø.
Fra mit Legeme rejser der sig et brustent Skrig - 
et dødsramt Raab:

Bare leve! Leve evigt — lige meget hvor og hvordan: 
Som Idiot, Geni, eller Skøge —
som Træl, som Morder, eller Fattig —
som Dranker, som Tyv ...
Bare leve!


T:Henrettelse
F:Jeg sidder ørkesløs ved mit Skrivebord
SIDE:77-78

Jeg sidder ørkesløs ved mit Skrivebord:
Et Skrig splintrer Stilheden.
Jeg farer nervøs til Ruden:
Et Dyr føres mod Retterstedet. 
Jeg staar med opspilede Øjne 
og lytter intensivt:
Instinktet brøler! 
Jeg skærer Tænder
af Medlidenhed.
En Henrettelse bliver fuldbyrdet —
et Drab —
for at Mennesket kan eksistere.

Jeg sidder tænksom ved mit Skrivebord:
Et Lyn flænger Tankerne.
Jeg griber febrilsk Pennen: 
En Idé føres mod Lyset.
Jeg sidder med lukkede Øjne 
og lytter instinktivt: 
Bevidstheden skaber!
Jeg viser Tænder af Glæde.
En Fødsel bliver fuldbyrdet — 
et Digt —
for at Kunsten kan leve.

Saaledes opretholdes alt Liv -
ved Drab!


T:I Mørket -
F:I Mørket vaagner Trangen til at dræbe
SIDE:79

I Mørket vaagner Trangen til at dræbe. 
Det lurer ondt i Menneskets Instinkter.

Ak, Hadets Byrde er saa tung at bære! 
Det vidner mine hede Feberhænder!

Hvor sødt at dræbe — ak, hvor tungt at leve! 
Den dræber Livet — som vil dræbe Døden!


T:Hadet
F:Hadet er en stum Elefant
SIDE:80

Hadet er en stum Elefant. 
Tir ikke Elefanten!
I Mørkets kaotiske Jungle 
dræber dens Stødtænder dig!


T:Kamp
F:Kæmpende stadig med Stoffet i Nætter sorte
SIDE:81-82

Kæmpende stadig med Stoffet i Nætter sorte, 
kredser min Sjæl bestandig om Tanken, hin stolte, 
som fra sin dunkle Bevidsthed stiger, lig Stjernen,
funklende op over Sjælens natlige Himmel.

Fygende Dagene falder, som Stjerner i Støvet. 
Timerne hidsigt jager, som buldrende Kæmper.
Fra Tidens evige Vande drypper Minuttet, 
segner som dræbte Sekunder, dødsdømt i Nuet.

Dybest skal Hjertet lide, hvis Sjæl er afmægtig.
Haanden sig knytter om Pennen — som Hænder om Knive. 
Nu! I det selvsamme Nu skal Tanken besejres!
Svar mig, Hovmodige — du, som jeg ofrer mit Hjerte!

Højt over Nætternes Gru og dæmoniske Mørke,
stiger den nyfødte Dag, som et Genfærd, i Østen,
blotter sit blændende Bryst — som en Elskov sin Glæde, 
leende, lueforgyldt for den diende Morgen.

Da, i et lynende Nu, som den vagtsomme Jæger,
støder jeg ilsomt min Dolk, som et Gribnæb, mod Tanken. 
Stoltest skal Hjertet banke, naar Tanken forbløder. 
Endelig! Tanken er dræbt — men Ideen lever!


T:Intet
F:Jeg tegner en Kridtstreg
SIDE:83-84

Jeg tegner en Kridtstreg: 
Den er noget.
Jeg sletter den ud med min Finger:
Den er intet.

Kun Stoffet er ladt tilbage -
Kaos;
men ingen Form,
ingen Begrænsning —
kun Ideen.

Saaledes forholder noget 
sig til intet —
som Livet til Døden, 
Skabelsen til Kaos, 
Tiden til Evigheden — 
og Gud til Ideen.


KILDE:Kaj Munk: _Sidste Digte_, Nordens Friheds Forlag - Frit Nordisk Forlag, Kbh., 1944.
DIGTER:munk
FACSIMILE:1944
FACSIMILE-SIDER:
TITELBLAD:Kaj Munk's / Sidste Digte / Den Skjæbne ej til os // Nordens Friheds Forlag - Frit Nordisk Forlag / København 1944

T:Forord
TYPE:prosa
SIDE:5-6

  KAJ MUNK er død - myrdet af Tyskerne og deres landsforræderiske »danske« Lakajer, faldet paa Valen som Danmarks trofaste Kæmper, skudt ned som Martyr for sit modige danske Sind.
  Litteraturhistorien vil riste hans Runer som Danmarks største Dramatiker i lange Tider og iøvrigt skændes om, hvad i hans Digtning, der tilhørte Døgnet, og hvad der har Evighedsværdi.  (Som alle store, produktive Kunstnernaturer - som Grundtvig, Oehlenschläger og H. C. Andersen - var han ganske ukritisk; han skabte blot ud af sit frodige Jeg og lod saa andre kævles om, hvad der havde Værdi ud over Døgnets Kamp). Hans Menighed vil takke Gud for den varmtfølende, brændende Præst, Han skænkede dem. Vi, hans Venner Landet over - og vi er mange - vil mindes ham som det levende Menneske, der lige fra Studenterdagene til Døden med Ildhu og uden fjerneste Personsanseelse gik i Lag med de største Problemer, og som den trofaste Ven, for hvem Aarene aldrig betød Glemsel eller Fjernhed. Men hele Danmarks Folk vil huske ham som den dristige Forkæmper for alt, hvad der er dansk, under disse Ufærdsaar, som Helten, som Manden, hvis Mund og Pen uden Tanker for Konsekvenserne, siden 9. April, med Ildhu talte Danmarks og Frihedens Sag mod vore Undertrykkere og Fjender. Nu har han betalt Prisen derfor. Han gav sit Liv - og vi, der kendte ham, føler, at Martyrdøden var den mest rigtige for ham.
  I Kaj Munks sidste Drama, »Niels Ebbesen«, lyder Slutningsreplikkerne: Den gamle Bonde Troels: For denne Dag vil Danmark takke Gud til alle Tider. Han lønne dig, Niels Ebbesen. Vi kan ikke. - Niels Ebbesen: Jeg har faaet Løn nok, Troels, den bedste af alle, at mine Børn kan vokse op og blive Danske.
  Den Løn, Kaj Munk og Niels Ebbesen her ønsker sig, faar han. Det ved vi nu - og han har selv ydet sit store Bidrag dertil. At Gud vil lønne sin Præst, der nidkært tjente ham med Mund og Pen, tvivler jeg ikke om. Og jeg ved, at Tusinder og atter Tusinder af Danske vil takke Gud for Kaj Munk og den Indsats, han ydede i Danmarks mørkeste Tid.
  Hans sidste Digte, som vi hermed udsender, viser os ham netop, som vi ønsker at mindes ham, som den flammende og funklende Forkæmper for Danmarks Frihed, som Manden, der udgød sit Hjerteblod for Danmark.
  Og saadan vil han staa i Danmarks Historie til evig Tid!

T:Tyrtaios: 4 Krigssange  
U:Fra det syvende Aarhundrede før Krigeren fra Nazareth.
SIDE:7-12

{c:1.}

Sparta:s Sønner, gaa frem! gaa frem!
til Kampen flyv som paa Vinger!
Skjold for Brystet med Venstre Klem!
Med Højre Spydet I svinger.
Kun søge Livet at spare
er Leveregel for Harer.
Aldrig mellem Spartaner
fandtes saadanne Vaner.
Spartas Sønner, gaa frem; gaa frem!
til Kampen flyv som paa Vinger!


{c:2.}

Hvem pylrer her om Overmagt?
At ikke I jer skammer!
Spartaner, =naar= var du forsagt?
Husk paa, fra hvem du stammer!
Og Retfærds Gud endnu er til.
Tro ej, at Kastevindens Spil
slaar Folk omkring som Rør og Siv.
Nej, Herren over Død og Liv
gi'r Prisen til den Tapre.

Tæl ikke dine Fjender op,
bær heller paa dem Vaaben!
Dær, hvor de staar i tættest Trop,
gør du en Plads dig aaben!
og stil dig saa paa denne Plads,
og indret dig det dær tilpas!
Hvormange end vil myldre frem
du boltre dig imellem dem
som mellem Solens Straaler!

Krigsluren ejer mangen Klang,
Dem alle har vi prøvet.
I Frem- som i Tilbagegang
har vi os dygtigt øvet.
Det sidste har saa godt vi lært,
at det er ikke mere svært.
Klem paa nu med en ny Taktik:
Staa fast fra dette Øjeblik
og gaa i Morgen fremad.

Og da » Tilbage« nu er slut,
ej mere Modet klikker.
Nu falder færre af os, Gut,
og Ryggen har vi sikker.
Dæk Bryst og Ben bag Skjoldets Fort!
stem Fødderne mod Jorden haardt!
knib Munden til som syet med Sting!
og saa det store Landsesving,
som Dødsgudinden elsker!

Men kommer Fjenden dig for nær,
saa spring ham ind i Livet,
slyng Lansen fra dig, lad dit Sværd
ham et Velmødt faa givet!
saa Fod mod Fod og fast ham kryst
med Skjold mod Skjold, med Bryst mod Bryst,
med Hjelmbusk først, saa Hjelm mod Hjelm,
og slip, naar af den arme Skælm
kun er et Lig tilbage!

Men I, der staar bag Skjoldes Bundt
med Kastespær og Slynge,
nu tror jeg, det er Fjenden sundt
lidt Sten at høre synge.
Prik til ham med de lette Spyd,
til han har glemt Forsigtens Dyd,
og tirr ham rundt i Nord og Sør,
til han er svedt og træt og mør!
Saa kan vi avancere.


{c:3.}

Jeg ved et herligt Syn,
at se den unge træde
sin Skæbne under Bryn,
at se ham gaa som Mand
imellem Mænd med Glæde
til Døden for sit Land.

Men Ynk og Jammer stor,
naar Mand med Børn og Kvinde
maa fly fra Hjem og Jord,
som fredløs Tigger gaa
fra Sted til Sted - at finde
lidt Læ for sine smaa.

Og Skændsel uden Bund,
om han blandt Venners Grave
maa luske som en Hund
og tuske sig til Fred.
ved som sin Fjendes Slave
at sælge ham sin Sved.

Den Skæbne ej til os!
Vi er Spartaner alle,
vort Hjerte ene Trods.
Kamp er den tapres Ly.
Og bedre er at falde
end gi' sig eller fly.

Nuvel! her er vi mødt,
en Haandfuld raske Drenge.
Det Land, der har os født
og fostred Krop og Hu
med Kraft og Rankhed længe,
det vil vi takke nu.

Til Side, gamle Mænd,
der hørte Lurens Tone
og straks rev Sværd fra Lænd I
Men Vaarens nye Skud
i Fædrelandets Krone
i Dag vil bryde ud.

Ej sømmer sig at se
paa hæderkronet Isse
Blodluen æde Sne.
Det er vi unges Tur
med kaade Landsespidse
at vælte Fjendens Mur.

- Jeg ved et herligt Syn:
i Kampens Torden svinger
den unge Spydets Lyn.
I Offerfestens Stund
paa Alteret han bringer
sig selv med Smil om Mund.


{c:4.}

Jeg regner dem for ingenting,
Rekorderne i Sport -
er du Bersærk i Boxering,
og om mod dig i Løb og Spring
selv Stormen kom til kort,
er du en Gud i Talens Kunst,
har Rytme i dit Blod,
vandt Kongeros og Kvindegunst,
jeg regner det for Røg og Dunst,
saafremt du mangler Mod,
det Mod at staa som ærlig Mand
i Kamp for Folk og Fædreland.

Hil den, der uden Hjertesting
kan plukke Rædslens Frugt
og ved: »her hænder alle Ting
undtagen, at jeg gør omkring
til fejg og skændig Flugt.«
Den første i de førstes Trop
han dristigt sætter ind
sin unge Sjæl, sin unge Krop
og ægger herligt Modet op
i sine Fællers Sind.
Kun et af to om Kampen gjaldt:
han enten sejred eller faldt.

Og segner forrest du blandt Mænd,
smil i din sidste Stund!
Thi ingen Død er skøn som den:
for Fædres Jord at gi' sig hen,
dø med dens Kys paa Mund.
Ja, sank du i saa dyr en Favn,
da er din Lykke gjort.
Din Død er Daad - til Folkegavn.
Og gennem Tiderne dit Navn
skal bæres højt og stort.
Fordi det største du os gav,
gror Folkets Liv af Heltens Grav.

Men stævner du med Sejr af Strid,
da rækker vi dig Kranse;
vi hædrer dig din Levetid,
og Kvinders Smil og Skjaldes Vid
omgærder dig med Glans.
Hvor Fod du sætter, skal du saa
en Sæd af Daad og Sang -
og sent og savnet fra os gaa,
naar du har lært de unge slaa,
som selv du slog engang.
For Ære, Frihed, Fremtid, Hjem
gaa frem, gaa frem, gaa frem, gaa frem!

T:Danmark, vort Liv
F:Danmark, besudlet og bundet!
SIDE:13
ID:munk2017090202

Danmark, besudlet og bundet!
vi har her svoret en Ed:
aldrig at unde os Fred,
før vi dig atter har vundet
renset og fri.

Derhen, hvor du os befaler,
gaar vi dit Ærind for Gud.
Een kun kan give os Bud.
To er de Sprog kun, vi taler:
Tavshed og Dansk.

Glemmer en, hvad han dig pligter,
saa han for fremmedes Pisk
krummer sig fejg eller grisk -
Sønnen, der Moderen svigter,
sky ham som Pest!

Danmark, din Frihed og Ære
sværger vi tause vor Ed.
Frem til den sejrrige Fred
gennem vor Død vi dig bærer,
Danmark, vort Liv.


T:Vort danske Kald
F:Nu kræver Danmark af os, vi er stærke
SIDE:14
ID:munk2017090203

Nu kræver Danmark af os, vi er stærke,
saa aldrig Frygt og Tvivl faar Overhaand.
Alt, hvad der truer os, skal faa at mærke,
at stærkere end alt er endnu Aand.
Kun Mod og Trods og Styrke vil vi øse,
hvor Storm og Hav slaar over Kysten ind.
Er vi kun faa og smaa og vaabenløse,
des mere vil vi ruste vore Sind.

Nu kræver Danmark af os, vi er stærke
tro mod den Røst, der er vort danske Kalds.
Lad Overmod og lad Forsagthed mærke,
at Dansken endnu aldrig var tilfals.
Lad »Guldet« lefle og lad Sværdet true!
Kun eet Svar kender vi, og det er Nej!
Det hvide Offertegn i Blodets Lue,
har gennem syv Aarhundred vist og Vej!

Nu kræver Danmark af os, vi er stærke.
Lad kun Akkordens Yngel falde fra!
Fast fylker sig om Dannebroges Mærke
det Folk, der gav sin Mor sit fulde Ja.
Vort dyre Land, vort stolte gamle Rige,
i ny Tids Foraar bærer vi dig ind.
Lad Stormen stinde sig og Havet stige!
des mere ruster vi de danske Sind.

T:Af Vikingæt
F:Og der er sunget længe nok
SIDE:15-16

Og der er sunget længe nok
og baade flinkt og net
om Mor og hendes Spinderok,
om Far og hans Kasket,
om Spindelvæv paa Mark og Kær . . .
som om vi har Museum her.
Nu kræves der i Dannevang
af os en anden Sang.

Du Organist med Manke graa,
vor Spillemand mod Vest,
nu be'r vi dig dit Orgel slaa,
som du formaar det bedst,
ja, brus det over Danmarks Jord,
vel er vi Børn af Bælt og Fjord,
men er og bli'r fra Byss til Grav
tillige Børn af Hav.

Smaafinker har holdt Sommerfest
i Natten lys og lun.
Men vaagn nu op, du Storm fra Vest,
og stød i din Basun!
du var jo helt fra Hedenold
vort unge frie Folks Herold
og viste os, at Daaden stod,
hvor Vinden er imod.

Vort Land er kun et Slettebo
foruden Bjerges Værn.
Desmere højne sig vor Tro
og Viljen vorde Jern!
Bedst Fattigmand til Mod har Raad.
Tit lidet Folk var stort i Daad.
Vis nu, da vi i Kamp er stedt,
vi er af Vikingæt !

T:Danmarkssang
F:Danmark, Land af Hav og Himmel
SIDE:17-18

Danmark, Land af Hav og Himmel,
Blæst og Bygers Bo,
dine Øers muntre Vrimmel,
Jyllands mørke Ro!
Gøded tusind Aar din Have
med vort Blod, vor Graad -
nu gror Korn paa Fædres Grave,
Daad af deres Daad.

Sangen stiger fri og fager.
Tankens Baun staar tændt.
Ven er Bonden med sin Ager,
Sindet opadvendt.
Havet helt til Verdens Ende
fører fra din Dør
ud til Togter dine Svende
rask som aldrig før.

Blæsten Dannebroge hæver,
Friheds Aandedræt !
rødt og hvidt vort Blod det kræver,
jamen kun for Ret.
Som med Sejr det stjerneblinked
frem for Danskens Lejr,
har det altid siden vinket
os til Daad og Sejr.

Dansk var Moders Røst, der byssed
os for Stød og Rift,
og den Pigemund, der kyssed
frem os til Bedrift.
Dansk hvert Ord, der Hjertet ildner
og gør Synet klart,
og den Bøn, som Sjælen stilner
i før sidste Fart.

Lidet Land. Men stort er Norden.
Hil vor Fremtids Hjem.
Fast paa fagrest Del af Jorden
bor vi Brødre fem.
Lang Tid skilt af Bagateller
rækker vi nu Haand.
Ud af Prøvelserne vælder
Broderskabets Aand.

Hvad vi virked, drømte, digted,
Moder, alt er dit.
Selv naar vi dig dybest svigted,
tilgav du os blidt.
Aldrig mer skal Sværd i Skede
prisgi'e Fædres Stavn.
Selv til Døden er vi rede,
Danmark, for dit Navn.

Løft mod Himlens Morgenrøde,
I paa Mark og Hav!
ja, og alle Danmarks døde,
løft fra jeres Grav
af vor Tak kærminderandet
Bønnens Offerskaal:
Gud bevare Fædrelandet,
Folk og Modersmaal!


T:Flaget, der kun lever i sin Kiste
F:Hvorfor vil du hejse Flaget, naar du tror, det er en Klud?
SIDE:19-20

Hvorfor vil du hejse Flaget, naar du tror, det er en Klud?
naar du skulker fra den Løftning, der er Flagets Bøn og Bud?

Det at hejse Dannebroge, vogt dig, det er aldrig Spøg.
Flaget hævner, hvis du regner det kun for et Legetøj.

Se dets røde Farve svulmer i et Kald paa Offermod
til at elske har du ret kun, er du rede med dit Blod,

For dit Hjertes Skyld lad knuse, om det kræves, Hjertets Hvælv!
thi, o Menneske, dit Hjerte det er mere end dig selv.

Mærker ikke du det hvide drage mod Uskyldighed
kræve Sindet blankt og svigløst, saa du slaar dit Øje ned?

Du, som bærer tvende Tunger bag din Læbes glatte Hud,
bid den ene af, men hurtigt, bid den af og spyt den ud!

Staar du der og hejser Flaget, skønt dets Sjæl er lagt i Baand !
Tror du blot, det er en Tøjstump? Ved du ej, et Flag er Aand

Ydmyghed er Danmarks Mærke, ja, men ingen Debitors.
Ej vort sunde Kort skal plantes hos et unaturligt Kors.

Ej dets høje Dug skal bruges i et lavt Komediespil !
stikkende os Blaar i Øjne, at vor Frihed end er til.

Fri, kun fri skal Fanen vaje, 7 Aarhundreds Dannebrog!
ikke af en andens Naade. Før forvar den under Laag!

Del ej Flaget med en fremmed! Gem det ned, da er det dit!
i dit Hjerte skal det flamme varmt og levende og frit.

Kun naar der det vandt sin Sejr, offerrødt og uskyldshvidt,
naas den Dag, det atter vajer over Folket højt og frit.


T:Jylland
F:Fjorde og Skoves
SIDE:21

Fjorde og Skoves
smilende Magt,
Agre langs Aases
blaanende Pragt,
Hedernes Alvor
og Klitternes Vagt.
Kender du mig?
Jeg er Jylland.

Krige har hærget,
Vintre har bidt.
Have og Storme
hamret og slidt
Styrke jeg vandt kun
af, hvad jeg har lidt.
Se, jeg er mig
jeg er Jylland.

Fribaaret Sind bag
Fattigmandskoft.
Blæsten og Lærken
bor paa min Toft.
Vidt er til Vægge
og højt er til Loft
hjemme hos mig
her er Jylland.

Syld for vort Riges
ældgamle Gard
grundfast i Havet
stod jeg og staar.
Bæres du skal i
ny tusinde Aar,
Danmark, mit Land,
af dit Jylland.

T:Hvor mørkt, hvor stort
F:Hvor mørkt du ligger, du danske Kyst
SIDE:22-24

Hvor mørkt du ligger, du danske Kyst,
mod skumhvidt Hav som i Trods du sortner!
hvor lav, som krummer du dig til Dyst,
mens Blæst og Bølge imod dig tordner.
Foruden Bjærge
til Skjoldehvælv
du ved, at værge
du maa dig selv.

De jager frem i Erobrerjag,
det glimter hvidt i de sortblaa Blikke.
Du ryster under de haarde Slag,
men viger ikke, men viger ikke.
Med Verdner mod dig
i Dødens Port
du altid stod dig.
Hvor stolt! hvor stort!

Aartusinder har nu Havet kogt
sin Sejd omkring dig af salthvid Fraade,
og under Efteraarsstormens Togt
laa plovskærssaarede, tungssindsvaade
de lave Sletter
og vented paa
bag sorte Nætter
en Dæmring graa.

Vel har vi elsket din klare Nat
med Bølgenynnen i Bælt og Sunde,
med Maanesmilet i dugget Krat
og Nattergale, der ler i Lunde.
Naar Elskov tisker
om Vraa og Slot,
og Hjertet hvisker:
Hvor er her godt!

Dog mer du greb mig i Stormens Tegn
din mørke Hede, de sorte Agre,
din eftertænksomme, vrede Egn,
en Grimhed fagrere end det fagre.
Af Gud blev givet
den Skænk til os
at eje Livet
i Tro og Trods.

Den danske Sømand paa Vikingvagt
og Bondens Krigsfærd mod Ahl og Hede,
det Nordens Sind, der i Mørkets Magt
til Kamp for Lyset var altid rede!
hver Daad har videt
vort Riges Port.
et Folk saa lidet,
hvor er det stort!

Og de bar kaldt dig en Solskinskrog
og klimpret kønt om din vege Ynde,
Men den, der saa dig, hvor Bølgen slog,
fik Trang til mere end blot at nynne.
Der steg en Afklang
ham dybt fra Bryst
af Storm og Havgang
om Danmarks Kyst.

Saa hilser vi dig, vort Fædreland,
som sejgt hold Stand mod Aartusinds Fjende!
Og overskyller han end din Strand
snart skal han atter tilbage rende.
Mod Lyset spejder
din mørke Kyst,
beredt til Fejder,
til evig Dyst.

T:Høfdebyggere
F:De bygger Høfder ved Vesterhavet
SIDE:25-26

De bygger Høfder ved Vesterhavet,
de lidettalende jydske Mænd.
Saa meget Land har det Hav begravet,
at de fik lært nu at slaa igen.
De er kun smaa mod store Fjende,
men ved, de tjener for Livets Sag,
og derfor tør de mod En sig vende,
hvis Sejrsvej randes af Ørk og Vrag.

Han glatter efter med Silkeløfter
og smisker venligt et Sommerdøgn.
Men Jyllands Fiskere bygger Høfdør
og stoler ikke paa Solskinsløgn.
Da fnyser Afgrundens voldske Drage.
Men hvad der byggedes holder Stand.
Naar Havet trækker sig knust tilbage,
vi har for Øje genvundet Land.

Det lærte vi da i Sprøjt og Fraade,
det er vort Forsvar at slaa igen.
Vi lever ej paa Tyrannens Naade,
for vi er fri og vaagne Mænd.
Jo mere truende olmt han snøfter,
des mer vi byder ham aaben Trods.
Vi bygger Høfder, vi bygger Høfder
og ta'r igen, hvad han tog fra os.

T:Blæsten og Regnen
F:I Danmark bor den stride Vind
SIDE:26-28

I Danmark bor den stride Vind,
vort Aar er gennemblødt af Regn.
Hvem er det, der bar bildt os ind,
vort Land er lagt i Solens Tegn?
Monstro det er de ferme Fyre,
der sørger for Hotelbrochure?
Det er kun Dogme for Turister,
at Blæst og Regnvejr altid trist er.

For vi, der bor i dette Land
og ikke er paa Rejse her,
os staar det danske Klima an,
vi elsker disse mange Vejr.
De Dage er saa faa som favre,
da Lokemanden saar sin Havre.
Men skøn er ogsaa Stormens Sang
og Regnens Læskekys i Vang.

Se Bondens Tag om Plovens Greb
i Foraarsblæst og Muldjords-em,
hans Heste strakt i deres Reb
med Skum for Muler, Sved fra Rem!
Og se om Bord vor Fiskers gæve,
bornhudede Bersærkernæve
i Slagsmaal mod Nord vest, hans Bror,
om Fiskegrejer, Sejl og Ror! -

Og Regn slaar ned, saa Vand slaar op
de Draaber styrter sig i Sø
med Ringedans af Hop i Hop.
Hvad andet ses saa festligt dø?
Skovbækken leger Niagara.
Saa løfter Regnbuen sin Tiara.
Det dufter af titusind Haab
fra Jorden under Himlens Daab.

Her kom du frisk af Søens Bad,
Smed Cyklen ved et Træ og lo.
Din Mund et dugget Rosenblad,
og dine Pigekinder to
paa eengang kølige og varme
af Regnens Kys og Blæstens Harme.
Hvor kæk, naar du tilbageslaar
med Nakkekast dit vaade Haar!

Men inde i den store By
der spurter de med Regnslag paa,
Kulør af Solfald og af Gry
opliver alle Gader graa.
Den lille Havfrue paa Cykel
et Eventur af Vand og Nikkel!
En til! og to! tre, fire, fem,
en Havfrustime lyner frem.

Ved Aftenstid, i Lygteskær
det funkler i Asfaltens Spejl.
De røde Lysreklamer der
er nok Vorherres eget Segl
i Lak paa det, at i Værdier
er selv en Storstad ej Forbier.
For Skønhed, der er gaaet tabt,
har Byen anden Skønhed skabt.

Se, Morgenstund har Vand i Mund.
Til Skole løber trip trip trip
om Kap med deres Næsetip
de smaa som om paa Havsens Bund
og naar i Hus med Bæk paa Skulder
og Kildespring i Smilehuller
og ryster deres Haar og Klæ'r
og synes, det er Mandfolkvejr.

Men hvis et umedgørligt Slud
gør alt for mange Dage graa,
saa tørner Vestenvinden ud
og fejer Himlen søndagsblaa.
Flak over Styret Ka'le tramper
sig hjem til Mor, hvor Kaffen damper.
En Smag som af et ekstra Smil
den faar af Modvind og af Mil.

Naar Verden over vi har Lov
for Pløjning har i Danmarks Egn,
saa skyldes det, at for vor Plov
gaar de to gode: Blæst og Regn.
For vi er ingen Drivhusstamme,
og det er evigt godt det samme.
Hvem kender vel til bedre Hest,
end Hoppen Regn, end Hingsten Blæst?

T:Den blaa Anemone
F:Hvad var det dog, der skete?
SIDE:29-30
ID:munk2017090204

Hvad var det dog, der skete?
Mit vinterfrosne Hjertes Kvarts
maa smeltes ved at se det
den første Dag i Marts.
Hvad gennembrød den sorte Jord
og gav den med sit søblaa Flor
et Stænk af Himlens Tone?
Den lille Anemone,
jeg planted der i Fjor.

Paa Lolland jeg den hented,
et Kærtegn fra min Fødeø.
Saa gik jeg her og vented
og tænkte, den maa dø;
den savner jo sit Skovkvarter,
sin lune Luft, sit fede Ler,
i denne fjendske Zone
forgaar mine Anemone;
jeg ser den aldrig mer.

Nu staar den der og nikker
saa sejersæl i Jyllands Grus
ukuelig og sikker
trods Ensomhed og Gus,
som om Alverdens Modgang her
har givet den et større Værd,
en lille Amazone
og dog min Anemone
som Søens Bølge skær.

Hvad er dog det der skete?
Mit Hjerte koldt og haardt som Kvarts
det smelter ved at se det
den første Dag i Marts.
Jeg tænkte: »Evigt skiltes ad
min Sjæl og Glæden«, da jeg sad
i Vintrens grumme Done.
Nu gør min Anemone
mit Hjerte atter glad.

For denne rene Farve
den er mig som en Vaarens Daab,
den lar mig nyfødt arve
en Evighed af Haab.
Saa bøjer jeg mig da mod Jord
og stryger ømt dit Silkeflor,
en Flig af Naadens Trone.
Du lille Anemone,
hvor er din Skaber stor!

T:Manden med Pincetten
F:Lidt ubetænksom pigeglad
SIDE:31-32

Lidt ubetænksom pigeglad
som altid laa vor Hovedstad
med Vintersolen i sin Favn
- var bare København,
da Dragen pludselig skød op
sin skælbesatte Vingekrop:
»Nu ikke længe lede!
her fandt jeg mig en Rede.«

Og Luften blev til Brag og Knug.
Det drypped fra den fyldte Bug.
Ruin, Lemlæstelse og Død
Vej gennem alt sig brød.
Bestandig faldt de, Æg paa Æg.
Som Blodsprøjt imod Himlens Væg
stod Ilden op fra Gaden,
da Mørket sank om Staden.

Da vrimlede en Bydel fuld
fra Æggene et Øglekuld.
Med Slanger gik da Mænd i Pagt
og kæmped uforsagt.
Hist et, her et laa helt og rundt.
»Jeg venter paa et godt Sekund,«
det lød foruden Læber,
»saa revner jeg og dræber.«

Da kom en Mand, der med - ja gæt!
hvad tror De? - bare en Pincet,
hvormed han prikked rundt omkring
den lumske Helvedting
- og fik til sidst den prikket tam.
Folk Io og græd og spurgte ham:
»Hvor turde De? hvor turde da
De gøre det, De gjorde?

»Ja, hvis jeg var Kirurg, min Far,
og førte« - smilte han til Svar
»en lille Smule fejl min Kniv,
det gjalt en andens Liv.
Men gør jeg her forkert mit Snit,
saa koster det jo bare mit.
<w>Det</w> kommer <w>mig</w> til Bedste.«
- og gik saa til den næste.

Se, gamle Danmark, tvivled du?
se, du har Drenge her endnu.
Det svælger, svælger i mit Bryst
af Tak og hellig Lyst.
Din Skjald - ja! ja! din Journalist
han fik dog Daad at se til sidst
og løfter paa Kasketten
for Manden med Pincetten.

T:Tre Slags Landsmænd under Krig
F:Der er et gammelt Kærnesprog
SIDE:33-34

Der er et gammelt Kærnesprog,
just ikke skabt for Harer:
at mer end Livet gælder dog
necesse navigare.
Det Ord det er et Fingerkys
til alle Mænd, der staar til Søs
især i Krigens Farer.
Den Kunst paa Dansk man godt formaar.
Hvad gør de Mænd, der roligt <w>staar</w>,
hvor alle Søer <w>stejler?</w>
De sejler.

Vi ogsaa har en anden Slags
imellem os af Landsmænd.
Gaar Svind i Ting, de er der straks
som med en sjette Sans, men
de bruger Sansen lovlig grov
til deres eget Husbehov
og regnes halvt for Ransmænd.
Hvad laver <w>de</w>, der med et Bundt
af lange Fingre snuser rundt
om Diskene og pejler?
De negler,

Men sig mig den forvorpne Trop,
der mangler Perspektivet
<w>og</w> staar og løfter Haanden <w>op</w>,
som var en Ordre givet,
man til at afslaa er for fejg,
hvorfor man overgiver sig
for »Pengene og Livet!«
=og= slipper pludselig et Brøl,
der staar af Halsen som et Spøl,
fortæl mig, hvad de fejler?

T:Den evige Forsigtighed
F:De gamle, syge Mænd blev ved at lalle
SIDE:34

De gamle, syge Mænd blev ved at lalle:
At bjærge Liv og Lemmer er det vigtige.
Selv ind i Døden hørte vi dem ralle:
»Aab, vær forsigtige! aah, vær forsigtige!«

Enhver, der prøved at faa Fanen hejst ret
for Sandhed, Mod, og Daad, ham bad de flytte sig.
De vented at faa Ungdommen begejstret
for dette høje Ideal at hytte sig.

Den Kur de selv standhaftig praktisered
mod alskens Sot med virkelig Oprigtighed.
Og derfor er omsider de kreperet.
Af hvad? selvfølgelig just af Forsigtighed.

T:Den Ringe og den Fattige
F:Bror Arbejdsmand, ja den er gal
SIDE:35

Bror Arbejdsmand, ja den er gal,
du er jo ikke Greve,
af dine Hænders Kapital
jeg ved nok du skal leve.
Betænk dog, om du kan og vil
det Arbejd, man dig sætter til?

Maaske har du en Søn blandt Mænd
af Søens bramfri stolte.
Du vil vel ikke være den,
der Ulivssaar ham voldte.
O tifoldt tungt dit Sønnetab,
har selv du Del i Sønnens Drab!

Og husk de store Fugles Flugt
med Døden under Vingen!
Den Dag de kommer her til Tugt,
du ved de skaaner ingen.
Din Sjælefred jeg tror det brød,
blev du da Skyld i Landsmænds Død.

Men De, min Herre Direktør,
der vrager selv og vælger
og Deres Sjæl med Tilbehør
for Judaspenge sælger,
hvad tror De Guld er ham til Gavn,
der slæber paa Forrædernavn?

T:Devancement
F:Hvad er det for en Dobbeltmand
SIDE:36-37

Hvad er det for en Dobbeltmand,
der kører rundt i dette Land
og har en hel Del Herrer med,
som ikke kommer Landet ved?

Han er klædt paa - foruden Pral -
saa flot, som var han General,
og fører sig, ihvor han kør,
som var han Rigets Direktør.

Og Herrerne med denne Mand,
de fører sig skam li' saadao.
Vi andre tænker disse Ord:
de skifted til det gale Spor.

De kører<note>kører] hører</note> ned ad Bakke nu
med Fart paa, saa det er en Gru.
Saa ender dette Herredom
med Bras imod en Spærrebom.

Trods General og Direktør
de sig til Pindebrænde kør.
Da faar, hvad der var sammenrendt,
den Skæbne, det har længst fortjent.

Men hvad skal Danmark gøre ved
det Slæng, der gjorde det Fortræd?
»Naar<note>»Naar] «Naar</note> de er blevet til Ruin,
saa hæld dem over med Benzin!«

»Ja«, siger unge Folk, der duer,
»Forræddere skal mod en Mur«,
Ak var man egnet til Vulkan!
Jeg er for gammel og human.

Naar Danmarks Graatid er forbi,
saa ansæt dem i Tivoli.
Gør General og Direktør
til Rutchebanekontrollør !

T:Kultur
F:En Herre med Doktorhat paa sit Haar
SIDE:37

En Herre med Doktorhat paa sit Haar
har gjort os den Ære at mase
med Spørgsmaalet: Hvad er Kultur - og faar
til Facit: Kultur er at smile, naar
men helst vilde græde og rase. -

Vor Jord gik i Knæ, da et Vilddyr slap fri.
Det mødte til sidst dog sin Skæbne:
et Folk, der i Stedet for Smilets Pil
med Kvinders Taarer og Mænds Raseri
sig voved mod det at væbne.

Men =himmelske= Doktor, der ser til vort Folk,
giv Danskerne Helse af Kuren!
kasser den Recept fra Doktorernes Tolk,
og es vor Fyldepen om til en Dolk!
Formindsk hos os daglig Kulturen!

T:»Vi har det jo godt«
INDEXTITEL:Vi har det jo godt
LINKTITEL:Vi har det jo godt
F:Hvad rager det mig, det meste af Verden
SIDE:38-39
ID:munk2017090207

Hvad rager det mig, det meste af Verden
er blevet et Ligkapel?
Jeg faar mine fire bajre om Dagen
og har det morderligt vel,
Her er meget at lave. Det er der jo ikke,
naar Folk ikke knaldes ihjel,
saa alt i alt maa man nærmest sige,
det altsaa for mig er et Held.

Jeg er ikke ond. Det be'r jeg bemærket.
Men Sandheden er jo dog blot,
i Fredens Tid er det nærmest saadan,
at alle Folk har det snot<note>sic.</note>.
I Krigstid, da har en Del det daarligt,
til Gengæld har andre det godt.
Da jeg nu hører til disse sidste -
Hvabehar? Ikke ogsaa! baat baat!

Møder jeg en, der har ondt i Tanden,
saa gaar jeg strax min Vej,
ja, for jeg ønsker, at alle ku' ha' det 
ligesaa godt som nu mig.
Men da jeg ved, at det ikke er muligt,
saa er jeg ikke et Kvaj.
Vride mig Hænder af Led i Medynk
det hjælper jo ikke paa dig.

Nej jeg er bare bange for<note>for] tor</note> Freden
at den gør os alle til Rak.
Nu for Tiden da har man det saadan,
at man kan sgu kun sige Tak.
Naa men saa glider jeg, Tak for Passiaren.
Det var en Gang hyggelig Snak.
Aah dog for Helvede, at man skal finde sig
i denne Tang til Tobak.

T:Ogsaa han
F:Ogsaa han! Som Salt i Hjertets Vunde
SIDE:39
ID:munk2017090208

Ogsaa han! Som Salt i Hjertets Vunde,
naar Avisen eller Radioen,
gjort til Brikker i et udansk Spil,
atter nævner en, der svigted Troen
og forlod det Folk, han hører til.

Flygtigt læser man for ej at se det,
og nervøst man klipper ned Kontakten.
Atter en, man troede var en Mand!
Bli'r vi ej for faa til Hundevagten?
Det er næsten daglig: ogsaa han!

- Lad det indeni-opløste falde,
det, der hidtil snildt sin Rodevamp dulgte!
lad kun Stormen gennem Skoven gaa!
Naar det Raadne Livets Dødslov fulgte,
skal des fastere det friske staa!

T:Aabent Brev til en Minister
F:Hvad de aldrig forstaar, Hr. Minister
SIDE:40-41

Hvad de aldrig forstaar, Hr. Minister,
skønt hos Dem selv et Hjerte har Hvælv:
at et Menneske heller mister
sit Liv, end det mister sig selv.
Ja, det regner De højst for en Frase,
og De vender Dem iskold bort.
Thi for Dem har kun Livet een Fase:
at spille klogt sine Kort.

Aa, I kloge, hvor er I dog dumme,
saa Enfoldighed ad Jer maa le -
som om Jorderig kun skulde rumme
en macadimiseret Chaussé.
Det slaar til paa det flade at regne,
og det tamme kan klares med Kløgt.
Men Vulkanernes trodsige Egne
har Ministeren aldrig besøgt.

Det er muligt, ar Panden kan bæres
i en Luft, der er kølig som Sne.
Jamen Hjertet er skabt til at næres
af en Lue, (som ingen kan se),
Til Kaptejn kan De selv Dem forfremme
ved Sejlads paa et fersk Ocean.
Men Gud naade Dem, gaar det i Glemme,
at det ender en Dag med Orkan!

Ja, smil De kun spodsk, Hr. Minister,
og kald mig for Pøbel og Nar.
For »Intilligens« jeg mig drister
til at vælge mit Hjertes Barbar.
Nar er De, vil De Livsilden kue,
og saa mene, det aldrig kan ske
at en Dag slaar Vulkanen sin Lue
gennem alle Betænkelsers Sne.

Ak, De faar det ret aldrig i Hodet
ja, De kan vel slet ikke forstaa,
at rødt er i Hjerter os Blodet,
men Hjernens Celler kun graa.
Og aldrig blev Samson Filister.
Før sprænger han Templets Hvælv
for Fjenden at knuse, Minister,
om saa han skal knuse sig selv.

T:Brittens Dygtighed
F:Af Brittens Dygtighed, stod frem en Stat
SIDE:41
ID:munk2017090209

Af Brittens Dygtighed, stod frem en Stat,
et Verdensrige, vældigt, uden Lige...
vel skabt ved Vold imellem og Intrige...
paa anden Vis blev intet af Format.
Thi den der duer, har sig en Lov privat,
Men hvad han bygged op ved Daad og Krige,
er civilisatorisk saa probat,
at ene en politisk Herostrat
kan finde paa at sønderslaa det Rige.

<nonum><small>(Af en Tale i den tyske Radio i April 1939 af Rigskansler Hitler)</small></nonum>

T:Sandhed gror
F:Ængstelig og uden Ære
SIDE:42-43

Ængstelig og uden Ære
har de overgivet Landet.
Selv om ej vi havde Hære
selv om ej vi havde andet,
havde vi i hvert Fald =Nej=.
Evnede vi ikke Haandens,
maatte vi dog evne Aandens
Sandhedsdyst paa Ærens Vej.

Ængstelig og uden Ære
har de overgivet Landet.
Drenge, tag dem nu i Lære,
sig dem, det er noget andet
Danmarks Aand og Ungdom vil:
ranke Mænd for Danmarks Alter,
ikke Krøblinge, der halter
i ynkværdigt Dobbeltspil.

Ængstelig og uden Ære
har de overgivet Landet.
Der vil vi vor Medskyld bære,
alle blev vi overmandet
af den falske Trygbeds Ly.
Ja, men fortsat at slaa Følge
ad den Vej er blot at dølge
gammel Synd og Skam med ny.

Danske Folk, du maa dog ikke
i den store Skæbnetime
staa med udtryksløse Blikke
i en uansvarlig Stime
og agere døv og stum,
uden Jubel, uden Skælvning
i en underjordisk Hvælving
som i et Akvarium.

Du maa op, maa op i Dagen!
Det er Død, naar nu der soves.
Op til Vælgen og til Vragen !
Liv kan kendes paa, der voves.
For det Hjertets Jord.
Lad dem true, arrestere,
ærestjæle, deportere.
Det er saadan, Sandhed gror.

T:Den skjulte Aand
F:Vi tror i Dag paa Danmarks skjulte Aand
SIDE:44-45

Vi tror i Dag paa Danmarks skjulte Aand.
Alt det der viser sig for vore Blikk
af Eftergivenhed, det tror vi ikke,
men paa den Trods, der smiler under Baand.
Vi tror i Dag paa Danmarks skjulte Aand.

Regering, Rigsdag, Domstol, Politi,
alt det, der just i Mørket skulde lyse
men straks Iod i et Musehul sig kyse
og staar de fremmede mod Landsmænd bi,
er ikke Danmarks Aand til Stede i.

Han snorker i sit Kronborgs Lejested,
tror en. En anden ved sin Spot i Munden,
at dengang Stauning solgte Undergrunden,
gled Holger Danske tyst i Købet med:
vort Folk begærer nu kun Slavefred.

Men Holgers Venner ved, det er Bedrag.
Vi lytter og vi spejder ind i Taagen:
jo sandelig, nu er den gamle vaagen
og færdes blandt os skjult. Ved Nat og Dag<note>Dag] Dag.</note>
vi sporer hist og her hans Haandelag.

Der er et Danmark, der skal gaa i Grav.
Det Danmark, der for Livet blot at bjerge,
gav hovedkulds sig hen i fremmed Værge
og lader haant om Tro og Ærens Krav,
Gud være priset, det skal gaa i Grav.

Thi saa er Loven? naa til Maalet hen
skal den, der løfter Blikket mod det fjerne
og sætter Kursen efter Himlens Stjerne.
I Sumpen, kun i Sumpen ender den,
der løber efter Mosens Lygtemænd.

Det Folk, der nu som gennem tusind Aar
har Mod at sætte Livet ind for Livet
og for sin Kærlighed sig selv har givet,
det Danmark ved vi Gudskelov bestaar,
saalænge Stjerner over Himlen gaar.

T:Avnerne
F:Satan vil sigte sin Hvede
SIDE:45

Satan vil sigte sin Hvede.
Hør, hvor han ler paa sin Lo,
rager til Side med Vrede
alt, hvad der dur til at gro,
Avnerne de er hans Hvede,
der samler paa alt, som er goldt.
Se hvor de længe sig teede
iøjnestikkende stolt.

Ja, de er rigtigt i Vinden,
fyger til Vejrs for hans Skovl.
Kort kun det varer, forinden
de brændes i Helvedes Svovl.
Himmelhøjt vilde de vejres,
naar kun det modsatte Maal,
fejes, naar Saatid fejres,
ned i Forkastelsens Baal.


T:Alle Fronters Gud
F:Jeg er Herren. Ingen ydermere
SIDE:46-47

Jeg er Herren. Ingen ydermere.
Løgn hver Magt, I ellers kommer ud for.
Luften, Jorden, Havet er jeg Gud for.
Jeg er Herren, alle Fronters Gud.
Bild jer ind, jer er det, der regerer!
Guddomsmagt har ene Kærligheden.
Derfor, derfor er jeg Gud for Vreden,
naar I haaner Kærlighedens Bud.

Mod jer længes Dag og Nat mit Hjerte,
mine Børn, mig alle dyrebare.
Gerne vilde jeg jer om mig skare,
vise Vej jer gennem al Fortræd.
Men I spytter ad min Godheds Kerte,
vil jer selv, og søger kun jert eget,
har i onde Hjerters Mistbænk plejet
uden Skam vor Fjendes Dragesæd.

Trampes Kærligheden ned for Fode,
=vil= I Livet til et Hel ved gøre
for hverandre, =vil= I ikke høre,
er jeg Gud for Nidkærhedens Harm.
Triumfer en Tid! vær vel til Mode!
Hvad du saar - du høste skal det samme.
Grib til Sværd, og Sværdet skal dig ramme
Langsom løfter jeg min tunge Arm.

Værgløse Abessiniens Byer,
I, der kvastes midt i Fredens Virke,
mens jer Kejser knælte i sin Kirke,
løfted Bønner mod det stumme Hvælv!
de, der sendte jer de Bomber, flyer
nu fra =deres= knuste Hjem og skriger.
Han, der Fyrster jog fra deres Riger,
er nu Flygtning hjemme hos sig selv.

Jeg er Gud for Luften, Jorden, Havet;
alle Fronters Gud. Jeg gi'er mig Stunder.
Men jeg læger altid Retfærds Vunder,
slaar med Knythaand Uret i dens Syn.
Spot mig, dræb mig, faa mig vel begravet!
Se, jeg staar her atter. Min er Dommen.
Endnu er min Time altid kommen,
med Gengældelsernes hvasse Lyn.

T:Hyldest til Norge
F:Ja, vi elsker dette Landet
SIDE:48

Ja, vi elsker dette Landet
nu som aldrig før.
Trodsigt stiger det af Vandet,
lever, mens det dør.
Just fordi det valgte modigt
Undergangens Kaar,
skal det gro og grønnes frodigt
frem i tusind Aar.

Vaabenløs du kæmped, Norge,
stod, enskønt du faldt.
Dine Hjerters Klippeborge
har holdt Stand mod alt.
Vi, der sad i dybe Dale,
baade græd og lo
ved din Tausheds høje Tale
klippefast i Tro,

Snart gør Vaarens Morgenrøde
Vintrens Nat forbi.
Se, da blomstrer op det øde,
Fossen springer fri,
Birkeløv og Flaget vajer
over genrejst Jord,
Og med Smil i Taarer nejer
Danmark for sin Bror.

T:Danmark og Norden
F:Danmark, Land af Hav og Himmel
SIDE:49-50

Danmark, Land af Hav og Himmel,
skabt til Front og Bro,
dine Øers travle Vrimmel
og dit Fastlands Ro!
Fra hvor Ilden heder Jorden
under Sydens Sol,
er du Bindeled til Norden
op imod dens Pol.

Bro for hvad af stort der tænkes,
for hver ædel Dont.
Men hvis Ret og Frihed krænkes,
se, da er du Front.
Vi har tabt mod Overvælde,
Men vi kæmped dog.
Kaldte nogen os for Trælle,
da var Kamp vor Lov.

Ligger end du lavt i Havet,
Himlen stod dig bi.
Snart af Bølgerne begravet,
blev du atter fri,
løfter frit de gule Brinker
med den grønne Top,
Rød og hvid mod Blaaet vinker
Fanen Folket op.

Danmark, Nordens søndre Pille,
skabt til Bro og Front!
alt for tit blev du kaldt lille,
stor er jo din Dont.
Sot og Smitte skal du standse
foran Nordens Fred,
ja, men Lys i Straaler danse
ad dig op og ned.

T:De faldne
F:Drenge, I Drenge, som døde
SIDE:50
ID:munk2017090210

Drenge, I Drenge<note>Drenge] drenge</note>, som døde,
I tændte for Danmark i dybest Mulm,
en lysende Morgenrøde.

Danske velsignede Drenge!
vort Øje har Taarer. Men Hjertet slaar
saa stolt som ikke - aah! længe.

For nu kan vi atter være,
se Verden i Øjne roligt og frit.
I frelste jo Danmarks Ære.

I gav os tilbage til Livet.
Forbød de jer atter at gøre Brug
af de Vaaben, de selv har givet?

Hil jer da, Vikingsønner!
Ulydige danske Soldater, Tak!
Gud jer det evigt lønner.

T:Min unge elskede kaster op
F:Min unge elskede kaster op
SIDE:51-52

Min unge elskede kaster op
og stønner: »Gaa! hold dig borte fra mig!«
Det gennemryster den myge Krop,
Aah, kære du hvor jeg holder af dig.
Den gule Sved paa din Pande staar,
og glansløst klister mod den dit Haar,
hvor ellers Lyset i Bølger gaar
som af en Glorie fra dig.

Fra første Gang da din Modstand brast,
fordi du hørte mit Hjerte kalde,
saa du i tøvende Terningkast
lod dine Kys mig paa Munden falde,
og til den Nat, da beslutsom kaad
du drog mig ned i din Længsels Baad
og sejled mig gennnem Fryd og Graad
højt over Stjernerne alle,

har dybt jeg elsked dig, Pige min.
og stolt dig nævnet min lille Frue,
for Tales Sølvklang og Tankes Vin,
for Ansigts Ynde og Legems Lue,
men aldrig brændte saa hedt min Hu
af Ømhed for dig som nu, som nu
da gustenbleget og grimet du
mig jager ud af din Stue.

Vor Lykkes levende Stjerne - fanget
i Løn du under dit Bælte bærer.
Med al din Kval, med din Blu og Angst
en Evighed i dit Liv du nærer.
Foruden Kampe og Nederlag
skal ingen vinde sin Sejers Dag.
O Krigerinde for Livets Sag!
usigeligt jeg dig ærer.

T:Lov er Liv
F:I kaster mod mit Ansigt Ord af Syre
SIDE:52-54

I kaster mod mit Ansigt Ord af Syre
og trækker bange uden om Klør Knægt.
»Din Tale er i Danmark uden Vægt,
for du er fjendsk imod vort Folkestyre«.
Ak, I tar fejl, grotesk, fantastisk fejl,
nu er det jer, der svigter Folkestyret
og flygter fra jer selv for fulde Sejl.
og mig, der har det inderligt bedyret.

Javist, før slog jeg til det med min Plejl
for Korn at banke ud paa Ladebunden.
Og skal jeg leve, opgaar atter Stunden
- maaske - til haardt at hugge til dets Fejl.
Men hvad vi før i Tiden kunne mene,
I, Landsmænd! jeg! aah, stryg det med et Smil.
Hvad nu maa spørges om er dette ene:
Hvor blev du af den niende April?

Vi kan for Tiden ikke gi' Komedie,
om Folkestyre eller Diktatur
er hensigtsmæssigts eller et helt tredje,
Derom maa vi nu tie som en Mur,
saalænge Natten slider vore Kræfter,
og Rovdyr lurer paa en indre Splid,
hvor de kan naa at hugge sig den Bid,
de spilte Kløerne saa længe efter.

Vi maa med Kærlighedens Tro og Trods
- og Sandheds Aand skal gøre den forvoven
kun holde fast ved det, der holder os,
og, Landsmænd, det er Loven, Loven. Loven.
Om god, om daarlig, gem den Sag til siden,
naar ingen udefra er indenfor.
Vort eget maa vi ordne selv. For Tiden
er Loven god; thi den er dansk og vor.

Saa staa da Vagt omkring den danske Mand,
hold Synet klart og skarpt trods Taagedunster,
og hæft Forrædernavnet haardt paa den,
der vil med Loven drive Abekunster.
Med den i Hjertet kan i Kamp vi gaa
ej blot for først og sidst at redde Skuden.
Vi vil - vi vil, at Danmark skal bestaa,
Men: dø med Ære før end leve uden,

At dø! Vi Kristne tror jo ej paa Døden,
men paa det dybe Ord fra Nazareth,
at vil du leve, da er det fornøden
at sætte Livet ind paa Dødens Bræt.
Vi tror, at Lov er Liv, og den, der svigter
sin Livslov, han skal raadne indefra.
Til Livet for vort Land det dybest sigter,
naar Loven kompromiløst faar vort Ja.

Men svarer I mig: »Du kan sagtens tale,
du sidder jo behænde udenfor.
En Kok paa Hjal har nemt nok for at gale,
Men Døgnets trælse Mandedont er vor,
Vi synes: faar vi blot det til at glide,
har egentlig vi ganske godt det gjort.
At handle. saa vi fejes brat til Side.
er halsløs Gerning. Kan det gavne stort?«

At ville Sejr og spare sig for Kampen
er Gift for Folkets Sjæl og Daarespil.
O blinde Danmark, tro mig dog, din Stampen
mod Brodden fører ingen Steder til.
Her staar du ved Damaskusportens Tilje,
hvor Skæl fra Øjnene dig falde skal.
Omvend dig da, giv Sandheden din Vilje!
da blir din Fremtid stor og højt dit Kald.

T:Kaj Munk
F:
SIDE:55-

  De Revolverskud, der dræbte Kaj Munk, slog en Ildstreg over alt, hvad der kan skille Danskerne i Bedømmelsen af ham. Naar en Mand mister Livet for sin Overbevisnings Skyld, ikke mindst naar han myrdes fejgt af en løgnagtig Overmagt, hører Diskussionen om ham op. De, der staar hans Holdning imod, kan blot bide sig i Læben og gaa tavse bort. Og de, der staar sammen med ham, ønsker ejheller et Ord fra de andre, blot at de holder sig væk. Kaj Munk havde den Gave, at i alt, hvad han gjorde og sagde af Betydning, var der noget, der fik alle Forhold til at forsvinde. Saaledes er det nu ved hans Død mere end nogensinde.
  Han er den første af Aandslivets ypperlige Mænd i Danmarks Historie, som er blevet myrdet for sin Fædrelandskærligheds Skyld. Alle andre af vor Litteraturs store Patrioter fra Sakse til Henrik Pontoppidan, er døde bort, mætte af Dage i en Alderdommens Nedgangs-Bue. Kaj Munk blev dræbt paa Højden af sin Bane, endnu ung i en nyvunden Modenhed.
  Hans Ære vilde ikke være mindre, hvis han havde været en simpel Soldat, falden i Frontlinjen. Han er gaaet ind i Rækken af de Faldne, de lydige danske Drenge fra forrige Aarhundreder, de ulydige fra Tysker-Besættelsens Dage, en iblandt mange.  Men for os er Tabet af ham næst efter Tabet af vor Selvstændighed og Rettens Magt i vort Samfund det største Offer vi hidtil har bragt. Han er den ypperste blandt Ligemænd i Fortid og Nutid, enestaaende midt i Fællesskabet.  
  Uræd for Døden, fortrolig med, at Mordere var ude efter ham, har han sørget for, at ogsaa efter hans Drab vilde han være midt iblandt os, digtende, manende, spottende, revsende, tilgivende, saadan som det var hans Kald som Digterpræst i den Guds Tjeneste, der er Dommer og Forsoner, Lovgiver og Livskraft. I de Digte, han her rækker sit Folk, holder han det Guds Bud op for os, der idag er det første i al vor Lov: Elsk Danmark, Guds Gave til os, som Ondskabens Mænd vil rane - de er Fjender af, hvad Guds Ord i vore Hjerter vidner er Sandhed og Ret. Men hvad disse vore Hadere elsker, det er Forræddemes Underdanighed, Skøgernes Ukyskhed, Løgnernes Løgn, de Fejges blakkede, svampede Hjerter. Det er ogsaa alt hvad de kan vinde ved deres Sejr. Og kan de ikke opnaa det, har de som Trumf og Hævn over de rene af Hjertet den Død, som de tror er et Hul af Intethed.
  Mod dette forkynder Kaj Munk i disse Digte som Dansker
og Kristen, at Helvedets Sejr er ingen Sejr, og den Død de
Onde kan slaa os med, har ingen Braad. For denne Forkyndelses
Skyld blev han myrdet - og den lever videre her. Hele
hans patriotiske Digtning bæres af Overbevisningen om, at
Livets Opofrelse for Sandhed og Ret er ingen Død. Naar dit
Hjerte rummer Hengivenhed for Danmarks aandelige og borgerlige
Liv, er dit Hjerte større end dig selv. I dit Liv kan
du fordærve det, men sætter du din Død op imod Fordærvelsen,
og bliver du dræbt paa dit Nej til Lokkemad og
Trusler, saa vinder du for det i dig, der er mere end dig selv,
et videre Liv hos Gud og i dit Folk.
Derfor synger Kaj Munk. at de kan true, arrestere, ærestjæle,
deportere - saadan gror Sandheden . Undergangens
Kaar i Kamp mod onde Tyranner er netop Grøde. Og det,
der gaar til Grunde i vor nationale Kamp, bliver ikke det
Danmark, der stod bag den fromme :stolthed, men det der
hovedkulds gav .sig i de Fremmedes Vold. Kristendommens
Historie og al Fædrelandskærligheds Saga vidner om, at Martyrernes
Sæd har en Frugtbarhed, som Forfølgernes Grumhed
og Mord ikke kuer.
Det er er Kærnen i Kaj Munks kristne Patrotisme, Kristendommen
er en Tro, der stiller sit Nej mod en lang Række
56
Grundtræk i, hvad Virkeligheden synes at være i Menneskers
Øjne. Død er ikke Død - Synd er ikke Synd, men udsonet -
Gud er ikke en upersonlig Sum af Naturlove i Verdensmekanismens
Gang, men en Far. Og Gud er blevet Menneske -
Gud er stærk i den svage - Frygt og Bæven, Angst og stille
Fortvivlelse, dødelig Sygdom er altsammen ikke, hvad det er
for den rationelle Realitetssans. Kristendommen - for nordiske
Øjne tydeligst i den lutherske Protestantisme - er alle
Tiders Nej til, hvad den menneskelige Selvtilstrækkelighed mener
at formaa, og hvad den forsøger at overtale til med Fornuftens
og Rimelighedens og Hensynsfuldhedens og saagar
ogsaa Kærlighedens Stemmer, snart ærlige, snart forløjede.
Denne spændte Protestholdning fik for Kaj Munk den 9. April
en ny Gyldighed, paa en Gang udvidet og ined ganske bestemt
Sigte paa de Forhold, Tyskernes Voldtagelse af Danmark
skabte. Hvad han havde dramatiseret i »Ordet« og »Smeltediglen
«, hvad han havde bekendt og forkyndt i Artikler og
Prædikener og Digte, det rykkedes nu sammen og modnedes
til at danne en fast Enhed, og Kraften deri fik en ny Retningsbestemmelse
imod Besættelsen og Kompromispolitiken.
Den heroiske Vilje til Ret, han havde dyrket i sine Dramers
Digtning, hvis Verden da blot var Teatrets Brædder, den blev
en praktisk moralsk Opgave i vort nationale Liv. I Forordet
til hans Selvbiografi »Foraaret saa sagte kommer«, er der
nogle Linjers hvide Tomrum; der skulde have staaet, at nu
under Besættelsen var han afskaaret fra at skrive Skuespil og
maatte meddele sig paa anden Maade til den store Offentlighed.
Helt slap han ikke Dramaet. Et Stykke Digter gik der
vel tabt. Men der blev bevaret ikke blot et Menneske med
fastere Tankegang og klarere Holdning - der opstod ogsaa
en profetisk Agitator. Hans Kristendom og hans Patrotisme
blev koncentriske, baade i Protestholdningen og i hans positive
Budskab.
Kaj Munk har aldrig givet Udtryk for Tvivl om Guds Eksistens
og Kristendommens Sandhed. Det var for ham det
givne som Livet selv. Det givne paa samme upaatvivlelige
Maade var Danmark hans Fædreland. For ham var Nationalitetstanken
knæsat af Kristendommen i Paulus Ord paa
Areopagos. Vi skal være nationale Danske fordi vi nationalt
ikke kan være andet uden at hengive os til Løgn og Fordærv.
Det svarer til, Kaj Munk troede paa Juleevangeliet, fordi J1an
ikke kunde lade være. At være Kristen er at være knyttet til
Kristus uden at kunne give Grunde, hvorfor man er det,
siger han i en af sine Prædikener. Saaledes er ogsaa det at
være Dansk for os hjemmefødte i Danmark et Kald og en
Lov. Og hvor glødende og haardtstemplende Doms-Ord han
end maatte sige om den Maade, Tyskerne fik Lov at besætte
Danmark paa, og vi indtil 29. August levede under deres
Besættelse, saa maatte han dog udtale de Ord, fordi han var
en kristen Mand, der forkyndte Kristendom.
Derfor blev han ogsaa en Nej-Mand overfor al Slags Eftergivenhed
i Kompromis:ets Tegn, navnlig naar den fremtraadte
i Klogskabens Klæder. Her i sine Digte erklærer han, at i
Besættelses-Tidens Regering og Rigsdag og Domstol og Politi
er Danmarks Sjæl ikke til Stede. Men den findes i, hvad han
trefoldigt udraaber : Loven, Loven, Loven - vor Kristendoms
aandelige Lov, der er den eneste ubrudte folkelige Aandsroagt
i Danmarks Kistorie; - vor moralske Lov, der fordømmer
de Frem.medes Løgne- og Voldsfremfærd og de griskes og de
fejges Underkastelse for Tyrranniet; - vor borgerlige Lov,
der har bygget vort Land og betrygget hver Mand den Ret,
at uvildige Domstole holder Haanden over de uskyldiges Frihed.
Den retfærdige Gud har givet Folkene deres Bestemmelse
og Skæbne; men intet Folk er bestemt til med Løgn, Tyveri
og Mord og alskens Voldtægt at være andre Folks Herre,
som Tyskerne har givet sig til i Danmark og Norge og overalt,
hvor Nazismen ellers er faret frem; og intet Folk har
faaet den Skæbne tildelt at skulle opgive sig selv og blive de
Ondes Trælle.
I disse Digte taler han Præstens Dommer-Ord til os om,
at vi alle er medskyldige i, at Midlerne til at løse vor kristelige
og nationale Opgave forfaldt, Troen og Moralen fordrer-
58
vedes og Landets Forsvar smuldrede. Han forkynder Troen
paa, at naar alle gode Gavers kærlige Gud afvises af haanlig
Vantro, vendes Guds Vrede imod os. Han tror paa Straf over
Tyrannerne; de der bombede værgeløse Abessinier, maa nu
flygte fra deres knuste Hjem. Og han prædiker Omvendelse
for Danmark; vort Land staar foran Damaskusporten ! Han
venter en ny Tid. og som Salmisten i Israel vil ban synge en
ny Sang. Det var meget yndigt med Lyriken om Mor og hendes
Spinderok og Far og hans Sæk Rug; Aarstidernes Gang
med Blomster og Fugleliv og Svømmepiger var visselig en
dejlig Islæt, naar Danmarks Lyrikere vævede Vadmel. Men
nu er vort Fædreland besudlet, og vor første Opgave er at
bede Gud give os nye, rene Hjerter, hvor Styrke kan have
til Huse. Fromhed betyder ikke, hvad de fredsnydende halvt
med svage, halvt underfundige Sind vilde mene, Eftergivenhed
og Sagtmodighed alene. De gamle Gudskæmpere anraabte den
fromme, stærke Gud om Troens Kraft til Tapperhed mod
Overmagten.
Men med Sjælen fuld af denne Bøn synger Kaj Munk ogsaa
Digterens Sang om Danmark. Midt i Striden kan han
høje sig bevæget ned til den lille Anemone, der skyder op i
en umild Jord med Vesterhavsgusen om sin Blomst, en mild,
ufortrøden Pige - og en Amazone. En anden Krigerinde
kender han ogsaa, sin unge Elskede, engang den pure Yndes
Skikkelse, nu svullen og gustenbleg af Kampen for at bringe
et nyt Menneskeliv tli Verden. Ære være Poesien om vor
yndige Flora, Kornet paa Markerne og himmelblaa Bælter
mellem grønne Øer - større er dog Sangen om Menneskefødslernes
Lidelser og Blodtab, Dommen over Eva og dog
Naaden, der lader Liv og Lykke sejre gennem Kvalerne. Saaledes
er ogsaa Danmark nu en fødsels-stridende Mor. Og Kaj
Munk maner os til at staa hende bi som Mænd, der arbejder
for at give det nye Liv Hus og Føde, Tro og Moral,
Dygtighed for en bedre Fremtid. Derfor maler han et nyt
Danmarkssyn med Billeder hentet fra den vestjydske Kyst-Natur,
Regnens, Blæstens, Havbrændingens Danmark. Jylland, som
lider mest under Besættelsen, gør han til Grundvolden for
kommende Tiders Danmark.
Sin Humor, sin kjøbenhavnske rappe Munterhed har han
ikke tabt. Replikken er der, selv om Smilet næsten helt er
strammet væk af Ansigtet, og blot en hvas Haan er tilbage.
Han forfrisker den alvorlige Tale med Spot over Forrædderne
og vor Ulykkes Profitmagere samt de dvaske Ha'-det-godt'ere.
Og til syvende og sidst kan han saamænd være med til en
human Overbærenhed med de Ka'le - lad bare være med at
skyde dem, naar deres Beskyttere engang er væk, det meget
bedre at give dem Ansættelse som Kontrollører ved Rutsjebanen
i Tivoli.
Saaledes er den store Tonefylde i Kaj Munks Testament
som Præst og Digter. Han har her i sine sidste Vers villet
være Forkynder og Sanger for et Kristent pratriotisk Budskab.
Den æstetiske Kender vil finde, at han uden falsk Blufærdighed
tager givne Toner op til nyt Spil, Bjørnsonske Vendinger,
Jobs. V. Jensenske Versemaal, fordi han med Rette vidste, at
han ikke behøvede at vare sig for Banaliteten. Uden kunstnerisk
Særsind gaar han ind i kendte Rytmer, og han sætter
sine manende Tanker i Folkesangens og Børnerimets klare
smeldende Formler - »hvad tror du, Guld er ham til Gavn,
der slæber paa Forræddernavn« - »to er de Sprog kun vi
taler: Tavshed og Dansk.
Det stemmer med Kaj Munks hele Færd fra hans Ungdom
til hans Manddom, at han døde en Offerdød for Morderes
Pistoler, styrtet midt paa sin højt spændte Bane. Geniale Aanders
Skæbne fylder deres Liv. Selv om vort Tab af ham er
stort, vil hans Folk ikke undvære den Død, han fik. I Besættelsens
Aar blev han, hvad »Ordet«, hans første Drama,
der rev hele Danmark med sig, bebudede: sit Lands Digter
og Prædikant. Og Troen paa, hvad han i »Ordet« har digtet
om: at for den kristne er Døden ikke Død, beseglede han,
da Danmarks Fjender dræbte ham som Patriot.

T:Til Kaj Munk
F:
SIDE:61-

Nattetanker
Snart løber Dagens Timer bort.
- Som skræmte Faareflokke flygter.
Naar Uvejr maler Horisonten sort
og slukker Himlens stjernetændte Lygter,
saa skal min Tanke svinde hen i Gru
for Nattemørket i et kvalfuldt Nu.
Vi er som Børn af Dag og Drøm,
kun nødigt lærer vi vort Sværd at drage.
Det tynger vore Hænder mod den Jord,
som kræver Kampen i de lyse Dage,
da leende vi lytted til den Røst,
der raabte: Letsind er den danske Trøst.
Kan Danskerætten svinge Sværd?
Kan Uffe anden Gang mon vaagne?
og skue i et Syn, hvad vi var værd,
da Mænd blev kaldt fra Danske Sogne
til Vaabenfærd for Moder Danmarks Røgt
mod vore Fjender uden ussel Frygt. -
61
62
, .- I - '1,o,, .,. • - •
Nu blev dit Dagværk endt - for brat;
Din Esse vannes end af Gløder, -
men Jernet, som du formede saa let,
skal give Klang, naar det sin Modstand møder
- af det saalænge gemte Skræp,
der hugged bravt mod fremmed Jættestræb.
Du brugte ikke Krudt og Staal,
Din Pen var dig et bedre Vaaben,
med stærke danske Ord Du tændte Baal
hvis Ild blev Flammen over Daaben. -
I mangen Karl og Piges unge Sind
Du lukked Danmarks stolte Rige ind.
Du kendte Lunets stille Skæmt
og fandt det frem af Hverdags Gemmer
og viste os, hvad der vi havde glemt.
Vi ofte bedre nu med Tak fornemmer
de Verdener af Skønhed, som vi fandt
ved Dine Ord om Dagen jævnt og sandt.
Det store Drama Du har set,
Det Drama som staar aldrig stille
om Gudesind i Leret støbt; -
Det Drama sker, naar Manden bliver liUe, -
hver Gang Herodes Sværdet lader staa
og viger for to Barneøjne blaa.
Det ringer fra et Kirkehus
bag Klit og Hav der vesterude.
Et Sogn i Sorg fornemmer Dødens Gus.
- Saa tavse Folk vil dække deres Rude
og saa i Tak gaa stille frem for Gud,
, som gennem Dig fik sendt Dem Julebud.
Gud glæde Din Sjæl i Himmerig - Amen!


T:
F:
SIDE:

Hjælp mig at følge dig -
Mester med den tunge Tornekrone,
jeg kan ikke følge efter dig,
naar en Præstegaard, en venlig Kone
og to raske Drenge lokker mig.
Mester med den tunge Tornekrone,
havde blot du været Jordens Gæst
for at læge, frelse og forsone,
var det ingen Sag at være Præst.
Men nu naar den tunge Tornekrone
og de mørke Blodspor til din Grav,
og din Tales smertedybe Tone
vidner, at du ogsaa stiller Krav.
Mester med den tunge Tornekrone,
følg mig! følg mig! var dit Bud, din Bøn.
Jo, men se dog fra din Ærestrone,
hvor din Faders skønne Jord er skøn.
Mester med den tunge Tornekrone,
»Hvo sit Liv vil bjerge, naar det ej.«
Hjælp mig da, trods Præstegaard og Kone,
ja selv Drengene, at følge dig.
Vedersø, den 29. December 1943.


<?xml version="1.0" encoding="UTF-8"?>
<keyword id="anapaest">
  <head>
    <title>Anapæst</title>
  </head>
  <body>
    <b>Anapæst</b> (gr.), en Versefod, der hos de gamle bestod af to korte Stavelser, efterfulgte af en lang (⏑ ⏒ –). Den anvendtes fortrinsvis som Marchrytme (saaledes allerede hos Tyrtaios) og var derfor staaende i den attiske Tragedie ved Korets Indtræden ell. Udgang. I Tragedien bruges A. fortløbende (dog to og to nærmere sammenhørende) i længere Perioder, der afsluttes med en saakaldt <i>paroemiacus</i> (⏑ ⏑ – ⏑ ⏑ – | ⏑ ⏑ – ⏒: anapæstiske Systemer); i Komedien er Tetrametret (⏑ ⏑ – ⏑ ⏑ – | ⏑ ⏑ – ⏑ ⏑ – | ⏑ ⏑ – ⏑ ⏑ – | ⏑ ⏑ – ⏒) alm. i <a keyword="parabase">Parabasen </a>(s. d.). I Stedet for A. kan indtræde <a poet="spondeus">Spondeen</a> (– –) og <a keyword="daktylos">Daktylen </a> (– ⏑ ⏑), dog med visse Indskrænkninger. I den danske Verslære forstaas ved A.  en Fod, der bestaar af to ubetonede og en betonet Stavelse (⏑⏑–). A. forekommer meget alm. i danske Vers, men sjælden ren, i Reglen blandet med Jamber. Berømt er dens Anvendelse i Heiberg's <a poem="heibergjl2019011801">»En Sjæl efter Døden«</a> i 3. Akt. (Beg.  af Samtalen mellem Sjælen og Mefistofeles); i fuldstændig Renhed ses den f. Eks. af Drachmann's:

    <small>Naar den svindende Sol med et bristende Skær</small>
    <small>af de Roser, der falme, den Flora, som dør,</small>
    <small>paa sin møjsomme Vandring er Vejgrænsen nær,</small>
    <small>se, da løfter et stakket Minut den sit Slør.</small><note>Se Drachmanns <xref poem="drachmann200107154"/>.</note>

    Blandet med Jamber forekommer den i fl. af de almindeligste Strofeformer, f. Eks. i Chr.  Winther's <a poem="heibergjl2019011801">»Ved Toldboden steg en Matros i Land«</a> (⏑ – ⏑ ⏑ – ⏑ ⏑ – ⏑ –).

<right><small>A. B. D. in <i>Salmonsens konversationsleksikon</i>, 2. udg., 1915-1930, Bd. I, p. 694.</small></right>
</body> <!-- https://runeberg.org/salmonsen/2/1/0738.html -->
</keyword>

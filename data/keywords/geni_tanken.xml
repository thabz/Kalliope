<?xml version="1.0" encoding="UTF-8"?>
<keyword id="geni_tanken">
  <head>
    <title>Geni-tanken</title>
    <related>romantikken</related>
    <related>klassicismen</related>
  </head>
  <body>
    Hvis vi betragter begreberne det sublime og digter-geniet kan vi nemmest tilnærme os forskellene mellem <a keyword="klassicismen">klassicisme</a> og <a keyword="romantikken">romantik</a>. Dette er begreber, som for alvor lanceres omkring <year>1770</year>'erne. <a poet="goethe">Goethe</a> og <a poet="ewald">Ewalds</a> forfatterskaber er centrale i denne sammenhæng - på vej mod romantikken.

    I den klassicistiske æstetik bliver den antikke kunst ophøjet til en uopnåelig autoritet. Kunstneren skal følge nogle fastlagte regler - og han er derfor mere håndværker end genialt individ. Indenfor teatret skulle man så vidt muligt overholde de tre klassiske enheder: handlingens, tidens, og stedets handling. Altså indstramning og regeltænkning. Den regelmenterede æstetik angav også de tilpassede stillejer: høj-, lav- og mellem-stil. Samtidigt fungerede parodien som ventil, cf. f.eks. <a poet="wessel">Wessels</a> <a work="wessel/1772"><i>Kierlighed uden Strømper</i></a> (<year>1772</year>).

    Den klassicistiske kunstner skal belære publikum, hans kunst er orienteret mod læseren, og skal overholde og formidle den gode smag. Den gode smag var <year>1650</year>-<year>1750</year> lig den franske smag.
</body>
</keyword>

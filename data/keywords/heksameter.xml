<?xml version="1.0" encoding="UTF-8"?>
<keyword id="heksameter">
  <head>
    <title>Heksameter</title>
    <author>Henrik Nielsen</author>
    <pictures>
        <picture src="homer.jpg"><i>Portræt af Homer</i>, Romersk kopi af græsk original fra omkring 150 f.Kr. Louvre.</picture>
    </pictures>
    <related>verseformer</related>
    <related>aleksandrin</related>
  </head>
  <body>
    I heksameteret finder vi litteraturens ældste versemål, hvis levedygtighed og gode anvendelighed til episk digtning gør, at det ikke har mistet sin popularitet siden det første gang så lyset i Homérs <i>Iliade</i>. Dets hyppigste forekomst er i daktyler, og på den måde virker heksameteret meget udstrakt, meget fortællende, rummelig nok til at være meget beskrivende, og derfor har det i alle tider været "eposets versemål".

    Et heksameter består, som navnet antyder, af seks versefødder, og som levn fra den mundtlige tradition i græsk heltedigtning, består det af daktyler og/eller spondæer. Den for os mere sprognære udgave af et heksameter kalder man <i>aleksandrin</i>, der erstatter daktylerne og spondæerne med jamber, der imiterer vor sprogtone og dagligtale i højere grad. Se note herom.
  </body>
</keyword>

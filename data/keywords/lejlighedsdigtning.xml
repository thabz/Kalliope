<?xml version="1.0" encoding="UTF-8"?>
<keyword id="lejlighedsdigtning">
  <head>
    <title>Lejlighedsdigtning</title>
    <related>genrer</related>
    <related>enevaelde_og_kirke</related>
    <related>salme</related>
  </head>
  <body>
Lejlighedsdigte er ganske simpelt digte skrevet til en bestemt lejlighed. Grunden til at dette er en genre i sig selv, er at der findes så meget af denne type digtning, da næsten alle digtere har skrevet lejlighedsdigte. Eksempelvis af <a poet="ewald">Johannes Ewalds</a> digteriske produktion på omkring 90 digte, kan omkring 70 betegnes som lejlighedsdigtning. Lejlighederne som kunne fremtvinge en lejlighedssang kunne være et bryllup, en begravelse, højtider, en kroning, kort sagt hvad som helst. De ledsagede ofte centrale begivenheder, både religiøse, hvilket gav sig udslag i <a keyword="salme">salmerne</a>, men også alle andre vigtige og uvigtige begivenheder.<br/>
Næsten al <a keyword="barokken">barok-litteratur</a> er lejlighedsdigtning, og det er centralt at spørge efter lejligheden når man møder en barok-tekst. Digtene i denne genre behøver ikke nødvendigvist at være litterært uinteressante, selvom man umiddelbart kunne sammenligne lejlighedsdigtningen med vor tids konfirmationssange.<br/>
Genren sætter ikke bestemte krav til digtets form, og digtene kan yderst sjældent synges på <i>I en kælder sort som kul</i>.
</body>
</keyword>

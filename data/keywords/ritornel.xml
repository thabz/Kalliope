<?xml version="1.0" encoding="UTF-8"?>
<keyword id="ritornel">
  <head>
    <title>Ritornel</title>
  </head>
  <body>
En ritornel er en lille tre liniers digtform, som især <a poet="aarestrup">Emil Aarestrup</a> mestrede. Aarestrup skrev ialt 215 ritorneller i <year>1837</year> og nogle få år frem. Han fandt formen hos den tyske digter <a poet="rueckert">Rückert</a>, men formen er  oprindeligt en italiensk improvisationsform. Også Poul »Poeten« Sørensen (f. <year>1906</year>) har begået ritorneller.

Typisk er en ritornel et lille kort enkeltstående udbrud og kun sjældent kædes flere ritorneller sammen. Begrænsningen på formen er, at strofens første linie rimer med tredie og sidste linie - en såkaldt <a keyword="terziner">terzin</a>.<br/><br/>

Aarestrup forsøgte sig med at kæde flere ritorneller sammen, men langt de fleste skal dog læses som enkeltstående digte. En speciel samling af ritornellerne udgør de såkaldte blomster-ritorneller. I disse nævnes en blomst oftest i første linie, og blomsten symboliserer altid en kvinde. Ritornellerne har, ligesom langt hovedparten af Aarestrups øvrige produktion, erotikken som emne.
</body>
</keyword>

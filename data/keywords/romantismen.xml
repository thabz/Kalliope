<?xml version="1.0" encoding="UTF-8"?>
<keyword>
<head>
<title>Romantisme</title>
<picture>friedrich7</picture>
<picture>Hugo</picture>
<picture>ingres8</picture>
<picture>Heine</picture>
</head>
<body>

<P>  Den franske <A K=romantikken>romantik</A>, romantismen,  har først sin begyndelse i
<year>1820</year>erne, og viser sig forskellig fra den tyske - og dermed danske
romantik. Mange mener, at romantisme ikke er at finde i Danmark,
men den viser sig især som et modgreb til <A K=biedermeier>Biedermeier</A>. Romantisme
er den modernistiske romantik, i modsætning til Biedermeier. I mange
henseender er romantisme nemmest at beskrive som det modsatte af
Biedermeier, og det som Biedermeier vælger fra, er hvad romantismen vælger til.</P>

<P>  Refleksion er et fremtrædende træk i romantismen. Man tror ikke på
nogen anden verden end den vi er i - modsat romantikkens dualisme.
Den materielle verden er hvad der er, men da dette ikke er nok, skal
kunsten give verden den manglende fylde gennem æstetikken eller
f.eks. via det erotiske. Medens Biedermeier er funderet i en
ubetvivlet tro er romantismen tvivlende og nogle gange ligefrem
ikke-religiøs, som man ser når Aarestrup vender en kristen metaforik på
hovedet. Der søges transcendens i det æstetiske, hvilket giver en
meget form-orienteret digtning og en øget interesse for
metadigtning, hvori en begyndelse til modernismen kan anes. Man er
interesseret i effekter, brugen af kontraster, eksotiske ord bruges blot
pga. deres klang, farver, den kulørte handling. </P>

<P>Dobbelthed bliver et
vigtigt tema - verden er både sort og hvid. Dobbeltgænger-motivet
findes for alvor i denne periode: <A F=andersen>H.C. Andersens</A> fortælling <I>Skyggen</I>,
<A F=aarestrup>Aarestrups</A> digt <A D=aarestrup1838b14>»Paa Sneen«</A>. Man beskæftiger sig med den menneskelige
skygge og skyggeside, f.eks. <A F=bagger>Carl Baggers</A> roman <I>Min Broders Levnet</I> (<year>1835</year>) om en udsplittet person, eller <A F=blicher>St.St. Blichers</A> novelle <I>Sildig Opvaagnen</I> om splittelsen og dobbeltheden.</P>

<P>  Romantisme er en stil mere end noget andet, og hvis man sætter det
på en spids er der ikke noget udtrykt idé-indhold at finde bag den -
kun form.
  Hvad angår billeder og scenerier opsøger romantismen det
fremmede og eksotiske medens Biedermeierkulturen mest var
interesseret i det danske.</P>

<related>romantikken</related>
<related>biedermeier</related>
<related>efterromantik</related>
<related>perioder</related>
</body>
</keyword>

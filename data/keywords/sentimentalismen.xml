<?xml version="1.0" encoding="UTF-8"?>
<keyword id="sentimentalismen">
  <head>
    <title>Sentimentalismen</title>
    <pictures>
        <picture src="reynolds-sterne.jpg">Joshua Reynolds: <i>Lawrence Sterne</i>, 1760, National Portrait Gallery, London.</picture>
    </pictures>
  </head>
  <body>
    Sentimentalismen har sin storhedstid i slutningen af <year>1700</year>-tallet. Den kan ses som en reaktion på den foregående rationalisme, hvor vægten lå på det rationelle - fornuften.

    Klassikeren indenfor sentimentalismen må siges at være Lawrence Sternes <i>A Sentimental Journey</i> (<year>1768</year>) -- en rejsebog med fokus på oplevelserne. Bogen er spækket med poetiske naturbeskrivelser, og de udgør i sig selv rejsens mål. Det er altså ikke selve målet, men det at være undervejs. Det er poesien og følelserne, der har betydning.

    I Danmark finder man digteren <a poet="ewald">Johannes Ewald</a> (<year>1743</year>-<year>1781</year>) som et eksempel på denne moderne følsomhed. I flere af sine oder (højstemte digte, lange og reflektive) hylder han følelserne og det smukke i det menneskelige sind. Han fokuserer altså modsat Sterne på det indre, men for begge gælder det, at det er det poetiske og skønne, der er i centrum.
  </body>
</keyword>

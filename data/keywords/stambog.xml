<?xml version="1.0" encoding="UTF-8"?>
<keyword id="stambog">
  <head>
    <title>Stambog</title>
    <author>Sven Sørensen</author>
  </head>
  <body>
    Siden <year>1500</year>-tallet havde man med sig på sine studie- eller dannelsesrejser en bog med blanke blade, hvori man lod venner, velyndere, berømte lærde, digtere osv. skrive en sentens, et vers eller lignende til erindring. Nogle rejsende (således <a poet="andersen">H. C. Andersen</a>) medførte i stedet en æske med løse blade, og disse blev da efter hjemkomsten indklæbet i et stort album, evt. sammen med kobberstik, akvareller, noder og lignende som man havde fået som gave. I løbet af <year>1800</year>-tallet gik denne sædvane imidlertid af brug. - På Det kongelige Bibliotek findes et stort antal stambøger, og de udgør et vigtigt historisk kildemateriale.

    Det latinske udtryk <i>album amicorum</i> bruges synonymt med <i>stambog.</i>
  </body>
</keyword>

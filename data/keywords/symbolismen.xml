<?xml version="1.0" encoding="UTF-8"?>
<keyword id="symbolisment">
  <head>
    <title>Symbolismen</title>
    <picture>Baudelaire</picture>
    <picture>monet.st-lazare</picture>
  </head>
  <body>
    <p>Symbolismen havde sin foregangsmand i den franske lyriker og
kritiker <a poet="baudelaire">Charles Baudelaire</a> (<year>1821</year>-<year>1867</year>) og en af de sidste store
repræsentanter var tyske <a poet="rilke">Rainer Maria Rilke</a> (<year>1875</year>-<year>1925</year>). Fra det
toneangivende Frankrig blev den fra omkring <year>1890</year> den dominerende
lyriske retning over hele Europa. Symbolismen er på samme tid et
opgør med både <a keyword="romantikken">romantikken</a> og <a keyword="realismen">realismen</a>, og dog henter den
elementer fra begge retninger. Det gjaldt nu den indre verden,
lyrikken kunne ikke længere bruges til at formidle ideologiske
budskaber som i romantikken eller mangelen på ideologiske
budskaber som i den realistiske kunst, men måtte samle sig om sig
selv og sit eget formsprog. Digter-jeget blev en neutral størrelse i et
absolut univers, et idéernes rige som man satte i stedet for (den
realistiske) romanens virkelighedsunivers - hvor symbolismen får
træk fra romantikken. Digtningen var ikke for den brede masse, fordi
det romantiske helhedssyn havde spillet fallit overfor
samfundsudviklingen, der var skabt et skel mellem digter og borger.</p>
    <p>  Baudelaire skriver erklæret under indflydelse af <a poet="poe">Edgar Allan Poe</a>
(<year>1809</year>-<year>1849</year>), som med sit rige symbolske sprog og sin formbevidsthed
skilte sig ud fra samtidens sen-romantik. <a poet="rimbaud">Arthur Rimbaud</a>
(<year>1854</year>-<year>1891</year>) kalder sig Baudelaires direkte arvtager. <a poet="mallarme">Stéphane
Mallarmé</a> (<year>1842</year>-<year>1898</year>) og <a poet="verlaine">Paul Verlaine</a> (<year>1844</year>-<year>1896</year>) er
foregangsmændene for symbolismen i Frankrig i <year>1890</year>'erne.
Påvirkningen når også til Irlands William Butler Yeats (<year>1865</year>-<year>1939</year>),
men hos ham er symbolismen ikke hele løsningen og han nærmer sig
mysticisme i sin lyrik inspireret af og med motiver fra hans keltiske
kulturarv.</p>
    <p>  I Danmark var de tre studenterkammerater fra <year>1884</year> <a poet="stuckenberg">Viggo
Stuckenberg</a>, <a poet="claussen">Sophus Claussen</a> og Johannes Jørgensen som var
samlet om tidsskriftet <i>Taarnet</i>, som første gang udkom 21. oktober
<year>1893</year> og videre i ti numre frem til september <year>1894</year>. Heri præsenterede
de deres egen lyrik samt oversættelser af Baudelaire, Verlaine,
Mallarmé, og andre. De tegner, med hvert deres særpræg, den danske symbolisme - "det sjælelige gennembrud." <a poet="claussen">Sophus Claussen</a> er den udfarende livskraftige, medens Johs. Jørgensen er den
melankolske som omvendes til katolicismen. </p>
    <p>  Symbolismen kan siges at være <a keyword="romantikken">romantikken</a> i en moderne verden. Den er ikke ideal-søgende som dansk romantik, men snarere den tyske romantik som søgte opbrud. Den er både en verdensanskuelse og en æstetik. Johs. Jørgensen hævder at symbolisme er troen på en anden verden udenfor - i stil med romantikken - hvilket er i strid med symbolismen generelt. Han vil frigøre mennesket fra det empirisk sanselige ie. positivismen. Bundet rationalitet giver meningsløshed. "Transcendens" sætter Johs. Jørgensen i stedet.</p>
    <p>  Symbolismen er en tro på en metafysik, som tidligere i århundredet.
Sjælens sammenhæng med naturen opfattes af digteren, og han
fornemmer altings sammenhæng. Den ydre virkelighed bliver symbol
på en bagvedliggende virkelighed, som poeten ved billeder og
symboler kan udtrykke sin indsigt i. Ikke opfindelser af historier men
videregivelser af stemninger. Ikke underholdning men indtryk.</p>
    <!--
<related>perioder</related>
<related>realismen</related>
F:stuckenberg
F:claussen
F:baudelaire
F:rilke
-->
  </body>
</keyword>

<?xml version="1.0" encoding="UTF-8"?>
<keyword id="tetrameter">
  <head>
    <title>Tetrameter</title>
  </head>
  <body>
    Anapæst (gr.), en Versefod, der hos de gamle bestod af to korte Stavelser, efterfulgte af en lang (⏑⏑–). Den anvendtes fortrinsvis som Marchrytme (saaledes allerede hos Tyrtaios) og var derfor staaende i den attiske Tragedie ved Korets Indtræden ell. Udgang. I Tragedien bruges A. fortløbende (dog to og to nærmere sammenhørende) i længere Perioder, der afsluttes med en saakaldt <i>paroemiacus</i>(⏑ ⏑ – ⏑ ⏑ – | ⏑ ⏑ – ⏒: anapæstiske Systemer); i Komedien er <a keyword="tetrameter">Tetrametret</a> (⏑ ⏑ – ⏑ ⏑ – | ⏑ ⏑ – ⏑ ⏑ – | ⏑ ⏑ – ⏑ ⏑ – | ⏑ ⏑ – ⏒) alm. i <a keyword="parabase">Parabasen</a> (s. d.). I Stedet for A. kan indtræde <a keyword="spondeus">Spondeen</a> (– –) og <a keyword="daktyl">Daktylen</a> (– ⏑ ⏑), dog med visse Indskrænkninger. I den danske Verslære forstaas ved A.  en Fod, der bestaar af to ubetonede og en betonet Stavelse (⏑⏑–). A. forekommer meget alm. i danske Vers, men sjælden ren, i Reglen blandet med <a keyword="iambos">Jamber</a>. Berømt er dens Anvendelse i Heiberg's »En Sjæl efter Døden« i 3. Akt. (Beg.  af Samtalen mellem Sjælen og Mefistofeles<note>Se <xref poem="heibergjl1841b2"/> af Heibergs »En Sjæl efter Døden«.</note>); i fuldstændig Renhed ses den f. Eks. af Drachmann's:

    <small>Naar den svindende Sol med et bristende Skær</small>
    <small>af de Roser, der falme, den Flora, som dør,</small>
    <small>paa sin møjsomme Vandring er Vejgrænsen nær,</small>
    <small>se, da løfter et stakket Minut den sit Slør.</small><note>Se Drachmanns <xref poem="drachmann200107154"></note>

    Blandet med <a keyword="iambos">Jamber</a> forekommer den i fl. af de almindeligste Strofeformer, f. Eks. i Chr.  Winther's »Ved Toldboden steg en Matros i Land«<note>Se Winthers <xref poem="winther1999070607"/>.</note> (⏑ – ⏑ ⏑ – ⏑ ⏑ – ⏑ –).

<right><small>A. B. D. in <i>Salmonsens konversationsleksikon</i>, 2. udg., 1915-1930, Bd. I, p. 694.</small></right>
</body>
</keyword>

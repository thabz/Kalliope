NOTE:Samlingens motto stammer fra: http://www.literaturknoten.de/literatur/h/heine/poem/schlagedietrommel.html

T:Indledning
F:De Faa har Ret - og de Smaa har Ret
SIDE:11-12

De Faa har Ret — og de Smaa har Ret,
   og Ret har de levende Sange.
   Hvi gøre de barnlige Sjæle
      med gamle Spøgelser bange?

De barnlige Sjæle faar gaa deres Gang
   og træde de kendte Stier,
   men flask dem ikke bestandig op
      med Vedtægtens Melodier.

Det Livssunde lever sit eget Liv
   og spiller paa egne Brædder,
   og har sine egne Love —
      sin egen Gud og Skrædder.

Og Skrædderen maaler og skærer og sy’r
   og er ej for Udfaldet bange.
   De Smaa har Ret, og de Faa har Ret:
      saa faar vi nok fat i de Mange.

SEKTION:Noter til Dannevang

T:Ande-Dam
F:I Magsvejr søgte jeg engang
SIDE:15-16

I Magsvejr søgte jeg engang
   ind til det Og amle DannevanOg —
   stemt var jeg for en blid Idyl:
      men det var ikke _Jeres_ Skyld!

Den Andedam, I freder om,
   den har I gjort saa fersk, saa from,
   saa ganske kemisk ren for Salt —
      det var kun Jeres Ro, det gjaldt!

I denne Ro, i denne Fred,
   hvor blev I, hver, saa from, saa fed,
   saa selvtilfreds, glat som en Aal —
      _det,_ altsaa, var Idyllens Maal!

Men der er Stormvejr, der er Staal,
   og der er Vin i Flasken end,
   og der er Svaner, der er Mænd,
   som heller lod sig slaa ihjel
   end . . . . .
                  Andedam, farvel, farvel!

T:Mit Land, mit gamle Land
F:Jeg elsker Dig, mit gamle Land
SIDE:17-19

Jeg elsker Dig, mit gamle Land,
jeg elsker Dig saa højt jeg kan —
   og paa den rette Maade:
Alt, hvad min bedste Kunst formaar,
jeg yder Dig af Hjærte — naar
   det tjener til dit Baade.

Men evigt synge om dit Flag
og evigt holde Fødselsdag
   og støde i Basunen:
nej, dertil er min Kunst for god . . .
o Fødeland, om Du forstod
   at finde selv Kapsunen.

Og hugge den paa _deres_ Mund,
som hver en Tid og hver en Stund
   har i Trompeten truttet:
Jeg elsker Dig, mit gamle Land,
men holder som erfaren Mand
   til Raade lidt med Krudtet.

Jeg elsker Dig, mit gamle Land,
og elsker Dig saa højt jeg kan —
   og paa min egen Maade.
Af alle mine Hjærtesaar
den bedste Kunst, som jeg formaar,
   skal tjene til dit Baade.

Og hvis Du synes, at jeg slaar,
og at jeg stundom Holmgang gaar -
   nuvel, _Du_ har mig givet,
o Fødeland, min Sjæl saa varm,
mit sunde Mod, min raske Arm,
   mit Vikingpræg for Livet!

SEKTION:Fra Guldbryllupstiden:

T:Uniform
F:Og vi vil ha'e os en Uniform
SIDE:20-21

Og vi vil ha'e os en Uniform,
   men ikke en guldbroderet,
   for Konge, Gud og Fædreland
      behørig ud-vatteret.

Vor Konge han er en Hædersmand,
   behøver ej Bardernes Stempel:
   vort Fædreland — det staar endda
      uden Hr. Jacobsens Tempel.

Fritænkeri — kun _det_ er stygt,
   det grænser fast til Gemenhed,
   men bajersk Øl og Kristendom
      gaar op i en højere Enhed.

Med bajersk Øl kurerer vi
   de ny og de gamle Vunder;
   ved bajersk Øl vort gamle Land
   — men ikke en Brygger — gaar under.

Aa Gud bevares, hvor er det godt
   at kunne ad Snobberne smile:
   og _skal_ vi ha’e os en Uniform,
      saa vælger vi blandt de civile!

T:Dér er Manden!
F:Jeg syntes, jeg saa' en lille Hund
SIDE:22-23

Jeg syntes, jeg saa’ en lille Hund,
   som logred for Kødben med Halen; o
   jeg syntes jeg saa’ en Etatsraad,
      som holdt Lykønskningstalen.

Jeg syntes jeg saa’ et Folk og et Land,
   som laa for en Vogn paa Maven;
   paa Bukken troned en højrød Kusk,
      og inde i Vognen — sad Paven.

Jeg blotted mit Hoved og bøjed mit Knæ
   og slukked devot Cigaren:
   den hellige Fader saa højt imod Nord . . .
      nej Snak, i Vognen sad Czaren.

T:Bum, bum!
F:»Livet for Czaren!« Spillemænd frem
SIDE:24-25

»Livet for Czaren!« Spillemænd frem;
saa trom nu og pib nu og tud kun . . . .
Dannebrog er mod den russiske Ørn
   en falmet Erindringens Klud kun.

Fra Newa og Moskwa og Irkutsk og Omsk
for Fremtiden faar vi Parolen,
og Ordrer pareres og Ordener faas
   til højeste Kurs paa Kjolen.

Saa driver Hr. Sørensen Jøderne ud —
vi bli’r til de gru’ligste Ildmænd.
O, Danmark, du æventyrligste Land,
   som gaar paa de gru’ligste Vildmænd!

T:Tornerose
F:Forøvrigt: Held over Fredensborg
SIDE:26-27

Forøvrigt: Held over Fredensborg
og Fred over Kongehuset —
og Fred for enhver Reporter,
   som har efter Nyheder snuset!

Det »Nye«, han fandt, var det Gamle kun,
at »Samtidens Øjne hviler
paa Danmark« — hvor Uhrets Viser
   ustandseligt fremad iler.

Slotsuhrets Viser i Fredensborg
ustandseligt fremad iler.
Forøvrigt i Torneroses Borg
   Danmark og Danskerne hviler.

T:Requiescat!
U:(»Sov i Ro!«)
F:Forfatningskampen - hvem taler derom
SIDE:28-29

Forfatningskampen — hvem taler derom?
Vi taler, snart sagt, om intet;
ikke længer om Philipsens Dom
   og ikke om Flæsk, som er tintet.

Lidt kun om Høsten — og lidt om Smør -
dets hensigtsmæssigste Æltning.
Vi tier om Politik . . . hvem tør
   nævne det Ord: Sammensmæltning?

Det har en kedsommelig Eftersmag,
det minder om Flæsk, som er tintet.
Thi fare hver Dannemand nu i Mag
   i Danmark tales om intet.

SEKTIONSLUT

SEKTION:Tilsøs

T:Dødvande
F:Er Morgnen alt gaaet
SIDE:30-31

Er Morgnen alt gaaet —
   uden Daad, uden Daad?
Ligger vi dér paa Strømmen
   som en afmastet Baad.

Uden Aarer, uden Gafler —
   ej kan vi ro os frem;
kun fra Guldbryllupstafler
   Salut over Hus og Hjem.

Meldahl og Øllgaard leve -
   Bormester og Raad! . . .
Saa skriver vi Kaperbreve
   for vor egen Baad.

T:Rejsepas
F:Vinden - den ler ad Rygter
SIDE:32-34

Vinden — den ler ad Rygter,
som en Islænder ad en Byld;
vi er ej et Par, som flygter
   for en Overtrædelses Skyld.

_I_ har med de pæneste Klæder
styret jer Vandel ud —
dagligt I overtræder
   ti eller elleve Bud!

Papirerne? — alt i Orden;
det Pas, som vi skrive lod,
det aabner os hele Jorden
   som Asyl for vor Fod.

Overalt kan vi finde
den By, den Bygd eller Plads,
hvor en hjærtevarm Mand eller Kvinde
   »viserer« vort Pas.

Sligt Pas af Hjærteblod skrives
og brændes ind i vor Sjæl;
itu kan det ikke rives,
   ej trædes under Hæl.

Bølgen — den bærer paa Ryggen
vor Højstols hellige Brædt:
saa naa’r vi vel Friheds-Bryggen
   paa de evige Sanges Ret.

T:Kaperbrev
F:Iland - dér »holder man Middag«
SIDE:35-37

Iland — dér »holder man Middag«,
man spiser sig frem, min Skat;
Du lapper imens paa min Trøje,
   og jeg drejer paa mit Rat.

Det knagende Rat skal jeg dreje,
i Magsvejr eller Blæst,
hen over de vaade Veje
   imod det forjættede Vest.

Og bliver Forjættelsen ude —
som tidt den for Sømænd blev:
jeg har dog min gode Skude,
   og vi har vort Kaperbrev.

Man kan ogsaa krydse derhjemme
som »kendt Mand« ombord;
og er vore Farvande slemme,
   saa staar jeg selv ved mit Ror.

Saa længe Plankerne holder,
vil vi sejle eller slaas,
vore Venner til Gavn og Glæde,
   vore Fjender til Trods.

Ikke faar de os taget —
vi sejler dem for »fast«;
og ikke stryger vi Flaget:
   vi nagler det til vor Mast.

T:Cave canem!
U:(»Hunden bider!«)
F:Godtfolk - Ih se godmorgen
SIDE:38-39

Godtfolk — Ih se godmorgen;
jeg kender Jer hver især
fra Hytten og til Borgen . . .
   kom mig blot ikke for nær!

Jeg véd nok, de »store« Hunde
har Ord for Godmodighed;
men tag Jer iagt — det kunde
   hændes, at Hunden bed.

Jeg kender Jer fra jeg var lille
og med begyndende Ry
mødte ved Fest og Gilde —
   jeg kender min Fødeby.

Jeg kender Jert Liv fra Gaden,
i Hjem og paa Café;
jeg stopper ej op ved Façaden —
   jeg kender Jer »durk« skal I se!

Min Bag — den kan I skamfere;
min Front — for den staar jeg Vagt;
I kan mig ej imponere:
   jeg bider . . . tag Jer iagt!

T:Moral
F:Moralen - den lod vi blive
SIDE:40-43

Moralen — den lod vi blive,
til Landsmænds Glæde og Gavn,
dér hvor den altid har Trivsel,
   i Kongens København.

Dér hvor Lars Dinesen raader
— og særligt paa Vesterbro,
hvor fler’ end én Hr. Matzen
   ta’er den med forholdsvis Ro.

Hvor Skydebanen aldrig
har set en Dydsdragon træt -
hvor kun en Smaapige falder
   for »Ære og Ret«.

Hvor Broderkærlighed aldrig
slettes hos »Brødrene« ud,
hvor Mandsmod findes i Maven,
   mens »Fuglen« staar for Skud.

Hvor Snobberiet bruger
Rimsmeddenes Laug til Tolk,
naar »Baandet« (Dannebrog-) bindes
   mellem Fyrste og Folk.

Hvor Pressens Riddere samles,
for deres Slag at slaa,
hvor »Ros og Magt« uddeles
   i ved den duftende Rosen-Aa.

Hvor Faderligheds-Princippet
gi’er Borgerne Smæk og Ble;
og Tivoli er Landets
   eneste Livs-Idé.

Hvor Højre- og Venstremænd mødes
paa Kærligheds gamle Sti -
og Dyden (den rigtige) holder
   for Øjet og haster forbi.

Ak, Dyden, den faar saa meget
baade at høre og se;
men nu er Vesterbro ryddet
   af den sejrrige Frelsens-Armée.

- - - - - - - - -

Her svulmer den rene Bølge,
som vilde den sprænge sit Bryst:
den hører Hr. Lars i Koret
hæve sin hellige Røst!

T:Ach, Paludan!
F:Ach, Paludan, ach Paludan
SIDE:44-45

»Ach, Paludan, ach Paludan,
Du bist fürwahr ein grosser Mann« —
   med Georg er det helt forbi,
   _Du_ satte Prikken over i,
   kom ind som Nr. Et og blev
den Mand, hvem Goos gav Lærebrev!
Nu vil en Ungdom flokkes om
din Stol . . .
   men Pladsen er jo tom;
af Georgs Menighed ej Spor
i Hørersalens øde Kor.
Han _saa’_ og _vandt,_ dengang han _kom,_
Du fælder nu din egen Dom:
Du kom og vandt — men ingen saa’
Dig paa din øde Stol at staa.
   »Ach Paludan, ach Paludan,
   was hat man Dir für Leid gethan!«

SEKTIONSLUT

SEKTION:Sange under Pesten

T:Introitus
F:Tys! - i natlige Gyder
SIDE:49-52

Tys! — i natlige Gyder,
hvor Dagen knap finder Asyl,
en underlig Rumlen lyder . . .
         ti dog, Hund, med dit Hyl!
Jeg lægger min Haand bag Øre,
jeg lytter . . . naa Gudskelov!
det er kun mit Blod, jeg kan høre,
det er kun . . . .
         det er mit Hjærte:
jeg troed’, mit Hjærte sov!
Mit Hjærte har Rum for alle
natlige Gader og Gyder,
hvor Livets Stempelslag lyder —
hvor Livet synes at kalde
de sælsomste Stempelslag frem;
hvor Dyden og Lasten har samme
naturlovbundne Hjem,
hvor . . .
         tys! jeg hører det rumle
ja, jeg maa se — jeg maa frem!

Derhenne — om Hjørnet — dér dukker
en kæmpestor Skygge op —
en kæmpehøj Mand, skøndt han bukker
i Vinkel sin langlige Krop:
han trækker en Kærre bag sig —
og ser sig med Søgen omkring,
som vilde han give ilag sig
med . . . .
         — snak! det er ingenting!

Fantasier, min Herre!
hovedløs, blodløs Dunst —
som stammer fra altfor megen
Syslen med Digtekunst; —
hvor kan den rumle, den Kærre?
den svæver jo paa sine Hjul
højt over Gydens Brosten . . .

og Manden, som trækker den, Manden -
         aa, han er en Spøgefugl!

- - - - - - - - -

O, ve mig, ve mig! jeg hører
ham banke paa Dør med Kno —
og ve mig, jeg ser hvor han kører
   med Lig fra hvert Hus, hver Bo!

Og levende bliver Gaden —
befolket med talløse Lyde
   som under en Borgerkrig.
Tys! et rallende, rullende Skrig:

Pesten er kommen til Staden -
han begynder i denne Gyde!

T:Lystig!
F:Hvorfor jeg er født? Jeg véd det ej
SIDE:53-54

Hvorfo r jeg er født? jeg véd det ej:
      min Fa’r og Mo’r
      de delte Bord,
de delte vel og noget andet;
ej, ej! saa pipped den lille Dreng
en Dag som en Fugl i sin Moders Seng
   — det kunde nu ej være andet.

Hvorfor jeg skal dø? jeg véd det ej;
      min Fa’r og Mo’r
      blev lagt i Jord,
de delte saa kønt med hinanden;
Ej, ej! nu kommer den sorte Pest
og spiller til Dans og byder til Fest
   — det nappes vi om med hinanden

T:Værtshus
F:Finkel, Mjød og Mumme væk
SIDE:55-57

Finkel, Mjød og Mumme væk —
Slag i Værtshusbordet;
   Krofa’rs Tønde har en Læk,
   Krofa'r frafaldt Ordet.
      Hvad? er han død?
      Det var en Tort,
seks Mænd i Kitler bar ham bort
alt hvad de orked bære. — —

Værtinde, kom og tag hans Plads,
og tøm hans Krus og fyld vort Glas
   i disse Tider svære!

Lyset oser — Tan’en krum —
tavs er Værtshusstuen;
   er Madamen bleven stum
   — undskyld, hvor er »Fruen«?
      Snak, er hun død?
      Lige derved,
ovenpaa ligger hun i Sved
— Angsten har Tag i Kroppen! - -

Værtinde, tag min Lommeklud,
tør Frygten af din friske Hud,
   imens vi løsner Proppen!

Finkel, Mjød og Mumme væk -
Vin paa Værtshusbordet!
   Krofa'rs Skude fik en Læk,
   Kromo’r fører Ordet!
      Aa, hun er død,
      ramt af et Slag,
snuppet af Angsten i et Tag
— op har hun Aanden givet! - -

Saa kom Du Krofa’rs Datter sød,
Du frygter ej den lede Død,
Du elsker mig — og Livet!

T:Alle saa gaar vi rabundus
F:Spotte Pesten? - hvem gør det
SIDE:58-59

Spotte Pesten? — hvem gør det;
   det gør kun en Daare.
Slaas med Sygen — det er ret -
   til de bringer Baaren!
Vore Vaaben — godt Humør,
til vi faar den blaa Kulør;
ikkun _den_ af Pesten dør,
som for Pesten ræddes.
      En falder i Krig,
      En fældes af Sot,
En fryser ihjel paa en Landevej
idag er det mig, imorgen Dig -
   Alle saa gaar vi rabundus.

Ejed Du de Vises Sten,
   dog tilsidst Du døde;
selv med Jærnets Marv i Ben,
   Benene blir bløde.
Humpe om ved Krykkestok,
Rvggen krum som Hjul paa Rok,
af de Løjer fik Du nok,
om det evigt vared!
      At falde i Krig,
      at fældes af Sot,
det bliver vel Et, jeg frygter det ej:
idag er det Dig og imorgen mig —
   Alle saa gaar vi rabundus.

T:Kyper, sæt mig Vinen frem paa Bordet!
F:Kyper, sæt mig Vinen frem paa Bordet
SIDE:60-62

Kyper, sæt mig Vinen frem paa Bordet!
Kunderne? — naa, de er alle væk . . .
sæt mig Flasken frem, men ikke den, som
   har en Lugt af Svovl og Smag af Blæk.

Kyper, sæt mig Vinen frem paa Bordet,
den fra attenhundredoghalvfjers,
den, hvorom jeg gerne kunde gøre
   mer end attenhundred gode Vers.

_Mine_ Kunder: — ja hvor er de henne?
mine Penge — de er svunden ind.
Kunder — Penge: Pokker har dem taget;
   men jeg har Kulør endnu om Kind.

Endnu Livets Rose for mig blomstrer
som den aander op i Sommerluft,
endnu andagtsfuld dens Blad jeg kysser,
   endnu fryder mig dens skære Duft.

Hvorfor _jeg_ er frisk og end ilive ? —
ja den Ting jeg nemt forklare kan:
jeg har stundom drukket gode Vine
   — sjeldent eller aldrig drukket Vand.

Denne By har haft de gode Tider,
men den har ej brugt dem med Forstand;
den har lagret mangen ædel Drue,
   men den har forsømt sit Drikkevand.

Denne Farsot, som nu hærger Staden
og gør Godtfolk utryg vidt om Land,
den er _ikke_ Løn for gode Vine —
   den er Straffen for det slette Vand!

T:Gerne drikker jeg Kildevand
F:Gerne drikker jeg Kildevand
SIDE:63-64

Gerne drikker jeg Kildevand— |
   men helst til Vinen den røde;
aldrig jeg drikker af Floden, hvori
   Rotter og Katte døde.

Rotter og Katte, og Hunde med,
   svømmer omkring i Floden;
Kyper, sæt mig min »Rømer« frem,
   som staar saa sikkert paa Foden.

Støt jeg staar paa min egen Grund,
   og dér er Vindruen plantet;
jeg har vel endnu til en Liter Raad —
   før jeg af Døden blir pantet.

Og kommer Du, Pantejøde, dér
   — ligesaa haard som en Kristen —
og vil Du flaa mig til Hud og Haar
   og lægge mig krum paa Risten:

saa vil vi nappes en Kende derom —
   med Bægret i Haanden Du fanger,
saasandt som mit Vaaben er bedre end dit,
   aldrig en farende Sanger!

T:Jeg sad om Aftnen ene -
F:Jeg sad om Aftenen ene i min Stue
SIDE:65-67

Jeg sad om Aftenen ene i min Stue,
jeg havde kun set Sorg den hele Dag,
jeg følte mig saa træt, saa svag,
jeg følte Strømmen ebbe i mit Sind;
da banked det . . .
                  jeg hvisked bæst:
                        Kom ind!

Jeg tro'de, det var _ham,_ den store Jæger,
som støver Vildtet op i By og Land,
ham, som kun Faa med Fasthed nævne kan,
skøndt alle nævner ham — og tæller Fangsten . . .

Jeg lukked op; — det var ej _ham_ —
                           men Angsten.

Da husked jeg, hvor Luther paa sit Wartburg
begegnede vor gamle Arvefjende;
og hurtig greb paa Bordet jeg iblinde —
og slynged ham i Synet . . . Blækket? — nej -

i Farten kunde jeg mit Blæk ej finde —
jeg greb det Glas, som stod — Bourgognens Drue -
j og hæved det — og drak det ud — og se:
forsvundet var Phantomet af min Stue!

Men udenfor jeg hørte Nogen le —
mon det var _ham?_ . . .
            aa Snak, jeg lo jo selv!

T:Døden og Apothekeren
F:Og Apothekeren lo bag sin Disk
SIDE:68-69

Og Apothekeren lo bag sin Disk
   og gned sine snavsede Hænder:
nej Mage til Pest og til Kundekreds
   jeg ej i min Levetid kender!

Her kommer de stimevis stvrtende ind,
   som gjaldt det Livet, de Taaber,
forlanger Karbol til at vaske sig med,
   og koleradræbende Draaber.

Og alt skal de faa — til højeste Pris;
   hæng i! det er hele Sagen.
Døden han skyer et Apothek —
   den Ting er vel klar som Dagen!

Men Døden greb ham og lo dertil:
   Du har jo, Taabe blandt Taaber,
forglemt i din Travlhed at vaske Dig selv
   og ta’e dine egne Draaber!

T:Forældreløse
F:Jeg ser dem paa Gadehjørnet at staa
SIDE:70-71

Jeg ser dem paa Gadehjørnet at staa,
jeg ser dem, de fader- og moderløse Smaa,
jeg ser dem — og holder for Øjet:
én vakler og véd hverken ud eller ind,
én staar dér som Støtte, med Taarer paa Kind
— én leger saa sorgløs fornøjet!

Du barnlige Leg under pestsvangre Sky,
Du sorgløse Sjæl i den mørknende By,
Du Spurv i de hjemsøgte Gader:
O, havde jeg Evne, som Hjærte jeg har,
jeg tog Dig og hjem til min Hybel Dig bar,
jeg blev Dig en Moder og Fader!

T:Nej, synge vil jeg, mens jeg kan -
F:Nej, synge vil jeg, mens jeg kan
SIDE:72-73

Nej, synge vil jeg, mens jeg kan,
før Dødens Klo mig griber:
den raske Drossel er en Mand -
   Smaaspurven ængstlig piber.

Der vælder Bølger fra mit Bryst
af Had mod denne Røver,
som Knivens Egg, med Voldsmands Lyst,
   mod Værgeløse prøver.

Han er,<note>Han er,] Han er.</note> som Staalet, kold og blaa,
ej Følelser han ejer;
jeg véd: kun én Ting kan ham slaa
   med Undren, mens han mejer.

Det er at høre Sangen stærk
til Livets Pris og Hæder . . .
saa standser et Sekund hans Værk,
   hvor Smaa og Store græder.

T:Graver, kom op!
F:Hej, Graver, Graver kom herop
SIDE:74-75

Hej, Graver, Graver kom herop,
lad Skovl og Hakke ligge;
slaa Snapsen i din stærke Krop,
   vi vil paa Døden drikke!

Du lærer mig dit drøje Mod,
jeg synger Dig min Vise;
om den er daarlig eller god:
   dit Livsmod vil den prise.

De mejes af — de hugges ned —
de ligger dér i Rader;
Du graver i dit Ansigts Sved
   de lange, lige Gader.

Du synger til dit triste Værk
og tjener derved Føden;
Du er — ja næstendels saa stærk,
   som selve Kæmpen, Døden!

T:I Skipperknejpen
F:Godaften i Stuen - i Skippernes Baas
SIDE:76-78

Godaftcn i Stuen — i Skippernes Baas —
og Tak for den tilbudte Pibe;
sig mig, hvor styrer vel Heinrich sin Kaas,
   er han ude med Selskabets Skibe?

Heinrich, som kaldte Alverden pr. »Du«
og havde saa blussende Kinder —
jeg haaber, blandt Selskabets Skibe endnu
   sin Grog og sin Gage han finder?

Han var jo vel nok havareret en Del,
han havde saa ofte strandet
med Selskabets Skuder — men gjaldt dog for _hel_
   og sejled hel støt gennem Vandet! —

»Aa, »Selskabet« — det er vel bankerot,
eller holder knap Tørnen til Vaaren;
og Heinrich — _han_ kommer aldrig flot,
   han ligger paa Kirkegaarden!«

»Han havde dog drukket før Jul sig ihjel,
nu blir han salig forinden;
men vi vil drikke paa Selskabets Vel
   og haabe, det kommer til Vinden!«

»Forresten skal Fanden flytte den Pest,
den slaar »mot de Fensterscheiben«
og trækker herind som en ond Sydvest -
   og rydder tilsidst os Knejpen!« - -

Godnat i Stuen — i Skippernes Baas —
og Tak for Grog og for Pibe;
jeg styrer omkring i Kvarteret min Kaas
   blandt havarerede Skibe!

T:Hos Kyllingemo'r
F:Hej, Kyllingemo'r, hej Kyllingemo'r
SIDE:79-81

Hej, Kyllingemo’r, hej Kyllingemo'r —
   Dagen er gaaet tilende;
i Gyden, hvor alle de Kyllinger bor,
   knap Løgten har Mod til at brænde.

Men Maanen lyser for Store og Smaa,
   i Hovedgade og Gyder.
Ingen ses nu i Døren at staa —
   ingen tilfals sig byder.

Madam! kom her og fortæl mig en Ting —
   hvor er de Smaapiger henne?
snuser Jack Ripper vel her omkring,
   nu da Dagen tog Ende? —

Aa Jack the Ripper, ham kender vi ej
   i disse Gyder og Gange,
men der er en »Gæst«, som tager paa Vej
   og gør mine Smaapiger bange! —

Saa drik — drik Vin — drik alt, hvad I har,
   tøm Snapsene store og lange;
thi naar Asiaten paaveje ta’er,
   kan Pigerne nok blive bange! - -

De stakkels Piger, de har det ej godt,
   maa søge i Smudset sig Føde.
En af »os andre« betænke blot:
   hvis det var _her,_ vi døde!

Hos Kyllingemo'r, hos Kyllingemo'r,
   hvor Dagen er gaaet tilende,
i Gyden, hvor alle de Kyllinger bor,
   knap Løgten har Mod til at brænde.

T:Den blege Frygt
F:Vi læste alt i Skolen - hvor husker jeg det nøje
SIDE:82-85

Vi læste alt i Skolen — hvor husker jeg det nøje —
om Frygten, om »den blege«, som greb de græske Mænd
og navnlig ham, Odysseus, der voved dog sin Irøje
og brugte snildt sit Hoved og Sværdet ved sin Lænd.

Homer var sand og sober i _det_ som meget andet,
men Ingemann, vor blege, romantiske Poet,
hos ham var Riddersmanden saa ren som Nordsøsandet:
hvem har vel Spor af Angest hos Ridder Hessel sét?

Da tænkte jeg: vi Danske er dog et Folk af Helte,
her ryster ingen Væbner, her skælver ingen Drost,
udadlelig og frygtløst de drager Sværd fra Bælte
og klemmer løs paa Fjenden i Hede som i Frost.

Saa kom jeg selv i Ilden: men ikke peb dér Kugler
og ingen Krudtrøg hvirvled fra nogen kruppsk Kanon;
én mægtig Fjende stod dér med tomme Øjenhuler
- og intet Muk han mæled, og han gav ej Pardon!

De vred sig for hans Fødder, de flygted for hans Slire,
der hjalp ej Mokkes Krigskunst, ej Viden eller Kløgt,
de stønned og de trygled, ja krøb paa alle Fire —
da lærte jeg at kende Odysseus' »blege« Frygt.

Dog skød jeg op i Livet mit tapre danske Hjærte
og fægted, som jeg kunde, mod Fjendens Argelist;
ak, Mandsmod! — jeg bekender med Ruelse og Smærte,
den blege, græske Fjende — den greb mig dog tilsidst.

Da følte jeg — o sælsomt — at der er større Fare
derhjemme, hvor man lever saa tryg for sin Person,
end her, hvor Fjenden kuer den hovedløse Skare,
hvor _han_ er snart almægtig, som nødigt gi’r Pardon.

Jeg følte, vi er kommen saa dybt i Hængesækken,
at Tanken er i Vanry, hvor den er fri og fin,
at Lureren har Øjet parat ved Genbo-Sprækken,
at Stolthed er til Løjer, Personlighed til Grin.

Jeg følte, vi har tilsat vort Præg af _det_ i Landet,
der engang løfted Folket som frit og stærkt og nyt;
jeg saa’ i »Borg og Hytte«, hvor Kortene blev blandet,
jeg ser, hvor der blir spillet, jeg véd, hvor der blir snydt.

Naar Hjærtet biir forbenet, og Sjælen blir forbladet,
naar alle Idealer blir fejet grundigt ud —
saa staar man dér i Naadens det fulde Sollys badet,
tro mod sin Embedsstilling, mod Konge, Land og Gud!

O sløje Tid derhjemme, hvor jeg ser Godtfolk løbe
til dem, der ejer Magten og nytter den med Kløgt:
og om jeg end med Døden min Frihed _her_ skal købe —
jeg kender _hist_ for Noget den større »blege Frygt«.

T:Desinfection
F:I dette mit fattige Kammer
SIDE:86-89

I dette mit fattige Kammer,
kun med et Bord og en Stol,
uden et Billed paa Væggen
   og uden en Bogreol;

i denne min ydmyge Stue,
højt under Tandlægens Tag,
jeg synger stolt mine Sange —
   og haaber, det gryr ad Dag.

Jeg længes, og haaber, og venter:
der gryr vel i Hjemmet en Dag,
hvor Frihed og Frisind kan hejse
   paa Stangen det vajende Flag.

Jeg véd, var jeg bleven derhjemme,
og havde paa Maatten mig holdt,
og ikke spillet med Godtfolks
   Gudebilleder Boldt;

men siddet pænt paa Kaféen,
og vasket Folk deres Bag,
og lét ad en sjofel Historie,
   og kørt med Pegasen imag;

og stillet med Lyren til Taffels,
og digtet de kønneste Vers,
og ikke kommet Theater,
   Moral og Presse paatvers —

Ja _saa_ var jeg blevet til »noget«
(under behørig Kontrol)
Professor — kan hændes Etatsraad —
   bag Sammensmæltningens Skjold.

Nuvel! jeg har valgt at fortrække —
og føler mig stemt som til Fest,
og lader o min Guldlyre klinge
   selv under Krig og Pest.

Og skulde — hvad Gud forbyde —
den slemme Syge ta’e fat
derhjemme, hvor Øllgaard og Meldahl
   staar ved det styrende Rat;

saa byder jeg her paa Forhaand
— og yder for _min_ Person —
en Haandfuld frejdige Viser
   til Hjælp ved Desinfection;

og føjer dertil et Husraad,
mens Sygen endnu er i Vorden:
vask jeres Hænder ret hyppigt,
   og hold jeres Maver i Orden!

T:Vi stod i det lille katholske Kapel -
F:Vi stod i det lille katholske Kapel
SIDE:90-91

Vi stod i det lille katholske Kapel
— jeg husker den Aften saa nøje -
og sortklædte Kvinder paa Skamler vi saa’
   I Knæ for en Verdensmagt bøje.

Ad brogede Ruder det døende Skær
af Dagen brødes med Kærten
paa Alterets Bord, hvor Madonna græd
   tyst under Verdenssmærten.

Ja denne Madonna stirred jeg paa
dér bag Alterets Kærte:
jeg syntes, at Døden var ingenting
   tæt mod en Kvindes Hjærte.

Og havde jeg Synd mod min Vilje gjort -
jeg syntes, før Styrken forlod mig,
hun vilde for mig i Forbøn gaa
   hos dem, der ikke forstod mig!

Saa vandred vi ud af det lille Kapel
— jeg husker det, o saa nøje -
vi læste en Fred fra en stille Bøn
   dybt i hinandens Øje.

T:Der gik et Par Elskende -
F:Der gik et Par Elskende paa Vejen og sang
SIDE:92-93

Der gik et Par Elskende paa Vejen og sang,
mellem tætte Gærder befriende det klang;
   ingen Udsigt aaben —
   Landet kaldt i Vaaben —
   Pesten fo’r med Svøben om:
   o den Sang, den glade Sang,
            befriende den kom!

Der leged en Børneflok i Hulvejens Spor,
mellem mørke Skrænter lød Børnestemmers Kor;
   hver en Udsigt lukket —
   Ild paa Amen slukket —
   Hytten rummed kun én Gæst:
   død laa Fa’r og syg laa Mo’r,
            i Hytten var der Pest.

Der gik et Par Elskende paa Vejen og sang,
mellem mørke Skrænter lød Børnelatters Klang,
   altid Udsigt aaben -
   strakt de blanke Vaaben -
   Spirer bag ved Dødens Hæl:
   O den Sang, den glade Sang,
            hvor lød den i min Sjæl!

T:De lever op igen
F:De lever op igen. Jeg hørte nyligt
SIDE:94-95

De lever op igen. Jeg hørte nyligt,
hvor forhen var saa dødsens stille,
en øvet Haand Tannhauser-Ouverturen
   for aabent Vindu spille.

Blod, Lidenskab og Raseri,
Smærter, som Kunsten dem fortolker,
paany den næsten lammede Natur
   med friske Væsners Liv befolker.

Saa kom da, Kunst, igen og gør din Gerning;
jeg er jo Kunstner selv, jeg rører Strengen
og stiller Tavlebordet op og kaster
   Mesterskabet højest Tærning!

T:»Die Liebe, nur die Lieb' ist Leben«
F:Se, Maanen staar saa gul og rund
TODO:Titlen henviser til følgende: https://www.deingedicht.de/hochzeit/hochzeitsgedichte/o-gluecklich-wer-ein-herz-gefunden.html
SIDE:96-97

Se, Maanen staar saa gul og rund
   og spejler sig i Flodens Grund,
   langt borte gøer en Lænkehund,
   nu kommer Mødets gode Stund
»nach langer Tage Noth und Streben.« -
   Forglemmende den Dag, som gik,
   jeg lytter til en fin Musik,
   der bølger over Flodens Grund,
   hvor Maanen smiler gul og rund:
»Die Liebe, nur die Lieb’ ist Leben.«

Jeg ejer kun mit lyse Mod,
   min Arbejdskraft, mit sunde Blod;
   jeg tror, nej _véd,_ Du er mig god,
   jeg ejer Dig mit Rigsklenod
»als Lohn fur saurer Tage Streben.«
   Lad Døden rive Rækker bort,
   den røver ej, hvad der er vort;
   lad Sygen slaa i Støv os ned,
   den fælder ej vor Kærligbed:
»Die Liebe, nur die Lieb’ ist Leben!«

SEKTIONSLUT

SEKTION:September

T:Septemberdagens Pige
F:Frisk er din Kind
SIDE:101-102

      Frisk er din Kind,
   din Holdning rank,
elastisk hvert et Skridt, Du gaar;
      din Hud er blank,
      lyst er dit Sind,
og lyse dine gyldne Haar;
Du staar dér i en blommet Kjol,
saa smuk, det la’er sier sitre,
som kom Du fra den kære Sol,
   ja lukt fra Himmerige:
      Septemberluft, Septembersol,
      Septemberdagens Pige!

      En Engel? — nej,
      aa Gudskelov:
et Væsen uden Livsbegær
      og Livsbehov,
      _det_ er Du ej —
men Du er næsten englekær!
Jeg ser Dig dér i blommet Kjol,
og jeg kan bare sige:
Du er mig som den kære Sol
   fra selve Himmerige —
      Septemberluft, Septembersol,
      Septemberdagens Pige!

T:Spaseretur
F:Den Morgendugg, den flygted bly
SIDE:103-111
N:blicher

Den Morgendugg, den flygted bly
   for Solens varme Straaler —
   en opskræmt Alf, som ikke ret
      Galanterier taaler;
min Nat svandt hen med Mose-Drøm,
tørskoet kan min Skat nu gaa
igennem Engens Græs og Straa:
Du smudser ej din Kjoles Søm,
      ej Sko’ningen, ej Sko’ningen
      og ikke Skoens Saaler.

Nej se dog hvilken Herlighed! —
   jeg ser ej efter Foden . . .
   mit Udraab gjaldt saa smukt et Syn
      som sjeldent her paa Kloden:
en Himmel, som Neapels Bugt
knap spejler bedre i sit Skød,
ultramarin og persiskrød
og guldgul som Orangens Frugt,
      den luende, den luende,
      der just er bleven moden.

Men hvortil Farveskala, som
   dog intet Billed giver?
   stik, Maler, kun Palletten ind,
      mens Digteren beskriver:
og Du, Poet, bliv ej for hed,
kast heller Burrer paa din Skat,
og navnlig én paa hendes Hat,
saa vender hun sig gru'lig vred —
      og stikkende og stikkende
      i Billedet Du bliver!

Det er, som Alt var nyt og friskt
   igen fra Edens Have,
   som Mennesket var Fugl og ej
      en stakkels Muldjords Slave;
betragt kun denne Bondeklods,
som graver rapt Kartofler op
og rusker lystigt deres Top,
og ser til os og ler til os,
      mens seende og leende
      vi nikker til den brave!

Vor Latter — den har ingen Grund,
   og det er netop Sagen;
   hver af os er saa let og glad
      just som Septemberdagen;
at Sommerheden avled Død,
at Sot gik over Landet hen,
deraf er ikke Spor igen
i denne Morgen blid og sød,
      hvoraf vi er, hvoraf vi er
      saa jublende betagen.

Og se, her har vi Hytterne,
   hvor Sygen har huseret —
   nu straaler de i Solens Glød
      som nyligt ferniseret;
de grønne Skodder vidt paa Gab:
en Kattekilling sidder dér
og misser imod Solens Skær
og slikker sig sin Rosenflab
      og hopper ned og piler af
      med Halen ret ivejret!

Og Grisene — med Tryner paa
   og Halen snoet i Krøller
   de roder ret gemytligt om
      som smaa forsorne Bøller;
»Disinfectionen« er forbi,
og Angsten med, og alt det Kævl
i Bladene, og alt det Vrævl
om Pas og Sundhedspoliti,
      hvoraf vi fik, hvoraf vi fik
      ret lovlig mange Skyller. I

Se Børnene — de er klædt paa,
   men vasket er de ikke,
   de maaber — ja men ej som før
      med sælsomt sløve Blikke;
de maaber — og de vender dem
og fniser lidt, og ser igen
højt skrigende til Siden hen,
hvor Hundehvalpen vralter frem
      og lopper sig og hopper op
      og vil saa gerne slikke.

Og dér er Landsbykroen, hvor
   jeg tidt en Dram har drukket,
   mens »Fa’er« har kløet i Nakken sig,
      og »Mo’er« saa dybt har sukket;
»det var for dem saa svær en Tid,
og Dansesalen — den stod tom,
og Sygen — ja om ej den kom,
saa spøged den dog bid og did,
      og Kro og Keglebane var
      saa godt som stængt og lukket;«

Nu staar Gendarmen her og ta’er
   sig støt en Snaps til Øllet,
   han har slugt Støv paa Landevej,
      nu faar han Halsen skyllet;
saa rider han — og fjærnt vi ser,
hvor Lyngen rødner Bakkens Kam,
hans brede Ryg, hans Holdning stram,
og saa hans hvide Bandoler,
      og Sablen — aa ja Sablen blank
      i Solen som forsølvet.

Vidt strækker sig det Bakkedrag
   med Skov af Birk og Naale,
   hvor Lyngen Sammenligning List
      med Blichers kunde taale;
og Luften er saa tynd og ren,
og gennem Luften let og lind
henbølger Edderkoppens Spind
og fanges af en fremstrakt Gren
      og hænger dér som spiddet paa
      Solgudens spidse Straale.

Og Fuglen slaar med Vingen Knips
   og kløver Æthrens Bølge,
   som kunde heller ej en Fugl
      sin Morgenglæde dølge;
og Vandløb blinker hist og her,
og Kirketaarne, ganske smaa,
som Milepæle synes staa
for Folk, som før fandt Vejen svær,
      men nu tilsidst vil frem, vil ud,
      Naturens Vink at følge.

Vidunderlige Friheds Væld,
   som biir af Alle krævet,
   af Smaa og Stor, som Bægret har
      til Læben tørstig hævet!
O jeg er Elsker, jeg er ung:
jeg _elsker_ Dig, du Kildespring,
som overrisler hver en Ting,
om den er smudsig, mørk og tung,
      med Haabets, Haabets Profeti:
      Forbandelsen er hævet!

T:Valkyrie-Ridt
F:Der vælder atter Vaarluft hid
SIDE:112-115

Der vælder atter Vaarluft hid
fra Vestens fjærne Banker:
de stolte Skyer taarner sig
   som kæmpevoksne Tanker;
og mod den gyldne Kongeborg,
højt over Jordens Nød og Sorg,
med Spydet ved sin Side,
med vidtopspilet Næsebor,
den hvide Barm saa fuld, saa stor -
   jeg ser Valkyrien ride. - -

Aa rid og rejs ad Valhal til
med dine runde Skanker,
og sving dit Spyd og hug din Hæl
   i Hestens drøje Flanker!
din fjærne, gyldne Kongeborg,
højt over Jordens Nød og Sorg,
den er ej, skal Du vide,
i det Maal, som jeg kan ønske mig,
og min Valkyrie er Du ej,
   hvor raskt Du saa kan ride!

Der vælder atter Vaarluft hid
igennem mine Tanker,
jeg sluger Havets Brise ind
   fra Vestens fjærne Banker;
og ved min Side svaj og rank,
med Øjestenen skælmsk og blank,
en Holdning uden Lige,
med stolt opspilet Næsebor,
den høje Barm bag Kjolens Flor —
   gaar hun, min kække Pige.

Hvordan - vi gaar tilfods, vi to?
nej vi skal op at ride;
hej, Staldknægt, før min Ganger frem
   med Bøjlen ved sin Side!
og saa, min Glut, kom her — tag fat -
i Sadlen op, med Fjer i Hat
og Sløret ud for Vinden —
til Peer Adieu, til Povl Godnat,
nu sprænger vi afsted, min Skat,
   med Livets Blus paa Kinden!

Du fører flinkt din Ridepisk,
jeg fører flinkt min Slire,
vi hugger ind — og alt imens
   jeg spiller paa min Lire;
min Stræng har Klang som Buesnor,
med højt opspilet Næsebor
Du sluger Tonens Brise —
hop, hej, holla! afvejen dér,
vi kommer som et Herrens Vejr
   Valkyrien — og min Vise!

SEKTIONSLUT

SEKTION:Smaa Elskovsviser

T:Jeg har i Slotte huset -
F:Jeg har i Slotte huset
SIDE:119

      Jeg har i Slotte huset,
      jeg har i Villa boet —
      og Folk har til mig snuset,
      og Børn har paa mig gloet:
— Respekt de havde for min pæne Bolig;
   nu sidder jeg ganske rolig —
   og fattig, som da jeg var ung;
   Trappen op til min fjerde Sal
   den falder mig slet ikke tung;
      alene jeg sidder og slider
      ganske som før . . . .
nej er det Dig, Theresina, som banker paa min Dør?

T:Jeg hører de høje Palmer -
F:Jeg hører de høje Palmer
SIDE:120

»Jeg hører de høje Palmer
suse med svag Musik« . . . .
   forbi min Dør, forbi min Dør
   med ilsomme Trin hun gik;
»jeg hører de høje Palmer« . . . .
   Citatet galt, Citatet galt;
O Theresina, hvor har Du
   min Kærlighed slet betalt!

T:Dog, det er godt, saadan det gik -
F:Dog, det er godt, saadan det gik
SIDE:121

Dog, det er godt, saadan det gik:
Du var — ja Du var en Musik —
Du henrev mig, begejstred mig,
og Du var kæk, og jeg blev kaad,
det fødte Smil, det fostred Graad
   — o Gud, hvor jeg bar elsket Dig
   og hvor vi to var unge!
Og læget blev mit syge Sind
og lappet blev min Lunge:
jeg bærer Frihed i mit Sind —
   _Du_ bar den paa din Tunge!

T:Alle Klokker bringer fjærnt -
F:Alle Klokker bringer fjærnt
SIDE:122

Alle Klokker bringer fjærnt
   Bud fra gamle Dage;
alle Blomster vender sig
   og ser med Suk tilbage;
Hjærtegræsset skælver svagt
   under Aftnens Brise; . . . .
stille, Hjærte! skælv ej Du
   som denne lille Vise.

T:Mine Børn er mine Sange
F:Mine Børn er mine Sange
SIDE:123

Mine Børn er mine Sange —
ak, jeg havde andre Smaa;
de blev puttet i en Skole,
   kan ej deres Fa'r forstaa;
man vil proppe dem med Sprog —
en og anden Sæbesyder
koger Hjærnen under Laag . . . .
til en Dag de højt udbryder:
Hjærtet — hvor er Hjærtets Ret —
   kom nu, Fa’r, og lær os det!

T:Hun kom fra det fattige Arbejderhjem
F:Hun kom fra det fattige Arbejderhjem
SIDE:124

Hun kom fra det fattige Arbejderhjem —
      stolt og glad
      og frisk og klog
hun var i sig selv et »levende« Sprog,
og hun tændte, hvor hun gik frem.
Af Fattigmands Ild i sin hvide Barm
hun gjorde mig rig — hun væbned min Arm,
trykked mig Staalet i Haanden og lo:
Plads for vort Arbejde — Plads for os to!

T:Alle Kilder aabner sig
F:Alle Kilder aabner sig
SIDE:125

Alle Kilder aabner sig,
alle Bække mumler,
over Sten og over Stok
Rislevældet tumler —
   tumler bort til Skoven, hvor
   slank og svaj en Pige staar:
Er Du Alfen? spørger jeg;
   Svaret er en Latter:
   Fa’r min var en Arbejdsmand,
   Alfen er hans Datter!

T:Alvorsmand
F:Tungt havde Alvoren Tag i mit Sind
SIDE:126

Tungt havde Alvoren Tag i mit Sind,
   jeg tylled den suttungskc Bryg,
   som Akademierne søber den ind —
   og jeg tænkte saa smaat paa Paryk;
paa Nippet jeg var, med Nøgle paa Bag,
   at møde ved _bal parè:_
saa mødte jeg Skælmeriet en Dag —
   det var _Dig_ . . . .
                        og nu kan jeg lé.

T:Vor Kærlighed er ren og god
F:Vor Kærlighed er ren og god
SIDE:127

Vor Kærlighed er ren og god
   som Folkets eget sunde Blod;
vor Adel er ej købt engang
— da Kongerne blev svage —
med Piskesmæld og Kobbelklang
   for hundred Aar tilbage.

Vor Adel den er ny og god,
   vort Stamtræ sprang af Folkets Rod;
din Faders Arm, min Faders Sved
— din Moders stærke Die,
_det_ skylder vi vor Kærligbed —
   lad Snobberne saa tie!

T:Og dette Folk, som gav mig Dig
F:Og dette Folk, som gav mig Dig
SIDE:128

Og dette Folk, som gav mig Dig,
   det gav mig en Obligation,
   hvorved jeg skyldig hæfter;
mod Korset gramser Præsteskab —
mod Stjærnerne Soldaterstab —
for Embed’, Rang og Ros og Løn
slaas hver en »Menneskenes Søn«,
hver Mo’ers Sjæl for sin Person,
   af alle Livsens Kræfter.
Men dette Folk, som gav mig Dig,
   _det_ slaas jeg for, det elsker jeg!

SEKTIONSLUT

SEKTION:Glade Viser - Gadeviser

T:Tabula Rasa
U:(»Rent Bord«).
F:Jeg havde læst - saa mange Bind
SIDE:131-133

Jeg havde læst — saa mange Bind,
nu har jeg glemt dem alle;
jeg gav dem til den kaade Vind
   og Manden med sin Skralde.
         Forbi, forbi,
         Theologi,
   Jurisprudens, Filosofi,
   men navnlig denne Statistik,
   som véd det hele paa en Prik,
   og tager fejl hvert Øjeblik
   — jeg staar: tabula rasa!
         Hejsa, hejsa, dans afsted
         alle disse Lister:
         om og hvad det koster, naar
         man sin Frihed mister!

Jeg har en Snes Principper haft,
nu er jeg kvit dem alle;
nu kan jeg perse Druens Saft
   og glemme Bærmens Galde.
         Forbi, forbi
         det Maskepi;
   nu er jeg frank, nu er jeg fri;
   nu er jeg stemt for Maadehold,
   for Hjærtet varmt men Panden kold,
   og Panden har ej nogen Fold
   — jeg staar: tabula rasa!
         Hejsa, hejsa, dans afsted;
         Frøken gaa i Kloster!
         Ikke _Du_ men _jeg_ det véd,
         hvad en Jor’mo’r koster!

T:Præster
F:De Præster tror, de har forpagtet Jorden
SIDE:134-135
N:grundtvig

De Præster tror, de har forpagt et Jorden
   — tro, hvad I vil:
men end én Gang vil Hedenskab i Norden
   faa Solospil.

Hos Grundtvig laa det tæt ved Overfladen
   — gør, hvad I kan:
I driver ikke Freia bort af Staden
   i Danmarks Land.

Saa længe Folket sig paa Øllet styrker,
   staar Freia dér!
Den »helligste« blir selv en Afgudsdyrker
   — og Lars især.

SEKTIONSLUT

SEKTION:Slutning

T:Tre Ting

T:Niels

SEKTION:Proletarer

T:Rot Jer sammen!

T:Byg op!

T:Love!

T:Raad Jer selv

T:Vi har os lært at nøjes -

T:Der gennemstrømmer mig en Ild

T:Finis

T:Til de »Unge« iblandt os

SEKTIONSLUT

SEKTIONSLUT

<?xml version="1.0" encoding="UTF-8"?>
<!DOCTYPE kalliopework SYSTEM "../../data/kalliopework.dtd">
<kalliopework id="andre" author="aakjaer" status="incomplete" type="poetry">
<workhead>
   <title>Andre digte</title>
   <year>?</year>
   <quality>korrektur1</quality>
   <cvs-timestamp>$Id$</cvs-timestamp>
</workhead>
<workbody>

<text id="aakjaer2000042201">
<head>
   <title>I Mol</title>
   <toctitle>I Mol</toctitle>
   <indextitle>I Mol</indextitle>
   <firstline>Jeg rev min Haand i Flænger</firstline>
   <quality>korrektur1</quality>
</head>
<body>
<poetry>
Jeg rev min Haand i Flænger
paa Verdens Tjørnehæk;
det nytter ikke længer
at smøre paa med Blæk.

Det vilder mine Sanser,
det presser paa med Skrig.
Du spørger, naar det standser?
Den Dag jeg ligger Lig!
</poetry>
</body>
</text>

<text id="aakjaer2002042701">
<head>
   <title>Historiens Sang</title>
   <toctitle>Historiens Sang</toctitle>
   <indextitle>Historiens Sang</indextitle>
   <firstline>Som dybest Brønd gir altid klarest Vand</firstline>
   <notes>
      <note>Skrevet til Historisk Stævne 1916.</note>
      <note>Trykt i <i>Samlede Digte</i>, II, 1920. Her efter M. Brøndsted (red.) <i>Danske Lyriske Digte</i>, Kbh. 1954.</note>
      <note type="credits">Tak til Ole Morten Nygård og Helle Degnbol for korrektur.</note>
   </notes>
   <quality>korrektur1,korrektur2,kilde</quality>
</head>
<body>
<poetry>
Som dybest Brønd gir altid klarest Vand,
og lifligst Drik fra dunkle Væld udrinder,
saa styrkes Slægtens Marv hos Barn og Mand
ved Folkets Arv af dybe, stærke Minder.
Din egen Dag er kort, men Slægtens lang;
læg Øret ydmygt til dens Rod forneden:
Aartusind toner op i Graad og Sang,
mens Toppen suser imod Evigheden!

Vi søger Slægtens Spor i stort og smaat,
i Flinteøksen efter Harvens Tænder,
i Mosefundets Smykke, plumpt og raat,
i Kirkens Kvadre, lagt af brede Hænder.
Hvert skimlet Skrift, hver skjoldet Alterbog
har gemt et Gran af Slægtens Ve og Vaade;
nu skal de røbe mig, hvad Vej jeg drog,
og løfte mig en Flig af Livets Gaade.

Endnu en Stund, saa drær den danske Rug,
mens Lærken trilrer og Graagøge kukke.
Du Pusling-Land, som hygger dig i Smug,
mens hele Verden brænder om din Vugge,
mod dig vort Haab og Manddomsdrømmen gaar,
naar Landsbyklokken signer dine Strande,
naar Aftenrøden højt i Skyen staar
og sænker Fredens Korstegn paa din Pande.

Lad mig kun flagre hen som Blad i Høst,
naar du, mit Land, min Stamme, frit maa leve,
og skønne Sange paa den danske Røst
maa frie, stærke Sjæle gennembæve.
Da staar en ny Tids Bonde paa sin Toft
og lytter ud mod andre Lærkesange,
mens Himlen maler blaat sit Sommerloft
og Rugen gulnes tæt om Vig og Vange.
</poetry>
</body>
</text>

<text id="aakjaer2002051806">
<head>
   <title>Piger paa Engen</title>
   <toctitle>Piger paa Engen</toctitle>
   <indextitle>Piger paa Engen</indextitle>
   <firstline>Nu er Dagen fuld af Sang</firstline>
   <notes>
      <note>Foraar 1911</note>
      <note>Efter <i>Samlede Værker</i>, 1-8, 1918-19,  bd. 2, p. 70.</note>
   </notes>
   <quality>korrektur1,korrektur2,kilde,side</quality>
</head>
<body>
<poetry>
Nu er Dagen fuld af Sang,
og nu er Viben kommen,
Bekkasinen Natten lang
haandterer Elskovstrommen.
   Plukke, plukke dugget Straa,
   plukke, plukke Siv ved Aa,
   plukke, plukke Blomster.

Engen er nu gyldengul
af tunge Kabbelejer,
Søndenvinde byder op,
og Dueurten nejer.

Dammen ligger Dagen ud
med Brudelys i Hænde,
rækker højt de ranke Skud,
at Solen maa dem tænde.

Nu vil Mø med Silkestik
paa Brudelinet sømme;
den som ingen Bejler fik,
hun ta'er sig én i Drømme.

Ræk mig en Forglemmigej
og sidst en Krusemynte,
saadan slutter vi vor Leg,
saa glad som den begyndte.
   Plukke, plukke dugget Straa,
   plukke, plukke Siv ved Aa,
   plukke, plukke Blomster.
</poetry>
</body>
</text>

<text id="aakjaer2006071601">
<head>
   <title>Skuld gammel venskab rejn forgo</title>
   <firstline>Skuld gammel venskab rejn forgo</firstline>
   <notes>
      <note>Gendigtning af Robert Burns' <xref type="translation" poem="burns2006071601"/>.</note>
      <note type="credits">Bidrag fra Harald Laustsen.</note>
   </notes>
   <quality>korrektur1</quality>
</head>
<body>
<poetry>
Skuld gammel venskab rejn forgo
og stryges fræ wor mind?
Skuld gammel venskab rejn forgo
med dem daw så læng, læng sind?
   Di skjønne ungdomsdaw, å ja,
   de daw så svær å find!
   Vi'el løwt wor kop så glådle op
   for dem daw så læng, læng sind!

Og gi så kuns de glajs en top
og vend en med di kaw'.
Vi'el ta ino en jenle kop
for dem swunden gammel daw.
   Di skjønne ungdomsdaw, å ja,
   de daw så svær å find!
   Vi'el løwt wor kop så glådle op
   for dem daw så læng, læng sind!

Vi tow - hwor hår vi rend om kap
i'æ grønn så manne gång!
Men al den trawen verden rundt
hår nu gjord æ bjenn lidt tång.
   Di skjønne ungdomsdaw, å ja,
   de daw så svær å find!
   Vi'el løwt wor kop så glådle op
   for dem daw så læng, læng sind!

Vi wojed sammel i æ bæk
fræ gry til høns war ind.
Så kam den haw og skil wos ad.
Å, hvor er æ læng, læng sind!
   Di skjønne ungdomsdaw, å ja,
   de daw så svær å find!
   Vi'el løwt wor kop så glådle op
   for dem daw så læng, læng sind!

Der er mi hånd, do gamle swend!
Ræk øwer og gi mæ dind.
Hwor er æ skjøn å find en ven,
en håj mist for læng, læng sind!
   Di skjønne ungdomsdaw, å ja,
   de daw så svær å find!
   Vi'el løwt wor kop så glådle op
   for dem daw så læng, læng sind!
</poetry>
</body>
</text>


<text id="aakjaer2023060401">
<head>
   <title>Kanske det er vort Hjærtes Fejl</title>
   <firstline>Kanske det er vort Hjærtes Fejl</firstline>
   <notes>
      <note type="credits">Bidrag fra Peder Henriksen.</note>
   </notes>
   <quality>korrektur1</quality>
</head>
<body>
<poetry>
Kanske det er vort Hjærtes Fejl,
at det paa Drøm vil vugges;
men skjænder nogen paa sit Spejl,
fordi dets Glar kan dugges!
<nonum><right>1901</right></nonum>
</poetry>
</body>
</text>

<text id="aakjaer2023060402">
<head>
   <title>Jacob Hegel</title>
   <firstline>Der staa en Bygning i en gammel Gade</firstline>
   <notes>
      <note type="credits">Bidrag fra Peder Henriksen.</note>
   </notes>
   <quality>korrektur1</quality>
</head>
<body>
<poetry>
Der staa en Bygning i en gammel Gade,
hvor Dagens Bulder intet Ekko faar;
en fornem Jævnhed smykker dens Facade,
og der er Stemning om den hvide Gaard;
fra slidte Fliser op dit Fodtrin bæver
og med en Højtidsklang mod Væggen slaar,
og der staar skrevet; Porten er kun snæver,
ad hvilken du til Gyldendalen naar.

Det blev et Forraadshus mod Tiders Trængsel,
som fornemt hvidt det stod i Døgnets Slud;
og hver Gang Døren drejed paa sit Hængsel,
fløj derfra Tanker over Norden ud;
de spredtes viden om som Dræ paa Heden,
bar Smil og Graad til mangt et følsomt Sind,
hist kom de kjært som Frø til Fugl i Reden,
og her de sprængte sure Hjærners Spind.

- Hvem haaber mer ved <i>Staal</i> at Folk at tage?
Er Krudtets Fam omsider dreven væk,
der staar paa Marken kun lidt Blod tilbage
og saa en nedskudt Fane bag en Hæk.
Nej, <i>Tidens</i> Sejre, <i>vore</i>, Troja-Kampe
de vil nu vindes paa en anden Vis:
en fattig Bog undfanget ved en Lampe
har tit bragt Glemsel for en Hærs Forlis.

Og derfor Tak til dig, du tavse Spreder,
hvis gyldne Mærke blinker fjærn og nær;
en stille Mand, en fast og rolig Leder
af Bøgers stolte, fri Erobrerhær.
Af Danmarks Største har du faa at savne
af dem, hvem ingen Storm rev Sejl af Raa;
fra Norge hented du de digre Navne,
der er som graa Granit at løfte paa.

Bag hin Erobring af de Bedstes Bøger
vi skimter mere end lidt praktisk Sans,
vi ser bag Pultens Rand en Mand, der søger
ej blot sin egen Hæder, men sit Lands.
Om <i>Dybden</i> af din Daad maa Tiden dømme;
men derfor alt Nationens Ros du faar,
at du gav Ly til dem, hvis Hjærners Drømme
med Nordlysstræben imod Zenith gaar.

<nonum><right>Kjøbenhavn, 19. Januar 1902.</right></nonum>
</poetry>
</body>
</text>

</workbody>
</kalliopework>

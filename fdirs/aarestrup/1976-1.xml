<?xml version="1.0" encoding="UTF-8"?>
<!DOCTYPE kalliopework SYSTEM "../../data/kalliopework.dtd">
<kalliopework id="1976-1" author="aarestrup" status="incomplete" type="poetry" parent="1976">
<workhead>
    <title>Samlede Skrifter</title>
    <subtitle>
        <line>Første Bind. Utrykte digte før 1825.</line>
    </subtitle>
    <linktitle>Samlede Skrifter, 1. Bind</linktitle>
    <toctitle><num>Bind 1.</num>Utrykte digte før 1825</toctitle>
    <breadcrumbtitle>Bd. 1</breadcrumbtitle>
    <year>1976</year>
    <notes>
        <note>Teksten følger Emil Aarestrup: <i>Samlede Skrifter</i>, Hans Brix (red.), Dansk Sprog- og Litteraturselskab, C.A. Reitzels Boghandel, Kbh., 1976.</note>
    </notes>
    <pictures>
        <picture src="1976-1-p1.jpg">Titelbladet til <i>Samlede Skrifter, første bind</i> (1976) lyder ,,Emil Aarestrups / Samlede Skrifter / udgivne af / Hans Brix og Palle Runkjær / Første Bind // C. A. Reitzels Boghandel / 1976.''</picture>
    </pictures>
    <source facsimile="1976-1" facsimile-pages-num="244" facsimile-pages-offset="14">Emil Aarestrup: <i>Samlede Skrifter</i>, Hans Brix (red.), Dansk Sprog- og Litteraturselskab, C.A. Reitzels Boghandel, Kbh., 1976, bd. 1</source>
</workhead>
<workbody>

<poem id="aarestrup200209291">
<head>
   <title>Ridder Bruno</title>
   <toctitle>Ridder Bruno</toctitle>
   <indextitle>Ridder Bruno</indextitle>
   <firstline>Lorinde iler ved Ridderens Arm</firstline>
   <quality>korrektur1,korrektur2,kilde,side</quality>
   <source pages="1-5"/>
</head>
<body>
I
<sc>Lorinde</sc> iler ved Ridderens Arm
   Saa bleg og bange,
Hun ængstlig klynged sig op til hans Barm
   Paa maanlyse Vange.

II
Den Ridder fremiled saa varm og heed
   Blandt Bjerge og Fjelde,
<sc>Lorinde</sc> saa ængstligen Hænderne vreed
   Og Taarer mon fælde.

III
Da stod de saa høit paa saa skraadt et Fjeld,
   Hvor Grantræet suser,
I dyben Afgrund det kogende Væld
   Saa skummende bruser:

IV
O siig, du Skjønne, saa faur og fiin!
   Hvad om dig lystes
I Vovernes skummende Brudeliin
   Af Klippen at krystes?

V
Hvad om du vil flye og ei nævne mit Navn
   For Mand eller Qvinde,
Hvadenten du vil i Afgrundens Favn
   En Brudgom dig vinde?

VI
Da knæled <sc>Lorinde</sc> for Ridderens Fod
   Paa Fjeldet det øde:
O <sc>Bruno</sc>! hvi tørster du efter mit Blod
   Og hvad er min Brøde?

VII
Jeg var en Pige uskyldig og fro,
   Du bad om mit Hjerte;
Jeg gav dig min Haand, men du lønned min Tro
   Med grusomste Smerte.

VIII
Og nu du forlanger, jeg flye skal forladt,
   Til Skjændsel og Skamme,
Med Barn under Hjertet i bælmørke Nat -
   Men Gud vil dig ramme!

IX
Nei aldrig mere du flygte nu skal,
   Saa raabte den Ridder,
Dernede den kantede Steen og Koral
   Alt ventende sidder.

X
Ha! snart skal nedstyrte fra Fjeld og til Fjeld
   De knusede Bene,
Og snart skal du sukke i skummende Væld
   Saa blodig og ene!

XI
Saa styrted han hende blandt Klipperne ned
   I rædsomme Harme;
Vildt stirrede han over Afgrunden bred
   Med sænkede Arme.

XII
Da visked han Sveden af Panden bort
   Og hurtig bortiled;
Ei før han naaede Borgens Port
   Den Riddersmand hviled. -

XIII
Paa Borgen boede ung <sc>Fulda</sc>, saa mild
   Med Terner og Svende,
Og <sc>Bruno</sc> længe med blussende Ild,
   Kun elskede hende.

XIV
Mod hendes Sol, en Maane var kun
   Den blege <sc>Lorinde</sc>;
Mens Maanen dæmred i natlige Stund
   Ei Sol kunde skinne. -

XV
Derfor han sin Viv nedstyrted saa brat
   Den Bjergtrold at gjæste,
Saa iled han hurtig i bælmørke Nat
   Ung <sc>Fulda</sc> at fæste.

XVI
Da Solen stod høit, i hvælved Capel
   Da Bryllup mon stande,
De Riddersmænd ønsked ham alle godt Hæld
   Og Lykke for sande.

XVII
Med Kjerte lyses det Brudepar
   I prægtige Kammer,
Saa sælsom i Sind Ridder <sc>Bruno</sc> var -
   Samvittighed rammer. -

XVIII
Da Midnatsklokken paa Taarnet slog
   Sig Døren oplukked,
En iiskold Haand om Panden ham tog,
   Tre Gange det sukked. -

XIX
I ængstlige Drømme ung <sc>Fulda</sc> laae
   Og Sukkene hørte,
Sin Arm hun monne om Ridderen slaae -
   Han ikke sig rørte. -

XX
Hun følte paa ham, saa kold var hans Kind. -
   Saa ængstlig og bange
Hun kaldte; og Tjenere styrtede ind
   Med Fakler saa mange. -

XXI
Med Fakler de monne for Brudeseng staae
   Og Flammen den lyste;
Da <sc>Bruno</sc> iiskold og stivnet laae; -
   Hver Riddersvend gyste. -

XXII
Ung <sc>Fulda</sc> sad som en udhugget Steen
   Paa Bolstrene bløde,
En Rædsel foer gjennem Marv og Been.
   Af Skrækken hun døde. -

XXIII
Da flygtede alle saa ræd i Sind; -
   Og hæslig nu tuder
Om Midnat, Stormene ud og ind
   Af brustene Ruder. -
</body>
</poem>

<poem id="aarestrup1999041501">
<head>
   <title>Sonnet</title>
   <subtitle>(til Sibberns Erindring)</subtitle>
   <toctitle>Sonnet</toctitle>
   <indextitle>Sonnet</indextitle>
   <firstline>Mørk over mig sig sorte Graner bued</firstline>
   <quality>korrektur1,korrektur2,kilde,side</quality>
   <keywords>sonnet</keywords>
   <source pages="6"/>
</head>
<body>
Mørk over mig sig sorte Graner bued,
Skyedragen skjulte Stjernens Zitterglands
I hver en Fjeldkløft Nattens Aander trued,
For Tvivlens Afgrund svimlede min Sands.

Med rædsom Alvor Klippen paa mig skued,
En Gysen foer i Høstens gule Krands,
Blaalige Flammer over Dybet lued,
Forfærdet flygted lysen Alfedands.

Men Gud er nærmest os, naar størst er Nøden!
En Engel sendte han med Tryllestaven,
Berørt af den mit Øie sig oplod.

Og see - nu spired Livets Frugt af Døden,
Sig Aanden svang forklaret over Graven
Og Synden tvetted Jesu med sit Blod.
</body>
</poem>

<poem id="aarestrup1999041503">
<head>
   <title>Epigramma over Correggio</title>
   <subtitle>(efter <sc>Fabio Segni, Gentilhuomo Fiorentino</sc>)</subtitle>
   <toctitle>Epigramma over Correggio</toctitle>
   <indextitle>Epigramma over Correggio</indextitle>
   <firstline>Da end Aanden behersked Malerens dødlige Lemmer</firstline>
   <notes>
      <note>Gendigtning af Segnis <xref type="translation" poem="segni2002032001"/>.</note>
   </notes>
   <quality>korrektur1,korrektur2,kilde,side</quality>
   <keywords>heksameter</keywords>
   <source pages="8"/>
</head>
<body>
Da end Aanden behersked Malerens dødlige Lemmer,
Ginge Chariterne frem, bade ydmygelig Zeus;
Ingen andens Haand, alnaadige Fader, end dennes,
Ingen anden lad male os! det er vor Bøn.
Og Olympens høie Behersker tilnikked dem Bifald,
Hævede Ynglingen strax op til sin skinnende Borg,
At nærværende han desbedre Chariternes Billed
Fatted, og, uden Slør, nøgne, Gudinderne saae.
</body>
</poem>

<poem id="aarestrup1999041504">
<head>
   <title>Epigramma over Øelenschlägers Correggio</title>
   <toctitle>Epigramma over Øelenschlägers Correggio</toctitle>
   <indextitle>Epigramma over Øelenschlägers Correggio</indextitle>
   <firstline>Længst alt var i den høie Himmel den hellige Maler</firstline>
   <notes>
      <note>Der hentydes til <a person="oehlenschlaeger">Oehlenschlägers</a> tragedie <i>Correggio</i> (1811).</note>
      <note>Se evt. også <xref poem="aarestrup1999041503"/> og <xref poem="segni2002032001"/></note>
   </notes>
   <quality>korrektur1,korrektur2,kilde,side</quality>
   <keywords>heksameter,oehlenschlaeger</keywords>
   <source pages="8-9"/>
</head>
<body>
Længst alt var i den høie Himmel den hellige Maler,
Da Poesien gik frem for den Almægtiges Stol,
Knælte og sagde: Herre! udsend mig at hædre din Kunstner!
At ei hans dunkle Grav savner Tragoediens Sang;
Thi i Livet og Døden, du veed, jeg ham elskte af Hjertet!
Ogsaa min kjæreste Skjald vier til Sangen jeg ind
Da tilstod den almægtige Fader Datteren Ønsket;
Og fra Norden lød, dæmpet, den tragiske Sang -
</body>
</poem>

<poem id="aarestrup1999041505">
<head>
   <title>Over Fostbrødrene</title>
   <toctitle>Over Fostbrødrene</toctitle>
   <indextitle>Over Fostbrødrene</indextitle>
   <firstline>Hvo saae ei Laokoons snogombugtede Dødskamp</firstline>
   <notes>
      <note>Om statuen: »Romerske kopi af græsk original fra ca. 100 f.kr. eller romersk original. Fundet 1506 på Esquilinhøjen i Rom og straks identificeret med en skulpturgruppe af den trojanske præst Laokoon og hans sønner, som ifølge Plinius den Ældre var opstillet i kejser Titus' palads«, <i>Græsk kunst</i>, Gads Forlag, 1999, p. 242.</note>
   </notes>
   <pictures>
      <picture src="aarestrup1999041505.jpg">Hagesandros, Athenodoros og Polydoros af Rhodos: <i>Laokoon og hans sønner</i>, 175-150 f.Kr., Museo Pio Clementino, Vatikanet.</picture>
   </pictures>
   <quality>korrektur1,korrektur2,kilde,side</quality>
   <keywords>rom</keywords>
   <source pages="10"/>
</head>
<body>
Hvo saae ei Laokoons snogombugtede Dødskamp
Mandens martrede Kraft, Børnenes piinlige Angst
Hugget i Marmorblokken? Hvo har ei noksom beundret
Livs og Skjønheds vildtsprudlende Styrke, af Qval
Lokket liig Vandets Skumspring fra den rolige Flade
Til dødmattende Pragtsyn, hvis fortærende Ild
Driver med Skræk og Gru klart frem kunstherlige Frugter?
Det har Digteren her virket med skabende Aand
Virket med Dybsindsord og med hjertegribende Pathos
Derfor kan stolt vort Nord skue paa Grækeren hen -
</body>
</poem>

<poem id="aarestrup200209292">
<head>
   <title>Natseilersken</title>
   <toctitle>Natseilersken</toctitle>
   <indextitle>Natseilersken</indextitle>
   <firstline>I Havfruer smaae!</firstline>
   <quality>korrektur1,korrektur2,kilde,side</quality>
   <source pages="11-13"/>
</head>
<body>
I
    I Havfruer smaae!
    Og I Bølger blaae!
Saa lystig vi Dandsen skal træde!
Jeg sad derhjemme saa mod i Sind,
Jeg kunde ei andet end græde;
Nu svinger min Baad sig i susende Vind
Og Bølgen mig vugger paa Dybet.

II
    I Havfruer smaae!
    Og I Bølger blaae!
Jeg eder en Vise vil sjunge.
I Egelye, paa Blomstervang,
Jeg kan ei røre min Tunge;
Men i Stormen toner saa sødt min Sang,
Hør Jomfruen sjunger paa Bølgen!

III
    Der var en Møe
    Paa den grønne Øe,
Hvor Drueguld Bjergene krandse,
Hende fryded ei Hyrdernes muntre Sang
Og ei Hyrdindernes Dandse,
I Barmen boede en voldsom Trang,
Og ingen forstod hendes Smerte.

IV
    Men en Sølvskye baer,
    Som en Solstraale klar,
En guldlokket Engel til Dalen;
Da fremluede Gløden i Jomfruens Bryst,
Bort flygtede Sorgen og Qvalen:
Hendes Hjerte spired mod Himlen lyst,
Med Elskovs hellige Blomster.

V
    Og Englen foer
    Atter fra Jord
Til Hjemmets straalende Rige.
Gjennem Æthren Sølvervingen den baer,
Taus stod den skjælvende Pige;
Da saae hun den blive en Stjerne klar,
Som lyste Bjerget og Bølgen.

VI
    Nu I Haffruer smaae!
    Og I Bølger blaae!
Nu slyng mig lystig i Dandsen!
Imod den glimtende Stjerne hist
Henruller, Smaavover, i Glandsen!
Der venter den salige Engel mig vist,
Den venter med Brudekrandsen!

VII
    Saa sang den Møe
    Paa mørke Søe,
I vildthengyngende Snekke. -
Men Moderen vaagner om Midienat,
Hende ængstelige Drømme skrække;
Med Gru hun farer af Sengen brat;
Hvor er du, min Datter, du Kjære?

VIII
    Hun er der ei!
    Paa Bølgens Vei
Hun dandsed med natlige Vinde! -
Den Moder sig jamrer ved øde Strand,
Hun kan sit Barn ei finde; -
Men hist blandt Siv, ved det gule Sand,
Der svømmer en blegblaa Lilie.
</body>
</poem>

<poem id="aarestrup200209293">
<head>
   <title>Til Rosentræet i Lauras Vindue</title>
   <toctitle>Til Rosentræet i Lauras Vindue</toctitle>
   <indextitle>Til Rosentræet i Lauras Vindue</indextitle>
   <firstline>Glødende Rose, halvskjult af de vaargrønne Blade!</firstline>
   <quality>korrektur1,korrektur2,kilde,side</quality>
   <source pages="14-15"/>
</head>
<body>
Glødende Rose, halvskjult af de vaargrønne Blade!
Stille dig kysser mit Blik ømt gjennem Rudens Crystal.
Ak! saa livsaligt i Dag henrykker dit venlige Smiil mig,
Glædens himmelske Glands lyser din purpurne Kind.
Sikkert den Yndige nys, med Kildens straalende Vandspring,
Lædsked din tørstige Rod, livned din gyngende Green:
Derfor i Fryd, i blomstrende Fylde du slynger din Bladkrands,
Aabner for hende din Barm, spreder for hende din Duft.
O hvor lykkelig er du! Paa dig de sjælfulde Blikke
Kjærlig vel mangenengang dvæled i Tankernes Flugt;
Stundom den Yndige vel, med stilleblussende Kinder
Hælded sig blidt over dig, støttet til snehvide Arm.
Føelte du da - ak! fornam du den elskovduftende Aande?
Tolked dig lønlige Suk Sjælens det mystiske Sprog?
Randt fra Himlen ei en Taare ned paa din Stengel?
Glødende Rose du! Kjærligheds smilende Blomst!
Siig: talte aldrig om Elskov de frygtsomtbævende Læber?
Hvidsked aldrig mit Navn stille den rødmende Møe? -
- Glødende Rose! min Kjærligheds ømme Veninde!
Ak, hvi skjuler du dig bly bag det saftgrønne Blad?
Lærte det saaledes dig den grumme Hjerternes Dronning?
Skal end den brændende Piil dybere saare mit Bryst?

Ak, du jager dog ei mit dristigflagrende Haab bort!
Skjælmsk paa dit grønne Gevandt stirrer den smilende Alf,
Grunder, og danner sig snildt af Bladets haabvinkende Farve
Kunstig et trøstende Svar, Balsom for Elskerens Sjæl.
</body>
</poem>

<poem id="aarestrup200209294">
<head>
   <title>Da Vinduet var frosset</title>
   <toctitle>Da Vinduet var frosset</toctitle>
   <indextitle>Da Vinduet var frosset</indextitle>
   <firstline>Iiskolde Graaskjæg, som Stormene hvirvle fra Norden!</firstline>
   <quality>korrektur1,korrektur2,kilde,side</quality>
   <source pages="16-17"/>
</head>
<body>
Iiskolde Graaskjæg, som Stormene hvirvle fra Norden!
Smertelig saaret du har Sangerens elskende Bryst.
Boer ingen Kjerligheds Gnist i dit grumme steenhaarde Hjerte?
Nei, afskylige Trold! Hjerte ei boer i din Barm!
Yndig og kjærlig er selv det iisombeltede Hekla,
Naar af det rygende Svælg Ildsluen flammende staaer,
Mod din giftsvangre Natsjæl! - Hæv kun dit dødkolde Iisspyd!
Drag i din Vælde kun frem! ha, men jeg trodser din Magt!
Phøibos Apollon, du Straalende! høit anraaber din Søn dig,
Ei om at fylde hans Sjæl mægtigt med Sangdriftens Ild,
Ei om at stemme hans Luth til sødthensmeltende Samklang;
Nei! om din kraftige Bistand Frostkjempen brat at betvinge;
Du kan kun fængsle hans Arm, grusom han leer af mit Mod. -
Jag dine flammende Heste, udsend dine glødende Pile,
Smelt i din lynende Glands hurtig det djævelske Værk! -
Snekongen viger i Dalen - Triumf, Triumf! vi har seiret!
Pilen glødende traf; Isen udbløder sit Liv. -
Langsom rinder det hen, sig Ruden stille forklarer,
Rosenskjær glimter alt frem - fængslende Troldom er løst!
Fly nu til Natten, Barbar! og sæt ei dine Dødningeblomster
Meer i den Yndiges Sted, som kun for Kjærlighed groer!
</body>
</poem>

<poem id="aarestrup200209295">
<head>
   <title>Serenade</title>
   <toctitle>Serenade</toctitle>
   <indextitle>Serenade</indextitle>
   <firstline>Hæv, kjælne Cither, nu din Røst!</firstline>
   <quality>korrektur1,korrektur2,kilde,side</quality>
   <source pages="18-20"/>
</head>
<body>
<wrap><s>Liebe kennt der allein, der ohne Hoffnung liebt.</s></wrap>
        <s>Schillers Don Carlos</s>

Hæv, kjælne Cither, nu din Røst!
Igjennem Ruden Lampen skimter;
Saa Haabet i mit Hjerte glimter.
Hæv, kjælne Cither, hæv din Røst!

Ak, Lina, hør min stille Sang!
En bange Hilsen den dig bringer;
Tung er af Graad de lette Vinger,
Som fordum den mod Hilmen svang.

Forgjængeligheds blege Glød
Nu Midnats kolde Møe omfatter;
Fortvivltes Suk, Bachantens Latter
Hun vugger i sit dunkle Skjød.

O søde Stemme! Englerøst!
Hvidsk gjennem Luftens stille Bølger,
Om Elskov sig bag Tornens dølger;
Ak! Længsel stormer i mit Bryst.

O Lina, hør! ei Rosen meer
Er stolt af sine Purpurflammer,
De svandt i Nattens Dødningkammer -
O har du Natviolen kjær?

Ved Dagens Lys du den vel fandt,
Prydløs at bøie lave Stengel,
Men Natten vinker Blomstens Engel
Til Stjernen i sit Duftgevandt.

Du Elskte! ja, en Natviol
Vel nævnes maa mit ømme Hjerte,
Til Natten hvidsker det sin Smerte,
Undselig for den lyse Sol.

Du tier Lina? Hører du
Taus paa min Kummers dumpe Klager?
Den kolde Muur mit Suk gjentager,
Den er ei kold og grum som du!

Sank det da ei, sank Gittret ei,
Som stedse grusom os adskiller?
See! - Maanen, over Bjerget, triller
Sin blanke Vogn paa Skyens Vei!

Den kommer med sit Brudeblus,
Den troer - ak! at i Linas Kammer
For mig et kjærligt Hjerter flammer;
Fly, Maane, fly! og sluk dit Blus!

Vel Farven svandt, og Gittret svandt,
Men Rosen kun om Roser drømmer,
Og Nattens Blomst sin Duft udstrømmer,
For Elskovs Fod sin Død den fandt.

Sov, Lina! sødt i Glædens Arm,
Din Yndlings Billed Drømmen kalder;
Min Taare paa din Sjæl ei falder,
Den triller i min Lyras Barm!
</body>
</poem>

<poem id="aarestrup200209296">
<head>
   <title>Vaarsang</title>
   <toctitle>Vaarsang</toctitle>
   <indextitle>Vaarsang</indextitle>
   <firstline>Himmelblaa</firstline>
   <quality>korrektur1,korrektur2,kilde,side</quality>
   <source pages="21-23"/>
</head>
<body>
I
    Himmelblaa
    Og Fuglesang,
    Smilende Vang
    Og speilklar Aae
Rundt om mit Hjerte i Dandsen gaae.

II
Længselsfuld stirrede Bruden
Ofte og tidt gjennem Ruden,
Sukked i snehvide Dragt.
    O Qval og Lyst!
    Den Jomfrues Bryst
    Blødte ved Elskovs Magt.

III
    Thi mulmsort Nat
    Og Vinterkuld,
    Det nøgle Krat
    Af Snee saa fuld
Til Jomfruen beiled saa lidet huld.

IV
Men Sorgen Glæden undfanger,
Og paa den straalende Ganger,
Hjelmprydet, i Pantserplade,
    Kom Beileren,
    Baade huld og ven,
En Kjemperose i gyldne Blade.

V
    Og Fuglesang
    Og Himmelblaa
    Smilende Vang
    Og speilklar Aae
Rundt om hans deilige Ganger sprang.

VI
Da Øie og Læbe de mødtes;
Pagten, den evige, knyttes.
Møen bæved saa rosenrød,
    Og en Trylleklang
    Fra Bjerget sprang,
Viola laae i Moderens Skjød.

VII
    Og Blomsterduft
    Og Liv og Lyst,
    Glødende Luft
    Og Foraarskys
Nu slynger om hende, i landlig Dands,
    En Tryllekrands.

VIII
Hør derfor, Smaapiger, som vanke
I Græsset, Violer at sanke,
Hører hvad Sangeren spaaer:
    Hvert muntert Sind,
    Hver Rosenkund
Fanger en Brudgom i Aar,
Skjøn som den blomstrende Vaar!

IX
    Thi Himlens Blaa
    Og Fuglesang,
    Den speilklare Aae
    Og grønklædte Vang
Liig smilende Engle min Harpe slaae!
</body>
</poem>

<poem id="aarestrup200209297">
<head>
   <title>Skjøn Lilaly</title>
   <toctitle>Skjøn Lilaly</toctitle>
   <indextitle>Skjøn Lilaly</indextitle>
   <firstline>Nu skjuler Natten By og Vang</firstline>
   <quality>korrektur1,korrektur2,kilde,side</quality>
   <source pages="24-25"/>
</head>
<body>
I
Nu skjuler Natten By og Vang,
Nu toner det med sælsom Klang
I Skovens Dyb, blandt dunkle Træer;
Ak, hørte du det min Hjertenskjær,
    Skjøn Lilaly! Skjøn Lilaly!

II
Hvor bliver ei mit Bryst saa fuldt
Ved Lyden af det Navn saa huldt,
I Favn mig iler Eng og Lund,
Jeg mangler, ak! den ene kun,
    Skjøn Lilaly! Skjøn Lilaly!

III
Sov sødt, du lille Fuglehær!
Dig truer ei min Bøsse meer.
Sov paa din Green med rolig Hu,
Dit Liv herefter skylder du
    Skjøn Lilaly! Skjøn Lilaly!

IV
Jeg sigted paa et Duepar,
Det blev den søde Pige vaer;
Da trak min Haand hun hurtig ned,
Og Skjænd mig gav, saa vred, saa vred,
    Skjøn Lilaly! Skjøn Lilaly!

V
Hvad, vilde Knøs! - hun spurgte mig -
Hvad ondt gjør vel de Stakler dig?
Og Taarerne hende i Øiet stod -
O hvor du dog er from og god
    Skjøn Lilaly! Skjøn Lilaly!

VI
I Skovens Mørke, fjern og nær,
Og i det dybe Stjerneskjær
Der nikker hun og vinker mig,
Hver Kilde synger kun om dig
    Skjøn Lilaly! Skjøn Lilaly!

VII
Den Smukkest' er hun og forsand
I Byen, ja i det hele Land.
Derfor imorgen, Fugle smaae!
Med Triller og Sang I hilse maae
    Skjøn Lilaly! Skjøn Lilaly!

VIII
Maaskee endnu hun vaagen er,
Og tænker paa den Jæger kjær;
Dog ei i Fjernet hører hun
Mit Valdhorns Røst i dunkle Lund:
    Skjøn Lilaly! Skjøn Lilaly!
</body>
</poem>

<poem id="aarestrup1999041506">
<head>
   <title>Den stille Glæde</title>
   <toctitle>Den stille Glæde</toctitle>
   <indextitle>Den stille Glæde</indextitle>
   <firstline>Hvorfor skal jeg vel sørge, hvorfor græde</firstline>
   <quality>korrektur1,korrektur2,kilde,side</quality>
   <keywords>sonnet</keywords>
   <source pages="26"/>
</head>
<body>
Hvorfor skal jeg vel sørge, hvorfor græde,
At Elskte ei den søde Lue kjender,
Som længst alt i mit unge Hjerte brænder,
Og min blege Digte rosenklæde?

Hvorfor skal jeg vel sørge, hvorfor græde,
At hun sit Stjerneblik fra mig bortvender,
Maaske til mere gylden Stjerne sender?
Skal Elskovs Due sukke i en Kjæde?

Er det ei nok, jeg stille glad kan hvile
Hos Blomsterne; naar de: »vi elske!« synge,
»Jeg ogsaa!« henrykt svare kan de Kjære?

Troe I, de Lykkelige haanligt smile?
Saa skynd jer da, den bedre Krands at slynge,
En stakkels Sanger tør ei fordre mere!
</body>
</poem>

<poem id="aarestrup1999041507">
<head>
   <title>Paamindelse</title>
   <toctitle>Paamindelse</toctitle>
   <indextitle>Paamindelse</indextitle>
   <firstline>Vogn, dorske Sjæl! vogn op, hvor kan du sove</firstline>
   <quality>korrektur1,korrektur2,kilde,side</quality>
   <keywords>sonnet</keywords>
   <source pages="27"/>
</head>
<body>
Vogn, dorske Sjæl! vogn op, hvor kan du sove?
Den dybe Nat staaer i den lille Stue.
Seer du bag Ruden ei hiin Stjernelue?
For dig den lyser, og for vilde Skove,

For tause Bye, for Havets mørke Vove.
Klar tegner den sin Vei paa dunkle Bue;
Den kan sin egen søde Glands ei skue,
Den fromme Pilgrim kan kun Herren love.

O Himmelvandrer! Straaleklædte Stjerne!
Afspeilet i min Sjæl fra natblaa Fjerne!
Som du, en Himmelblomst, jeg var saa gjerne!

»Saa fold da ud, hvad i dit Bryst har hjemme!
Og kan end Jorden ei din Duft fornemme,
Ham møder den!« - saa lyder Stjernens Stemme.
</body>
</poem>

<poem id="aarestrup200209298">
<head>
   <title>Ung Alver</title>
   <toctitle>Ung Alver</toctitle>
   <indextitle>Ung Alver</indextitle>
   <firstline>Det var ungen Alver</firstline>
   <notes>
      <note>romance</note>
   </notes>
   <quality>korrektur1,korrektur2,kilde,side</quality>
   <source pages="28-35"/>
</head>
<body>
Det var ungen Alver,
Han gaaer i grønnen Lund,
Hvor Drauger tyst omride
I mørke Midnatsstund.

Der hopped mellem Moserne
De Lygtemænd omkring,
Blandt Skovens Stammer dandsed
De Ellemøer i Ring.

Ung Alver ganger uforfærd
Til breden Marmelsteen,
Der hviler under Høien
Hans Moders hvide Been.

Hør I, Fru Signe! Moder min,
Hør Eders Søn saa kjær!
I hjelpe mig til Ganger
Og goden Heltesværd!

Da revned Muld og Marmelsteen,
Og ned sank Bøgetop;
Det Liig, i hvide Lagen,
Af Graven skjød sig op.

,,Du vandre ud imorgen aarl,
Alt til den øde Strand;
Du Sværd vil faae, som Staalet,
Liig Klæde bide kan.''

,,Du vandre ud imorgen aarl,
Alt til den dunkle Skov;
Da Ganger vilst du fange
Med guldbeslagen Hov.'' -

Ung Alver gaaer til Strande aarl,
Til Strande han mon gaae;
En Trold der sliber Sværdet,
Alt paa det Fjeld saa graa.

Og hør nu, vilst du give mig
Dit gode blanke Sværd,
Jeg giver dig da dobbelt
Flux alt hvad det er værd.

Tag du Sværd med skarpen Od,
Om du dertil har Mod;
En Jotun har det slebet,
Det drikke vil dit Blod.

At fange Sværd med skarpen Od,
Dertil jeg haver Mod!
Slog han med det neder
Den Trold brat for sin Fod.

Gaaer han nu med Sværd saa blank
Op i den dunkle Skov,
Der møder ham en Ganger,
Alt med guldslagen Hov.

Saa rider han paa Gangen sin
Alt over grønnen Land;
Tak have nu Fru Signe,
Hun hjalp den Riddersmand!

Han rider under Lide grøn,
Udi den Aftenstund,
Den ganger tager Veien,
Alt til den Rosenslund.

Ung Alver høiner sig fra Hest,
En Borg da brat han saae;
De gyldne Spiir sig hæved
Saa høit i Luftens Blaae.

Paa Taget lued Aftensol,
Det tækket var med Guld;
I Vindvets Karm mon stande
De Møer vennehuld.

Ung Alver rider frem mod Borg,
Med Sværd paa Port han slaaer;
Op sprunge gyldne Porte,
Med Staal var lagt den Gaard.

Der stode djærve Riddersmænd,
Vel hundred udi Tal.
Ung Alver bandt sin ganger,
Og treen i høien Hal.

Hil være Eder, hulde Møer!
Alt under Skind og Maard;
I Nattely mig unde
I Eders fagre Gaard!

Frem treen da en Jomfru fiin,
Klædt udi Silke blød;
Store gule Lokker
Om Skuldrene nedflød.

De klare Taarer trilled
Paa hendes Rosenkind.
Sukke steeg fra Barmen,
Hun var saa mod i Sind.

Saa fyldte hun det gyldne Horn,
Alt med den brune Mjød.
Derpaa med Tugt og Sømme
Ung Alver hun det bød.

Han skued paa den venne Møe,
Sit Blik mod Jord hun slog,
Kunde for Graad ei tale,
Da hendes Haand han tog.

Og hør du Blomme faur og fiin,
Hvad jeg sige dig!
Hvad saa dit Hjerte knuger,
Du følge ei for mig!

Ak, ak! du ædle Ungersvend,
Som kommen er til Gaard!
Min Smerte og min Kummer
Ei lindre du formaaer.

Min Fader var en Greve riig,
Og dertil vild og stolt.
Hans Hovmod har forsanden
Vor store Sorg forvoldt.

Jeg var kun et lidet Noer,
Min Moder sad ved Teen;
Ind da kom de Trolde,
De gjorde os stor Meen.

Min Fader hug de Hovdet fra,
Udi den Borgegaard,
Hvor livløs nu, som Stene,
Hans gode Kjemper staaer.

Min Moder ligger i sorten Muld,
Alt under grønnen Lind,
Ingen kom da siden,
Af Borgen ud eller ind.

Den mægter kun at frelse mig,
Som Raad af Død mon faae,
Som Tryllesværdet fører,
Den Jotun sliver paa.

Og kan kun saadan frelse dig,
Da er det sikkert mig;
Du sige kun hvorledes,
Jeg redder, Hulde, dig!

Lovet være Himlens Gud,
Est du min Frelser kjær!
Rid dig rundt om Borgen,
Alt med dit blanke Sværd.

Rid forbi det Borgeled,
Vel trende gange tre!
Sagt det er at Under
Heel store da vil skee.

Ung Alver red om Borgeled,
Vel trende gange tre;
Store var de Under,
Han brat da fik at see.

Jorden bæved trindt omkring,
Det blev den svarte Nat.
Derpaa med langsom Torden
Fremlyste Dagen brat.

Guldklokken høit fra Taarnet klang,
En Stork derhen sig svang;
De blanke Mure skinned,
De høie Port opsprang.

Glammed bidske Hunde høit,
Stamped stolten Hest;
Ind reed Alver atter,
Alt som han kunde bedst.

Buldred da de Kjemper stærk
Udi den Borgegaard,
Sjunge høit af Gammen,
Med Spyd paa Skjold de slaaer.

De Møer løbe hid og did,
At skjænke Viin og Miød,
Herlig blussed Kinden,
Som Rosenblommen rød.

Ung Alver fanger Jomfru fiin,
Og saa dertil den Borg.
Tak have nu den Ridder,
Han endte al den Sorg! -
</body>
</poem>

<poem id="aarestrup200209299">
<head>
   <title>Natsang</title>
   <toctitle>Natsang</toctitle>
   <indextitle>Natsang</indextitle>
   <firstline>Kom, o Slummer!</firstline>
   <quality>korrektur1,korrektur2,kilde,side</quality>
   <source pages="36-37"/>
</head>
<body>
   Kom, o Slummer!
Nectardrik i Sorgens Stund!
   Kors og Kummer
Luller du saa sødt i Blund.
Sagte dine Klokker ringe,
Tausheds dybe Qvad de klinge,
   Qvadet, som saamangengang
   Englen ved min Vugge sang.

   Hellig, hellig!
Toner Klokken i din Hal.
   Hellig, hellig
I dit Ly vi knæle skal.
Livet der og Døden mødes,
Underfulde Syner fødes,
   Ahnelse af Mindet groer,
   Og til Drømmering sig snoer.

   Bort med Tanker!
Tanken er en verdslig Skat;
   Troen banker
Dristig kun paa Gravens Nat.
Sandselivets Fakkel slukkes,
Evighedens Dør oplukkes,
   Hyllet i det dunkle Flor
   Løftes vi fra Grav og Jord.

   Sover, sover!
Arme Brødre! gaaer til Ro!
   Herren vaager
Over Fredens stille Bo.
Søvnens Møe sin Psalme synger,
Uskyld hun i Vuggen gynger -
   Synder! ak, fortvivl dog ei!
   See, hun venter ogsaa dig!
</body>
</poem>

<poem id="aarestrup1999041508">
<head>
   <title>Den Naive</title>
   <toctitle>Den Naive</toctitle>
   <indextitle>Den Naive</indextitle>
   <firstline>Bondepige! lille Bondepige!</firstline>
   <quality>korrektur1,korrektur2,kilde,side</quality>
   <keywords>sonnet</keywords>
   <source pages="38"/>
</head>
<body>
Bondepige! lille Bondepige!
Kjender du Cytheres kjælne Hytter?
Skal vi os derhen i Aften snige?
Dunkelt Løv for Storm og Regn beskytter.

»Hvad skal dette hedensk' Kram vel sige,
Som du veed jeg slettes ikke skjøtter?
Ind af Vindvet til mig kan du stige;
Der paa dig, min Kjæreste! jeg lytter.«

Nytaarsnyet brænder over Skoven!
Bondepige! lille Bondepige!
Skal vor søde Fryd da aldrig falme?

»Tys, min Kjærest! Her er Psalmebogen.
Lad nu Bladet os vor Lykke sige -
Ja, min Tro! det er en Brudepsalme!«
</body>
</poem>

<poem id="aarestrup2002092910">
<head>
   <title>Nytaarsvers</title>
   <subtitle>Til tre Søstre, af hvilke den ene var min Navne og Jevnaldrende.</subtitle>
   <toctitle>Nytaarsvers</toctitle>
   <indextitle>Nytaarsvers</indextitle>
   <firstline>Musa kom med Blomsterkurvens</firstline>
   <quality>korrektur1,korrektur2,kilde,side</quality>
   <source pages="39-41"/>
</head>
<body>
Musa kom med Blomsterkurvens
Søde Pragt ved Vintertide.
,,Nytaarsmorgnen maa du feire
Smukt med mine Blomster!'' - sang hun;
,.See den staaer bag Rudens Gitter
Blaalig i den hvide Snedragt!'' -
Og jeg søgte, og jeg leded
Vildsom mellem Farvevrimlen,
Lyttede til Blomsterflammens
Sagte Hvidsken, ak! og fandt en
Sommerrose rød og rund. -
Musa saae betænksom paa mig -
Ak, den lille søde Pige
Kunde dog vel sagtens vide,
Hendes Sanger maatte fatte,
Hvad det hulde Øie siger -
Kjære Hanne! glad og ærlig
Dig jeg rækker Sommenrosen,
Fuld af Ømhed, rød af Sang.

   ---

Musa saae med Taareblikke
I de røde Blomsters Luer,
Tog sørgmodig op af Kurven,
Ak! en snehvid Rosenstok. -
Stakkels Pige! hvorfor græder
Du idag? jeg spurgte venlig. -
,,Seer du ikke'' gjenlød Svaret,
,,Vissen er min Rose hvid,
Rosen, som jeg kjærligt pleied
Snehvid i den hvide Vinter,
Den hvormed jeg Stakkel troede
Ret at ville glæde dig;
Tornestilken skikker det sig
Dog jo ei at give nogen.''
Stille, stille, søde Musa!
Hvem du Rosen undte, veed jeg.
Hende vil jeg Stenglen give,
Tornet vil, men frisk og haabgrøn.
Hun vil Gaven venlig tage,
For at stille Sorgen din,
Og din Sangers Ønske er, at
Stilkens spæde Rosen-Torne
Ret den Kjære saare maae.

   ---

Understærke Troldomstraade
Om min Sjæl sit Næt udspeder.
Sødt dit Navn i Sangens Kilder
Vinker mig med mørke Gaader;
Lige Alder Engen smykked
Med saamangt fortroligt Minde;
Barnelegen risted Runer
Dybt i Hjertets stille Drømme,
Evig de min Sjæl bevæger;
Og din Stemme tidt gjentoner
Dunkel fra min Lyras Sangbund.
Kan du derfor, mægt'ge Stjerne,
Som mit Liv saa stærk omfatter,
Kan du undres, at jeg bringer
Dig en mystisk Nytaarsvise,
Om den mørke Hjertegaade,
Og med Nøglen til dens Løndom?
Kan du undres, at jeg beder:
Øv mod mig, o dunkle Stjerne!
Øv dit Herskab fromt og mildt?
</body>
</poem>

<!--  T:Begeistringen og Ordet -->

<poem id="aarestrup2002092911">
<head>
   <title>Konningen og hans Brud</title>
   <toctitle>Konningen og hans Brud</toctitle>
   <indextitle>Konningen og hans Brud</indextitle>
   <firstline>Den Pigelil stander ved Borgeled</firstline>
   <quality>korrektur1,korrektur2,kilde,side</quality>
   <source pages="42-45"/>
</head>
<body>
Den Pigelil stander ved Borgeled
I paltuge Klæder og fryser;
Konningen sidder ved Bordet bred
Mens Ilden Hallen oplyser.

Støtter han Haand alt under Kind:
Gud give jeg Brud monne fæste!
Smilte da alle de Møer under Skind,
Enhver da tyktes den bedste.

Meldte hans Moder, Fru <sc>Sigrid</sc>, paa Stand:
En Møe du dig vel monne fæste
Af høviske Møer udi al Land
Du kan dig jo vælge den bedste.

Alle de Piger da dandse for mig
Med spæde Fødder paa Tillie;
Bruden skal jeg da vælge mig,
Alt efter min gode Villie.

Da Spillemænd samles i Konningens Gaard,
De Møer ere alle saa prude;
Alt ved det Borgeled paltug da staaer
Den Pige og grædder derude.

De Spillemænd Tromme og Strengeleeg slaae,
De Hofmænd stande i Rade;
Lystelig monne Dandsen da gaae,
Og alle vare saa glade.

Konningen seer af Vinduet ud,
Og seer han sig ud saa vide:
Hvad for Pigelil stander drud
Og grædder de Taarer stride?

Hør mig, du min liden Smaadreng,
Den Pigelil hid du mig føre!
Hurtig iilte den liden Smaadreng,
Paltuge Møe at fremføre.

Alle da saae paa den usselig Møe
Som skidden Kofte mon bære;
Øinene skinned som Sol udi Søe
Og Kinderne røde mon være.

Under den Hætte saa sort og saa fæl
De guldgule Lokker sig skjule;
Naar hun da dandsed saa let paa det Fjæl,
De andre af Avind mon skule.

Men Konning saae paa hende saa glad,
Hans Bryst derved sig mon hæve;
Som liflig i Vinden det Rosenblad,
Hun yndelig monne omsvæve.

O hør, I, min Moder saa faur og saa kjær!
Til Pigen hist staaer min Begjere;
Paltug er Kjortlen, men dannis hun er,
Jeg hende vil fæste med Ære.

Ikke du fæste en ynkelig Træl,
Saalidet det Konningen sømmer.
Kjær Moder! o see dog, hun dandser saa vel,
Og Hætten Guldlokkerne gjæmmer.<note>Guldlokkerne] Guldklokkerne</note>

O, see dog den Kind, hvor rund og hvor rød,
O see, hvor hun smilker, den Venne!
Og Haanden den spæde, er hvid og er blød,
Blandt alle jeg fæster kun hende.

Jeg lader de Silkeliin sømme og sye
Og Skarlagenskind vel tilskjære,
Den Pigelil er baade høvisk og blye,
Hun Drotningeklæder skal bære.

Den Pigelil kaares til Brud paa Stand,
Da monne hun ei mere græde;
Hun skulde have den Konning til Mand,
Da mon hun i Hjertet sig glæde.

Listelig kneeb hende Kongen i Kind:
Du sidde hos mig paa Hynde!
Aldrigen var jeg saa glad udi Sind,
Som naar jeg skued din Ynde.

Meldte den unge Brud paa Stand,
For Kongen og al det Følge:
Jeg er en Kongedaatter for sand
Og vil dig det ikke fordølge.

Ret aldrigen var jeg en ynkelig Træl,
Min Fader har Lande og Slotte;
Men Konningen skulde elske mig selv,
Og ei hvad Fader min aatte.

Da Kongen sig blev udi Sind saa glad,
Og Brylluppet lod han flux stande.
Festen feiredes ni Dage i Rad,
Vidt om i Konningens Lande.
</body>
</poem>

<poem id="aarestrup1999041509">
<head>
   <title>Smerte og Trøst</title>
   <toctitle>Smerte og Trøst</toctitle>
   <indextitle>Smerte og Trøst</indextitle>
   <firstline>Dybt smerter det vor Ven Kortill</firstline>
   <quality>korrektur1,korrektur2,kilde,side</quality>
   <source pages="45"/>
</head>
<body>
Dybt smerter det vor Ven <sc>Kortill</sc>,
At ei hans <sc>Jutta</sc> sig forbedre vil;
Dog trøster det den arme Mand,
At hun sig ei forværre kan.
</body>
</poem>

<poem id="aarestrup1999041510">
<head>
   <title>Drankerglose</title>
   <toctitle>Drankerglose</toctitle>
   <indextitle>Drankerglose</indextitle>
   <firstline>Solguden hver en Aften viger</firstline>
   <quality>korrektur1,korrektur2,kilde,side</quality>
   <source pages="46"/>
</head>
<body>
Solguden hver en Aften viger
Og i sin vaade Seng nedstiger,
Dog staaer hver Dag han aarle op. -
Ha, paa min Sjæl! en Dranker brøelte,
Hvis Viin i Vandets Sted han føelte,
Saa stod han ei for Middag op!
</body>
</poem>

<poem id="aarestrup1999041511">
<head>
   <title>Amazonen</title>
   <toctitle>Amazonen</toctitle>
   <indextitle>Amazonen</indextitle>
   <firstline>Tag jer i agt! hun er i Striid forfærdelig</firstline>
   <quality>korrektur1,korrektur2,kilde,side</quality>
   <source pages="46"/>
</head>
<body>
Tag jer i agt! hun er i Striid forfærdelig,
Hun saare eder vil - i det hun blotter sig. -
</body>
</poem>

<poem id="aarestrup1999041512">
<head>
   <title>Elsker ømt sin Stær Pauline</title>
   <toctitle>Elsker ømt sin Stær Pauline</toctitle>
   <indextitle>Elsker ømt sin Stær Pauline</indextitle>
   <firstline>Elsker ømt sin Stær Pauline</firstline>
   <quality>korrektur1,korrektur2,kilde,side</quality>
   <source pages="46"/>
</head>
<body>
Elsker ømt sin Stær Pauline,
Og sin Skjødhund Vilhelmine,
Gjertrud, ak, sin Pavian,
Og sin lille Kat Nanette,
Saa maaskee den smaae Rosette
Dog din Frier elske kan!
</body>
</poem>

<poem id="aarestrup1999041513">
<head>
   <title>Man kjender dig, du Poesiens Fjende</title>
   <toctitle>Man kjender dig, du Poesiens Fjende</toctitle>
   <indextitle>Man kjender dig, du Poesiens Fjende</indextitle>
   <firstline>Man kjender dig, du Poesiens Fjende</firstline>
   <quality>korrektur1,korrektur2,kilde,side</quality>
   <source pages="46"/>
</head>
<body>
Man kjender dig, du Poesiens Fjende
Og kan fra Cancelliet sig dit Ordsprog minde:
»Den Karl er dum som et Genie!« -
For saadan Dumhed er du frie.
</body>
</poem>

<poem id="aarestrup1999041514">
<head>
   <title>Erkjendtlighed</title>
   <toctitle>Erkjendtlighed</toctitle>
   <indextitle>Erkjendtlighed</indextitle>
   <firstline>Fordi at hende Yndighed</firstline>
   <quality>korrektur1,korrektur2,kilde,side</quality>
   <source pages="47"/>
</head>
<body>
Fordi at hende Yndighed
Naturen ødsel gav,
Slaaer Julie, af Erkjendtlighed,
Den heller intet af! -
</body>
</poem>

<poem id="aarestrup1999041515">
<head>
   <title>St: Denis</title>
   <toctitle>St: Denis</toctitle>
   <indextitle>St: Denis</indextitle>
   <firstline>Man bandt den Hellige paa Ryggen sine Hænder</firstline>
   <quality>korrektur1,korrektur2,kilde,side</quality>
   <source pages="47"/>
</head>
<body>
Man bandt den Hellige paa Ryggen sine Hænder,
og hugged saa hans Hoved af;
Hør nu, min Ven, hvad sig begav:
Han tog det op og trykket det til Brystet -
»Hvorledes? med Hænderne paa Ryggen?«
Ak nei! et Barn kan det begribe:
Han tog det op med sine Tænder!
</body>
</poem>

<poem id="aarestrup1999041516">
<head>
   <title>Raad Wilm i sine Breve sender meget Sand</title>
   <toctitle>Raad Wilm i sine Breve sender meget Sand</toctitle>
   <indextitle>Raad Wilm i sine Breve sender meget Sand</indextitle>
   <firstline>Raad Wilm i sine Breve sender meget Sand</firstline>
   <quality>korrektur1,korrektur2,kilde,side</quality>
   <source pages="47"/>
</head>
<body>
Raad Wilm i sine Breve sender meget Sand,
Som Rigsforretningshjulet vilde staae paa Stand,
Hvis han dem Tid at tørres gav;
O Forfængeligheds Bedrag!
Hans Breve ere af Natur tørre.
</body>
</poem>


<poem id="aarestrup2019020401">
<head>
    <title>Paakaldelse</title>
    <firstline>Melpomene, er det dig, som</firstline>
    <quality>korrektur1,kilde,side</quality>
    <source pages="48"/>
</head>
<body>
Melpomene, er det dig, som
I den store Aftendæmring
Troner under Himmelbuen,
Med din Maanedolk i Vesten
Og i Øst din Harpes Guld?

- - Ha! hvi blaaner Gyldenstrengen,
Fuglens Tone og den sidste
Solens Kraft, dens Purpurkilde,
I de vaade Aftentaager?
Melpomene! ak hvor er du? - -

O jeg seer dig, min Gudinde!
Ahner stolt dit Himmel-Ansigt,
Knuger Harpen til mit Hjerte -
Rør mit Bryst, o Melpomene!
Med dit Staal! - Liigteppet falder -
Englen ligger nyefødt der! -
</body>
</poem>

<poem id="aarestrup2019020402">
<head>
    <title>Idyll</title>
    <firstline>Rask om Hjørnehuset, som gynger i Solen sit Jernskjold</firstline>
    <quality>korrektur1,kilde,side</quality>
    <source pages="49-54"/>
</head>
<body>
Rask om Hjørnehuset, som gynger i Solen sit Jernskjold,
Hvor i Vinduet staae særtsnoete, funklende Flasker,
Dreier en Vogn og rullende standser for Døren. De lange, 
Smaltnedskraanende Sider, den høie, buede Bagsmæk,
Sortindtjæret, beslaaet med Jern og raslende Ringe,
Store, tykmavede Heste forkynde hvorfra den er kommen.
Dog er ei Grønt, ei Kaal, ei glindsende Bøtter med Fløde
Det, den idag har bragt; friskt dufter Høet paa Bunden;
Høit velstoppede Hynder af Krogene løftes iveiret
Mørkblaaevadmelbeklædte, med røde Fryndser og Qvaste.
Og paa det forreste Sæde den syttenaarige Ungmøe,
Rødmusset, høitidsklædt, selv kjører de vælige Heste,
Holder den lange Tømme, tvundet af kildrende Børster.
Svøben ligger ved Siden, seig, stærk af Vidier flettet.
Skjøndt ei dunet og spæd, dog Rosenhaanden er velskabt,
Og til Farten i Dag behandsket, djærv hvor den griber.
Rundt om Fløielshuen, der samler de glattede Guldhaar,
Solskyggen bøier sig blaa; men om Halsen Silke som Purpur,
Knyttet blødt under Hagen, vifter med flagrende Flipper.
Snever om Arm og Bryst den sorte Trøie sig strammer
Sølverhægtet; og Skjørterne, lagt vel i tusinde Folder,
Halvt kun skjule Læggenes Huld og de yndige Smalbeen.
Neppe har Verten i Huset, der Glassene ordned ved Skjænken,
Sat sin blaalige Næse paa Ruden, og seet hendes Komme,
Før Jernklinken han løfter fra Døren, og kalder sin Gaardskarl:
Anders, raaber han, hei! Lad Hveden ligge paa Loftet;
Søndag er det idag; stærkt lyder den hellige Bimlen.
Og derude holder Jens Peersens Datter fra Taarnby,
Ane, den venlige Glut, som vil tage mig Jacob og Marthe
Ud paa Amagerlandet, at boltre sig der i en Høstak.
Selv den knibske Johanne, min Ældste, skal med op at age.
Skynd dig, Anders! løb udenfor, og pas mig paa Vognen.''
Just ifærd med at slubbre af Skaalen sin rygende Kaffe,
Kinden forskrækkelig hoven af sukkersøde Krystaller,
Springer i Veiret af Fryd den smaa, hvidhaarede Jacob,
Løber til Vognen ud, og klapper Hesten paa Laaret.
Anders ham kyler, med jernhaard Næve, paa Ryggen af Dyret;
Der kan han gotte sig nu til Sødskindeparret er færdigt.
Amagermøen med Smiil nu høvisk triner i Stuen,
Hilser, og faaer et Kys af Konen, dernæst af de Unge.
Drengen kun nikker ad Vinduet ind; han bliver derude.
Tykke Far, med sin Nathue dristig stukken paa Øret,
Slaaer politiske Rynker og griner smørret i Skjægget,
Lister paa Tæerne sig bagom den snakkende Landglut,
Favner det smekkre Liv, og trykker paa Munden et Saftkys.
Nu ere Pigerne færdig til Farten; de ile til Døren.
Ane, den smilkende Kudsk, alt sidder med Tømmen og Pidsken;
Derpaa Jomfru Johanne let Vognstigen betræder,
Svinger sig ind, opklapper med Haanden de stoppede Hynder,
Glatter sig Klæderne ned, af Frygt for hæslige Folder.
Ei et Under, at hun er Husets og Faderens Afgud!
Læberne svulme til Kys, Blaaøiet plirer med Elskov. 
Kinden er skjønnest just ved en svag, umærkelig Rødme,
Tykt omskygget af Haarets dunkeltglindsende Lokker.
Bleggrøn Pelsen sig snoer, og Shavlet hvidt med en Palmbort.
Men paa den luftige Straahat vugger sig dunkel en Valmu.
Let hun strammer i Luften sin Solskjærms hvidslende Sølvtaft,
Holder den smekkre Stang, af Filsbeen dreiet, med Ynde.
Og til Vinduet nu hver Gjenbo styrter med Hastværk;
Drengene standse paa Gaden, og gloe; Skoflækkeren stirrer
Op ifra Kjælderens knækkede Ruder, i Munden en Beegtraad.
See, da hopper i Vognen den lille, alvorlige Marthe;
Tolv Aar gammel, hun alt Husholdningen hjelper at styre,
Maaler om Aftnen i Pigernes Krukker den skummende Sødmælk,
Strøer selv, nu og da, de skrubbede Brædder med Gulvsand,
Vidsker af Bordet, og fylder for Gjæsten det blinkende Snapsglas.
Ogsaa besøger hun Skolen; man seer hende vandre med Posen,
Propfuld, stukken igjennem af Strikkepindenes Staalspyd;
Tavlen hun holder og Lærebogen kjønt under Armen;
Blaaner paa Ærmet en Blækklat, nu! det følger med Skrivning.
Men idag er hun snørt i sin ny, skotskrudrede Kjortel,
Hviden Modest, og om Æblekinden den rynkede Kyse.
Endelig kommer vor Jacob tilrette med Sædet; hos Ane
Vil han kun sidde, at have et Øie med Hestenes Traven.
Tæt til Vesten af Hvergarn, der prydes med Perlemorsknapper,
Holder han Solbærflasken, bestemt for den gamle Jens Peersen,
Og paa det vaadtnedkjæmmede Haar, stolt prunker Kasketten,
Lysblaa, med en Dusk, om Skyggen en glindsende Sølvrand.
Vognen rasler af sted; hvor Glutterne hilse og nikke!
Faderen lænet til Gadedørsstolpen, sin Nathue løfter.
Men paa Hjørnet endnu maae Hestene standse, thi Pigen,
Sendt fra forsigtige Moer, dem bringer et Klæde, som Drengen
Skjønt maa binde om Halsen, at ei ham Blæsten forkjøler.
Atter nikker vor Far, og Moderen atter bag Ruden.
Dundrende rulle de bort - Gud glæde dem alle paa Landet!
</body>
</poem>

<poem id="aarestrup2019020403">
<head>
    <title>Vinvela</title>
    <firstline>Hvor hviler, hvor hviler den faure Svend?</firstline>
    <quality>korrektur1,kilde,side</quality>
    <source pages="55-58"/>
</head>
<body>
,,Hvor hviler, hvor hviler den faure Svend?
Paa Mosset ved Bjergenes Kilde?
De Taager fly over Fjeldet hen,
De Sivblomster nikke, de Bølger trille:
        O leder,
        Jeg beder,
<sc>Vinvela</sc> hen til sin hulde Ven.''

Ung <sc>Shilric</sc> hviler ved Sivets Rør,
Ung <sc>Shilric</sc> lytter paa Vinden;
Da lyder paa Bjerget <sc>Vinvelas</sc> Røst,
Han reiser sin Haand fra Kinden:
        ,,Hvo kalder?
        Hvad gjalder
Lig Sangen i Fuglenes spæde Bryst?''

<sc>Vinvela</sc> stiger ad Fjeldets Sti,
Hun klapper hans mørkbrune Hunde;
Han kaster sin Bue: ,,forbi, forbi!
Frit græsse nu Hjorten i Lunde!
        Med Hæren
        Til Æren
Jeg drager paa Kampens blodige Sti!''

Da sukkede Møen og kyssed hans Mund:
,,Ak, vide drager den Jæger!
Nu springer, I Hjorde, paa Heden kun
Under grønnen Lide og leger!
        Saa vide
        Maa ride
Den Elskte bort fra <sc>Vinvelas</sc> Lund.''

Da talde ung <sc>Shilric</sc>, tog hende ved Haand:
,,I Kampen og maa jeg saa falde,
En Høi du mig reise med Stene paa
I Skovenes ældgamle Halle!
        Den Slagne,
        Begravne,
O Elskte! saa huske du paa!''

,,Ung <sc>Shilric</sc>, ja jeg vil tænke paa dig,
og var du end død og begraven,
Over tause Hede jeg vandre vil,
Og skue paa Hyrden ved Staven,
        Og bie
        Og tie;
Men aldrig i Evighed glemme dig!''

Og bort drog Svenden i Kampens Larm,
Saa ene sad Pigen paa Fjeldet,
Det Hoved vemodig paa hviden Arm
Mod Dybet og Sorgen hældet,
        Og klaged,
        Forsaged
Saa Kinden blev bleg, og kold hendes Barm.

Og atter ung <sc>Shilric</sc><note><sc>Shilric</sc>] <sc>Schilric</sc></note> fra Kampen drog,
Alt hjem til de fædrene Bjerge.
Ad grønnen Fjeldsti han Veien tog,
Blank lued hans Vaaben og Værge.
        I Lunden,
        Omvunden
Af Mosset, en sørgende Gravsteen stod.

,,Hvor hviler, hvor hviler den faure Møe?
Paa Bredden ved Bjergets Kilde?
Mørk bruser forneden den dybe Søe,
Fra Skyen Regndraaber trille:
        O leder,
        Jeg beder,
Mig hen til <sc>Vinvela</sc>, den hulde Møe!''

Der svæver hun stille den stille Vei,
Saa klar som Maanen i Høsten.
Den ledende Yngling hun nærmer sig,
Som Hvislen i Sivet er Røsten:
        ,,Saa længe
        Paa Enge,
Saa trolig jeg ventede dig!''

,,Men Tidender løbe saa vide om,
De Tidender vare saa tunge:
Ung <sc>Shilric</sc> er falden for Fjendehaand,
Da maatte jeg sørgelig sjunge
        Og græde
        Og kjæde
Kjærmindeblomster om Heltens Skjold.''

,,<sc>Vinvela</sc>! <sc>Vinvela</sc>! du søde Møe!
Nu er jeg jo atter hjemdragen.
Men hvi er dig Kinden ei fyldig og rød?
Hvi bleg som et Lilielagen?
        Hvi ene
        Blandt Stene
Paa Stormenes susende Øe?''

,,Alene er jeg, o <sc>Shilric</sc>, min Ven!
Alene i Vinterhaven!
Af Sorrig for dig jeg falmede hen,
Og bleg er jeg nu udi Graven.'' - -
        Hun glider
        Og flyder
Som hviden Taage for Stormene hen.

Ved Klippekilden, paa Stormbjergets Top,
Der sidder ung <sc>Shilric</sc> saa ene.
Om tause Middag den snelle Hjort
Gaaer over de mossede Stene,
        Da svæver
        Og bæver
<sc>Vinvelas</sc> Røst over Træerne bort. -
</body>
</poem>

<poem id="aarestrup1999041517">
<head>
   <title>En Stedmoderblomst</title>
   <firstline>Hvor var vi dog eengang saa muntre og glade</firstline>
   <quality>korrektur1,korrektur2,kilde,side</quality>
   <source pages="60"/>
</head>
<body>
Hvor var vi dog eengang saa muntre og glade;
Dengang vi ei naaed til Træernes Blade,
I Grønningen sprang og leged med Lyst,
Og voved et Kys, og voved en Dyst -
O alting var saa roligt og saa godt,
For lavt var aldrig Himlens Blaat,
Og Jorden var os hellerei for lille,
Alting var just hvad Børnene vilde,
De Blomster var smaa, men dufted saa søde,
Og Taarerne var den eneste Brøde.

O lader os stræbe i Daad og i Sang
At vorde et Barn af dybere Klang,
Skjøndt <i>store</i> vi Synderes <i>større</i> nu har,
Som eengang et lille, uskyldigt vi var!
</body>
</poem>

<poem id="aarestrup1999041518">
<head>
   <title>Elegie til en Myg</title>
   <firstline>Lille Myg paa spinkle Vinger</firstline>
   <quality>korrektur1,korrektur2,kilde,side</quality>
   <keywords>elegi</keywords>
   <source pages="61-62"/>
</head>
<body>
Lille Myg paa spinkle Vinger,
Som i Aftensolen svinger
Dig om Hækkens grønne Blad!
Nærm dig dristig kun, og lad
Braaden suge kjære Drik,
Jeg skal ei forstyrre dig!
Ak, et større Saar jeg fik
Dengang Lila saared mig.
Blodet nu fra min Kinder
Daglig meer og meer forsvinder -
Derfor maa du gjerne komme,
O du stakkels lille Dyr!
Rosentiden snart er omme,
Beggeto vi da bortflyer.
Men hvis Lila kommer her
Og det skjønne Øie rundt
Med hver Blomst fornøier sig
Under disse grønne Træer,
Saa maa du ei nærme dig;
Ak, din Braad, den gjør dog ondt!
</body>
</poem>

<poem id="aarestrup2019020404">
<head>
    <title>Udrugningen</title>
    <firstline>Her ruge huuslige Høns, og her Theoriens Kalkuner</firstline>
    <quality>korrektur1,korrektur2,kilde,side</quality>
    <source pages="63"/>
</head>
<body>
Her ruge huuslige Høns, og her Theoriens Kalkuner
Rolig i Redernes Straa over de elskede Æg;
Snart utaalmodlge dog blegnebbede Kyllinger pikke
Skallens Omgivning itu - Vingerne prøve de vil.
Ak, men fra Reden til Truget, og atter fra Truget til Reden,
Dog med Manerer og Pomp, gaaer deres søvnige Gang.
Men i den frie Natur fortrøstende Lærkerne bygge,
Tæt ved den signede Jord nemmer Smaaungen sin Sang,
Og naar Aurora gaaer frem, naar Dagen blaaner paa Himlen,
Sjungende stiger den op, skjult af det evige Blaa.
</body>
</poem>

<poem id="aarestrup1999041519">
<head>
   <title>Ved Viol-Urnen</title>
   <toctitle>Ved Viol-Urnen</toctitle>
   <indextitle>Ved Viol-Urnen</indextitle>
   <firstline>Du blaa Viol med dine søde Blade</firstline>
   <quality>korrektur1,korrektur2,kilde,side</quality>
   <keywords>sonnet</keywords>
   <source pages="65"/>
</head>
<body>
Du blaa Viol med dine søde Blade,
Der aande himmelsk Duft fra Urnens Rand
Og skjuler Stilken i det klare Vand,
Hos dig de kjælne Hjerter sig oplade.

Med dig de vil i Kilderne sig bade,
Ak i de kjære Kildevæld forsand,
Som denne søde Duft dig give kan
Og denne Ynde, disse bløde Blade.

Kan ei mit stakkels Hjerte ogsaa qvæges
I dine friske Bølger, stige ned
Og fange Liv og Duft og Blomstergave?

Da blev det karsk, da vilde Saaret læges
Og Hjertet staae hos dig i Vaarens Have
Uskyldig som dets første Kjærlighed.
</body>
</poem>

<poem id="aarestrup1999041520">
<head>
   <title>Øhlenschlägers Collegium</title>
   <toctitle>Øhlenschlägers Collegium</toctitle>
   <indextitle>Øhlenschlägers Collegium</indextitle>
   <firstline>Som i Onyxens dunkle Aarer vinder</firstline>
   <quality>korrektur1,korrektur2,kilde,side</quality>
   <keywords>sonnet</keywords>
   <source pages="66"/>
</head>
<body>
Som i Onyxens dunkle Aarer vinder
De skjønne Former sig i dunkle Halle,
De røde Lys med Ildcouleurer falde
Paa Billedstrømmen, som i Ord henrinder.

Blaaøiet Dag fra Ruden Vei dog finder,
For mørke Grund et himmelklart Krystalle.
Med Dagens Blomsterlys fra Vindvet kalde
De muntre Alfer og med Rosenkinder.

Sødtlyttende, paa Vingens Zephyrbæven,
Mod kolde Muur de varme Engle gløde,
Vil Krandse hen til Musapræsten bære.

Ha - underfuld i Tausheds dybe Svæven,
Blandt Stjerner halv og halv i Aftenrøde
Staaer Poesiens maanedunkle Lære.
</body>
</poem>

<poem id="aarestrup2019020460">
<head>
    <title>Fostbrødrene</title>
    <firstline>Ung Svanhild stander i Borgegaard</firstline>
    <quality>korrektur1,kilde,side</quality>
    <source pages="67-76"/>
</head>
<body>
Ung <sc>Svanhild</sc> stander i Borgegaard,
I Krandse bandt hun det gyldne Haar.

De Kjemper stande saa dybt i Tanke,
De flette Guldbaand i Hestens Manke.

De Kjemper beiled til Jomfruens Haand,
De hende mon elske med trofast Aand.

Det var Svanhildur den skjønne forsand,
Saa listelig tog hun Ordet paa Stand:

,,Og vil I mig fæste, I Kjemper to,
Kun een jeg give kan Haand og Tro.

Naar I mig have saa kjær i Hu,
Lad Sværdet mellem jer skifte nu!''

,,Og veedst du ei da, du Jomfru skjær,
At vi tilsammen Fostbrødre er?

Kun slet det huer en Kjempe bold
Fostbroder at møde med Stang og Skjold.

Men sige maa du, hvad om du vil,
Hvem af os vel din Hu stander til.''

Da ganger Møen i Buret ind,
Og spodsk hun siger med Smiil paa Kind:

,,At ræddes sømmer ei Kjempen bold,
Kun Niddingen frygter og Nattens Trold.''

---

Da Maanen stod i den dunkle Nat,
Og Skyggerne lured bag Skovens Krat,

Den Jomfru vandred i Lunden ind,
Hvor Roser lue i Maaneskin.

Kun Vinden lefled i Eliegrene,
Saa rædsom truede Fjeldets Stene.

Da sad paa Stubbe en rynket Qvinde,
Saa gusten uden som listig inde.

Skindkoften tæt hun om sig slaaer,
En iiskold Gysen gjennem Kroppen gaaer.

Og Barken skallet af Birken er,
Der hvisler kroget den Gamle nær.

Da ned Svanhildur hos Hexen sad,
Om Raad og Bistand den Møe hende bad:

,,Tidt søgte jeg dig i Skoven her;
Det Raad er godt, som Sindet har kjær.

Thi sug mig Gamle, ved <sc>Thursers</sc> Liv!
Skal Sol imorgen mig see som Viv?''

I Mørket ud fra dybe Hule
Den Qvindes Blik saa fælt mon skule:

,,Det siger jeg dig Møe forsand,
At ei dig værdig est nogen Mand.

Du saaest jo Kjemperens stolte Færd,
Naar frem han drager med Ild og Sværd,

Mens bleg og gusten ved gamle Rok
Hans Viv maa sidde i Tærneflok.

Thi vogte sig vel dit unge Liv,
Ei falme det bort som blegen Viv.

Men Hævn du skylder de Kjemper to,
Som turde forlange din Haand og Tro;

De turde dog ei hinanden møde,
De agted det ringe for dig at bløde.

Du lokke de Kjemper til Stranden hist,
Der Hævn erlange du vil forvist.

Du sige dem hver saa listig et Ord,
Du sige de møde en Kjempe stor.

Naar Stjerner rulle i sorte Nat,
Lad Kjemperne møde hinanden brat.

Naar Stjerner blusse paa Bølgen lyst,
De prøve sammen en Kjempedyst.

De vil hinanden for Jetten ansee,
Saa lystig kan du da af dem lee.

De vilde ei kjempe for Pigen saa skjøn,
En af dem skal bide i Græsset til Løn.

Farvel nu, Svanhildur! og Raadet husk!'' -
Troldqvinden svandt bag sorten Busk.

Da blev den Pigelil Kinden saa rød:
,,Ha, de fortjene fuldvel deres Død!''

Den træske Snog hun haver i Barm;
O vogt dig, den vorder dig selv til Harm!

---

Alt som henvandred den lille Fod
Blandt Blomsterstengel og knudret Rod.

Da møder Kjempen den Jomfru skjøn,
Hans Hjerte haver saa kjær i Løn:

,,Og siig mig nu, du Lillievaand,
Hvad om jeg fanger din Silkehaand?

Jeg gaaer saa sorgfuld I mørke Skove,
Saa taus jeg stirrer jeg dunklen Vove,<note>* jeg sidste Gang Fejlskrift for <i>i</i> eller <i>paa</i>.</note>

Og Freia blinker saa salighuld
Om Natten fra Himlens lyse Guld.

O siig, hvis haver du anden Ven,
Jeg vorder hans djærveste Riddersvend!''

,,Ei haver jeg kjær nogen anden Mand,
Men hist paa Strandens det hvide Sand,

Der ganger en Kjempe i Vaabenglands,
Hans Blod indvier min Brudekrands.

Naar Stjerner blusse paa Bølgen lyst
Med ham du prøve en Kjempedyst,

Og da med inderlig salig Lyst
Jeg favner dit blodstænkte Heltebryst.''

Det sværger den Kjempe ved <sc>Odin</sc> og <sc>Thor</sc>,
Han gav den skjøn Jomfru sit mandige Ord. -

Meer lyse blive de krumme Grene,
Det Hav henstrækkes saa rædsomt ene.

Den anden Kjempe da seer den Møe,
Mens Bølgen hvisler i dunkle Søe.

Hvad før hun monne den Bolde sige,
Nu atter gjentog den træske Pige.

Og Svigen daarer, dens Pile ramme,
Men dybt i Grunden boer Hævnens Flamme.

---

Da Stjernen lued, men Natten var sort,
De Kjemper ginge til Stranden fort.

Blandt Stene plasked den hvide Vove,
Og Stormen hvined i mørke Skove.

Ei langt fra fraadende Hav saa blaa
En mosset Kampesteen ene laae.

Svanhildur vælger Høisædet der
Hvorfra hun skue kan Kjemperfærd.

Det var saa underlig lyt og stille,
Skumbølger bort under Skyen trille.

Da mødte hinanden de Kjemper brat,
De kjendtes ei I den mørke Nat.

Hver troede Jetten ham kom imøde,
Og flux de Skjold og Brynier brøde.

Den røde Funke i Natten staaer
Om staalblaa Klinge og røde Saar.

Det Vaabenbrag over Havet lød,
Viid gabed Brynien for dræbende Stød.

De stunge begge saa dybt i Hjerte,
Det kolde Staal dennem isned med Smerte.

Det gjalded langtsomt hen over Hav,
Hver Bølge hvisled og Gjenlyd gav.

I Kampestenen saa dybt derinde
Den Jotun kommer det brat isinde,

At Freia fjernte sit Øie vred,
Og Skuldes Griffel ad Skjoldet gled.

Ham tyktes, hans Kone i Skoven vel
Har redet et Leie hos den blege Hel.

Med Seid<note>* Enslags Troldom -</note> han monne Svanhildur binde,
Fra Stenen kan sig ei Møen vinde.

Fortvivlede Skrig lød hen over Hav,
Dem huult tilbage atter Bølgen gav.

Og Hjertet vælted sig i hendes Bryst,
Saa ynkelig blev hun af Døden kryst.

Men hver en Midnat paa Sandet staaer
De Kjemper atter med blodigt Saar.

I Mørket gribe de Sværdefang,
Og dump hendrønner den hule Klang.

Fostbrødre var de i Liv og Død,
Vee den som Eden og Løftet brød.

Alt længst forfulet paa Stenen er
Den stolte Pige, den Møe saa skjær.

De gule Lokker bort Stormen dreev,
Det skjønne Øie en Ravn udreev.

Den Kamp gjenlyder fra skumle Strand,
Did Skipperen skuer fra Skibets Rand.

I mørke Rustning de Kjemper staae,
Og stirre saa stift paa Stenen graa.

De stirre saa vildt paa den Kampesteen,
Blegt lyser Maanen et Dødningebeen.
</body>
</poem>

<poem id="aarestrup2019020461">
<head>
    <title>Bakkehulen</title>
    <firstline>Paa Marken ligger en Bakke stor</firstline>
    <quality>korrektur1,kilde,side</quality>
    <source pages="77-81"/>
</head>
<body>
Paa Marken ligger en Bakke stor,
Derinde den fule Trold han boer.

Bakke stor,
Derinde den fule Trold han boer.
Om Natten stjæler han Bondens Korn,
Og bryder Øxenes stærke Horn.

Bondens Korn,
Og bryder Øxenes stærke Horn.
Om Høstens Tid den sorte Trold,
Han haver fanged en Jomfru i Vold.

Den sorte Trold
Han haver fanget en Jomfru i Vold.
Han gjemmer hende i mørke Stue,
Hun skulde Solen ei mere skue.

I mørke Stue
Hun skulde Solen ei mere skue.
Og hør du mig, du venne Maard,
Nu skal du kjemme og lyske mit Haar.

Venne Maard,
Nu skal du kjemme og lyske mit Haar.
Alt da trilled den hede Taare,
Den Jomfru sørged i Sind saa saare.

Hede Taare,
Den Jomfru sørged i Sind saa saare.
O var jeg nu blandt de Søstre smaa,
Og leged med dem paa de Bolstre blaa.

Søstre smaa.
Og leged med dem paa de Bolstre blaa.
Den Trold bortslænger de Oxebeen,
Den Jomfru sukker saa mod ved Teen.

Den Trold han tager sin Kjølle tung,
Nu vil jeg slaae baade Gammel og Ung -

Saa farer han i Skoven grøn,
Jomfruen sukker saa dybt i Løn.

Den Bondemand gaaer bag sin tunge Plov,
Alt igjennem den mørke Skov.

Hvad klinger dernede saa underlig?
Som var der nogen der kaldte mig!
Ak hjelp mig nu, du Herre Christ!
Det Trolden er i Bakken forvist

Ak nei jeg er en Jomfru bold,
Den lede Trold haver fanget i Vold.

Han satte mig i sin mørke Stue,
Jeg skulde Solen ei mere skue.

Og var du en saa ædelig Blomme,
Ret aldrig det kunde saa ynkelig komme.

Du est den falske Trold forsand,
Saa mangt et Mæle den Lede kan.

Fra dine Snarer mig bevare
Den naadelig Gud og hans Engleskare!

Ak, vee mig da, jeg arme Møe!
Af Sorg saa maa jeg i Hulen døe.

Da foer det Bonden til Hjertet brat,
Han vidste ei selv hvordan det var fat.

I Guds Navn da, jeg ei andet kan!
At du mig besnærer, jeg veed forsand.

Saa skred han op paa Bakken trøst,
Og raabte derpaa med høien Røst:

Saasandt Gud lever i Himmerig,
Du grønne Jord, saa aabne du dig!

Da revned med eet baade Steen og Muld,
Af Bakken steg den Jomfru huld.

Hun stod i Mørket saa lys og klar,
At Bonden meente en Engel det var.

Alt paa sine Knæ i Skoven grøn
Den Jomfru forretted sin Aftenbøn.

Men over Bakken i gule Sand
Et Kors saa tegned den Bondemand.

Gik saa hen til den Lilievaand,
Og tog med Liste Jomfruens Haand:

En Drøm mig loved en herlig Skat,
Forsand, den haver jeg fundet i Nat!

Saa spændte han fra Ploven sin Hest,
Saa rede de bort som de kunde bedst.

Og Trolden kom hjem til Bakkehule,
Saalidet kunde han der sig skjule.

Ret aldrig han der sine Been fik lagt,
Det Kors, det havde saamegen Magt.

Men Jomfruen gav den Bonde sin Tro,
Og saa lode de deres Bryllup boe.

Eia! det var et prægtigt Gilde,
Sletingen af Gjæsterne kom forsilde!
</body>
</poem>

<poem id="aarestrup2019020463">
<head>
    <title>Syekurven</title>
    <firstline>Mystiske Redskab, som tidt laae henslængt i Ro hos Quitaren</firstline>
    <quality>korrektur1,kilde,side</quality>
    <source pages="82-84"/>
</head>
<body>
Mystiske Redskab, som tidt laae henslængt i Ro hos Quitaren,
Mon du ei Strengen i Løn hvidsked din Færd og dit Liv?
Og kunde Sangeren ei Quitaren, sin søde Veninde,
Atter aflokke de Ting, du monne denne betro?
Vexlende er du, det veed jeg, og snart bereed til Forvandling,
Gratierne dannede dig tredobbelt, saasom de selv.
Først <sc>Taleia</sc> dig hang paa Armens sødtglødende Marmor,
Fyldt med det fangende Garn, Staalsax og strikkende Spyd,
Derhos en saftrig Fersken, maaskee nogle lysgrønne Druer,
Ak, thi den elskende Mund drømmer saa gjerne om Kys!
Og fra Lystgangens smilende Fart over Torve og Gader
Kom den i Mørkningen hjem glad som den Yndige selv.
See, da tog <sc>Aglaia</sc> Kurven, og satte den fra sig
Aabned i dunkle Gemak Ovnens jernhamrede Dør,
Gik saa til Kurven igjen, oplukked med skjælvende Hænder
Silkens Bedækning, og greb frygtsom et snehvidt Papiir.
Hvad var vel det? Omskifted Natur alt den mystiske Sykurv?
Ruger som Drage den nu gridsk over hemmelig Skat?
Ja, en Skat har den baaret i Skjødet, trolig bevogtet,
Dog ei med Dragernes Gift, ikkun med Taushed og Skjul.
Stirrende læser hun nu, og drager ei Aande, og gløder,
Kysser det elskede Brev, farer af Skræk for sig selv
Ængstlig fra Stolen, og skuer - var det med Forsæt, hvadeller
Kun ved det flygtige Træf? - ind i klartskinnende Speil.
Rød ved sin Rødmen - som Piger det ofte kan hændes - i Løn hun
Veier paa Tankernes Vægt Skjønhedens himmelske Magt,
Undres og glædes, at hendes egen Seier har vundet,
Skjøndt - saa troer hun - ei stærk, Seir i den Elskedes Bryst. -
Trediegang baer <sc>Euphrosyne</sc> Kurvens mystiske Redskab,
Munter er hun og god, derfor med smilende Ynk,
Rækkende sin Kavaleer, der svævende hen over Engen
Med balsamerede Lok puslet af tryllende Kunst
Dufter en gylden Aurikel i veludzirede Potte,
Rækkende denne sin Haand, ak og med Haanden sin <i>Kurv</i>,
Lod hun det mystiske Redskab blive i Beilerens Hænder.
Manden raser og døer - <i>vil </i>døe, meente jeg kun,
Ligesaa han; hentumler til Brøndens gabende Dybde,
Styrter i vildt Raserie, sig ei, men Kurven derned.
Dengang var Kurven for slem! der drev den for vidt dog sin Spøgen
Læser, mener du det? hør da hvor Damerne lee!
Dengang som ridderlig Landse den Helten af Sadlen just løfted,
Jagede Fjenden paa Flugt - o det var Kurvens Triumf!
</body>
</poem>

<poem id="aarestrup2019020465">
<head>
    <title>Til den bortreiste</title>
    <firstline>I hvor du ogsaa kjører</firstline>
    <quality>korrektur1,kilde,side</quality>
    <source pages="85"/>
</head>
<body>
I hvor du ogsaa kjører
I Maanskin eller Solskin,
Og folder dine Hænder,
Og seer Guds store Verden
Og alle Kreaturer
Saa venlig rundt omkring dig.
I hvor du ogsaa hviler
Paa Bænken foran Huset
Med Strikketøi og Solhat,
I Græsset mellem Jordbær
I Lye af Blomstergrene,
Hvadeller paa de bløde
Fortroligvarme Puder
Med Lokkestrømmen hvirvlet
Om Barmens Alabaster,
Med Øiets dunkle Himmel
Forelsket over Kindens
Den hellige Aurora,
I hvor du gaaer, i hvor du staaer,
O du min Sjæls Gudinde!
Husk paa den stakkels Sanger,
Der græder langt fra dig.
Men husk ei paa din Elskov,
Speid ei det fromme Hjerte,
Du kunde ellers mærke
Hvor lidt du har mig kjær,
Hvor saare lidt, du Engel;
Saa døde jeg af Sorg!
</body>
</poem>

<poem id="aarestrup2019020466">
<head>
    <title>Til Sommerluften</title>
    <firstline>O du blaae Luft! kom du, en venlig Engel</firstline>
    <quality>korrektur1,kilde,side</quality>
    <source pages="86"/>
</head>
<body>
O du blaae Luft! kom du, en venlig Engel,
Til mit Lysthuus ned!  Kunde Kildens Draaber
I den smukt blomstvundne Pokal min Haand dig
        Kjærligen række!

Kunde taus, frydskjælvende jeg dit Ansigt
Skue! O tilgiv! Turde ømt min Læbe
Aande varmt Duftliv paa dit Øies bløde
        Lilielaage!

Turde hvert Frugttræ i min grønne Hauge
Blad og Blomstknop fromt dig i Skjødet ryste!
Vilde selv, o Engel, af Bordets Retter
        Venlig du nyde! - -

Ak, men taus staaer, høit mellem Jord og Himmel,
Stedse du, blaaøiede Æthernymphe!
Hæv da, hæv fromt op mod de klare Egne
        Sangen og Hjertet!
</body>
</poem>

<poem id="aarestrup2019020467">
<head>
    <title>Aftensang</title>
    <firstline>Taus er den stille Bye</firstline>
    <quality>korrektur1,kilde,side</quality>
    <source pages="87"/>
</head>
<body>
Taus er den stille Bye,
Dødmat det blege Nye
Hist paa det gamle Taarn
Hviler sit hvide Horn.

Lærkelil reder Seng
Luunt i den bløde Eng;
Pigen til Gud i Løn
Hvidsker sin Bøn.

Ak ingen Rosenmund
Beder i Nattens Stund
Fromt for den Arme, som
Vanker paa Heden om!
O, men fortvivl dog ei,
Lys Blomstrer Naadens Vei;
Hvo som paa Sorgen bær
    Lykken er nær!
</body>
</poem>

<poem id="aarestrup2019020470">
<head>
    <title>Et Epigram</title>
    <firstline>Den gamle B. skjøn Ida monne sit Hjerte skjænke</firstline>
    <quality>korrektur1,kilde,side</quality>
    <source pages="88"/>
</head>
<body>
Den gamle B. skjøn Ida monne sit Hjerte skjænke;
Ak stakkels Glut! hvor er hun tidlig bleven Enke! -
</body>
</poem>

<poem id="aarestrup2019020472">
<head>
    <title>HVER SØRGER FOR SINE.</title>
    <firstline>Baronen beiler for sin Søn hos Mine</firstline>
    <quality>korrektur1,kilde,side</quality>
    <source pages="88"/>
</head>
<body>
Baronen beiler for sin Søn hos Mine.
,,For ham, den lange flaue Nar?''
Baronen ikke andre Sønner har.
</body>
</poem>

<poem id="aarestrup2019020473">
<head>
    <title>Kaaberne</title>
    <firstline>I fordumstid holdt Konen Joseph fast ved Kaaben</firstline>
    <quality>korrektur1,kilde,side</quality>
    <source pages="88"/>
</head>
<body>
I fordumstid holdt Konen Joseph fast ved Kaaben
Til stor Forargelse for Manden;
Nu gnider han betænksom Panden,
Og vikler, angst for Folks vidunderlige Haaben,
Selv Konen ind i Kaaben.
</body>
</poem>

<poem id="aarestrup2019020474">
<head>
    <title>Conversation</title>
    <firstline>Du søde Ven, jeg kunde spise dig!</firstline>
    <quality>korrektur1,kilde,side</quality>
    <source pages="89"/>
</head>
<body>
<nonum><center><sc>Ina.</sc></center></nonum>
Du søde Ven, jeg kunde spise dig!

<nonum><center><sc>Inus.</sc></center></nonum>
Hvad Forskjæl ogsaa vel paa Sukkergot og mig!

<nonum><center><sc>Ina.</sc></center></nonum>
Ak nei!
Jeg længdes efter Kalvesteg.
</body>
</poem>

<poem id="aarestrup2019020478">
<head>
    <title>Ved Evalds Grav</title>
    <firstline>Evald, fromme Genius</firstline>
    <quality>korrektur1,kilde,side</quality>
    <source pages="90-91"/>
</head>
<body>
Evald, fromme Genius,
Ligger du I Solskin der
I det kjøle Blomsterhuus?
See, jeg staaer bag Gittret her,
Pyntet under Vaarens Træ'r,
Rede til en Kirkegang.
Evald, fromme Genius,
Staaer du op til Aftensang?
Løft det store Adelsskjold,
Som dig hviler stolt paa Bryst!
Løft det, o du Kjempe bold!
Digterrosen staaer deri,
Daad og Sang er ei forbi,
Er end Danmarks Liv og Lyst.
Gak i høien Chor at staae
Mellem Altrets Engle smaa!
Psalmer du mig lære skal
Sjunge høit i Christi Hal.

Mange stirred her, som jeg,
I det lille Himmerig,
Som paa grønnen Digtervei
Fader gav til Hvile dig;
Mange offred Eviggrønt
Og en kjærlig Myrteqvist -
Ak, hvor var det dog ei skjønt,
Undte mig den rige Christ
Ogsaa sligt at bringe dig!
Intet Offer end jeg har;
Ilden dybt i Hjertet mig
Brænder sjælden reen og klar,
Og den vaade Taage bar
Aldrig nogen Blomsterflor.
Men til Huset, hvor du boer,
Til den grønne Sommerdør,
Jeg andægtig vandre tør;
Indenfor er Hallen stor,
Høi og blaa og varm og mild,
Hjerterne af Rosenild.
Evald, fromme Genius!
Ved dit grønne Blomsterhuus,
Der jeg paa min Kirkegang
Hilser dig, mens Klokkeklang
Kalder mig til Aftensang!
</body>
</poem>

<poem id="aarestrup2019020479">
<head>
    <title>Naaden!</title>
    <firstline>Hvor er Du Engel, som min Sjæl tilbeder?</firstline>
    <quality>korrektur1,kilde,side</quality>
    <keywords>sonnet</keywords>
    <source pages="92"/>
</head>
<body>
Hvor er Du Engel, som min Sjæl tilbeder?
Paa Jorden, eller over Stjernehærer?
Hvor er Du efter hvem mit Øie leder,
Mon Bølgen kyssende dig ængstlig bærer? -

Hvor er Du flygtet hen, Du Herrens Datter
Hvis Lokker krandses huldt af Naadens Krone,
Med Taarer Støvets Søn Dig kalder atter,
Udslet hans Synd, hæv ham til Herrens Throne.

Sødt grædende han stirrer mod Din Himmel
Med Blikket vendt forlængst fra Syndens Veie,
og Du er ene nu hans Trøst i Nøden! -

O! svæv da ned fra Himlens Stjernevrimmel
Stiil moderhuld Dig ved det tause Leie,
Mens Naadens Kys Du giver ham i Døden.
</body>
</poem>

<!-- TODO: Camilla, pp. 93-116 -->
<!-- TODO: Til min Lyra, p. 117 -->
<!-- TODO: Jesus paa Havet, p. 118 -->
<!-- TODO: Til et Barn, p. 119 -->
<!-- TODO: Sørgedragten, pp. 120-121 -->
<!-- TODO: De forelsktes April, p. 122 -->
<!-- TODO: Holberg, p. 122 -->
<!-- TODO: Satiren, p. 122 -->
<!-- TODO: Betlersken med sit Barn, pp. 123-125 -->
<!-- TODO: Minas Dødssang, pp. 126-127 -->

<poem id="aarestrup1999041521">
<head>
   <title>Dyden</title>
   <toctitle>Dyden</toctitle>
   <indextitle>Dyden</indextitle>
   <firstline>Hverdags synes os Solen, skjøndt ei vi vove den skue</firstline>
   <quality>korrektur1,korrektur2,kilde,side</quality>
   <source pages="128"/>
</head>
<body>
Hverdags synes os Solen, skjøndt ei vi vove den skue,
Fængslet af Vane og Nat blænder dens Lys os for stærkt;
Saa den himmelske Dyd bekjendt os synes, skjøndt ukjendt,
Prismaets kløvende Glands see her i Støvet vi kun.
</body>
</poem>

<poem id="aarestrup1999041422">
<head>
   <title>Speilet</title>
   <toctitle>Speilet</toctitle>
   <indextitle>Speilet</indextitle>
   <firstline>Lille Ecko, lille Skjønheds-Ecko</firstline>
   <quality>korrektur1,korrektur2,kilde,side</quality>
   <source pages="128"/>
</head>
<body>
Lille Ecko, lille Skjønheds-Ecko,
Tør en Hyrde i din Grotte hvile?
Ak, mit Bryst er ogsaa Minas Ecko,
Men saa rødt, saa rødt af Amors Pile.

Du har ingen, ingen dunkle Pletter
Uden een som Maanens Skye om Natten,
Uden een, som Minas Aande sætter;
O at i min Barm hun ogsaa sat den!

O at hun den evige aande vilde,
Evig aande i mit arme Hjerte,
Ak, da blev det Sangens rige Kilde,
Og en Rosenbusk blev al min Smerte.
</body>
</poem>

<poem id="aarestrup1999041523">
<head>
   <title>Morgenen</title>
   <toctitle>Morgenen</toctitle>
   <indextitle>Morgenen</indextitle>
   <firstline>Naar Morgenen phantaserer paa sin Lyre</firstline>
   <quality>korrektur1,korrektur2,kilde,side</quality>
   <keywords>sonnet</keywords>
   <source pages="129"/>
</head>
<body>
Naar Morgenen phantaserer paa sin Lyre
Og den Accorder sødt fra Leiet kalde:
Træd ud da i den store Dæmrings-Halle!
Hør Lærkechorets fromme Ouverture!

Forteppet, som Guldfryndser lyst baldyre,
Som Nattens Taager væve, seer du falde.
Halvdrømmende vor Herres Urter alle
Er pynted' ud med Farverne de dyre.

Huldt ranker Sjælen sig til Blomsterstaven,
Som Sandselivets Tryllepensler male,
Og klarest perler Duggen for de Glade:

Sværm derfor ud med Bierne til Haven!
Følg Hyrdefløiten i de grønne Dale!
Lad freidigt Mod i Morgenluft sig bade!
</body>
</poem>

<poem id="aarestrup1999041524">
<head>
   <title>Middagen</title>
   <toctitle>Middagen</toctitle>
   <indextitle>Middagen</indextitle>
   <firstline>Alt Dagens Melodrama sig udfolder</firstline>
   <quality>korrektur1,korrektur2,kilde,side</quality>
   <keywords>sonnet</keywords>
   <source pages="130"/>
</head>
<body>
Alt Dagens Melodrama sig udfolder.
Med Sang og Klang og festlig der fremskrider,
Fra Himmelkuplen Straalen blank nedglider,
Og Sandet brænder Pillegrimmens Saaller.

Alt som det klare Glas Bouquetten holder
I liflig Væde inden blanke Sider
Og klynger tæt de kjælne Nereider;
Saa Dagen sig om spraglet Mængde folder.

Og vinker hvide Bord, af Lilie-Hænder
Og af Quirlander, Purpurfrugt udsmykket,
Med venlig Ynde og med Viin-Karfunkel,

Saa pluk den muntre Rose hvor den brænder,
Paa Kind, paa Mund og tyst af Blyhed skygget!
En Dag i Vennekreds er aldrig dunkel.
</body>
</poem>

<poem id="aarestrup1999041525">
<head>
   <title>Aftenen</title>
   <toctitle>Aftenen</toctitle>
   <indextitle>Aftenen</indextitle>
   <firstline>Nedsynker Solen rødmende og stille</firstline>
   <quality>korrektur1,korrektur2,kilde,side</quality>
   <keywords>sonnet</keywords>
   <source pages="131"/>
</head>
<body>
Nedsynker Solen rødmende og stille
Som blysom Pige i sin Elskers Arme,
Og vil Alnaadens Gud sig mildt forbarme,
De bitre Savn med Vemodsbalsam stille;

O dvæl i Lunden! Dvæl hvor Grottens Kilde,
Skjøndt kold og vild dog nærer Blomstens Varme!
Tryk rørt en velmeent Skjærv i Haand de Arme,
Hvis hede Taarer uden Hjelp maae trille.

Stræk Armen ud - et Kys til Jord og Himmel!
Og hold din Aftenbøn paa Bakkens Skraaning;
Opad gaaer Veien, skraa er steds vor Standen.

List dig da hen fjern fra den store Vrimmel!
Kik gjennem Ruden paa din Elsktes Vaaning,
Og skriv en Elskovsbrev paa Himmelranden!
</body>
</poem>

<poem id="aarestrup1999041526">
<head>
   <title>Natten</title>
   <toctitle>Natten</toctitle>
   <indextitle>Natten</indextitle>
   <firstline>Og kommer Natten, falder Dug i Enge</firstline>
   <quality>korrektur1,korrektur2,kilde,side</quality>
   <keywords>sonnet</keywords>
   <source pages="132"/>
</head>
<body>
Og kommer Natten, falder Dug i Enge
Og Trætheds tunge Blyhaand paa dit Hoved,
Saa husk at Vaagen er med Søvn trolovet,
Der valmukrandset vinker dig tilsenge.

Men Druer, dunkelblaae, safttunge, hænge
Om bløde Arm, hvor du er blidt indsovet,
Begeistrende de gode Aander voved
Af Natten skjult ind i dit Hjerte trænge.

Og Himlen dig bereder Morgnen atter,
Indluller kyssende forgrædte Øie,
Staaer hellig Vagt ved Uskylds stille Leie.

Sov derfor sødt! og om du end ei fatter
Det dunkle Drømmeliv, sendt fra det Høie,
Priis dog den gode Faders skjulte Veie!
</body>
</poem>

<poem id="aarestrup1999041527">
<head>
   <title>Maanen</title>
   <toctitle>Maanen</toctitle>
   <indextitle>Maanen</indextitle>
   <firstline>Den Maane den synger en underlig Sang</firstline>
   <quality>korrektur1,korrektur2,kilde,side</quality>
   <source pages="133"/>
</head>
<body>
Den Maane den synger en underlig Sang,
Og det kan mit Hjerte fornemme,
Som hørte den før vel mangengang
At nynne, den venlige Stemme!

Den synger om Blomster, de hvide, de blaa,
Saa sjælden, saa sjælden om røde,
Den synger om Piger, som grædende staae,
Om venlige Piger, som døde.

Og stormer en Dreng med Ild i sit Blik,
Forbi, hvor den dæmrende funkler,
Den synger om Længsler, som Hjertet fik,
Om Taarer, som Øiet fordunkler.

Mig lyste den mildt da Ida jeg saae,
Og Pilen foer mig i Brystet;
Men Ida blev kold i det natlige Blaae,
Hun løfter ei Amor til Brystet.
</body>
</poem>

<!-- TODO: Flodpigens Vise, pp. 134-135 -->

<poem id="aarestrup1999041528">
<head>
   <title>Blomsterofferet</title>
   <toctitle>Blomsterofferet</toctitle>
   <indextitle>Blomsterofferet</indextitle>
   <firstline>Her staaer Huset. I det mørke Stræde</firstline>
   <quality>korrektur1,korrektur2,kilde,side</quality>
   <keywords>sonnet</keywords>
   <source pages="136"/>
</head>
<body>
Her staaer Huset. I det mørke Stræde
  Brænder Lygten døsig paa sin Stage.
  Pilgrimsgangen maa jeg stille drage
Til den Kjæres Huus med hellig Glæde.

Der jeg staaer hvadenten Straaler klæde
  Vindvets Ruder, eller Storme brage
  Vildt i Natten mellem Gavl og Tage;
Længslen vil fornøie sig, og græde.

Duft Levkøier, som jeg nys mon bryde!
  Duft og døe! For Templet skal I hvile,
  Offerstrøet for hendes Dør nedfalde.

Eders Duft skal hendes Drøm omflyde,
  Hvor I svævende som Sylpher smile,
  Og paa mig hun vil i Drømme kalde.
</body>
</poem>

<!-- TODO: Guldringen, pp. 137-138 -->
<!-- TODO: Til den forladte, p. 139 -->
<!-- TODO: Syner, p. 140 -->
<!-- TODO: Kys og Anelse, pp. 141-142 -->
<!-- SEKTION:Sonetter -->
<!-- TODO: I Hjertets Dyb sig dunkle Toner rørte, pp. 143 -->
<!-- TODO: Ei hvor jeg er kan jeg Dig rede gjøre, pp. 143-144 -->
<!-- TODO: Men straf ei grumt den stille Alf i Skoven, pp. 144-145 -->
<!-- SLUTSEKTION -->
<!-- TODO: Kjendetegnet paa Utroskab, pp. 146-149 --> 
<!-- TODO: Min Haab, p. 150 -->
<!-- TODO: Til Amanda, p. 151 -->
<!-- TODO: Den forkjølede Amor, pp. 152-155 -->

<poem id="aarestrup1999041529">
<head>
   <title>Fortabelse</title>
   <toctitle>Fortabelse</toctitle>
   <indextitle>Fortabelse</indextitle>
   <firstline>Min Sjæl er heed af Længslens Tørst</firstline>
   <quality>korrektur1,korrektur2,kilde,side</quality>
   <source pages="156"/>
</head>
<body>
Min Sjæl er heed af Længslens Tørst,
  Mit Bryst er tomt for Glæde.
Den muntre Fryd forlod mig først,
  Nu kan jeg ikke græde.
Din Jord, min Herregud, er ei
Lysthauge meer, men Tornevei,
  Og træt jeg er af Gangen.

O ræk din Haand fra Himlen ned,
  At hjelpe mig i Nøden;
Min barnligfromme Kjærlighed
  Den drages haardt med Døden.
Løft den til dig, en Englelil,
Op til dit Skjød, o Herre mild!
  Mig Arme favner Graven.
</body>
</poem>

<!-- TODO: Med en Confirmations Rose, p. 157 -->
<!-- TODO: Sygdommen, p. 158 -->
<!-- TODO: Da Amanda var syg, p. 159 -->
<!-- TODO: Afsked, p. 160 -->
<!-- TODO: Hvidtfeldt, pp. 161-163 -->
<!-- TODO: Elegie, p. 164 -->
<!-- TODO: Sonett, p. 165 -->
<!-- TODO: Bøn, p. 166 -->
<!-- TODO: Skjøn Anna, pp. 167-168 -->
<!-- TODO: Aftensang, pp. 169-170 -->
<!-- TODO: Om min Muse, pp. 171-173 -->
<!-- TODO: Luca Signorelli, pp. 174-176 -->
<!-- TODO: Længsel, p. 177 -->
<!-- TODO: Elegie, p. 178 -->
<!-- TODO: Den bortfløine Elskov, pp. 179-181 -->
<!-- TODO: Begeistringen og Elskoven, pp. 182-183 -->

<poem id="aarestrup2001052706">
<head>
   <title>Til Gud</title>
   <firstline>Skal jeg klage, skal jeg græde</firstline>
   <notes>
      <note type="credits">Bidrag fra Brian Bentsen.</note>
   </notes>
   <quality>korrektur1,korrektur2,kilde,side</quality>
   <source pages="184"/>
</head>
<body>
Skal jeg klage, skal jeg græde
I min Sorg, o Herre mild?
Skal jeg juble høit af Glæde?
Taarerne dog snart fremtræde,
Ak, og Smertens dunkle Ild.

Du har ført mig ind i Livet,
Mod og Kjærlighed mig givet,
Ikkun Styrken gjemte Du!
Svag og skjør jeg er som Sivet,
Stormen bryder mig itu.

Gud, Du veed hvordan jeg brænder,
Naar din Kraft, Din stærke Haand
I Bedrifter jeg gjenkjender,
Hvor det ryster mig og tænder
Tørst og Attraa i min Aand.

Skal jeg Arme da vansmægte?
Ak, Du vil, Du vil ei nægte -
Herre! efter Dine Raad -
Mig en stor, begeistret Daad;
Evig skal jeg ei forsmægte!
</body>
</poem>

<poem id="aarestrup1999041530">
<head>
   <title>Til Luise</title>
   <toctitle>Til Luise</toctitle>
   <indextitle>Til Luise</indextitle>
   <firstline>De Farver, hvor mørke og vilde!</firstline>
   <quality>korrektur1,korrektur2,kilde,side</quality>
   <source pages="185"/>
</head>
<body>
De Farver, hvor mørke og vilde!
Grimt bugter sig Formernes Pragt!
Og Taaren, hvor brændende stille
I Øiet af Qvalerne bragt!

Syng for mig, Luise, lad tone
For Hjertet, som qvæles, din Sang!
Maaske kan den Striden forsone,
Den rene, uskyldige Klang!
</body>
</poem>

<!-- TODO: Digterskjæbne, p. 186 -->
<!-- TODO: Havfruen, pp. 187-192 -->
<!-- TODO: Ønskerne, pp. 193-194- -->

<poem id="aarestrup1999041531">
<head>
   <title>I Kanterne af et Confirmations-Lommetørklæde</title>
   <firstline>Jeg er et lille venligt Minde</firstline>
   <quality>korrektur1,korrektur2,kilde,side</quality>
   <source pages="195"/>
</head>
<body>
Jeg er et lille venligt Minde,
Og holder for min største Lykke,
Naar fra dit Øielaag, Veninde,
Jeg tør en hellig Taare trykke -
</body>
</poem>

<poem id="aarestrup1999041532">
<head>
   <title>I en Botanikers Stambog</title>
   <firstline>Ved Planterne og deres gamle Venskab</firstline>
   <quality>korrektur1,korrektur2,kilde,side</quality>
   <keywords>stambog</keywords>
   <source pages="195"/>
</head>
<body>
Ved Planterne og deres gamle Venskab,
Kom stundom mig, en yngre Ven, ihu
Der - skjøndt et flygtigt Blik og kort Bekjendtskab
Dog lærte snart at elske dem, som Du -
</body>
</poem>

<!-- TODO: Til Thorvaldsen, p. 196 -->
<!-- TODO: Til mine Øine, p. 197 -->

<poem id="aarestrup2019012702" variant="aarestrup2018110205">
<head>
    <title>Petrus i Kom</title>
    <firstline>I Rom, i Fængslets Hule</firstline>
    <source pages="198-200"/>
    <quality>korrektur1,korrektur2,kilde,side</quality>
</head>
<body>
I
I Rom, i Fængslets Hule,
Som Marmorblokke skjule,
Sad Petrus, den Udsendte,
Bedrøvet, fuld af Qvide.
Han skulde Døden lide
For Herren, som han tjente.
    
II
En kraftfuld Mand; i Barmen
Var Ild og Mod, men Harmen
Endnu for jordisk brændte.
Han elskte Gud af Hjertet,
Og dog ham Døden smerted,
Thi Livets Lyst han kjendte.

III
Da aander Duft fra Muren.
Huldt vinker ham Naturen;
Han føler Luften strømme.
En bælmørk Gang — en Lem — men rusten
Jernlaasens Slaa er brusten,
Og frit kan Fangen rømme.

IV
Klart tindre Nattens Stjerner.
Petrus sig sagte fjerner.
I Græsset Vinden suser.
Han kjæmper — Tvivlen seirer —
Dødsangst hans Kraft henveirer
Og Herrens Helt beruser.

V
Han flygter — gjennem Gader -
Augsten ham ei forlader.
Han tør ei Gud anraabe.
Hvor Romerporten hvælver
Han feig for Vagten skjælver,
Tæthyllet i sin Kaabe.

VI
Han sniger sig. Det regner.
Han slipper ud, og blegner,
Tør ei mod Himlen skue.
Med Bjerge, Skov og Hækker
Landet sig yndigt strækker
Og smiler med sin Drue.

VII
Da kommer ham imøde
En Mand, hvis Vunder bløde,
Omsuust af Nattevinden.
Paa Ryggen Korsets Planke,
Om Panden Tornens Ranke,
Og Draaber Blod Paa Kinden.

VIII
Et himmelsk Lys ham krandser.
Petrus paa Veien standser
Og kjender Gud, sin Herre.
I Støvet han sig kaster,
Og spørger: ak, hvor haster
Du hen, min Gud og Herre?

IX
Blidt svarer ham den Høie,
Med Smertens Graad i Øie:
Til Rom, at sone Brøden.
End eengang vil jeg lide;
Thi de, jeg sendte, stride
Ei meer; de frygte Døden.

X
Da voved Petrus ikke
At hæve sine Blikke.
Han græd, han skjalv som Sivet,
Og sukked: jeg vil drage
I Fængslets Død tilbage,
Min Gud, og vinde Livet.

XI
Beegfakler brændte. Hallen
Gjenlød af Vagtens Kalden,
Da Petrus til dem iilte.
Man bragte Bolt og Tvinge,
Slog ham i Lænkens Ringe.
Men han — Guds Vidne — smiilte.
</body>
</poem>

<!-- TODO: Den 4de Juli 1823, pp. 201-202 -->

<poem id="aarestrup2019012703" variant="aarestrup2018110907">
<head>
    <title>Kirkeklokken</title>
    <firstline>Syng Psalmerne, du liden Dreng!</firstline>
    <source pages="203-204"/>
    <quality>korrektur1,korrektur2,kilde,side</quality>
</head>
<body>
I
,,Syng Psalmerne, du liden Dreng,
I Kirken til Guds Ære;
Der skal du, ei paa grønnen Eng,
En hellig Søndag være.

II
Den store Klokke - hør kun til! -
Den kalder paa de Fromme;
Ifald du smutter bort, den vil
I Hælene dig komme.

III
Den vil af Taarnet springe ud,
Og humpe ned af Bakken,
Og, som et Himlens Straffebud,
Dig styrte over Nakken.''

IV
Den Præken er saa tør og lang;
Den liden Dreng han gaber:
,,Langt heller jeg med Fuglen sang
Derude for min Skaber!''

V
Han lister sig fra Kirkens Blok;
Han seer sig om saa fage:
,,Den gamle Brumbas bliver nok
I Hullet paa sin Knage!''

VI
Han ligger ved den grønne Aa
Hos Lammene og skjemter.
Da hører han en Klokke slaae -
Hum, hum, bum, bum, det klemter.

VII
Og Klokken kommer, tung og seen,
Men som en malmsort Kjæmpe,
Der knækker Busk og løvrig Green
Og farer ei med Lempe.

VIII
Det var den liden Dreng, han tog
Saa hastig til at rende;
Han hørte, hvordan Kneblen slog;
Han turde sig ei vende.

IX
Han hørte, hvordan Klokken rap
I Hælene ham brummed -
Først da han ind i Kirken slap,
Den vrede Lyd forstummed.

X
Og da han satte fromt sig ned
I Choret paa sit Sæde,
Hang Klokken paa sit gamle Sted
Og dirrede af Glæde.

XI
Han tog til Hjerte sig den Sag;
Og vil ei mere vente
Herefter nogen Helligdag,
Til Klokken skal ham hente.

<nonum><small><right>Frit efter Goethe.</right></small></nonum>
</body>
</poem>

<poem id="aarestrup2019012704" variant="aarestrup2018110202">
<head>
    <title>Holbergs Grav</title>
    <firstline>Din Grav, Holberg, er smuk; vor Wiedewelt har bygget</firstline>
    <source pages="205"/>
    <keywords>holberg</keywords>
    <quality>korrektur1,korrektur2,kilde,side</quality>
</head>
<body>
Din Grav, Holberg, er smuk; vor Wiedevelt har bygget
Dig ret et prægtigt Skrin, af Kirken overskygget.
Godt, at man satte dig blandt gamle Heltes Been;
Dog taler ei din Aand fra disse kolde Steen;
Her gaaer du ei igjen, saalidt som dybt i Lunden,
Ved Aaens grønne Bred, naar Maanen er oprunden;
Ei svæver du i Storm, omsust af Skyers Hær,
Og ei paa Marken gaaer i Lynets blanke Skjær.
Langt snarere man vil dig i en Landsby træffe,
Hvor Porten staaer paa Klem, og alle Hunde bjæffe,
At skue roligt til, foruden Vee og Ak,
Maaskee hos Pigen selv, i Engen, paa en Stak.
Du skræmmer Ingen bort, du smiler, rækker Haanden;
Med Guldsnor om sin Hat, fuldpaaklædt vandrer Aanden.
Og vil man følge dig til Gravens stille Læ,
Da gaaer du langsomt hen, hen til et Hyldetræ.
Opklappet, pyntet nyt, den smalle Høi sig strækker,
Og Arv har hegnet den med tætte Buxbomhækker.
Did gaaer Pernille tidt, bevæget, sælsom rørt,
Om Morgenen, med Sand og Blomster i sit Skjørt.
Men fjernt fra Hyttens Qvist, naar Dæmringen indbryder,
En sagte, dæmpet Klang af Violinen lyder;
I aabent Vindue da Herik spiller der
Det kjære Instrument, som var det hans Holberg kjær.
</body>
</poem>

<!-- TODO: D: 22de Septbr 1824, p. 206 -->
<!-- TODO: Frøkenen og Gartneren, p. 207 -->
<!-- TODO: Romanze (Det var et frygtligt blæsende Vær), pp. 208-212 -->
<!-- TODO: Den Betænksomme, pp. 212-215 -->
<!-- TODO: Kone, Kone, hjem du gaa, pp. 216-217 -->
<!-- TODO: Idyll (Ved det klare Morgengry), pp. 218-220 -->

<poem id="aarestrup2019012705" variant="aarestrup2018110203">
<head>
    <title>Liigvers</title>
    <firstline>Hvor Livet er kort!</firstline>
    <source pages="221-222"/>
    <quality>korrektur1,korrektur2,kilde,side</quality>
</head>
<body>
I
Hvor Livet er kort!
Nys stod han i Blomster, nu bæres han bort.
Den evige Hikke
Den loved ei godt, det saae jeg forud.
Vor Herre ham sendte det ranglede Bud,
Han tøvede ikke.
Hvis Himlen gjenlyder af jublende Stemme
Og ikkun af Gammen bestaaer
— Som Skriften spaaer —
Saa vil han snart føle sig hjemme.

II
Der ligger hans Hat,
Henkastet i Støvet, øde, forladt;
Den Hat, som har skygget
Hans Isse, skjøndt begge var fattig paa Haar.
Uhret — det brugte han ikke — det staaer.
Det Bord har han rykket
Til Sengen, den Stakkel, ei efter Vandet —
Men Viinflasken staaer uden Prop,
Den trak han op —
Det var ham saa klogt som alt andet.

III
Chatollet er lukt,
Forseglet — tomt — blev aldrigen brugt.
Hør, Liigvognen runger!
Der hænge de Fugle, han satte i Hæk
Saa kort for sin Afgang; flyv I kun væk,
Flyv ud, mine Unger,
Og syng paa Stakittet om Graven -
Jeg græder. Jeg misted en Ven!
Naar sees vi igjen?
Deroppe i Paradiishaven?

IV
Min Arv — vil I see:
En Punscheskaal. Ak, imod Jammer og Vee
Et Skjold her i Verden.
Farvel, min Broder, farvel paa dit Tog!
Strø Blomster, Drenge, tykt paa hans Laag!
Syng Visen, han digted, her er den!
Liigbærere, drik til den kryddrede Kringle!
En Taar endnu, det glider nok ned;
Han bliver ei vred,
Han leer fra sin Sky, naar I dingle.
</body>
</poem>

<poem id="aarestrup2019012706" variant="aarestrup2018110204">
<head>
    <title>Grubleren</title>
    <firstline>Lad mig sige</firstline>
    <source pages="223-224"/>
    <quality>korrektur1,korrektur2,kilde,side</quality>
</head>
<body>
I
Lad mig sige
Dig Besked
Om mit Hjertes
Lønlighed.

II
Hvad mig glæder,
Hvad med Lyst
Oftest fylder
Dette Bryst.

III
Ingen Tummel,
Ingen Glands;
Ikke Ærens
Døde Krands.

IV
Ikke Venskabs
Milde Dyd;
Ikke Elskovs
Drukne Fryd;

V
Hvad mig glæder,
Hvad med Lyst
Oftest fylder
Dette Bryst:

VI
Er den stille,
Er den tro
Eftertankes
Dybe Ro.
</body>
</poem>

<poem id="aarestrup2019012707" variant="aarestrup2018110206">
<head>
    <title>Undskyld mig, bedste Ven</title>
    <firstline>Undskyld mig, bedste Ven!</firstline>
    <source pages="225"/>
    <quality>korrektur1,korrektur2,kilde,side</quality>
</head>
<body>
Undskyld mig, bedste Ven!
Du savnes ikke meer;
Jeg gaaer min egen Vei,
Forelsket, som du seer.

Og du, Natur, vær s'god!
Lad dine Drosler slaae,
Riv dine Farver ud,
Og stryg dem paa det Graa!

Tillad! Som fordum vel
Jeg hænger ved din Arm;
Men jeg har intet Blik
For Rosen ved din Barm.

Mig har Forliebelsen
— Imellem os, som sagt —
I Daarekisten halvt
Og halvt i Himlen bragt.
</body>
</poem>

<!-- TODO: Jeg sad med Dig bag Malver, huldt i Skygge, p. 226. Variant af nedenstående. -->

<poem id="aarestrup2019012708" variant="aarestrup2018110207">
<head>
    <title>Sonnet</title>
    <firstline>Jeg sad med dig bag Malver, huldt i Skygge</firstline>
    <source pages="227"/>
    <keywords>sonnet</keywords>
    <quality>korrektur1,korrektur2,kilde,side</quality>
</head>
<body>
Jeg sad med dig bag Malver huldt i Skygge,
Vi talte intet. Krybende blev Tiden.
Besværlig sad vor bedste Ven ved Siden,
Jeg saae dig Bladene af Busken rykke.

Ven, hvisked jeg, dit Selskab er vor Lykke;
Men din Vedhængenhed, som ei er liden,
Var kjærere, jeg nægter ikke, siden.
Han reiste sig og gik. Et Venskabsstykke!

Da greb jeg om din Haand bag røde Malve.
O havde jeg nu, raabte jeg, at byde
Et Hjerte, som var værd at ei forskyde,

Men jeg har kun et halvt. - ,,Giv mig det halve,
Lød fra din Mund, o jeg vil gjerne dele
Med andre dit, men du har mit det hele!''
</body>
</poem>

<poem id="aarestrup2019012709" variant="aarestrup2018110208">
<head>
    <title>Min Glut forstaaer at løse Sjælens Knuder</title>
    <firstline>Min Glut forstaaer at løse Sjælens Knuder</firstline>
    <source pages="228"/>
    <keywords>sonnet</keywords>
    <quality>korrektur1,korrektur2,kilde,side</quality>
</head>
<body>
Min Glut forstaaer at løse Sjælens Knuder;
Fortvivler ei, fordi at Traaden kurrer;
Hun trækker Sødme af de skarpe Burrer
Og samler Bær hvor Afgrundskanten luder.

Om Skjæbnen end i Vægterhornet tuder
Og Rædslens store Hund i Mørket knurrer:
Rolig sit muntre Tankehjul hun snurrer
Og nynner Visen om de høie Guder.

Og hun har sagt, at om end Laurbærkrandsen
Faldt af mit Hoved, faldt som visne Blade,
Og i dens Sted vildt hvirvled Helvedglandsen

Hun vilde dog mit Hjerte ei forlade,
Men selv i Mørkets slangefyldte Dale
Min arme Sjæl med Kjærlighed husvale.
</body>
</poem>

<poem id="aarestrup2019012710" variant="aarestrup2018110209">
<head>
    <title>Hvad vil du her? hvad søger du ved Huset?</title>
    <firstline>Hvad vil du her? hvad søger du ved Huset?</firstline>
    <source pages="229"/>
    <keywords>sonnet</keywords>
    <quality>korrektur1,korrektur2,kilde,side</quality>
</head>
<body>
Hvad vil du her? hvad søger du ved Huset?
Dets Dør er lukt; ei høres Lyd derinde.
Kun Edderkoppene i Salen spinde,
Og Bulmeurten suger Gift i Gruset.

Du dvæler end? har dig en Drøm beruset?
Her stryger over brusten Gavl og Tinde
Harmonisk ikke Nattehimlens Vinde;
Det Taarn, du stirrer paa, har Lynet knuset.

,,O lad mig dvæle, hvor jeg helst vil dvæle!
Lad mig kun eensom i den brede Skygge,
Hvor Muren høit mod Skyerne sig reiser.

De fromme Svaler ved Gesimsen bygge.
Paa Taget Storken i sin Rede kneiser;
Og Maanskin er her jo, og Dødes Sjæle.''
</body>
</poem>


<poem id="aarestrup2019012701" variant="aarestrup1999041533">
<head>
   <title>Der var en Tid, da Venskab var mit Alt</title>
   <firstline>Der var en Tid, da Venskab var mit Alt</firstline>
   <quality>korrektur1,korrektur2,kilde,side</quality>
   <source pages="230"/>
</head>
<body>
Der var en Tid, da Venskab var mit Alt;
Det kunde ene Fryd og Kraft mig laane.
For Kjærlighed det siden sagtens faldt,
Ved Morgenrødens Skjær en blegnet Maane.
Som Solen, Elskov lyser meer og mindre,
Dens Himmel maa imellem dunkelt blaane:
Da see vi Venskabsstjernen stort at tindre.
</body>
</poem>

</workbody>
</kalliopework>

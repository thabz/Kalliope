<?xml version="1.0" encoding="UTF-8"?>
<!DOCTYPE kalliopework SYSTEM "../../data/kalliopework.dtd">
<kalliopework id="1976-2" author="aarestrup" status="incomplete" type="poetry" parent="1976">
<workhead>
    <title>Samlede Skrifter</title>
    <subtitle>
        <line>Andet Bind. Utrykte digte 1825-37</line>
    </subtitle>
    <linktitle>Samlede Skrifter, 2. Bind</linktitle>
    <toctitle><num>Bind 2.</num>Utrykte digte 1825-37</toctitle>
    <breadcrumbtitle>Bd. 2</breadcrumbtitle>
    <year>1976</year>
    <notes>
        <note>Teksten følger Emil Aarestrup: <i>Samlede Skrifter</i>, Hans Brix (red.), Dansk Sprog- og Litteraturselskab, C.A. Reitzels Boghandel, Kbh., 1976.</note>
    </notes>
    <pictures>
        <picture src="1976-2-p1.jpg">Titelbladet til <i>Samlede Skrifter, første bind</i> (1976) lyder ,,Emil Aarestrups / Samlede Skrifter / udgivne af / Hans Brix og Palle Runkjær / Første Bind // C. A. Reitzels Boghandel / 1976.''</picture>
    </pictures>
    <source facsimile="1976-2" facsimile-pages-num="236" facsimile-pages-offset="9">Emil Aarestrup: <i>Samlede Skrifter</i>, Hans Brix (red.), Dansk Sprog- og Litteraturselskab, C.A. Reitzels Boghandel, Kbh., 1976, bd. 2.</source>
</workhead>
<workbody>

<poem id="aarestrup2019012711" variant="aarestrup1825-37a0">
<head>
   <title>Du søde Barn, saa længselsfuld og stille</title>
   <toctitle>Du søde Barn, saa længselsfuld og stille</toctitle>
   <indextitle>Du søde Barn, saa længselsfuld og stille</indextitle>
   <firstline>Du søde Barn, saa længselsfuld og stille</firstline>
   <quality>korrektur1,kilde</quality>
   <keywords>sonnet</keywords>
   <source pages="1"/>
</head>
<body>
Du søde Barn, saa længselsfuld og stille,
Hvem Tungsind hviler i det mørke Øie,
Vi hilse dig, vi vil dit Sind fornøie:
Hvem vi forenede skal Ingen skille.

Paa Englelyrer vi bag Skyen spille,
Og alle unge Hjerter kan vi bøie;
Thi vi har Magten fra det Evighøie;
Vi gjør dem lykkelige som vi ville.

Saa lød det ud fra Skyen. Duggen faldt.
Da smeltede de bløde Hjerter sammen
Ved Himlens Stjerner og ved Maaneflammen.

Og det blev mørkt for vore Blikke -
Og Nattergalen slog - vi hørte ikke -
O Coelestine - har du glemt det alt?
</body>
</poem>

<poem id="aarestrup2019012712" variant="aarestrup1825-37a1">
<head>
   <title>Sonnet</title>
   <firstline>Blus, Kinder ei saa purpurrøde!</firstline>
   <quality>korrektur1,kilde</quality>
   <keywords>sonnet</keywords>
   <source pages="2"/>
</head>
<body>
Blus, Kinder ei saa purpurrøde!
Løft, Huldeste, det Blik, du sænker!
Amor, det veed du, hader Lænker,
Og ei at tro paa ham er Brøde.

Lad alle Hensyn være døde!
Alt, hvad vor Kjærlighed indskrænker!
Først naar paa Ingenting man tænker,
Kan Sjælene ætherisk gløde.

Der er en Lov for Lidenskaben
En himmelsk Ret, en jordisk ikke,
For visse svage Øieblikke

For Hjertets smeltende Fortaben
Og Dydens melankolske Engel
Maa vige Sædet med sin Liliestengel.
</body>
</poem>

<poem id="aarestrup2019012713" variant="aarestrup1825-37a2">
<head>
   <title>Jeg gik saa tidt til disse Klippestene</title>
   <firstline>Jeg gik saa tidt til disse Klippestene</firstline>
   <quality>korrektur1,kilde</quality>
   <keywords>sonnet</keywords>
   <source pages="3"/>
</head>
<body>
Jeg gik saa tidt til disse Klippestene
Ned af hvis Mus de kolde Kilder skylle,
Hvis Krat og Ranker Vandreren indhylle -
Der var en Ro, en Fred - jeg var alene.

Der hang saa runde Bær paa alle Grene.
Der var, mit Blik og Øre at fortrylle
Af Farver og af Duft og Lyd en Fylde -
Der var en Ro, en Fred - jeg var alene.

Og endnu tidt mig Eensomheden favner
Og trykker dybt i sine brune Skygger -
Men Ro og Fred er ikke meer at finde.

Den fulde, hele Eensomhed jeg savner
Thi jeg er selv ei fuldt og heelt derinde
Nu hos en anden halvt mit Hjerte bygger.
</body>
</poem>


<poem id="aarestrup2001052501">
<head>
   <title>Jeg var saa tidt saa sværmerisk allene</title>
   <toctitle>Jeg var saa tidt saa sværmerisk allene</toctitle>
   <indextitle>Jeg var saa tidt saa sværmerisk allene</indextitle>
   <firstline>Jeg var saa tidt saa sværmerisk allene</firstline>
   <notes>
      <note type="credits">Bidrag fra Brian Bentsen.</note>
   </notes>
   <quality>korrektur1,korrektur2,kilde,side</quality>
   <keywords>sonnet</keywords>
   <source pages="4"/>
</head>
<body>
Jeg var saa tidt saa sværmerisk allene:
Ved Strandens Bugt, hvor brede Bølger skylle,
I Skov, hvor Nattergalene fortrylle,
Hvor ofte var jeg henrykt, skjøndt allene!

Der var saa roligt bag de tætte Grene;
Naturens Aande kunde Brystet fylde,
Fjernt saae jeg Solen Taarnene forgylde,
Her var jeg tryg og glad, skjøndt jeg var ene.

End skjønne Eensomhed, Du, tidt mig favner,
Og jeg kan Himlen see fra Dine Skygger,
Men ak! for Længslens Savn Du ei betrygger.

Et Væsen nu, den Elskede! jeg savner;
Hvad er selv al Din Ro foruden hende?
Til Elskovs Eensomhed der hører <i>tvende</i>.
</body>
</poem>

<poem id="aarestrup2019012714" variant="aarestrup2001052502">
<head>
   <title>Hvor Alt er taust. Hvert Blad, hver løvrig Ranke</title>
   <firstline>Hvor Alt er taust. Hvert Blad, hver løvrig Ranke</firstline>
   <quality>korrektur1,kilde</quality>
   <keywords>sonnet</keywords>
   <source pages="5"/>
</head>
<body>
Hvor Alt er taust. Hvert Blad, hver løvrig Ranke,
Som kaad og overgiven før sig snoede
Omkring de smekkre Stammer, hvor de groede,
Til melankolske Hvelvinger sig sanke.

Dorsk flyder Aaen hen, den dunkelblanke.
Hvor øde, hvor den gamle Ridder boede
Hvor skummelt, hvor hans Seng og Lampe stode -
Jeg hører kun mit eget Hjerte banke.

Kun Duggens Fald i Haugens Buegange -
Et Gisp af Fisken i de stille Damme -
Og sagte Lyd af Hængeaskens Grene.

Her var jeg blevet - reentudsagt - lidt bange,
Hvis jeg sad eensom ved den mørke Stamme -
Men, Elskte, jeg er aldrig meer alene.
</body>
</poem>


<poem id="aarestrup2001052503">
<head>
   <title>Venner, hvad skal jeg fortælle og sige?</title>
   <firstline>Venner, hvad skal jeg fortælle og sige?</firstline>
   <quality>korrektur1,korrektur2,kilde,side</quality>
   <source pages="6"/>
</head>
<body>
Venner, hvad skal jeg fortælle og sige?
Kragetæer gjør mit poetiske Kridt.
At jeg fik Ja af en femtenaars Pige -
Det var saa lige.
At jeg i Haanden blev trykket saa blidt -
Bagateller!
Taushed heller!
Alslags Henrykkelse er saa forslidt.

Viid blot: fortabt, med sværmerske Blikke,
Over en Krølle i Nakken jeg sad;
Glemte derover - I troe mig vel ikke? -
Spise og Drikke;
Rulled den sammen og skilte den ad;
Rødmed stille
Som den Lille,
Over et syndigt - jeg vidste nok hvad.

Moderen hvidsked i Øret paa Vatter:
Kom lad os gaae! Lad dem ene, de to!
Og de gik bort uden lange Debatter
Fra deres Datter
Kan da vel Nogen tænke og troe
Skulde jeg ikke -
Kom, lad os drikke -
Var det det hele? - Lad mig ha'e Ro -
</body>
</poem>

<!-- TODO: Farvel, min gode Nicoline! pp. 7-8 -->

<poem id="aarestrup2019012715" variant="aarestrup2018110301">
<head>
    <title>Vent ham ei længer, du Danmarks friske, yndige Sommer</title>
    <firstline>Vent ham ei længer, du Danmarks friske, yndige Sommer</firstline>
    <source pages="9-10"/>
    <quality>korrektur1,kilde,side</quality>
</head>
<body>
Vent ham ei længer, du Danmarks friske, yndige Sommer,
Vent ham ei længer med Blomster og Glæde; han kommer ei mere.
Ei til Velkomst, Venner, bereder det duftende Bæger;
Han, som vi rakte det helst, vor Fischer, kommer ei mere.
Fjern, hvor Javaneren samler paa fugtige Marker sin Riisfrugt,
Standste hans Vei; der lagde han træt sig til Hvile, og Palmen
Breder sit prægtige Blad høitidelig over hans Gravhøi.
O, hvor længtes vi Alle, hvor speidende søgte ei Blikket
Høit fra Bakkernes Hang den kommende Seiler paa Sundet?
Begede Sjouer, der rendte med Sømandens Kuffert fra Broen,
Var os et lysteligt Syn, i hans Spor vi drømte den Savnte.
Og naar det banked paa Døren med svag, ejendommelig Banken -
Ak! det var ham dog ei, ei vor Vens alvorlige Ansigt,
Mørknet af Solen, men lyst af det mildeste, reneste Venskab.
O bebreider ham Intet; han veg jo beskeden for eder,
I, som foragte en Sjæl, der har barnligen offret sig Konsten,
Eder han veg - han veg for den nordiske Kuld, og i Syden
Favnte ham to Gange hedt, med begeistrende Skjønhed, Naturen,
Ak! og tredie Gang i et Kys tilaaned ham Døden.
Men han var lykkelig, ja, Poesien belønner sin Dyrker;
Nu i sin evige Fred forklaret han svæver omkring os,
Venskab ham offrer og længe skal offre ham hædrende Veemod.

<nonum><small><center>1825.</center></small></nonum>
</body>
</poem>

<poem id="aarestrup1825-37a3">
<head>
   <title>Døer jeg - nuvel! jeg frygter ei</title>
   <toctitle>Døer jeg - nuvel! jeg frygter ei</toctitle>
   <indextitle>Døer jeg - nuvel! jeg frygter ei</indextitle>
   <firstline>Døer jeg - nuvel! jeg frygter ei</firstline>
    <source pages="11"/>
   <quality>korrektur1,korrektur2,kilde,side</quality>
</head>
<body>
Døer jeg - nuvel! jeg frygter ei;
Naar du er til, saa lever jeg.
Døer du - som Skjæbnen vil!
Du lever dog, naar jeg er til.
</body>
</poem>

<poem id="aarestrup2019012716" variant="aarestrup2018110302">
<head>
    <title>Christi Himmelfartsdag</title>
    <firstline>Den rette, dybe Kjærlighed</firstline>
    <source pages="12"/>
    <quality>korrektur1,kilde,side</quality>
</head>
<body>
Den rette, dybe Kjærlighed,
Den varer evig, evig ved.
O lad mig døe! jeg frygter ei,
Naar <w>du</w> er til, saa lever <w>jeg:</w>
Døer <w>du</w> - nuvel, som Himlen vil!
<w>Du</w> lever dog, naar <w>jeg</w> er til;
Og døe vi sammen - evigtroe
Er Sjælene i Dødens Ro.
</body>
</poem>

<poem id="aarestrup2019012717" variant="aarestrup2018110303">
<head>
    <title>O hulde Drømme, smigrende og søde</title>
    <firstline>O hulde Drømme, smigrende og søde</firstline>
    <source pages="13"/>
    <keywords>sonnet</keywords>
    <quality>korrektur1,kilde,side</quality>
</head>
<body>
O hulde Drømme, smigrende og søde,
Som Pigens Sjæl og Ungersvendens Tanke,
Naar ømme Savn og Anelser sig sanke,
Saa lønliglet og saa phantastisk søde!

I, alle unge Ønskers Morgenrøde,
Skjøndt mange ældre Pligter til en Anke!
I Anstødsstene for den kloge Tanke!
Jeg flygted eder længe som en Brøde.

Thi Jorden glemmer jeg for eders Himmel,
Og Dagens Kald for eders Aftenblaane;
Min Lampe nu gik ud - I var min Maane.

Men jeg var glad i eders Englevrimmel;
Der er bestandig hos mig jo min Pige,
Det var hun aldrig i det Virkelige.
</body>
</poem>

<poem id="aarestrup2019012718" variant="aarestrup2018110304">
<head>
    <title>Naar Letsind stiger, og min Troskab daler</title>
    <firstline>Naar Letsind stiger, og min Troskab daler</firstline>
    <source pages="14"/>
    <keywords>sonnet</keywords>
    <quality>korrektur1,korrektur2,kilde,side</quality>
</head>
<body>
Naar Letsind stiger, og min Troskab daler,
Det svage Hjerte truer med at strande:
Jeg flugter til dit Helgenbilled, Hanne,
At vække atter Livets Idealer.

Og i min Hjernes traurige Canaler
Dit Øie kaster Solskin, søde Hanne,
Saa andre Folk kan see det paa min Pande,
Hvor sig et Slags tungsindigt Maanskin maler.

Til dit Portrait jeg sukker: ,,Ei du straffe
Min svære Synd paa Reiser og paa Baller;
Men ved mit Hjertes Daarligheder skil mig!''

Og Tjeneren, som bringer mig min Caffe,
Som jeg, paa Knæ for Helgeninden falder,
Og Piger strømme, for at see dig, til mig.
</body>
</poem>

<!-- TODO: Paa Fjeldet -. pp. 15-16 -->

<poem id="aarestrup2019012719" variant="aarestrup2018110308">
<head>
    <title>Hvad disse Haandtryk, disse Blik betyde?</title>
    <firstline>Hvad disse Haandtryk, disse Blik betyde?</firstline>
    <source pages="17"/>
    <keywords>sonnet</keywords>
    <quality>korrektur1,kilde,side</quality>
</head>
<body>
Hvad disse Haandtryk, disse Blik betyde?
Hvad Favntag egentlig og Kys vil sige?
Det kan alene vore Hjerter, Pige,
Du lille Nar, hvor kan det Hjernen bryde?

Men naar jeg seer dig mine Kys forbyde
Og for mit Øie, min Omfavning vige,
Saa maa jeg gribe til det Kjedelige
Og lade fra min Læbe Viisdom flyde.

Vid da: endeel kan Stemmen tolke fyndigt
Og med poetisk Kraft fra Hjertet vælte,
Men noget dog, det Sødeste, slet ikke.

Og derfor Læber, Arme, Barm og Blikke
- Hvad skal jeg kalde det? - de sammensmelte
Til et Slags Tungemaal, saa stumt som yndigt.
</body>
</poem>

<poem id="aarestrup2019012720" variant="aarestrup2018110309">
<head>
    <title>Paa hine Stene stod hun</title>
    <firstline>Paa hine Stene stod hun</firstline>
    <source pages="18"/>
    <quality>korrektur1,kilde,side</quality>
</head>
<body>
Paa hine Stene stod hun,
Letsvævende, den Søde -
Endnu i Aftensolen
Seer jeg dem fjernt at gløde.

Ved denne frosne, stive
Indsø stod hun, den Smukke -
Hvo havde tænkt, at Søen
Endnu vel kunde sukke?

Ved disse hule Pile
Tog hun engang sit Sæde -
Jeg seer dem end halvdøde
I Eensomheden græde.

Og jeg - jeg, som var borte
Og neppe modtog Breve -
Hvo havde tænkt, at jeg vel -
At jeg endnu kan leve?
</body>
</poem>

<poem id="aarestrup2019012721" variant="aarestrup2018110313">
<head>
    <title>Den Kloge og den Gale</title>
    <firstline>Paa en forsigtig valgt Spadseretour</firstline>
    <source pages="19-20"/>
    <quality>korrektur1,kilde,side</quality>
</head>
<body>
Paa en forsigtig valgt Spadseretour -
Som for at nyde fri Luft og Natur -
Ledsagede en Mand, der var bekjendt som klog
Og vilde undgaae Opsigt ved et tvungent Tog,
Sin Pen, der alt i flere Aar var gal,
I Stilhed hen til det fornødne Galehospital.
De meldtes begge to, som det sig hør og bør,
Og traadte ind for Husets Directeur.
Den Gale, der, som alle Gale, var
Den, som Vor Herre bedst for Tungebaandet skar,
Han - efter de fornødne Buk -
Tog Ordet først og sagde med et Suk,
Idet han peged paa sin Pen: ,,De seer
Der en Ulykkelig - lad mig ei sige meer!
Hans hele Slægt, jeg selv, vi skal
Taknemligen erkjende det, ifald
De kan igjen forskaffe Manden
Det saa Nødvendige'' (han pegede paa Panden);
,,Al Skaansomhed, al Hjelp, Hr. Directeur,
Alt som anvendes skal og bør -
Tilgiv, De veed det bedst;
Men her'' (han lagde Haanden paa sin Vest),
,,Her banker noget, som - skjøndt med Bekymring - trygt
Betroer en Ven til Deres Konst og Kløgt.''
Den Kloge hostede, han smilede, blev stum,
Bifaldt den Gales Snak med et ironisk Hum,
Gav Vink og Øiekast, besaae
Lidt haanligt Neglene, udbrød tilsidst: ,,Haahaa!''
Men Directeuren, han, som ei omsonst
Var routineret i sin Konst,
Trak Klokkestrengen blot,
Og sagde til den Gale: ,,Godt!''
Den Gale bukkede og gik sin Vei.
,,Gudsdød! Han er den Gale, ikke jeg!''
Udbrød nu pludselig den kloge Mand;
,,Stop ham! han er fra sin Forstand.''
,,Det veed jeg nok,'' gjensvarte ham med Kulde
Og med et høfligt Smiil den tillidsfulde,
Med Ordner decoreerte Directeur,
Der havde seet saa mange Gale før;
,,Det veed jeg nok, min Ven! men kom,
Her er et Værelse, behag at see Dem om.
Vi tales nærmere, vi to. Adieu! -
Før ham i Mezzaninen Litra Ø!''
Den Kloge førtes bort, fik sit Lukaf,
Sin Brix, sit tynde Øl; han gav
Forklaringer, Beviser, truede, blev grov -
Man svarede blot med en Ende Toug.
Og ved en smal Diæt, ved Prygl, som han fik tidt,
Forsvandt hans Raseri lidt efter lidt;
Han troede selv tilsidst, at han var gal,
Og døde i det samme Galehospital.
Den Gale, som gik fri, blev en fornuftig Mand
Og hængte sig om nogle Aar med fuld Forstand.

Det kan Enhver af os imellem hænde,
Det Gale fra det Kloge ei at kjende.
</body>
</poem>

<!-- TODO: Min høitærede kjære Ven og Velynder, pp. 21-23 -->
<!-- TODO: I Vers, Fritz Timm, hvad mere er, i Stanzer, pp. 24-29 -->

<poem id="aarestrup2019012722" variant="aarestrup2018110404">
<head>
    <title>De legende Børn</title>
    <firstline>O Børn, I Støiende, som gjør mig Huset</firstline>
    <source pages="30"/>
    <quality>korrektur1,kilde,side</quality>
</head>
<body>
O Børn, I Støiende, som gjør mig Huset,
Med al sin Sneverhed, saa bredt og stort!
Hvor ofte har mig eders Leg beruset
Og til et Barn igjen lyksaliggjort!

O jeg betragter med veemodig Glæde
Ham med sin Pidsk, sin Tromme og sin Støi,
Og hende, denne Blomstrende og Spæde,
Glad ved sin Vugge og sit Dukketøi.

Maae ikke vore bedste Venner taale
Vor Egoismes kjedelige Støi?
Og see vi ikke Voxnes Blik at straale,
Som denne Lilles, ved et Legetøi?

Naar var jeg klogere, naar var jeg bedre,
End I med Eders fagre Uskyldsstand?
Og kom jeg videre, end mine Fædre,
I dette Skyggernes og Tvivlens Land?

Leg eders Leg! I kan, som jeg, behøve
En Tumleplads for eders Luner smaa;
Det samme Børneværk vi alle øve,
Vi støie, larme, sukke og forgaae.
</body>
</poem>

<poem id="aarestrup2019012723" variant="aarestrup2018110406">
<head>
    <title>Min Elskte! Orglet toner</title>
    <firstline>Min Elskte! Orglet toner</firstline>
    <source pages="31-32"/>
    <quality>korrektur1,kilde,side</quality>
</head>
<body>
Min Elskte! Orglet toner -
O, den catholske Sang,
Jeg kan den ei beskrive;
Hørte du den engang!

Jeg ligger syg i Carlsbad,
Men meest af Længsel og Vee.
Det er saa længe siden,
Jeg kan ei de Kjære see.

O siig: min Hauge derhjemme,
De mange Blomster smaa,
Som selv jeg planted og saaede,
De myldre vel hvide og blaae?

Og røde vel derimellem,
Purpurne som mit Blod,
Og duftende som mit Hjerte,
Der aldrig dig forlod!

Og Børnene - o jeg kan ei,
Jeg kan ei skrive det -
De løbe vel om og lege
Og blomstre og more sig ret?

Og sige de aldrig til dig -
O siger Carl ei tidt:
,,Men hvor er Faer dog henne,
Kommer han ikke lidt?''

Og du - naar Lyset er slukket.
Og du sover den første Blund,
Hvo kommer sagte i Stuen
Og vækker og kysser din Mund?

<nonum><small><center>Carlsbad 1832.</center></small></nonum>
</body>
</poem>

<!-- TODO: Nu tændes Stjernen, pp. 33-34 -->

<poem id="aarestrup1825-37a4">
<head>
   <title>Du! Du! Du Søde!</title>
   <firstline>Du! Du! Du Søde!</firstline>
   <quality>korrektur1,korrektur2,kilde,side</quality>
   <source pages="35"/>
</head>
<body>
Du! Du! Du Søde!
Du Smekkre! Hvide!
Du Længselsvarme!
Som ved min Side,
Som tidt i mine Arme
Med kjælne Øielaage,
Med Blik
Slukt af en salig Taage,
Forstummende af Lykke,
Og kysforgiftet, næsten døde -
O jeg forsmægter!
Jeg kan Din runde Hals ei trykke!
Jeg tørster efter
Din Aandes Blomsterdrik,
Din Arms Omfavningskræfter,
Din slangebygte Ryg,
Din Tunges sagte Kys, Din Munds -
Ha, hvad mig Skjæbnen nægter! - -
Ak, følte jeg dog kuns
Din Haands, Din lille Fingers Tryk!
</body>
</poem>

<poem id="aarestrup2019012724" variant="aarestrup1825-37a5">
<head>
   <title>Jeg havde faaet Brev fra dig, Nanette</title>
   <firstline>Jeg havde faaet Brev fra dig, Nanette</firstline>
   <quality>korrektur1,kilde</quality>
   <keywords>sonnet</keywords>
   <source pages="36"/>
</head>
<body>
Jeg havde faaet Brev fra dig, Nanette.
Jeg var, begriber du, i Himmerige.
I næste Uge - du Guddommelige! -
O min Henrykkelse, den kan du gjætte!

Den samme Dag - en smidig, svai Brunette,
En Edens Slange, fristede med slige
Forføreriske, altfor tydelige -
Hvordan skal jeg forklare dig det Rette?

Var det den sagte Vuggen af Karathen?
Laae det i Maanen? eller i Cometen? -
Var det Contourerne af Silkekjolen?

En Sympathi - thi hun var polsk - med Polen?
Alt gik i eet - du - hun - min Troskab - Himmel!
Hvor kan man være svag og hjertesvimmel.
</body>
</poem>

<!-- TODO: Kjære Fritz! titusind Tak, pp. 37-38 -->
<!-- TODO: Kjære Heidenheim! Undskyld jeg trætter, pp. 39-40 -->
<!-- TODO: Kjære Christian! gode Fætter, pp. 41-42 -->
<!-- TODO: Fra Øen, hvor en stor, elskværdig Slægt, p. 43 -->

<poem id="aarestrup2019012725" variant="aarestrup2018110407">
<head>
    <title>Den 28de Februar 1833</title>
    <firstline>Deres Skaal</firstline>
    <source pages="44-46"/>
    <dates>
        <written>1833-02-28</written>
    </dates>
    <quality>korrektur1,kilde,side</quality>
</head>
<body>
Deres Skaal,
De, hvis Maal
Er den vigtige Sag
At gjøre ved Kjærlighed Gavn! - o ja!
I hvis Arm
Livets Harm,
Der har gjort os til Vrag,
Forvindes, som Stormen i Havn?
Gid den leve den unge, den venlige Flok,
Hvem vort Livs Galopade og Glæde er nok!
Eders Maal -
Derfor Skaal! -
Er at fylde vort Savn
I Venskabs og Kærligheds Navn.

Men forglem
Ikke dem,
Som ved Siderne staae;
De sprang fordumstider dog med - o ja!
Og endnu -
See kun du -
De dog noget formaae,
De hoppe forsigtig afsted.
Gid de leve, de Gamle, med Hæder og Held!
Deres Ungdom var smuk, og de brugte den vel!
Eders Maal -
Derfor Skaal! -
Var i Kærligheds Navn
At gjøre det høieste Gavn.

Men især
Er der her
Iblandt Damerne een,
Hvis Skaal gjør lidt meer Embarras - o ja!
Gjør nu Plads,
Tag dit Glas!
Glædens Stemme er reen;
Vi synge et muntert Hurra!
Gid hun leve, den Kone, den venlige der,
Hvis Geburtsdag forsamled de Yndige her!
Blot for det
Har hun Ret
Til vor Agtelse, ja
Til et høit og et muntert Hurra!

Og de Smaa,
Som kan gaae,
Og som ikke kan gaae,
Og alle, du endnu kan faae - o ja!
Og din Mand,
Hvis Forstand
Og Beværtning vi maae
Venskabeligst finde saa saa -
Alt det Godt,
Alt det Smaat,
Hvad du elsker, o ja
Dets Skaal, Caroline, Hurra!

Og vor By,
Som var ny,
Men er gammel og graa,
Paa Steder kun tækket med Straa - o ja!
Og deri
Alle vi,
Baade Store og Smaa,
Vor Lykke, vort Venskab bestaae!
Gid den trives og blomstre, den venlige By,
Som, skjøndt gammel og skrøbelig, eengang var ny!
Og deri
Alle vi,
Baade Store og Smaa,
Gid altid vort Venskab bestaae!
</body>
</poem>

<!-- TODO: Min kjære Ven Ballin! pp. 47-48 -->
<!-- TODO: Min kjære Apotheker Trier, pp. 49-50 -->

<poem id="aarestrup2019012726" variant="aarestrup2018110409">
<head>
    <title>Lolland</title>
    <subtitle>til Frederik den 6te, ved hans Gjennemreise den 10de Juni 1833</subtitle>
    <firstline>Velkommen, Ven! Hil dig paa de smaa</firstline>
    <dates>
        <event>1833-06-10</event>
    </dates>
    <source pages="51-52"/>
    <quality>korrektur1,kilde,side</quality>
</head>
<body>
Velkommen, Ven! Hil dig paa de smaa
Øer i Havets bølgende Blaa!
Egen omsavner Bøgen, sin Søster,
Og hilser med Grønt dig paa mine Kyster.

Ofte jeg speided fra blinkende Strand
Seilet, som gled ved Himmelens Aand.
Fuglene kaldte dig, Kilder og Bække -
Ak, men forbi foer den ilende Snekke!

Velkommen! Lad mig omfavne dig! Huld
Er dig hvert Straa, som groer af mit Muld
Marken dig bringer Nødtørftigheds-Hornet,
Gyldent af Halmen, vægtigt af Kornet.

Ikke forsmaa hvad jeg byder dig! grib!
Skoven har Træ til det dristige Skib.
Pigerne række dig Krandsen af Roser,
Marken et Landeværn, Kysten Matroser,

Herremænd Haanden! De bygge saa godt
I mine Lunde det landlige Slot,
Gavmilde, ædle, en Pryd for min Have -
Dig vil de ligne, høihjertede, brave.

Kast et Par Blik bag Skovenes Blad!
Paa Kampestene Forfædrene sad.
See denne Bakke, omvaltet af Furen!
Der dømtes fordum, midt i Naturen.

See dem med Ro! Den Vrimmel, hvis Raab
Bringer dig Hylding, har Tillid og Haab.
Velkommen derfor! Selv jeg dig følger
Ærefrygtsfuld til min Grændse af Bølger.
</body>
</poem>

<!-- TODO: Den 15de Juni 1833, p. 53 -->

<poem id="aarestrup2019012727" variant="aarestrup2018110408">
<head>
    <title>Skaaler ved et Barselgilde</title>
    <firstline>Lad Sangens Toner raade!</firstline>
    <source pages="54-56"/>
    <quality>korrektur1,kilde,side</quality>
</head>
<body>
Lad Sangens Toner raade!
Tillad os, Deres Naade,
Som huldt den Lille bar,
Og du, som under Buen
Af Kirken smukt holdt Huen,
Og I, som Vidner var -
Halleh, Halloh, Halleh, Hallo!
Tillad os, Eders Skaal?

For Vinen er uddrukken,
Du, søde Glut i Vuggen,
Modtag vort Vivat du!
Du blomstre og du trives,
Henrive og henrives,
Bestandig from som nu!
Halleh, Halloh, Halleh, Halloh!
Din Skaal, Maria, du!

Det hælder nu mod Aften;
Alt mørknes Druesaften
Og alle Blomster smaa;
Men her, hvor Venner hvile,
Og hvor Veninder smile,
Er Himlen altid blaa.
Halleli, Halloh, Halleh, Halloh!
Det vil vi drikke paa.

De vilde Dyr i Skoven
Og Skyens Fugl foroven,
Hvo elsker ikke dem?
Ak, Adlen er det samme
Som Vildtet blandt det Tamme
Et høit Halloh for dem!
Halleh, Halloh, Halleh, Halloh!
Et høit Halloh for dem!

Om Bonde eller Barde,
Med Pen og med Cocarde,
Minister eller Kok,
I Pialter og i Kaabe
Dog Arbejdsfolk tilhobe -
Din Skaal, du tamme Flok!
Halleh, Halloh, Halleh, Halloh!
Vor egen Skaal, Halloh!

Vort Fædreland er stille
Og tempereert og lille,
Og vorder mindre vel;
Og derfor ei saa ilde
Ved et sagtmodigt Gilde
At klinke paa dets Held.
Halleh, Halloh, Halleli, Halloh!
Vort Fædreland: dit Held!

For sig ved Salens Ende
De nye Voxlys tænde,
En Skaal vor Konge god?
Paa Statens lille Spidse
Staaer en Monarch tilvisse,
Som han paa Naale stod.
Halleh, Halloh, Halleh, Halloh!
Ham styrke Druens Blod!
</body>
</poem>

<!-- TODO: Det blæser og regner og siger: dryp, dryp, dryp! pp. 57-58 -->
<!-- TODO: W. Hogarths sidste Malerie, pp. 59-61 -->
<!-- TODO: Epigrammer pp. 62-67 -->
<!-- TODO: Til Herman Timm, pp. 68-74 -->
<!-- TODO: Din Følelse er Aske, p. 75 -->

<poem id="aarestrup2019012728" variant="aarestrup2001050302">
<head>
   <title>Resignation</title>
   <firstline>Hvad skal den grønne Kuppels</firstline>
   <notes>
      <note>Skrevet 1834.</note>
      <note type="credits">Bidrag fra Brian Bentsen.</note>
   </notes>
   <source pages="76-77"/>
   <quality>korrektur1,kilde,side</quality>
</head>
<body>
Hvad skal den grønne Kuppels,
De gyldne Straahalms Vippen?
Og disse tusind Fugles
Evindelige Pippen?

Og denne Himmelrunddeels
Noksombekjendte Flamme?
Og dette Stjernemynster -
Igaar, idag det samme?

Og disse Skyer, som drive,
Og disse Gjæs, som sværme,
Og denne Glut, som syer
Saa flittigt paa sit Ærme -

Og denne Dreng, som læser
I Sengen, næppe vaagen,
Og sluger lærelysten
Alt Sort paa Hvidt i Bogen -

Drøvtyggeriet over
Hvad Mennesker har øvet,
Hvad de fra Arilds Tider
Har myrdet og har røvet -

Og hvilke gale Tanker
I gammel Skrift kan søges,
Og hvordan de, om muligt,
Med nye kan forøges -

Hvad skal det Alt tilhobe?
Hvad <i>vil</i> de Dyr, som raabe
Fra Græsningen mod Himlen?
Og Sjælene, som haabe?

Gud veed det. Jeg har grublet
I sin Tid nok derover.
Nu lægger jeg mig heller
I Skyggen hen og sover.
</body>
</poem>

<poem id="aarestrup2019012729" variant="aarestrup2018110501">
<head>
    <title>Hvorhen, min unge Frue</title>
    <firstline>Hvorhen, min unge Frue?</firstline>
    <source pages="78-81"/>
    <dates>
        <written>1834-05-01</written>
    </dates>
    <quality>korrektur1,kilde,side</quality>
</head>
<body>
,,Hvorhen, min unge Frue?
Tyk Morgentaagen ligger
Om alle Promenader
Og glimrende Boutiker.

Og under Silkehatten
Saa streng en Alvor skues,
Som vilde du ved Smilet,
Var det paa Læben, blues?

Hvad trykker denne Terne,
Som følger dig, til Barmen?
Hvad for en kostbar Byrde, ,
I Shawler svøbt, paa Armen?''

,,Sabinskis Søn du skuer,
Hans Førstefødte, Spæde,
Som jeg i Fredens Arme
Undfangede med Glæde;

Som under Hjertet laae mig
Den Morgen, da Pistolen
Jeg rakte selv hans Fader
Og bad ham døe for Polen.

Sabinskis Søn, min Herre!
Er svøbt i disse Shawler,
Og med Sabinskis Frue
Du her paa Gaden taler.

Jeg bar den søde Byrde,
Dengang hans tappre Fader
Med dragende Kartetscher
Forsvarte Warschaus Gader.

Og han blev født den Time,
Da jeg med Rædsel hørte,
Til Fængslet man hans Fader
Saaret i Lænker førte.

Seer du Castellets Mure?
De grønne Bastioner?
Og mellem Kuglestabler
De rolige Kanoner?

Imorgen, naar det dages
I disse øde Gader,
Saa lyder Sørgetrommen -
Saa skyder man hans Fader.

Imorgen, naar det dages,
Saa hvirvler Russens Tromme,
Saa knalde deres Bøsser,
Saa er hans Timer omme.

Men førend Døden vil jeg
Mig til hans Fængsel liste.
Og han skal see sin Arving
For første Gang og sidste.

De vilde ei, Sabinski?
Tillade dig at skue
Din lille Dreng, din Anton,
Og din forgrædte Frue.

Men deres onde Trusler
Kan ei mit Mod forskrække.
Paa denne Rand af Volden
Kan Fangen see os begge.

Han seer os! ja han seer os!
Han ud af Gittret svinger
Til Tegn det hvide Klæde -
O, at vi havde Vinger!

Og har jeg ikke Dolken,
Og har jeg ei Pistolen?
Men nei - vi to vil kjæmpe
Endnu en Kamp for Polen.

Kom, giv mig Drengen, Amme!
Tag Huen af ham, skynd dig.
O, hvor hams lille Hoved
I Solen skinner yndig!

See til din Søn, Sabinski!
Som jeg har født med Smerte,
En Arving til din Adel,
Din Tapperhed, dit Hjerte.

Om Flygtling end paa Jorden,
Han løfte skal mod Solen
Det gamle Frihedsbanner,
Sablen og Pistolen.

Hør hvad en Moder beder,
Hvis Hjerte snart vil briste,
Kast dine Øine paa ham
For første Gang og sidste!

Kast dine Øine paa ham
Med Kraften og med Evnen,
Som Døden kun kan give,
Og vi ham ind til Hævnen!''

Med disse Ord gav Damen
Sit Barn til Ammen atter -
Kun af en Skildvagt hørtes
En raa, barbarisk Latter.
</body>
</poem>

<poem id="aarestrup2019012730" variant="aarestrup2018110504">
<head>
    <title>Huldskab og Troskab</title>
    <firstline>Der var kun To paa denne Jord</firstline>
    <source pages="82"/>
    <quality>korrektur1,kilde,side</quality>
</head>
<body>
Der var kun To paa denne Jord,
Som var ung Jørgen tilpas;
Det var hans gamle Bedstemoer,
Og saa hans Hund, Kyrads.

Hun gav ham, hvad han peged paa,
Og talte aldrig haardt:
Hun klappede hans hvide Kind,
Naar Andre stødte ham bort.

Og da det gik ung Jørgen imod,
Saa deelte hun hans Nød;
Og da det gik ham altfor skjævt,
Tog hun derover sin Død.

Og Hunden kom og slikked hans Haand,
Naar han fortvivlet græd;
Og da han sprang fra Langebro,
Saa sprang hans Kyrads med.

O, finder man paa denne Jord,
Førend man stilles ad,
Et Par, som er Een huld og tro,
Saa kan man være glad.
</body>
</poem>

<poem id="aarestrup2019012731" variant="aarestrup1825-37a6">
<head>
   <title>Sommerfugle jeg elsker at fange et eneste Misgreb</title>
   <firstline>Sommerfugle jeg elsker at fange et eneste Misgreb</firstline>
   <quality>korrektur1,korrektur2,kilde,side</quality>
   <source pages="83"/>
</head>
<body>
Sommerfugle jeg elsker at fange et eneste Misgreb
Og det flygtige Støvs glimrende Farver forgaaer.
Slanger jeg elsker at gribe, tæmme, og vikle om Armen
Et uændset Minut - Giften og Døden er viss.
Elskovs Hemmeligheder, de sødeste, elsker jeg gjemme
Blot et Ord, blot et Blik, saa er det Hele forspildt.
</body>
</poem>

<!-- TODO: Besværgelsen, pp. 84-85, variant af aarestrup2018110502 -->
<!-- TODO: Besværgelsen, pp. 86-89, også variant af aarestrup2018110502? -->

<poem id="aarestrup2019012732" variant="aarestrup2018110503">
<head>
    <title>De søeblaae Blik</title>
    <firstline>Hun saae paa mig, og hendes Blik</firstline>
    <source pages="90-91"/>
    <quality>korrektur1,korrektur2,kilde,side</quality>
</head>
<body>
Hun saae paa mig, og hendes Blik
    Ligned en Indsø blaa -
Voverne kom, og Voverne gik,
    I Dybet en Himmel laae;

En Himmel, som lokked med Magt, med Magt,
    Som rev Beskueren hen,
En Afgrund med alle Stjernernes Pragt,
    Som ei slap sit Bytte igjen;

Som viste en fristende Verden frem,
    Ætherisk og kjølig og klar,
Et drømmerisk svævende Englehjem,
    Alt under det bølgende Glar;

Som lovede Alt, hvad loves kan,
    Hvad Hjertet stunder til,
Hvad Havfruen loved hiin Fiskermand
    Ved Bølgernes falske Spil.

Jeg maatte, jeg maatte i Bølgerne døe -
    Jeg slugte de smægtende Blik,
Og snart begrov mig den bølgende Sø,
    Min Sands og min Samling forgik.

Hun smiilte dertil, med rolige Blik,
    Som i Maaneskin smiler et Hav,
Hun ændsede ei, at en Sjæl forgik,
    Og at hendes Blik var en Grav.
</body>
</poem>

<!-- TODO: En Nordamerikaner, Hobson heed han, pp. 92-93 -->

<poem id="aarestrup2019012733" variant="aarestrup1825-37a7">
<head>
   <title>Fortvivlelse</title>
   <firstline>Du er Gudinden som hun svæver</firstline>
   <quality>korrektur1,korrektur2,kilde,side</quality>
   <source pages="94"/>
</head>
<body>
Du er Gudinden som hun svæver
I sine gyldne Himles Ly,
Hvem Cherubimer og Serapher
Paa Hænder bære i en Sky.

Jeg er den sorte, faldne Dæmon,
Fra Lysets Engle-Hjem forstødt,
Fordømt til Qvalerne i Dybet,
Hvor Baalet brænder evigrødt.

Min Latter skingrer over dette
Modsætningens uhyre Gab: -
Kan du engang iføres Kjødet
Og jeg en dydig Egenskab?

Jeg vælter mig i mine Flammer,
Og har det - saavidt - ganske godt
Jeg har endnu min gamle Latter
Min Djævlefrækhed, og min Spot.
</body>
</poem>

<poem id="aarestrup2019012734" variant="aarestrup2006022801">
<head>
   <title>Paa Maskeraden</title>
   <firstline>Ved alle Tisler, alle sorte Slanger!</firstline>
   <notes>
      <note type="credits">Bidrag fra Klaus R. Frederiksen.</note>
   </notes>
   <source pages="95-96"/>
   <quality>korrektur1,kilde,side</quality>
</head>
<body>
Ved alle Tisler, alle sorte Slanger!
Jeg elsker dig, skjøndt du er grim og styg;
Det Ideal, min barske Sjæl forlanger,
Er i din Pukkel og din skjæve Ryg.

Jeg er en Røver, vild af Bakkenbarter;
Paa min Pistol er Hanen altid spændt;
Knipskhed og Dyd er mine Contraparter.
Og med et Smuthul er vi begge tjent.

Ved alle Tudser, alle Skovens Knaster!
Jeg elsker Vorten paa din Næsetip,
Jeg elsker Øiet med det sorte Plaster,
Og giver ei paa Knokkelhaanden Slip.

Før mig derind, hvor dine Potter koge,
Hvor Marrekatten slikker paa sin Klo!
Ved alle Edderkoppe, alle Snoge!
Som i et lille Helved skal vi boe.

Ei for din Negl, din Tøffelhæl, jeg gruer,
Og ikke for din Tunges hede Gift -
Jeg vil derind, hvor Lampen blaalig luer
At tyde dine Rynkers Runeskrift!

Der vil jeg i din Grimhed mig forgabe
Som sund Fornuft i det Urimelige
Og der det lange Hexekys vil skabe
Mig Evigheden i det Timelige.
</body>
</poem>

<poem id="aarestrup2019012735" variant="aarestrup1825-37a8">
<head>
   <title>Hemisphærerne</title>
   <firstline>Den Himmel, jeg har henrykt kaaret</firstline>
   <pictures>
      <picture src="aarestrup1825-37a8-p1.jpg">Manuskript fra Det Kongelige Bibliotek.</picture>
   </pictures>
   <source pages="97"/>
   <quality>korrektur1,korrektur2,kilde,side</quality>
</head>
<body>
Den Himmel, jeg har henrykt kaaret,
Som Jordens, er i Kugler skaaret;
Men de er blændende, ei blaa,
Kun med en svag, en blaalig Aare paa.
De har ei Sol, men vel en Kreds af Rødme,
Der straaler Liv og sprudler Sødme;
Dem ingen Astronom betragter nøie,
Men vel min Drengs det brune Øie.
De dækkes stundom af en Sky,
Snart heelt, snart halvt - men den maa fly.
For Storme har de intet Rum,
Skjøndt bølgende som Havets Skum.
Lynglimt man øiner ikke der -
Kun af mit Kys et Rosenskjær.
Ei Stjerner har de for en natlig Vanker,
Men vel et Hjerte indenfor, som banker,
Og som, naar Alt er Mulm, veileder
Den tro og elskende Tilbeder.
</body>
</poem>

<poem id="aarestrup2019012736" variant="aarestrup2018110505">
<head>
    <title>Fangen og Fangevogteren</title>
    <firstline>Grønne, fine Græs paa Muren</firstline>
    <source pages="98"/>
    <quality>korrektur1,korrektur2,kilde,side</quality>
</head>
<body>
<nonum><small><center><b>Fangen.</b></center></small></nonum>
Grønne, fine Græs paa Muren,
I, som svale hid og did,
Hvor I minde om Naturen
I min lykkelige Tid!

<nonum><small><center><b>Fangevogteren.</b></center></small></nonum>
Væk med alt det Græs af Muren
Skynd jer noget, een, to, tre! -
Gamle Skurk, ei meer Naturen,
Steen og Stænger skal du see.
</body>
</poem>

<poem id="aarestrup2019012737" variant="aarestrup1825-37a9">
<head>
   <title>Der er en Sjæl i denne Albu</title>
   <firstline>Der er en Sjæl i denne Albu</firstline>
   <quality>korrektur1,korrektur2,kilde,side</quality>
   <source pages="99"/>
</head>
<body>
Der er en Sjæl i denne Albu
Gudindekraft i dette Knæ
Selv Trykket af din lille Finger
Kan skabe Digtere af Fæ

Kort sagt, der er i dine Lemmers
Bevægelige Harmonie
I hver din Stilling er en Verden
Af Billedkunst og Poesie

Men ogsaa som paa Billedstøtten
Og paa et yndigt Maleri
Er Læberne bestandig stumme -
O gjør dem dog lidt mere frie.

Der kunde komme fra Din Læbe
Et Ord, et Ja - En Vellyd blot
Der overgaaer alt hvad i Verden
Poeter kalde skjønt og godt.
</body>
</poem>

<poem id="aarestrup1825-37a10">
<head>
   <title>Der er en Trolddom paa din Læbe</title>
   <firstline>Der er en Trolddom paa din Læbe</firstline>
   <quality>korrektur1,korrektur2,kilde,side</quality>
   <source pages="100"/>
</head>
<body>
Der er en Trolddom paa din Læbe
Der er en Afgrund i dit Blik,
Der er i Lyden af din Stemme
En Drøms ætheriske Musik -

Der er en Klarhed paa din Pande,
Der er et Mørke i dit Haar,
Der er en Strøm af Blomster-Aande
Omkring dig, hvor du staaer og gaaer -

Der er i Dine Lemmers Holdning
Og deres Form en Harmonie,
Der er i Taaren, som Du fælder,
Og i Dit Smiil en Poesie -

Og i Dit Inderste en Verden
En sværmerisk chaotisk Vaar -
Som jeg umuligt kan forglemme,
Som jeg tilbeder og forstaaer.
</body>
</poem>

<poem id="aarestrup2019012738" variant="aarestrup2018110506">
<head>
    <title>Det var den høie, hede Dag</title>
    <firstline>Det var den høie, hede Dag</firstline>
    <source pages="101-104"/>
    <quality>korrektur1,kilde,side</quality>
</head>
<body>
Det var den høie, hede Dag:
Jeg vandred i en Ørk; som Vand,
Der krølles af et Aareslag,
Løb rislende omkring min Fod
Det letbevægelige Flyvesand.
Kun hist og her en Palme lod
I det uendelige Blaa
Sin Fjerbusk veie. Søvnig saae
Jeg Caravanen drage hen;
Forbrændt af Solen, blændet, sløv,
Hensank jeg i det varme Støv.
Umulig jeg beskrive veed
Det Øde og den Kjedsomhed,
Jeg følte, nær ved at forgaae
Som et halvvissent Straa.
Jeg vilde reise mig, men sank igjen.
Besindelsen svandt næsten bort;
Da i det samme jeg fornam som noget Haardt
Ved Siden af mig, som en lille Stump
I Sandets Dynge - greb og fandt en graahvid Klump.
Jeg løfted den. En Skorpe sprød,
Som under mine Hænders Tryk
I fine, løse Sandskorn flød,
Gav efter, viste mig et Been,
En Hofte, nydelig, skjøndt Steen,
Og alabasterbleg en Ryg
Med - hvad jeg høistforundret saae -
To sammenlagte Vinger paa,
To lange, fine, spæde, smaa.
Og da jeg pusted Sandet væk,
Som skjulte Nakken, skued ret
Omridsene af Hovedet,
De sælsomklare Ansigtstræk -
Mit Hjerte slog: vel var det Steen,
En Barneskabning; men saa reen,
Saa levende har ingen Haand
Af Marmor meislet Skjønhed ud.
Det var et Liv, det var en Aand,
Som gjennemtrængtes her af Steen.
En pludselig Idee jeg fik,
Det var mig tydeligt, som sagt,
Det faldt som Skjæl fra mine Blik:
Det var ei Steen, ved Konstens Bliv
Vakt til et koldt, udvortes Liv -
Nei, nei! det er en Petrefact,
Forstening, Litholith - o Gud!
Men fra en længstforsvunden Tid,
En Old, guddommelig og blid,
Da endnu Himlens Afkom hang
I Palmetræerne og sang
Og vugged sig paa Liliens Stængel -
Ja, det er en forstenet Engel!

    De Følelser, hvormed jeg gik
Afsides til en eensom Plet
Og neppe vilde troe mit Blik,
Snart gjemte, snart tog atter fat
Min ubetalelige Skat,
Mig mere værd og mere huld
End Havets Perler, Indiens Guld -
Alt, hvad jeg følte ved at see,
Betragte og beundre ret
Den sjeldne, søde Litholith,
Det lille Skjønhedsunderværk,
De fine Lemmers Liliesnee
Med Spor af Himlen i maaskee -
Og tænke mig, at det var mit -
Den Ruus i Hoved og i Bryst,
Bedøvende som stærk,
Ved Tanken om: nu, naar du vil,
Godtgjør du, der er Engle til -
Der vare, om just ikke ere -
Om Englene en lærd Kritik,
En Disputats - o tænk min Ære!
Hvad det vil give for et Blik,
Hvad det vil give for et Hold,
Hvad det vil kaste for en Straale
Paa Troens ridderlige Skjold:
Min Fryd kan Ingen maale;
Den Stolthed, det Virvar af Lyst
Kan Ingen forestille sig.
Der ei var lykkelig som jeg.

    Men - Morgendæmringen forsvandt,
Den virkelige Sol oprandt.
Jeg ledte med forundret Blik
Om Bjergene, som imod Himlen gik,
Om Cactusblomsten, om det varme Sand;
Jeg saae kun Skyen i mit Fædreland,
Mit Vindue, de store Ruder,
Min Seng, mit Bord, de hvide Puder,
Min Slaabrok ophængt paa et Søm;
Jeg hørte Taffeluhret pikke:
Jeg vaagnede - jeg drømte ikke.
</body>
</poem>

<!-- TODO: Til C. R., p. 105 --> 

<poem id="aarestrup2019012739" variant="aarestrup1825-37a11">
<head>
   <title>Tag dette Kys, og tusind til, du Søde</title>
   <firstline>Tag dette Kys, og tusind til, du Søde</firstline>
   <quality>korrektur1,kilde,side</quality>
   <keywords>sonnet</keywords>
   <source pages="106"/>
</head>
<body>
Tag dette Kys, og tusind til, du Søde,
Lad Øiet tale frit, Amor indskrænker
Kun Stemmens plumpe Sprog; og i hans Lænker
Er Kys, Omfavnelser ei nogen Brøde.

Jo tiere sig vore Læber møde,
Jo meer beruust paa ingenting jeg tænker.
Min Prosa jeg til Cancelliet skjænker
Og saa kan Riim og Vers elskværdigst gløde.

Vel føler jeg, for Elskovsild tilfulde
Er Formen, skal den være reen og plastisk
Kun den, som dine Arme aabner, Hulde

Men for min Tænksomhed et Net jeg fletter
For mine Viisdomsuk, et ret elastisk,
Og dog et smukt og snevert, i Sonetter.
</body>
</poem>

<poem id="aarestrup2019012740" variant="aarestrup2018110307">
<head>
    <title>En deilig Aften? Stille, sølvklart Vandet!</title>
    <firstline>En deilig Aften? Stille, sølvklart Vandet!</firstline>
    <keywords>sonnet</keywords>
    <source pages="107"/>
    <quality>korrektur1,kilde,side</quality>
</head>
<body>
En deilig Aften? Stille, sølvklart Vandet!
Vi roede langsomt hen, i Lundens Skygge,
Sømaager fløi forbi os venligt trygge,
Og hilste os som Folk, der kom fra Landet.

En Sværm Meduser steg og sank i Vandet.
Men jeg var ør af Kjærlighed og Lykke;
Jeg kunde hende kun i Haanden trykke,
Og vidste ei og tænkte ei paa andet.

Da hvisked hun: ,,See Skyerne, du Søde,
See Skoven, Søen, fjerne Bjerge drikke
Den sidste Glands, glødende, purpurrøde!''

Tilgiv, Natur, jeg saae det dengang ikke;
Isauras Kinder saa livsaligt gløde -
Tilgiv - jeg ændsed ei din Aftenrøde!
</body>
</poem>

<poem id="aarestrup2019012741" variant="aarestrup1825-37a12">
<head>
   <title>Enthusiasme</title>
   <firstline>O, jeg ændser ei mit Danmarks</firstline>
   <quality>korrektur1,kilde</quality>
    <source pages="108"/>
</head>
<body>
O, jeg ændser ei mit Danmarks
Flade Former, plumpe Grønhed -
Hvor du vandrer om, Veninde
Er et Ginistan af Skjønhed.

Hvad er Alpesneens Hvidhed
Fuld af Sænkninger og Kupler
Mod Din Arms, din Skulders Runding
For en henrykt, eensom Grubler!

I din Haarvæxt hvilken Fylde!
Tal mig ei om Skovens Ranker!
Ved at løse disse Knuder
Føl hvordan mit Hjerte banker!

Paa din Læbe hvilken Rødme!
Hvilke Roser! - Hvo der saae dem,
Om en Afgrund end sig aabned,
Vover Livet for at naae dem.
</body>
</poem>


<poem id="aarestrup1825-37a13">
<head>
   <title>Hvilke Spaltninger og Ridser</title>
   <firstline>Hvilke Spaltninger og Ridser</firstline>
   <quality>korrektur1,korrektur2,kilde,side</quality>
    <source pages="109"/>
</head>
<body>
Hvilke Spaltninger og Ridser;
Hvilken Slangelinie ender
Disse Strækninger og Spidser,
Denne Albu, disse Hænder!

Hvilke Tinter til at male!
Hvilke Rundinger og Kupler,
Hvilke Høider, hvilke Dale,
Skabte for en eensom Grubler!
</body>
</poem>

<poem id="aarestrup1825-37a14">
<head>
   <title>Lavinen</title>
   <firstline>Langsmed Armene det bløde</firstline>
   <quality>korrektur1,korrektur2,kilde,side</quality>
   <source pages="110"/>
</head>
<body>
Langsmed Armene det bløde
Skjære Snelag - o vær varlig!
Hver Berørelse, den mindste,
Hver Bevægelse er farlig.

I sit blide Fald det synes
Som om det bestandig ruller,
Som om gled det mig imøde -
O, den altfor runde Skulder!
</body>
</poem>

<!-- TODO: Hvilke Ætherregioner, p. 111 -->
<!-- TODO: Fremad!, p. 112 -->
<!-- TODO: Til ..., pp. 113-117 -->
<!-- TODO: Skyggerne, p. 118 -->

<poem id="aarestrup1825-37a15">
<head>
   <title>Rødglødende, hvidglødende</title>
   <firstline>Den første Aften, da jeg kyste dig</firstline>
   <quality>korrektur1,korrektur2,kilde,side</quality>
   <source pages="119"/>
</head>
<body>
Den første Aften, da jeg kyste dig
Rødglødende du gav dit Hjerte mig
Den næste Aften, da du gav mig alt
Hvidglødende du mig om Halsen faldt.
</body>
</poem>

<!-- TODO: Det Blaat, som kaldes Himmelblaat, p. 120, variant af aarestrup2019012742 nedenfor-->

<poem id="aarestrup2019012742" variant="aarestrup2001050301">
<head>
   <title>Paamindelse</title>
   <firstline>Det Blaat, som kaldes Himmelblaat</firstline>
   <notes>
      <note type="credits">Bidrag fra Brian Bentsen.</note>
   </notes>
   <source pages="121"/>
   <quality>korrektur1,kilde,side</quality>
</head>
<body>
Det Blaat, som kaldes Himmelblaat,
Den Jordklump, denne Haandfuld Vand,
Det Vrøvlerie af Uforstand,
Et Par Pedanter kalde ondt og godt -

O dette jammerlige Tidsfordriv!
Det kan du gabe paa? Saa smaat
Indsuger du en Drøm, man blot
Af Dumhed falder paa at kalde Liv?

O noget andet maa der være til!
Med Tænkningen fik jeg vel ikke Hul
Paa dette Forhæng, Ild i dette Kul -
Thi Tænkningen er selv et daarligt Spil -

O dersom Alexander leved nu
Han rakte mig sit Sværd - og jeg - Men see:
Der skrider Døden med sin Lee
Han veed at hugge Knuden rask itu! -
</body>
</poem>

<!-- TODO: Vor Glæde tager da sin Flugt, p. 122 -->
<!-- TODO: Min Ven, p. 123-125 -->
<!-- TODO: Tilgiv mig, kjære Ven, ... p. 126-128 -->
<!-- TODO: Hvor det glæder mig, ... p. 129 -->

<poem id="aarestrup2019012743" variant="aarestrup2018110508">
<head>
    <title>Venskabstrøst</title>
    <firstline>Er en Blomst nær ved at visne, den forfriskes kan igjen</firstline>
    <source pages="130-131"/>
    <quality>korrektur1,kilde,side</quality>
</head>
<body>
Er en Blomst nær ved at visne, den forfriskes kan igjen,
Og et Hjerte, som vil briste, det kan trøstes af en Ven.
Sagnet gaaer, at hver en Plante har en anden til sin Lyst,
Har en anden Urt, som livner, styrker og forsvarer den.
Rosen fandt sin Sjæls Udkaarne i den grønne Semperviv;
Trives denne i dens Nærhed, kan ei Rosen skrante hen.
Mellem Planter, mellem Stene, mellem alle Verdens Dyr
Virke Sympathiens Krafter, selv mellem stolte Mænd
Hvor er den, som ikke føler, at hans Liv mon plat forgaae,
Findes ei det Skjød, hvori han lægge kan sit Hoved hen?
Hvor er den saa strenge Qvinde, at hun ikke sygner bleg,
Naar hun, som en Ranke, rives fra den elskte Ungersvend?
Hvor er den, det være Qvinde, være Mand, som ei har følt
Sympathiens Lægedomme skjænke Liv og Kraft igjen?
Hvor er den Ulykkelige, siig mig, som forgjæves veed,
At det Hjerte, som vil briste, kunde trøstes af en Ven?
</body>
</poem>

<poem id="aarestrup2019012744" variant="aarestrup2018110509">
<head>
    <title>Trudsel</title>
    <firstline>Floribella, har du seet en Plante at bedrøves</firstline>
    <source pages="132-133"/>
    <quality>korrektur1,kilde,side</quality>
</head>
<body>
Floribella, har du seet en Plante at bedrøves,
Trække sig tilbage, harmes, naar dens Sødme røves?
Og dog troer du, at din Strenghed, at din lange Modstand,
At din Kamp, som for at værge Ungerne en Løves,
Naar jeg lokket af din Skjønhed, som en Bi af Liliens,
Sank imod dit Bryst og søgte søde Kys, behøves?
Føler du ei, denne Modstand strider mod Naturen?
Qvæler den ei Hjertets bedre Stemme, naar den øves?
Alt, hvormed en Viisdomshaand har Verden sammenslynget,
Alle Baand, som sammenholde Livets Række, kløves;
Alt, hvad Gud har foranstaltet til sin Skabnings Bedste,
For at føie Led til Led og pryde Jorden, sløves.
See, hvor Blomsten gjerne af den brune Blomsterkysser,
Fromthengiven i Naturens Villie, berøves,
Lader ham ved Barmen drikke al den skjulte Sødme,
Og til Gjengjeld, skjælvende i Morgendug, bestøves.
Følg Exemplet af din Søster! jeg maa Nectardraaben hente,
Trods din Vægring, hvilken Dyst endnu af mig skal prøves.
</body>
</poem>

<!-- TODO: Nu, da vor Jubelfests ... pp. 134-138 -->

<poem id="aarestrup2019012745" variant="aarestrup2018110511">
<head>
    <title>Riimbrev til Frøken W</title>
    <firstline>Lyset er tændt, paa den varmende Jernovn Røgelse kastet</firstline>
    <source pages="139-142"/>
    <quality>korrektur1,kilde,side</quality>
</head>
<body>
Lyset er tændt, paa den varmende Jernovn Røgelse kastet;
Blæsten kan slaae med Regn Ruden, saameget den vil.
Her, i mit eensomme Huus, er Gulvteppet strakt under Foden,
Og for den kjølige Dør hænger det lunende Filt.
Fjernt jeg hører kun Børnenes Skrig og den syngende Amme,
Tagets bestandige Dryp, Stormens urolige Lyd.
Om mig er Stilhed. Tankerne vaagne om dem, som er fjerne,
Skilt fra mig ved et Rum, Sjælene ei kan forstaae.
Tankerne vaagne om dem, de Venner, der nylig forlod os,
For i den brogede Stad Vinterens Lede at flye.
Tankerne vaagne om dig, Veninde, du Blide af Hjertet,
Englen for mine Smaa, Husets fortrolige Gjæst.
Gjerne en Stund om den lysende Arne vi trykked os sammen,
Vexled skjemtrige Ord, havde vi dig i vor Ring;
Men paa Papir, med konstige Skrifttræk nøder mig Skjæbnen
Langsomt udtrykke det, Læben kan gjøre saa let.
Lad da et venligt Brev erstatte det venlige Haandtryk,
Versets elegiske Form Øiets sædvanlige Blik!
Gjenkjend Tankernes Spring og Ordenes lette Forvirring!
Mærk i Rhytmernes Takt noget, som ligner min Røst!
Dig, som jeg veed med mig i Forening elsker det Skjønne,
Dig, hvis følsomme Sjæl ærer det Gode saa høit,
Hilsen bringer jeg dig, fra mig det kjærligste Budskab,
Hilsen fra mine Børn, Hilsen og Kys fra min Viv.
Jævnt gaaer Tiden her; man lever, skjøndt neppe det mærkes;
Deri, troer jeg, bestaaer just det lyksalige Liv.
Himlen er immermørk, indsvøbt i Skyerne, tragisk,
Ikke en Rist, som er lys, ikke en Plet, som er blaa.
Meer langmodig, veed jeg, Camelen ei drager i Ørken,
End paa Bøndernes Vogn jeg den moradsige Vei;
Ingen Bjørn i Hi paa Mos og visnede Blade
Lægger sig bedre til Ro, sugende Labben, end jeg.
Luunt, som Murmeldyr i Savoyens takkede Bjerge,
Børnene lave sig til Vinterens døsige Nat;
Ingen Lama i Græsset ernærer sit diende Afkom
Mere tro, end min Viv ammer sin nykterne Alf.
Jorden, opblødt af Vand, bedækkes af evige Taager,
Og fra den dryppende Qvist løfter kun Kragen sit Skrig.
Skulle vi derfor af Dvalen, som Kulden bebuder os, vækkes,
For den regngraa Luft lysnes af stærkere Sol,
Fyld, Veninde, et Blad med Sjælens hellige Varme,
Send os en yndig Bouquet friske og duftende Ord!

<nonum><small><center>Den 10de December 1836.</center></small></nonum>
</body>
</poem>

<poem id="aarestrup2019012746" variant="aarestrup2018110510">
<head>
    <title>Sonet</title>
    <firstline>Jeg er ulykkelig, naar Dagen hælder</firstline>
    <source pages="143"/>
    <keywords>sonnet</keywords>
    <quality>korrektur1,kilde,side</quality>
</head>
<body>
Jeg er ulykkelig, naar Dagen hælder,
Jeg søger Leiet, ene med min Kummer -
Og dog saa lykkelig; den dybe Slummer
Mig leder hen, hvor Saligheden vælder.

Jeg er ulykkelig, naar Lærken melder
Den nye Dag; min Takkerøst forstummer -
Og dog saa lykkelig; thi Hjertet rummer
Den Følelse, hvorom det ene gjelder.

Til Glædens Blomst er lutter Qvaler Stammen;
Hvis Sorgens Mørke bragtes til at vige,
Saa brændte mere dunkelt Vellystflammen.

Mit Vee og Vel, jeg kan ei andet sige,
Som Nat og Dag, er knyttet yndigt sammen,
Som Liv og Død, saa uadskillelige.
</body>
</poem>

<poem id="aarestrup2019012747" variant="aarestrup2018110507">
<head>
    <title>Ved Madonnabilledet</title>
    <firstline>Mørke Ranker laae paa Muren</firstline>
    <source pages="144-145"/>
    <quality>korrektur1,kilde,side</quality>
</head>
<body>
Mørke Ranker laae paa Muren,
Stjernerne begyndte funkle;
For det gamle Helgenbilled
Brændte Lygten i det Dunkle.

Gamle Kone ved din Krykke,
Du, hvis brune, svage Hænder
Dag og Nat maae flittig passe,
At Madonnas Lampe brænder!

Tag imod vor Mildhedsgave!
Beed Andægtige, som knæle
I Capellet, løste Bønnen
For to elskovsfulde Sjæle:

At den Kummer, som de føle,
At den Byrde, som de bære,
At de Taarer, som de fælde,
Og den Uro, som de nære -

At det Alt, som disse Flammer
Under Nischens sorte Bue,
Stadigt maa vedligeholdes
Samlet i en hellig Lue;

At det Alt, som disse Flammer,
Der sig brændende fortære,
Maa med sine sidste Straaler
Lyse Kjærlighed til Ære!
</body>
</poem>

<poem id="aarestrup2019012748" variant="aarestrup2018110312">
<head>
    <title>Landet drog jeg vide om</title>
    <firstline>Landet drog jeg vide om</firstline>
    <source pages="146"/>
    <quality>korrektur1,kilde,side</quality>
</head>
<body>
Landet drog jeg vide om
I min fattige Hue.
Gav mig Gud en Mand,
Blev jeg en fornem Frue.
Gik jeg under Lide,
Vilde baade Peer og Povl
Navnet paa Manden vide.
Ødeland hedder min Mand,
Næsegruus hedder mit Huus,
Tyg i Ro hedder min Ko,
Tryne fiin hedder mit Sviin,
Fattig paa Haar hedder mit Faar,
Vrikkemaas hedder min Gaas,
Snadderivand hedder min And,
Karl for sin Hat hedder min Kat,
Bjæffemund hedder min Hund,
Pat paa Sut hedder min Glut,
Reent for Skarn hedder mit Barn,
Pokker er løs min Tjenestetøs,
Skruegal hedder min Ka'l,
Kirkefane hedder min Hane,
Sorte Hoppe hedder min Loppe,
Bær dit Kors hedder mit Hors,
Lad mig syde hedder min Gryde,
Perlebønne hedder min Høne,
Silkelok hedder min Rok,
See hvor smuk hedder min Buk,
Hjelp, vor Herre! hedder min Kærre,
Sommerlæ hedder mit Træ.
</body>
</poem>

<!-- TODO: Til Fylla, pp. 147-148 -->

<poem id="aarestrup2019012749" variant="aarestrup1999032909">
<head>
   <title>Sølvbryllupsvise</title>
   <firstline>Hvad er Kjærligheds Vaar</firstline>
   <quality>korrektur1,kilde,side</quality>
   <keywords>lejlighedsdigtning</keywords>
   <source pages="149-150"/>
</head>
<body>
Hvad er Kjærligheds Vaar,
Som saa hurtig forgaaer,
Vel andet end en blændende Drøm?
End en Dag i April,
Fuld af glødende Smiil,
Men fulgt af Regnens Strøm?
  Alting sig tegnede
    Saa smukt,
  Og sikkert vi regnede
    Paa Frugt;
Men da Drømmen forsvandt,
Siig os hvad vi fandt?
Knap Mindet - ikke sandt?

Nei, nu er du for slem!
Sagtens gives der dem,
For hvilke Elskovs Sol ei oprandt;
Som ei saae nogen Frugt,
Skjøndt det tegnede smukt,
For hvem det Hele svandt.
  Altid det gaaer dog ei
    Saa slemt;
  O Elskov, din Vaar vi ei
    Har glemt!
Dens Erindring er Lyst,
Og i Alles Bryst
Udbreder den sin Trøst.

Dog en Dag som i Dag
Taler Kjærligheds Sag,
O Held os, med den stærkeste Røst;
Denne Fest for en Vaar,
Som ei svandt, men bestaaer
Ved Siden af sin Høst,
  Amor, den ilende,
    Blev tro;
  Her slog han sig smilende
    Til Ro;
Ingen Vinge faldt af,
Man ei Baand ham gav,
Men Huset holdt han af.

Derfor Slægtning og Ven
Derfor Datter og Søn,
En Skaal for Brudeparret, de To,
Der i femogtyve Aar,
Der i Høst som i Vaar,
Var enige og troe!
  Rosen, de dannede
    Til Krands,
  Med Sølvet kun blandede
    Sin Glands -
O vær, Himmel, dem huld,
Og er Tiden fuld,
Bland Roserne med Guld!
</body>
</poem>

<poem id="aarestrup2019012750" variant="aarestrup2018110512">
<head>
    <title>Eensomheden</title>
    <firstline>Barn, du drømmer dig</firstline>
    <source pages="151"/>
    <quality>korrektur1,kilde,side</quality>
</head>
<body>
Barn, du drømmer dig
Eensomhedens Skygge,
Eensomhedens Lyst
Som en hellig Lykke,
Som en evig Trøst -
Kjender du da mig?

Veed du, hvad det er,
Ret at være ene?
Ret at føle sig
Eensom og alene?
Kan du sige mig,
Veed du, hvad det er?

Englen nærmer sig,
Den, om hvem du leder,
Eensomhed ved Navn;
Men usynlig breder
Den sin mørke Favn
Rædselfuld mod dig.

See den dybe Flod
Bag de grønne Grene -
Har du Lyst dertil,
Saa er du alene,
Evig om du vil -
Tør du? har du Mod?
</body>
</poem>

<poem id="aarestrup2019012751" variant="aarestrup2018110514">
<head>
    <title>Til Maanen</title>
    <firstline>Jeg har seet ham ride</firstline>
    <source pages="152-153"/>
    <quality>korrektur1,kilde,side</quality>
</head>
<body>
Jeg har seet ham ride -
Ha, hvor Hesten jog!
Til det Sted, jeg boede,
Ei sit Blik han slog.

Jeg har seet ham skrive -
Ak, hvor langt det blev!
Ei til mig var Brevet,
Han saa ivrig skrev.

Jeg har seet ham kysse
Paa en Lok saa blød -
Ei min Haarlok var det,
Som den Lykke nød.

Jeg har seet ham græde -
Ak, hvor bleg og skjøn!
Ei for min Skyld var det,
At han græd i Løn.

Jeg har seet ham vandre -
Hvor han standsed tidt!
Men det Navn, han sukked,
Ei det Navn var mit.

O, men du, Veninde,
Klare Maane - o
Dine blide Straaler
Gav mit Hjerte Ro!

Du har seet min Taare,
Du har seet min Qval,
Naar du stille lyste
Over Bjerg og Dal.

Du har hørt mig sukke
Paa den høie Borg
Som dit Næ forsvinder,
Svinde lad min Sorg!
</body>
</poem>

<poem id="aarestrup2019012752" variant="aarestrup2018110513">
<head>
    <title>Den frimodige Ven</title>
    <firstline>Jeg havde en Ven, som var klog</firstline>
    <source pages="154-156"/>
    <quality>korrektur1,kilde,side</quality>
</head>
<body>
Jeg havde en Ven, som var klog,
Men holdt ikke Tand for sin Tunge;
Han førte det frieste Sprog
Blandt Gamle, saavelsom blandt Unge.
Mit Raad var et Glas eller to
Af mild og forstandig Lafitte;
Han slog sig dog ikke til Ro,
Men støied i Vennernes Midte.

Han havde et hemmeligt Nag
Til Raader og til Excellencer,
Og derfor ved festlige Lag
Hans Spasen var tidt uden Grændser:
,,I troe ei paa Helgene meer
Og turde vel spytte paa Paven,
Dog for en Minister jeg seer
Jer krybe, som Snoge, paa Maven.''

I Siden han havde et Horn
Til alle de Priviligeerte,
De var ham i Øiet en Torn,
Og ei han sin Yttring geneerte:
,,I troe ei paa Spøgelser meer -
Det gjør ei engang eders Koner -
Hvor kan I da troe, som jeg seer,
Paa Skyggen af gamle Baroner?''

Han lod sig forlyde med Ord,
Naar Viindunsten varmed ham Blodet,
Som, dersom de videre foer,
Saavist kunde kostet ham Ho'edet:
,,I frygte ei Djævelen meer
Hvor kan I da frygte, Kamrater,
En Enevoldsmagt med en Hær
Forpryglede, raadne Soldater?''

En Tænker han var, men en fri -
Om jeg tør saaledes det kalde -
Han sang til en smuk Melodie
En Viisdom, som huede Alle:
,,Jeg troer paa den eneste Gud,
Den eneste sande Forsoner;
Kom til mig! saa lyder hans Bud,
Kom hid til min Barm, Millioner!''

Hans Mening om Qvinderne til -
Som lettelig lod sig formode -
Var ogsaa dumdristig og vild
Og efter hans krusede Ho'ede:
,,Heel lukkelig Manden vel var,
Der fandt sig en elskelig Qvinde;
Men bedre det var dog, et Par,
En Snees endnu bedre at finde!''

Nu hviler hans Been paa et Sted,
Hvor ogsaa vel vore skal ligge,
Og Fyrstens og Prindsernes med,
Ved Siden af deres, som tigge.
Endskjøndt han forresten var klog,
Han holdt ikke Tand for sin Tunge -
Nuvel! for det ærlige Skrog
Lad Glasset frimodigen runge!
</body>
</poem>

<poem id="aarestrup2019012753" variant="aarestrup2018110515">
<head>
    <title>Ja, jeg har sværmet bagvendt for din Ynde</title>
    <firstline>Ja, jeg har sværmet bagvendt for din Ynde</firstline>
    <source pages="157-158"/>
    <quality>korrektur1,kilde,side</quality>
</head>
<body>
Ja, jeg har sværmet bagvendt for din Ynde,
Natur - o du tilgiver Drengen dog?
Faldt Livet magert, Blomsterne for tynde,
En Haandfuld Roser jeg af Luften tog.

Da fandt jeg alle kloge Fyre flaue,
Og næsten smukke alle Sørgespil;
Da kunde mig hver Svanebarm benaue,
Og alle Elskovshymner maatte Taarer til.

Jeg fandt saa majestætisk eet og andet,
Som Andre finde umaadeligt og smaat;
Jeg fandt, vort hele Liv var saare vandet,
Og at kun Hippokrenes Kilde smagte godt.

Jeg troer, jeg har mig dog endeel forandret -
Om til det Bedre, kan jeg selv ei see.
Frem og tilbage er jeg vistnok vandret,
Hvad før var Tø, er bleven Frost maaskee.

Jeg venter noget nu af Dumhedsflaben;
Forstanden er ei meer saa selvklog, kjæk.
Jeg seer det udraabt Store uden Gaben,
Jeg seer det indbildt Ringe uden Skræk.

Og skjøndt et elsket Værk ei uden Pletter,
Og intet Yndigt idel Blomstersnee,
At føle Skjønheds mindste Savn, jeg sætter
Langt over det, at ingen Mangler see.

Nu er mig Verden bleven fuld og fyldig,
Nu Livet blomstrer mig med Fryd og Held;
Og Hjemmel har jeg for min Dom, en gyldig:
Dens Skaber selv, der fandt, at Alt var vel.
</body>
</poem>

<!-- TODO: Med en kasse eau de cologne, p. 159 -->

<poem id="aarestrup2019012754" variant="aarestrup2018110310">
<head>
    <title>Forgjæves! min Længsel</title>
    <firstline>Forgjæves! min Længsel</firstline>
    <source pages="160-162"/>
    <quality>korrektur1,kilde,side</quality>
</head>
<body>
Forgjæves! min Længsel
Kun søger de Lokker,
Hvis bruunlige Trængsel
Din Tinding omflokker.

Forgjæves! Min Tanke
Kun vandrer og leder
Om Lokkernes Ranke,
Du fletter og breder.

Forgjæves! forgjæves!
Min Uro, min Længsel
Ei finder sin Hvile
I Skyernes Trængsel.

Forgjæves! forgjæves!
Min Længsel, min Vaande
Ei finder sin Lindring
I Blomsternes Aande.

Forgjæves! forgjæves!
Ei Mylder af Vinen,
Ei kjølige Druer
Formindske mig Pinen.

Forgjæves! Min Tanke
Sig ængster og vaander;
Kun Duft af en Ranke
- Din Haarloks - jeg aander.

Forgjæves! Den Ranke,
Som dulmer min Smerte,
Omslynger, du Slanke,
Din Barm og dit Hjerte.

Forgjæves! Jeg søger
Hiin Sødme, som brænder
Hos dig allevegne
Paa Mund og paa Hænder.

Forgjæves! forgjæves!
Den Snoening, den Knude,
Jeg ønsked at løse,
Er langt fra min Pude.
</body>
</poem>

<poem id="aarestrup2019012755" variant="aarestrup2018110306">
<head>
    <title>Lokkerne</title>
    <firstline>O jeg synker hen i Tanker</firstline>
    <source pages="163"/>
    <quality>korrektur1,kilde,side</quality>
</head>
<body>
O jeg synker hen i Tanker
Ved at see paa dine Lokker,
Sødere end Vinens Ranker,
Fuldere end Skovens Klokker!

Hvilke Anelser og Drømme
I det Ringlende, det Vundne,
I de slangesnoede Strømme,
I det Løste, i det Bundne!

Der kan Blikket henrykt samle,
Sig fordybe, boltre, vugge -
Der kan Digtekonsten samle
Hvad den bruger af det Smukke,

Og naar den har længe samlet,
Som en Bi af Blomsterkrukken,
Flyve langsomt til sin Celle,
Tung af Sødme, skjønhedsdrukken.
</body>
</poem>

<poem id="aarestrup2019012756" variant="aarestrup2018110311">
<head>
    <title>Hendes Lokker</title>
    <firstline>I Skovenes lune</firstline>
    <source pages="164-166"/>
    <quality>korrektur1,kilde,side</quality>
</head>
<body>
I Skovenes lune,
Dæmrende Tætning
Omgav mig den brune,
Knudrede Fletning.

Mig svalte det Mylder
Af Løvet, som kruset
Og ringlende fylder
Solsiden af Huset.

Blandt slingrende, bløde
Slyngplanter og Ranker,
Der sank mig imøde,
Jeg famled i Tanker.

Paa Skyer jeg stirred,
Hvis drivende Mængde,
Sortkrøllet, forvirret,
Om Maanen sig trængte;

Paa Tangen, der løftes
Og slynges tilside,
Hvor Bølgerne kløftes
Skummende hvide;

Paa hvirvlende Vover
Fra Fossen, som falder
Henslørende over
Blegrøde Koraller;

Paa mørke Aurikler,
Paa dufende Klaser,
Hvis Tykning sig vikler
Om blændende Vaser.

O pragtfuld tilvisse
Den krøllede Trængsel -
Meer yndigt, end disse,
Dog søger min Længsel.

En Fletning, som skilles
I Strømninger mange,
Der snoe sig, forvildes,
Omslyngende, lange -

Som løses og bindes,
Som bølger og ruller,
Men - blødt om en Qvindes
Sneehvide Skulder.

Jeg mindes - jeg mindes
Guldlokker, I fagre!
O siig, hvor I findes,
O siig, hvor I flagre!

Paa Søen - i Haven -
Jeg søger og leder -
I Skoven - i Graven -
Hvor finder jeg eder?
</body>
</poem>

<!-- TODO: Min tunge Taare sank, p. 167 -->

<poem id="aarestrup2019012757" variant="aarestrup2018110401">
<head>
    <title>Taarerne</title>
    <firstline>En nysudsprungen Rose</firstline>
    <source pages="168-169"/>
    <quality>korrektur1,kilde,side</quality>
</head>
<body>
En nysudsprungen Rose
Var i mit Knaphul stukken,
Varmt brændte Morgensolen,
Paa Græsset glimred Duggen.

Dog var mit Sind formørket,
Jeg følte Graaden trænge
Sig frem og tunge Perler
Langs Øielaaget hænge.

I dem var ikke Duggens
Husvalelse og Lethed,
I dem var Hjertekvalens
Vellystig bløde Træthed.

Jeg lod dem roligt rinde,
Som naar en Syg seer Straalen
Af Armens Blodkar springe
Rødtskummende i Skaalen.

Jeg græder ikke ofte,
Men paa de fagre Planter
Faldt Taarerne og funkled
Som Duggens Diamanter;

Og kunde ikke skjelnes,
Skjøndt fra den bedske Kilde,
Fra lune himmelfaldne,
Forfriskende og milde,

Med alle Regnbufarver,
Snart himmelblaae, snart gule.
Jeg kunde ikke Smilet
Paa mine Læber skjule.

Henveirede, forsvundne,
Bortkyssede af Solen
Var Taarerne, som glimred
Paa Græsset og Violen.

O, det er Hjertekvalens
Bestandige Historie,
Den har sin Martyr-Time,
Den har sin Helgenglorie.

Giftdrikkens fyldte Bæger,
Med Rædsel ført til Munden,
Det dufter som en Balsam,
Naar det er tømt til Bunden.
</body>
</poem>

<!-- TODO: Høistammede Rose, p. 170, variant af aarestrup2019012747 -->
<!-- TODO: Paa en Skraaning imod Skoven, p. 171 -->
<!-- TODO: Den synger over mit Hoved, p. 171 -->
<!-- TODO: Busken med røde Knupper, p. 171 -->
<!-- TODO: Hvor sig Løvet eensomt fletter, p. 171 -->

<poem id="arestrup2019012758" variant="aarestrup2004092501">
<head>
   <title>Tidlig Skilsmisse</title>
   <firstline>Det var den aarle Morgen</firstline>
   <notes>
       <note>Indtastet af Estrid Bjerregård.</note>
   </notes>
   <quality>korrektur1,kilde,side</quality>
   <source pages="172-176"/>
</head>
<body>
Det var den aarle Morgen.
I Teltet stod Dragonen
Og vikled Purpurskjærfet
Om Livet paa Baronen.

Og rakte ham hans Pallask,
Hans Hjelm med Hestehalen,
Saa blank, som var den nylig
Hentet i Vaabensalen.

Og førte frem hans Ganger,
Den lysebrune, høie,
Der vendte mod sin Herre
Det melankolske Øie.

Og i de brede Hylstre,
De guldbrodeerte, satte
Hans sorte Rytternæver
Pistolerne, skarpladte.

Og langsomt steg i Sadlen
Den adelige Fændrik,
Og sagde til Dragonen
Med sagte stemme: Hendrik!

Ifald jeg ikke kommer
Igjen - som nok kan være -
Besørg mig disse Breve,
Og siig, det gjaldt min Ære.

Han gav sin Hest af Sporen,
Ildgnister fløj fra Hoven;
De sorte Krager svang sig
Med Skrig op over Skoven.

---

Der faldt et Skud langtborte -
Og et endnu - ei flere;
Men paa den lyse Hvelving 
Steg Solen meer og mere.

---

Det blev den mørke Aften.
Fra Slottet ned i Dalen
De høie Vindver straalte
Og kasted Lys fra Salen.

Orchestret lød. Mundskjænken
Igjennem gyldne Haller
Med Purpurviin sig trængte
I funklende Krystaller.

Den unge Frøken, yndig,
Skjøn som en Bajadere,
Slap pludselig i Dandsen
Sin sorte Cavaliere.

Hun lyttede, hun hørte -
Hun hørte det alene -
En sagte Lyd langtborte,
Et Trav paa Broens Stene.

Hvor steg og sank de runde,
De liliehvide Skuldre -
Hun hørte ei Trompeten,
Ei Paukens Hvirvler buldre -

Hun kikkede fra Ruden
Ud i det natlig Dunkle -
Hun saae i Slottets Gjenskin
En Hjelm, et Kyrads funkle.

I hendes Løb paa Trappen
Guldkammen fløi af Haaret,
Den hele Blomsterfletning,
Hun nylig havde baaret.

Det var ei ham, hun vented.
Med Sorgens Budskab skrevet
I sine mørke Miner
Dragonen bragte Brevet. 

Hun rev det fra hinanden -
Hun svimled - faldt som knuset -
Man finder intet Marmor
Deiligere strakt i Gruset.

---

Det er den aarle Morgen.
Det røde Skjær af Solen
Farver den gamle Frøken,
Som slumrer i Lænestolen.

Ferskentræerne blomstre
Og Mandlerne i Haven;
Men hendes Hud er falmet
Som Alabast paa Graven.

Der staaer et Liigvers skrevet
I Furerne paa Panden,
Og sine blege Hænder
Hun folder i hinanden.

Medynksom Kakaduen
Sit gule Hoved bukker,
Betragter sin Veninde
Med store Blik og sukker.

Paa Sovekamrets Damask
Et Malerie sig strækker,
Og Blomsterurnen yndigt
Mod det sit Indhold rækker.

Der ses han, som han leved,
I ridderlige Fore.
Med Purpurskjærf om Livet,
Med Hjelmbusk og med Spore.

Med Panden, tung og sænket,
I mørke Lokkers Skygge.
Med Læberne, som kløftes 
Af Ungdom og af Lykke.

Men med en Smertes Alvor
I sine Blik, som vidste
De selv forud, hvor tidligt,
Hvor snart de skulle briste.
</body>
</poem>

<poem id="aarestrup2019012758" variant="aarestrup2018110314">
<head>
    <title>Drømmeverdenen</title>
    <firstline>Drømme!</firstline>
    <source pages="177"/>
    <quality>korrektur1,kilde,side</quality>
</head>
<body>
      Drømme!
Hvad vil Mængdens Tale sige,
At de korte, lette Drømme
Ikke er det Virkelige?

      Dette
Vil Enhver iblandt os vide,
At det Stygge og det Slette
Er i Livet det Solide.

      Vige
Derfor skal det plumpt Reelle!
Jeg mod Drømmens Himmelstige
Vil mit unge Hoved hælde.

      Drømme!
Lad fra eders Skygge-Rige
Englene imod mig strømme -
Vær for mig det Virkelige!
</body>
</poem>

<poem id="aarestrup2019012759" variant="aarestrup2018110402">
<head>
    <title>Frøerne</title>
    <firstline>Hvor her er smukt ved Vandet</firstline>
    <source pages="178-179"/>
    <quality>korrektur1,kilde,side</quality>
</head>
<body>
,,Hvor her er smukt ved Vandet,
Hvor speiler klart sig Jollen,
Den grønne Kant af Landet,
Og jeg, og Parasollen!

Og Frøerne - de qvække;
Op af den blanke Flade
De Hovederne strække
Saa stille, sjæleglade.

Og deres Mund staaer aaben,
Og deres Øine spille,
Som om de Himlen drikke
Og Solen synke vilde.''

Men seer du Storken vade
Og løfte op af Dyndet
Parviis de Sjæleglade?
Gud veed, hvad de har syndet.

De sluges af den Grumme.
Man skulde troe, forskrækket
Ved denne Catastrophe
Ophørte Foraarsqvækket.

Men nei, deslige Scener,
Skjøndt blodige og tunge,
Er just Naturens Orden.
Hør, hvor de andre sjunge!
</body>
</poem>

<poem id="aarestrup2019012760" variant="aarestrup2018110305">
<head>
    <title>Omvendelse</title>
    <firstline>Der var en Tid, jeg troede ei paa Gud</firstline>
    <source pages="180"/>
    <quality>korrektur1,kilde,side</quality>
</head>
<body>
Der var en Tid, jeg troede ei paa Gud,
Og havde intet Haab om Evighed;
Tilintetgjørelsens uhyre Ro
Var mine mørke Tankers Ideal.
Men siden jeg har følt en Lidenskab,
Som den, jeg nu besjæles af:
Har jeg begyndt at troe, der er en Gud,
Og har det Haab, der er en Evighed.
</body>
</poem>

<poem id="aarestrup2001052601">
<head>
   <title>Ritorneller</title>
   <toctitle>Ritorneller</toctitle>
   <indextitle>Ritorneller</indextitle>
   <firstline>Den skjønneste af alle Louiser</firstline>
   <notes>
       <note type="credits">Bidrag fra Brian Bentsen.<!--, som skriver "med dem anslås Kalliope at blive op til 20% morsommere og lige knap 30% usædeligere."--></note>
   </notes>
   <quality>korrektur1,korrektur2,kilde,side</quality>
   <keywords>ritornel</keywords>
</head>
<body>
1.
Den skjønneste af alle Louiser,
At hun elsker mig, at hun elsker mig
Er en af hendes Capricer.

2.
Hvor hans Manerer ere ridderlige!
Kun Skade, at hans ene Øie skeler,
Og at hans Handlinger er lidderlige.

3.
I fire Døgn med Breve bombardeertes;
Den femte Aftenstund parlementeertes;
Og sjette Nat hvad saa? - capituleertes.

4.
Blomst af Forglemmigeien!
Man finder dig; man fæster dig ved Hjertet,
Og om et Øieblik, saa er du tabt paa Veien.

5.
Blomst af Reinekloden!
Du svulmer alt - o snør dig ei formeget!
Husk, at din Frugt skal blive rund og moden.

6.
Blomst af Skarntyden!
Ræk mig dit Bæger! det er fuldt til Randen,
Men jeg vil tømme denne Skaal for Dyden.

7.
Blomst af Skovsyren!
Stol ei for trygt paa din fredede Uskyld,
Tørstig og ludende nærmer sig Tyren.

8.
Han kunde havt, hvad jeg i Aftes fik,
Det Fjog, der fordrede en Lyd, et Ja -
Kan den forstaae et Ord, der ei forstaaer et Blik?

9.
Lad du mig raade selv; jeg veed det nok at mage;
Jeg bryder ikke af, fordi jeg holder inde.
Hvo stort Spring gjøre vil, skal gaae tilbage.

10.
Tag Fyren med Fipskjæg og Kalvekrydsnaalen,
Med Tanden af Guld og med Hælen af Sølv! -
Den, som ei kan faae Flesk, maa nøies med Kaalen.

11.
Hvad klapper du Anselmo for, Ulrikke,
Og piner ham med dine søde Blikke -
Den Steen, du ei kan vælte, lad den ligge.

12.
Hvortil nytte de evige Klager!
See dig om efter alskens Sager -
Ingen faaer nyt Brød, uden han bager.

13.
Kjærestens Ansigt er blegt og Foden den hovner -
Han er alt skaldet - syv Aar var de forlovet -
Mine Venner! drik eders Øl, før det dovner.

14.
Nu, lad ham komme; jeg er uforfærdet;
Jeg viger intet Haarsbred fra din Side;
Hilser han med Kaarden, saa takker jeg med Sværdet.

15.
I Stuen skreg en pjaltet Børneflok;
Paa Fruen hamrede en Knortestok;
Man spinder, som man reder til sin Rok.

16.
Er det sandt - sagde Morten, og satte Huen paa Skraa -
At jeg er gjort til Hanrei, saa er vi ovenpaa!
Bønder er ikke Gæs, fordi de er graae.

17.
Lad du ham sine høie Ord kun spilde;
Med alt sit Spræt han kommer dog forsilde,
De Haner gale mest, som gale ilde.

18.
Ved et Forræderie af Silkekjolen,
Idet hun sprang med Lethed ud af Vognen,
Saae man - det Hemmeligste under Solen.

19.
Hun satte sig med Ærbarhed paa Stolen,
Men under den forraadte Silkekjolen
De nydeligste Lægge under Solen.

20.
Svøb dig i dine Laser, smaa Trifolie,
Din Tid kan komme! husk, at uden Taalmod
En Fattig er som Lampen uden Olie.

21.
Med Gratie sig Dandsens Rækker krydse,
Vel hundred Fødder svæve over Gulvet -
To af dem gad jeg have Lov at kysse.

22.
Er det ei skrækkelig kedsommelig,
At Bertha, der ifjor var saa guddommelig,
Iaar er gift og høifrugtsommelig.

23.
Blomst af Jasminen!
Din lange Haarlok har jeg gjemt i Silke,
Lagt paa mit Hjerte skal den lindre Pinen.

24.
Svøb dig i Pelsen og den bløde Muffe;
Du er saa tryg, skjøndt vi hinanden puffe,
I min Kareet, som i din Moders Skuffe.

25.
Blomst af Lilieconvallen!
Tidt føles Magten af rhetorisk Svada,
Men du beseirer med en barnlig Lallen.

26.
Blomst af Riddersporen!
Din Silkekjoles Slæb opløfter Pagen,
Forfra den løftes af Majoren.

27.
Den sødeste af alle Luiser,
At hun elsker mig, at hun elsker mig,
Er en af hendes Capricer.

28.
Springende Hare!
Jægere seer jeg, hvorhen jeg mig vender,
Angst som dit, er mit Hjerte, for Fare.

29.
Springende Hare!
Naar vi trykker os begge for Skytten i Leiet
Tænker jeg kan vi os sikkrest forsvare.

30.
Blaa Petersilie
Fyldt i en Kylling og lagt om en Østers
Smager Du bedre end Blad af en Lilie.

31.
Grønne Agurker!
Vantrevne, sure, forhærdede Kegler!
Lykkelig hvor kun er saadanne Skurker!

32.
Summende Bræmse
Den Journalist gad jeg seet, som bedre
Bruger sin Braad og brummer sin Remse.

33.
Matte Fortælling!
Hvor mine Landsmænd puste paa Skeen
Slikke sig Munden rundt om din Vælling.

34.
Knap, som jeg tabte,
Finder dig nogen, saa nytter du mere,
End som den Lykke jeg tabte.

35.
Cactus, som med Purpurbægeret blusser!
Ti Aar jeg saae dig tornefuld og treven,
Nu, ved din Blomstring, jeg med Rette studser.

36.
Blomst af den brune Malve!
En Bræmse hænger ved dit Honninggjemme,
Lad ham ei tage alt; und mig det Halve!

37.
Rosenknop saa fager!
Giv mig et Kys; to giver jeg tilbage;
Saa kan du ikke sige, jeg bedrager.

38.
Allike, som hist paa Taget sidder;
Den hvide Due er din Dame,
Og du den sorte Ridder.

39.
Kykylyky! i alle Gaarde lyder.
Som meget andet, har jeg hørt det ofte,
Men Gud maa vide, Glut, hvad det betyder.

40.
Rør ei min Lok! Jeg er usynlig smykket!
Paa dette Sted - her hvor min Tinding brænder -
Har hun sin Læbes Rosenmærke trykket!

41.
Jeg kunde sige, som er sagt af Flere:
"Jeg elsker dig!" - Men, hvad mit Hjerte føler
For dig, min Ven, o det er meget mere!

42.
Stands lidt ved Blomsterne i dette Hjørne!
De kunde vredes, saae vi ikke paa dem, -
De Smukke, veed du, kan man let fortørne.

43.
Ja, jeg bekjender høit og lydelig:
Næst ham, jeg elsker dig, - næst ham, - fast mere -
Ak Gud! kan du forstaae mig? er jeg tydelig?

44.
Farvel! - bød hun - Farvel! - Der var i Skriget,
I Lyden af de sidste Ord, en Bristning,
Som den, hvorefter stumt sig strækker Liget.

45.
I Hovdets Synken, Armenes Forlængelse,
I Afskedsblikkets langsomme Udslukkelse -
Var der en taaredrukken Liigbegjængelse.

46.
Men i det lange Kys, i Favntags-Heden,
I vore Hænders Tryk, i Troskabs-Eden
Var en Tilegnelse for Evigheden.

47.
Og i de bittre Smerters Overmandelse,
- Selv i Resignationens mørke Taare -
Var der en Himmelfart og en Opstandelse.

48.
En Stedmorsblomst du hefted mig paa Kjolen,
Og Svalerne fløi sorte langs med Jorden -
En Tordensky opvælted sig for Solen.

49.
"Hvor jeg foragter Digteren, som røver!"
Døm ei saa strengt! Husk paa, jeg selv jo raner
Fra Dig den Sødme, som mit Digt behøver.

50.
Min brogetklædte, brune Negerinde,
Afrikas Barn, med Hjertet fuldt af Hjemvee,
Vil hjelpe dig min Kammerdør at finde.

51.
Ja, du har Ret! Vel maa du lee og hysse!
Enfoldigt, klodset Læberne bevæges,
Naar de vil tale, hvor de burde kysse.

52.
Jeg skjænker dig min Pande - har du skrevet -
Den hule Kapsel efter Liliens Blomstring,
Ei et: memento mori, men et: husk, jeg leved!

53.
En Femtenaars! En lang og smidig Unge!
Hvor luftig hendes Gang! hvor knipsk Fodskiftet!
Og i sin Trodsighed hun rækker Tunge!

54.
Det Skjønhedsglimt, den Yndighed, jeg mægted
At liste fra dig, er paa disse Blade,
Som Sommerfuglens Vingestøv, fasthægtet.

55.
Men ak, hvor ofte hang sig, hvad jeg røved
Af Deilighed, ved mine plumpe Fingre
Glandsløst og dødt, som Sommerfuglestøvet.

56.
Jeg traadte dig paa Foden, da vi kjørte,
Jeg hvidsked dig i Øret, da vi dandsed,
Men du - du hverken følte eller hørte.

57.
Det var i Nat som om jeg skulde dræbes -
Mit Veir blev væk - jeg tænkte: Gudskelov!
Nu skal der ikke sukkes meer og flæbes!

58.
Om ingen mig begræd, mig vistnok smerted -
Men lov mig, læg mig ingen Steen paa Graven -
Der har saalænge ligget en paa Hjertet.

59.
O, længe skal din Lærdom jeg erindre:
At Kjærligheden gjør hver Smerte større,
Og at den gjør hver lille Glæde mindre.

60.
Jeg knælte for dig som en ung Platoniker -
Du bad mig sidde ned, jeg gjorde som du bad -
O, Amor er den rædsomste Ironiker!

61.
Snørlivet sad, saa Ingen kunde klage,
Skjønpletten var endnu paa hendes Hage,
Og Næsen rynked hun som fordums Dage.

62.
Det er en nederdrægtig slet Affaire!
Hun loved mig, paa Pletten her at være
Før Fem, og nu er Klokken Ti, min Kjære!

63.
Den lysblaa Badevogn var trukket ud paa Sandet -
Man hørte Fnisen af de unge Skjønne -
Det var som Lilier blomstred under Vandet.

64.
En dobbelt Regnbue lyste over Egnen,
Men dine Arme lyste meget mere,
Der holdt en Alperose ud i Regnen.

65.
Jeg standsede i Midten af mit Buk -
Saa sort en Lidse paa en Barm, saa hvid!
Jeg tabte Fatningen - Du var for smuk!

66.
Hæld Vand af tusind blomster i mit Hoved! -
Vift mig med Aftenkjølighedens Vifte!
Nu digter jeg igjen, - Gud være lovet! -

67.
Som dette Vandfald gjennem Lundens Myrter,
I sine Elskovsdages dunkle Minder
Erindringen høithulkende sig styrter.

68.
Naar Kysset neppe mere Kysset føler
Fordi for hidsigt Læbe Læbe brænder,
Tryk dem i Barmens hvide Snee - det kjøler.

69.
En foretrækker Stemmens Blidhed
En Blikkets Dyb, En Læbens Sødme
Jeg bekjender mig til Hudens Marmor-Hvidhed.

70.
Til Legetøi for mine lystne Hænder
Gav hun i Vognens Mørke mig sit Armbaand
Af Guld og Perler - daarligt Bytte, Venner!

71.
Jeg elsker Kløfterne i Mund og Hage,
Og Kindens Smilehul og Nakkens Grube,
Og fandtes ingen fleer, skal jeg ei klage.

72.
En blegrød Albuspids veed jeg at hædre,
Naar den er rund og glat, som sjælden findes -
Men Knæets Marmorskal anstaaer mig bedre.

73.
Naar Munden neppe mere Kysset føler,
Fordi for hidsigt dine Læber brænde -
Sænk dem i Barmens Alpesnee - det kjøler!

74.
Tændernes skjønne Stilling til hverandre
Er Tegn paa søde, sandselige Lyster -
Naturens Orden kan man ei forandre!

75.
Interessant nok for en Skjønheds-Kjender
Er Nakkehaarets Snoening ved sit Udspring,
Men find, naar Knuden løses, hvor det ender.

76.
Alt hvad Fornuftigt siges kan om runde
Snehvide Skuldre, har jeg sagt; til Gjengjæld
En af dem nu mig Hvilested forunde.

77.
En Strøm af Ord, blandt stille Blomsterbuske,
Fra vore Læber perled, hastig, ivrig!
Hvorom det var - kan du, kan jeg det huske?

78.
Som Nattergalen fløiter ved sin Bolig
Ei for at røbe Lidenskab og Attraa
Men for at lade ligegyldig, rolig

79.
Vi vilde begge listelig med Sproget
Ved Hjelp af Tungens flydende Betoning
Gjensidig for hinanden skjule noget.

80.
Hvorledes Haanden er saa nem og skikket
Til flygtig Gliden og til sagte Trykken,
Veed den Uskyldigste paa Øieblikket.

81.
Paa hver en Skygge speidende hun stirred,
Og lytted efter hver en Lyd i Natten -
Bestandig smukkere og meer forvirret.

82.
Den Tid vil ogsaa komme, jeg mig trøster,
Da hun vil Intet andet see og høre
End Fakkel-Glandsen, som Gud Amor ryster.

83.
Det var saa nydeligt, da, trykt mod Barmen,
Du hvidsked til mig: Ikke meer saaledes!
Men tag mig kjønt og ærbart under Armen!

84.
Jeg lokker ei med Slangens Bugt og Blikke;
Kun med Forstandens Rangle, Tankens Glathed,
Besnærer jeg mit Rov - det nægtes ikke.

85.
Utroskab er antik; da Helena sig jamred,
Og ei godvillig vilde følge Paris
Trak Venus hende selv til Sovekamret.

86.
De mørke Lindetræers Duft var deilig!
Hun bukked sig tilbage for at aande -
O denne svage Stilling - hvor beleilig!

87.
Det er min egen Skyld, og ingen Andens -
Bebreided du dig selv - at jeg har feilet!
Nei - hvidsked jeg - nei, det er Ægtestandens!

88.
I Oldtiden, som græske Sagn vil sige,
Tog Jupiter det Skjønneste fra Jorden,
Og loe i Skjæget af de Dødelige.

89.
Alt skifter om! Jeg har Jupiter kyset -
Imens jeg favner Dig han staaer paa Himlen,
Kold, skjælvende - og holder Lyset!

90.
Hvergang den store Stjerne nu bekikker
Mig eensomvandrende i Sommernatten -
Jeg løfter Næsen høit, og spodsk jeg nikker.

91.
Undskyldning bringes herved alle Taftes
Og andre fine Dame-Klædningstykker,
Der lod sig krølle noget igaaraftes!

92.
En Hat selv, der var rynket og carreret,
Og ei saa ganske kort endda paa Skyggen,
Har ei imindstemaade mig generet.

93.
Hvor sandt et Ord, som jeg har hørt af Flere!
At, hvo som faaer den lille, hvide Finger,
Kan være sikker paa, at han faaer mere.

94.
For ret at see en blaalig Plet, som brændte
I Halsens Liliehud - med rynket Næse
Skinsygens Furie sin Fakkel tændte.

95.
At Natten er saa mørk, det er en Lykke!
Det passer sig saa godt! Det var om Natten
At Amor gjorde sit Besøg hos Psyche.

96.
Riv dig kun løs og græd og vær kun bange!
Det er saa kjønt, at see dig Haanden vride,
Din Kamp med Lænkerne, du søde Fange!

97.
Retsom en Halvgud, der Ambrosia nipper,
Beruset, vaklende om Skaalen fatter -
Saaledes ogsaa jeg, naar Kysset slipper.

98.
"Godnat! Sovvel!" - O nei, endnu dog ikke!
Goddag! Godmorgen! Siden vi tog Afsked
Er der jo gaaet nogle Øieblikke.

99.
Ved Kysset heftet i din Nakkegrube
Du gjøs og kasted dig tilbage - Hurtig
Jeg planted Kyssets Rose paa din Strube.

100.
Jeg kunde have gjort det mere broget,
Løst Haarets tusind skjønne Cataracter -
Men jeg er karrig - jeg vil gjemme noget.

101.
Til Kys indbyder Armen, hvid og kjælen!
En deilig Tumleplads den runde Skulder!
Men Kys paa Barmen gaae ret ind i Sjælen.

102.
"Hvis Nogen saae os her - os to - alene!"
Hvad var det saa? Hvad andet vel at skue,
End Slyngningen af et par Blomstergrene?

103.
Min Ven, et Raad! Du vil en Lindring føle,
Naar altfor hedt du Læbens Kys har drukket -
Ved Dig i Sneen rundtomkring at kjøle.

104.
Omkring din Deilighed i Kreds jeg summer,
Som Bremsen om det store Liliebæger,
Og først i Nektarkalken jeg forstummer.

105.
Forlad mig! Gaa! Min Ro, mit Liv, min Ære,
Alt staaer paa Spil! For Guds Skyld lad mig være! -
Man troer det ei! Jeg adlød - Paa min Ære!

106.
Du kan ei undres over, at jeg var varlig,
Forsigtig næsten, speider i dit Aasyn -
Du veed, jo skjønnere, desmere farlig.

107.
Jeg fandt i Dig en øm, vellystig Kone
Forledendag - og jeg er ei Herakles -
Hvad gjør dig da med eet til Amazone?

108.
Blomst af Forglemmigeien!
Man plukker dig paa Gjærdet og i Grøvten, -
Et Øieblik, saa er du tabt paa Veien.

109.
Blomst af Petersilien!
Lagt om en Østers og fyldt i en Kylling
Du passer meer end Rosen selv og Lilien.

110.
Blomst af Salpiglossen!
Du lod, som om du snublede i Græsset,
Han hjalp dig op og gik - See dog til Tossen!

111.
Blomst af Salvien!
Om ogsaa Mange kalde dig en Snerpe,
Dit lille Honninggjemme kjender Bien.

112.
Blomst af Balsaminen!
Skjænk i mit Glas! hun sagde - dette Gjenskin
Paa Dugen, er min Nydelse af Vinen.

113.
Blomst af Lupinen!
Hvert uforsigtigt Brev, du sendte, har jeg
Paa Øieblikket kastet i Kaminen.

114.
Blomst af Jalappen!
Bevares, Frøken! Jeg skal altid passe
At først gaae over Stenten, først op ad Trappen.

115.
Blomst af Anemonen!
At pudse Lysene, det sømmer Manden,
At puste Lyset ud, er kjønt af Konen.

116.
Blomst af Provencerosen!
Du faldt fra Brystet af en stjernet Herre,
Prøv til Forandring Munden af Matrosen.

117.
Blomst af Storkesnablen!
Kan du forlange nogen bedre Frier?
Tænk! første Characteer og Æressablen!

118.
Blomst af Gentianen!
Du lukker Døren op, jeg lukker Døren i,
Din Mand er ude just - der har du Planen.

119.
Neglike, du bristende!
Hvad vil du i det gamle Frøkenkloster,
Saalænge du endnu er ung og fristende?

120.
Blomst af Levkoien!
Tre Ellepiger saae jeg luftigt dandse -
En af dem fulgte jeg i Elverhøien.

121.
Blomst af den brune Malve!
En Bræmse hænger ved dit store Bæger,
Lad ham ei tage Alt; und mig det Halve!

122.
Cactus, som med Purpurbægret blusser!
Ti Aar jeg saae dig tornefuld og kluntet,
Nu, ved din Blomstring, jeg med Rette studser.

123.
Tøffelblomst du søde!
Jeg havde ventet mig en streng Behandling,
Men dine Slag er smigrende og bløde.

124.
Dunkle Skabiose!
Igjennem Sørgedragtens Sorthed skimter
Jeg Purpur af friskbedugget Rose!

125.
Valmue! mørk i den marmorne Vase!
Nu har jeg seet dig! din brogede Turban!
Nu vil jeg hjem at drømme og rase!

126.
Blomst af Potentillen!
Du er saa pæn, saa kruset og saa krøllet,
Ja selv din gamle Mand er pæn og pillen.

127.
Blomst af den røde Diptamme!
Frygt ei, at Schawlet brænder med det samme,
Fordi i Skumringen du kommer lidt i Flamme.

128.
Hvidblomstrende, lille Dryade!
Alpehøit boer du! mange Trapper i Veiret;
Men jeg følger dig dog i den ensomme Gade.

129.
Blomst af Hibisken!
Lyserød smiilte du til mig ved Bordet -
Men immer stum op gabende som Fisken

130.
Blomst af Sværdlilien!
Stolt er du, og kaster haanlig med Nakken,
Men jeg blæser ad dig og hele Familien!

131.
Blomst af Aben!
Tag du dit Strikketøi, jeg tager Bogen -
Thi ellers døe vi beggeto af Gaben.

132.
Han læser Spisesedlen med betænksom Mine:
Hummer og Krebs, Pigvarer, Negenaugen -
Hei! giv mig et Par friske Kys, Petrine!

133.
Det er en nederdrægtig slet Affaire -
Hun loved mig, at være her paa Pletten
Før Fem, og nu er Klokken ti, min Kjære!

134.
Hun satte sig med Ærbarhed paa Stolen,
Men under den forraadte Silkekjolen
De nydeligste Lægge under Solen.

135.
Med Gratie sig Dandsens Rækker krydse,
Vel hundred Fødder svæve over Gulvet -
To af dem gad jeg have Lov at kysse -

136.
Er det ei skrækkelig kjedsommelig,
At Bertha, der ifior var saa guddommelig,
Iaar er gift og høifrugtsommelig?

137.
Den sødeste af alle smaa Louiser,
At hun kan elske mig, det maa jeg sige,
Er en af hendes sødeste Capricer.

138.
Han har en Skilling ei til Lusesalve,
Men vil dog kjøbe Persien og China,
Med Tilbud, at betale strax det Halve.

139.
Ni Børn fik Rosa, høist uliig hinanden.
Hver Unge var sin Fader op ad Dage,
Men der var ikke en, som ligned Manden.

140.
Nutids Novell og vandede Fortælling,
Hvor mine Landsmænd, Karl saavel som Kjælling,
Sig slikke Munden rundt omkring din Velling.

141.
Min Kjærlighed er evig! raabte Clara,
Idet hun vandede sin Urtepotte -
Vandkanden hvidsked: jeg er Niagara!

142.
Hvad i mit Hjerte dybest inde ligger?
Hvad Sjælen i sin mindste Afkrog gjemmer?
Min Engel, vær dog ingen Posekigger!

143.
Vi sad i Krogen, som sædvanlig, fjasende;
De gamle spilte deres Whist; med eet
Udraabte hun: jeg troer, at du er rasende!

144.
Stryg du din Frues Kjoler og Tistille,
Stiv hendes Kraver, Skjørter og deslige -
Lad hendes stakkels Mand i Fred, Pernille!

145.
Om Panden Baand, om Arm og Hænder Laase,
Om Halsen firegange snoet en Lænke -
Men Munden - som er fri - hvor den kan vaase!

146.
Din Haarvæxts Knude bringer mig i Harme -
Alting vil jeg see løst og fra hverandre,
Som dine runde, melkehvide Arme.

147.
Guds Viisdom see! Det øser ned med Spande,
Men alt som Himlen meer og meer sig skjuler,
Du løfter op, som til Erstatning, Hanne!

148.
Hvad Under, mine Tanker er forfløine,
Og at min Pen gjør visse, gale Streger -
Forførerske, med dine skjælmske Øine -

149.
"Lad ikke Sommerschawlet glide, Ven,
Fra Skuldren ned, jeg kunde bide den!"
Hvordan? Kan du da ikke lide den?

150.
<w>Lægen.</w>
Hans Blik er naglede til Loftets Planker,
Hans Haand til Ninas Arm, hvor Pulsen banker,
Men under Teppet finder du hans Tanker.

151.
Nu er beseiret Alt, som har os kyset,
Omfavn mig, Glut; jeg eier Bord og Stole,
Du har en Seng, og Penge staaer i Lyset.

152.
Saamegen Fynd og Skarphed i Forstanden -
En saadan Masse Lov og Ret i Panden,
Men i en Seng saa dum som Fanden.

153.
I alle Klubber gjør han Støi og Mudder,
Om Frihed fører han et evigt Sludder,
Og bærer altid Schawlet for en Ludder.

154.
I Luften fire Sommerfugle tumle
Et ømt Tagfat - men du, du staaer ved Muren
Nedslaaet, bitter, som den mørke Humle.

155.
Om Livet kunde jeg med Haanden spænde,
Og meget kort var Dinas lette Kjole,
Men hendes Dyd, desværre, uden Ende.

156.
Polakken drikker - det gjør ei vi Danske -
Champagne af sin Dandserindes Støvle -
Men lad mig drikke Duften af din Handske.

157.
Hvor yndigt dine Lokker ogsaa svæve,
Hvor ziirligt dine Skjørter end sig hæve,
Er du dog ikke andet, end en Tæve.

158.
I Vreden reiste sig hans Hovedhaar som Taarne,
Hans Næse steg, hans Vom, hans Røst sig hæved -
Kun een Ting hang, som altid, paa den Høivelbaarne.

159.
Den gamle Degn var vederstyggelig,
Og Prækenen kun lidt opbyggelig,
Men ved din Side var jeg lykkelig.

160.
Til Stevnet har din Hest dig bragt, skumhvid paa Bringen,
Du venter - slaaer i Haanden - lytter - hoster -
Omsonst! - En Kat gaaer over Gaden - ellers Ingen!

161.
<w>Vinternatten. Han.</w>
Den rosenrøde Viin i Kanden,
Paa Ruden Iis, paa Arnen Gløder,
Og dig i Stuen - Ingen Anden!

162.
<w>Sommernatten. Hun.</w>
Et Slør om Halsen og om Panden,
Lidt Maaneskin i Haugens Gange,
Og dig, som møder, Ingen Anden!

163.
Med Stjerner er din Pengepung broderet,
Med Zobel er din Silkepels garneret,
Kun Skade, at din Bagdeel er vatteret.

164.
Med Sablen klirrende mod Sporen,
Snurbarten sort, Kasketten sat forsoren,
En Kæmpe ligner han, men en forloren.

165.
Næsvise Burrer i dit Skjørt sig kurre,
Maa jeg ei hjelpe dig at slippe fra dem?
Saa gaae du selv! du er den værste Burre! -

166.
Jeg kan ei lide ham; han har en Vorte,
Næsen er en Miil fra Munden Borte,
Og desuden har han været forlovet med Dorthe.

167.
Han gjorde stor Opsigt i Byerne,
Thi hvor han gik, gik han paa Tæerne,
Hans Flipper naaede til Skyerne,
Og hvor han faldt, faldt han paa Knæerne.

168.
Hvert Kys, jeg fik, var fulgt af hede Taarer -
Du vred din Haand, jeg jamrede Farvel!
Men Himlen lo, og Skoven hvidsked: Daarer!

169.
Du vilde Vandets friske Straale smage,
Og holdt dit Hoved under Kildespringet -
Jeg glemmer aldrig det i mine Dage!

170.
Det styrted i dit Ansigt, kysset baade
Dig Mund og Pande, Hals og Barm og Hage,
Selv dine Slangelokker blev saa vaade!

171.
Du smiilte kun og rystede de lange
Bestænkte Haar omkring de røde Kinder
Og mine Kys - for dem er du saa bange!

172.
De er dog idetmindste ei saa kolde!
Hvori din Angest egenligen ligger,
Skal mig nu ikke meer Bekymring volde.

173.
Jeg traadte dig paa Foden, da vi kjørte,
Jeg hvidsked dig i Øret, da vi dandsed -
Men du - du hverken følte eller hørte.

174.
En dobbelt Regnbue lyste over Egnen -
Men dine hvide Arme lyste mere,
Der holdt en Alperosenblomst i Regnen.

175.
Vær hilset, Kildevæld, du som alene
Skumpladskende, høithulkende dig styrter
I denne mørke Skaal, blandt kolde Stene!

176.
Rør ei min Lok! Jeg er usynlig smykket!
Paa dette Sted - her hvor min Tinding brænder,
Har hun for første Gang sin Læbe trykket!

177.
O dvæl ved Blomsterne i dette Hjørne!
De kunde vredes, saae vi ikke paa dem -
De Smukke, veed du, kan man let fortørne!

178.
"Hvor jeg foragter Digteren, som røver!"
Døm ei saa strengt! Husk paa, jeg selv jo raner
Fra Dig den Sødme, som mit Digt behøver.

179.
Ja du har Ret! Vel maa du lee og hysse!
Enfoldigt lyder Læbens Smigertale
Herefter vil jeg tie blot og kysse.

180.
Flodguden kyssede dig mangegange
Du loe, og bød ham atter Rosenkinden -
For mine Kys er du bestandig bange!

181.
Om ogsaa de, som hans, sig ikke holde
Just indenfor de snevre, dumme Grændser
De er dog ikke nær saa kolde!

182.
Hver Skjønhedsglimt, hver Yndighed, jeg mægted
At liste fra dig, er paa disse Blade
Som Sommerfuglens Vingestøv fasthægtet.

183.
Men ak, hvor ofte hang sig, hvad jeg røved
Af Deilighed, ved mine plumpe Fingre
Glandsløst og dødt, som Sommerfuglestøvet.

184.
Et Hvilested det yndigste i Egnen,
Skabt for en Danae, er dette Grønsvær -
See, hvor sig buer Gyldenregnen.

185.
Som Leda læner du dig til Platanen,
Med Dammens lunkne Vand ved dine Fødder,
Og lokket af Din Skjønhed kommer Svanen -

186.
Følg mig til hine graalige Cypresser!
I Skyggen vil vi, for en afdød Amor,
Mens Klokken ringer, læse Sjælemesser.

187.
Din fine Læbe sagde ikke noget,
Og Blikket skjulte sig bag Silkelaaget -
Men begge Kinder talte Rosensproget.

188.
Det hører til Naturen her i Egnen
At Kjærtegn følges af en Taarebyge
Som Solens hede Stik af Sommerregnen.

189.
En Femtenaars! Hvor lang og smidigsvungen,
Hvor luftig hendes Gang! hvor dristig Blikket!
Sødt i sin Trodsighed hun rækker Tungen.

190.
At gjætte Alt, hvad her i Kurven, Julie,
Er fyldt - som Frugter af Din Blomstergave -
Det hører til de Ting, som er umulige.

191.
Du maa modtage det, om ei Du vil det;
Om ogsaa hele Kurven endevendes,
Du maa beholde det, Du nødes til det.

192.
Min Rosentid er omme; hvad forpligter
Mig nu til meer end rosenrøde Torne?
Hvem fordrer evig Ungdom af en Digter?

193.
Jeg stammer ned fra Oldtids Guldenbørste,
Og en Metalring hænger mig i Næsen,
I hvert et Selskab er min Rang den første.

194.
Jeg rev mig ud med Magt af hendes ømme
Omfavnelse - Godnat! Vi sees i Morgen! -
Nei, før! - Hvor da? - Ved du ei det? I Drømme!

195.
Har du ei seet min Mand? hans stive Ryg?
Hans krumme Been? hans Næse? hans Paryk? -
O Gud! jeg elsker ham, han er - han er saa styg!

196.
"Men hvordan skal det egentligen være?"
Veed du ei det, dit Fjog? Begynd da bare!
Saa maa det enten briste eller bære.
</body>
</poem>

</workbody>
</kalliopework>

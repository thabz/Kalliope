<?xml version="1.0" encoding="UTF-8"?>
<!DOCTYPE kalliopework SYSTEM "../../data/kalliopework.dtd">
<kalliopework id="1976-4" author="aarestrup" status="incomplete" type="poetry" parent="1976">
<workhead>
    <title>Samlede Skrifter</title>
    <subtitle>
        <line>Fjerde Bind. Utrykte digte 1838-56.</line>
    </subtitle>
    <linktitle>Samlede Skrifter, 4. Bind</linktitle>
    <toctitle><num>Bind 4.</num>Utrykte digte 1838-56</toctitle>
    <breadcrumbtitle>Bd. 4</breadcrumbtitle>
    <year>1976</year>
    <notes>
        <note>Teksten følger Emil Aarestrup: <i>Samlede Skrifter</i>, Hans Brix (red.), Dansk Sprog- og Litteraturselskab, C.A. Reitzels Boghandel, Kbh., 1976.</note>
    </notes>
    <pictures>
        <picture src="1976-4-p1.jpg">Titelbladet til <i>Samlede Skrifter, første bind</i> (1976) lyder ,,Emil Aarestrups / Samlede Skrifter / udgivne af / Hans Brix og Palle Runkjær / Første Bind // C. A. Reitzels Boghandel / 1976.''</picture>
    </pictures>
    <source facsimile="4135818394_color" facsimile-pages-num="582" facsimile-pages-offset="18">Emil Aarestrup: <i>Samlede Skrifter</i>, Hans Brix (red.), Dansk Sprog- og Litteraturselskab, C.A. Reitzels Boghandel, Kbh., 1976.</source>
</workhead>
<workbody>

<poem id="aarestrup1838-56a1">
<head>
   <title>Difficile est satiram non scribere</title>
   <toctitle>Difficile est satiram non scribere</toctitle>
   <indextitle>Difficile est satiram non scribere</indextitle>
   <firstline>Mit Lands collegiale Kløgt jeg priser</firstline>
   <notes>
      <note>Titlen er fra Juvenal, Satire I, 30, og kan oversættes til »Det er vanskeligt ikke at skrive en satire«.</note>
   </notes>
   <quality>korrektur1,kilde</quality>
</head>
<body>
Mit Lands collegiale Kløgt jeg priser,
Nu da jeg seer, af alleslags Aviser,
Hvordan man enes om - en Adfærd  <w>ikke</w>,
Hvorefter hele Verden sukker,
Der kunde sætte Liv i døde Skikke,
Og puste meer end Støv af gamle Krukker -
Nei, Maalet sættes mindre for det første;
Man vil kun refusere Nytaarsgaven,
Og, skjøndt ei ganske gaae og tørste,
Dog passe, at man ei fordærver Maven.
</body>
</poem>

<prose id="aarestrup2001061301a">
<head>
   <title>Kjære Ven! Jeg har faaet en Maneer</title>
   <toctitle>Kjære Ven! Jeg har faaet en Maneer</toctitle>
   <indextitle>Kjære Ven! Jeg har faaet en Maneer</indextitle>
   <quality>korrektur1,kilde</quality>
</head>
<body>
<right>Nysted 23de Dcbr. 1837</right>

     Kjære Ven! Jeg har faaet en Maneer - som Du seer - der behager mig, om ikke Andre, meer og meer, - hvorved jeg i en Fart, - meget snart, - og med al Uleilighed spart, - kan gjøre mit Inderste klart, - sige hvad jeg vil, rimet og rart, - paa en konstig Art, - og uden Beskyldelse - for Mangel paa givne Løfters Opfyldelse - Ja, jeg kan hive, - drive - alle mulige Sager ind i Brevets fiirkantede Skive, - om de var nok saa stive. - Saaledes for Exempel - rækker jeg Dig nu, under eget Stempel, - mit poetiske Tempel, - ikke af Kort, - der falde omkuld og veires bort, - men af Blade, - saa hvide og fine som om de gjemte Chocolade, - og beder Dig indstændigst, - ubændigst, - hvormeget end Interessen - byder Dig, at det, der kommer fra Pressen - snarest muligt kritiseres - maltraiteres, - spoleres - og som Maculatur til Kræmmerhuse approberes, - at Du, siger jeg, dog, - af Venskab for mig arme Skrog - og min Bog, - gjør Alt hvad Du anseer for Mulighed, - for at prise i Digtekonsten min Duelighed, - min Muses Jomfrulighed; - at Du løfter til Skyerne, - og udbasunerer i Byerne - min Pens elastiske, - plastiske, - bombastiske - Sprætninger og Sprutninger, - min Hjernes gode Beslutninger, - til Trods for Forstandens Forputninger; - min Ærefrygt for det Loyale, - Colossale, - Ideale, - Universale, - og at Du skjuler mit Hang til det Gale, - Fatale, - Liberale, - Triviale, - uden Hoved og Hale, - der lyser ud af min Tale. - Jeg beder Dig, ikke genere - Dig for at recommandere - til Alle og Enhver, - men især - ved L'hombrebordet i Klubberne, - paa Børsen til ærlige Folk og Beskupperne, - i Damecircler til Egestubberne, - saavelsom til Rosenknupperne - mig, din intimeste Ven iblandt Aarestrupperne!
     Lad Ingen læse, - stikke sin Næse - i dette Mudder - og Sludder; - især ikke den, med mine Sager i længere Tid asende, - stakkels Winther, saa bliver han rasende. - Men hils Din Broder, - No 2 blandt gode Ho'eder, - hvem jeg snart skriver til, som jeg formoder; - og hende, - som Du har gjort til tvende, - maaskee til trende, - O, jeg er reent overende! - din søde, - bløde, - kjærlige, - herlige - Ægtehustru og Frue, - der smykker Din Sal og Din Stue, - bedre end Raphaels ypperste Billede, - om Du det stillede - hen, - min Ven, - farveblændende, - hjertetændende, - Uskyld og Fromhed sendende, - paa Skjødet en Engel, - i Haanden en Liliestengel. -
     Og nu, farvel! Han, som kaster - Sneen om vaklende Taarne og vildfarne Master, - klumper Havet til Iis, - og lader Stjernerne synge sin Priis, - han vogte Dig Huset for Fare! - Han Dit Hjerte og Alt, hvad dertil hører, bevare! - i det nye Aar som i det gamle! - Han eengang os Alle, som glade Børn, om sin Skammel forsamle! - -

<right>   Din    </right>
<right>E Aarestrup</right>
</body>
</prose>

<poem id="aarestrup1999030304">
<head>
   <title>Kongens Skaal</title>
   <toctitle>Kongens Skaal</toctitle>
   <indextitle>Kongens Skaal</indextitle>
   <firstline>En Konge, veed vi, fødes</firstline>
   <quality>korrektur1,kilde</quality>
   <keywords>lejlighedsdigtning,frederik6</keywords>
</head>
<body>
I
En Konge, veed vi, fødes,
Af Held og Uheld mødes,
Hans Skjæbne ligner vor;
For ham kan Bladet vendes,
Hans Liv, som vort, maa endes,
Der er ei andet for.

<nonum>Chor:</nonum>
Der er, der er, der er, der er,
Der er ei andet for!


II

Snart løftes han til Skyen,
Og trækkes gjennem Byen,
Ved alle Klokkers Klang
Snart mukker man og pukker
Og hele Folket sukker
Sin dybe Klagesang

<nonum>Chor:</nonum>
Ak ja, ak ja, ak ja, ak ja,
Sin dybe Klagesang


III

Dog rettest Skjelnemærke
Paa Nordens Sønner stærke
Var altid Troskabs Dyd;
Og ikke blot i Munden,
Men godtbeviist i Grunden
Den er de Danskes Pryd.

<nonum>Chor:</nonum>
Ja den, ja den, ja den, ja den
Er alle Danskes Pryd!


IV

Derfor skal Kongen æres,
Hvordan vi end besværes
Af tunge Byrders Tal,
Saalænge Nordens Sæder
Det danske Hjerte glæder,
I Hytte som i Hal.

<nonum>Chor:</nonum>
Ja vel, ja vel, ja vel, ja vel,
I Hytte som i Hal!


V

Ham vil vi ikke laste,
Paa ham ei Skylden kaste,
Naar Lykken gik imod;
Mindst naar i Oldingshaanden
Han Sceptret har, og Aanden
Udviser ædelt Mod.

<nonum>Chor:</nonum>
Mindst naar, mindst naar, mindst naar, mindst naar
Han viser ædelt Mod!


VI

Det har Kong Fredrik prøvet<note>Frederik VI</note>;
For hvad han vel har øvet
Og endnu øve vil,
Har Folket, tusindtunget,
Lovpriist ham og lovsjunget
Og raabt ham Hurra til.

<nonum>Chor:</nonum>
Og end, og end, og end, og end
Ham raaber Hurra til!


VII

Kong Fredrik leve længe!
Med eller uden Penge,
Vor Troskab varer ved.
Hil ham, den gode Konning,
Hans Døttre og hans Dronning,
Hans Slægt i sidste Led!

<nonum>Chor:</nonum>
Hil ham, hil ham, hil ham, hil ham
Og hans i sidste Led!
</body>
</poem>

<poem id="aarestrup1838-56a3">
<head>
   <title>Thorvaldsen</title>
   <toctitle>Thorvaldsen</toctitle>
   <indextitle>Thorvaldsen</indextitle>
   <firstline>Guldharnisket Septembersolen gryer</firstline>
   <notes>
      <note>En rettet renskrift af sonnetter, hvoraf de fire blev trykt i <i>Kjøbenhavnsposten</i>, 11. Oktober 1838.  Cf. den trykte udgave af sonetterne (<xref poem="aarestruptrykteefter1837a0"/>) i <i>Digte, trykt efter 1837</i>.</note>
   </notes>
   <quality>korrektur1,kilde</quality>
   <keywords>lejlighedsdigtning,rom,thorvaldsen,sonnet</keywords>
</head>
<body>
<nonum>MORGENSTUNDEN</nonum>

Guldharnisket Septembersolen gryer -
See, hvor den med den sidste Skumring strider!
I Purpur hyllet Øresundet glider
Til Hovedstaden for de danske Byer.

Charlottenborg! hvordan? I Glands fornyer
Sig dine Fløie, dine mørke Sider -
Og Hallandsaas? hvor festlig sig udvider
Din Baldachin af Himmelblaat og Skyer!

Hvad Høitid holdes? - Ei Kartoven dundrer,
Ei Trommen hvirvler - Dybest Stilhed leirer
Sig rundt omkring - Jeg hører Musen svare:

Hvo støier vildt og frækt, naar man beundrer?
En Konstens Drot er draget ind; ham feirer
Den danske Morgen med sin Skjønhedsskare.


<nonum>MUSEET</nonum>

Ofte har Armod rakt sin Skjærv, at fremme
Pragtbygninger - ei spurgtes om den vilde -
Den Bygning, vi vil bygge, er kun lille,
En Kube kun, et Skjønheds Honninggjemme.

Ræk da en hjelpsom Haand Enhver herhjemme!
Giv eders Skjærv - og lad jer ei forvilde -
I Alle, som i Hjertet føler stille
For Konstens ædle Sprog et dunkelt Nemme.

Det er ei blot til de studeerte Hjerner,
Eiheller blot til Mænd med Baand og Stjerner,
Skjønhedsgudinden kaster sine Blikke -

Almuens Barn, hvis Kræfter Ingen maalte,
Har hun af Sødmen, hendes Øie straalte,
Som oftest ladet allerdybest drikke.


<nonum>OPFORDRING</nonum>

Raab Hurra kun fra Øster og til Vester!
Bring Fakkeltog, drik Skaaler over Skaaler!
Benaad ham kun med Titler og med Straaler,
Og byd til Bords ham med et tusind Gjæster -

Indret de prægtigste af alle Fester,
Gjør Alt, hvad Kongen og hvad Folket taaler -
Med Tankeblik den store Sværm han maaler:
Alt det er saare godt; dog Noget rester.

O kan du, danske Sommer, endnu funkle
Med nogle Nætter, varme, stjernedunkle,
Med nogle Dage, blomsterfyldte, klare -

Skjænk ham de deiligste, som Norden skabte!
Prøv at erstatte, hvad i Syd han tabte,
Og i det gamle Hjem ham at bevare!


<nonum>BEVIDNELSE</nonum>

Tro ei, at det er Kjøbenhavn alene,
Der jubler til den store Konstners Ære;
Vel kunde Landets Børn ei alle være
Tilstede just med Sang og Flag og Grene,

Ved hin Velkomstens prægtigskjønne Scene -
Det Vidne tør dog Musen dristig bære:
At samme Følelser vi Alle nære,
Og lige hjerteligt det Alle mene.

Saavidt som Danmark grønnes under Lide,
Er ingen Sjæl, som ikke byder Gjæsten
Velkommen atter i det gamle Thule!

Ja, selv Philistren lægger taus tilside
Det Blad, der har beskrevet Folkefesten,
Og kan ei en Begeistringstaare skjule.


<nonum>DET EGENTLIGE</nonum>

Hvad var det Mærkeligste dog ved Sagen?
Hvad var det Frydeligste dog ved Klangen?
Det os mest Gribende ved Velkomstsangen,
Og det mest Straalende paa Høitidsdagen?

Det var - hvortil man snart igjen see Magen! -
Det Ideales Seier over Trangen,
Det Ædles sikkre Høide over Rangen,
Og en Forstummelse af Hverdags-Klangen.

Det var ei nogen Jublen hen i Taaget,
Ei noget Skraal af sammenløbne Drenge,
Det Folkeraab, som lød og endnu lyder;

Det var det <w>Sande</w>, som vil ud med Sproget,
Det ubevidste  <w>Skjønne</w>, der, om længe,
Uændset holdt tilbage, dog tilsidst udbryder.
</body>
</poem>

<poem id="aarestrup1838-56a4">
<head>
   <title>Critik</title>
   <toctitle>Critik</toctitle>
   <indextitle>Critik</indextitle>
   <firstline>Hvad Publikum har fundet for et Hold</firstline>
   <quality>korrektur1,kilde</quality>
</head>
<body>
Hvad Publikum har fundet for et Hold
I hans Produkter er mig ubegribeligt;
Thi allevegne seer man i hans Digt:
En nøgen Philosoph og en paaklædt Apoll.
</body>
</poem>

<prose id="aarestrup2001061403">
<head>
   <title>Min Ven - Christian Petersen!</title>
   <toctitle>Min Ven - Christian Petersen!</toctitle>
   <indextitle>Min Ven - Christian Petersen!</indextitle>
   <quality>korrektur1,kilde</quality>
</head>
<body>
<right>Saxkjøbing 16de Jan. 1839.</right>

       Min Ven - Christian Petersen! -

     Du kan tænke, hvorledes jeg over Dit Brev forleden - kom i Heden; - søgte blandt mine Sager heden og deden; - i alle Skuffer foroven og neden; - maalte i Længden og Bredden; - prøved at skille Klinten fra Hveden; - trak min Staalpen, og stak den atter i Skeden; - puslede Kammen; - pryglede Ammen; - beed af Madammen; - stirred i Kakkelovnsflammen; - slog Hænderne sammen; - og dog tilsidst, Forlangendet ei honoreerte, - men, som den belgiske Bank, falleerte. - Imidlertid menes, - naar Tid forlenes, - og Kræfterne enes, - at Vexelbefalingen - trods, som sædvanlig, Forhalingen, - ikke skal immer savne Betalingen. - Med Rette bliver Du skarlagenrød, - over dette tragikomiske Stød, - Din Vens Nød, - og ringe poetiske Levebrød. - Men, hvorfra i Hast skulde jeg hente - det man kunde fordre, skjøndt ikke vente, - det Fornuftdydige, - Hørige og Lydige, - ikke Anmassende, - men høist Anpassende, - ikke kritiske - eller politiske, - men Vanillesøde, - Ederduunbløde, - Publikumsmeltende, - Bravoombeltende, - kortsagt, Smagfuldtsmidige, - Konstigtusindsidige, - hvor jeg var vant til at finde det Stridige, - Utidige, - det Plumpe, - saavel med Hensyn til Mellemstykke som -, - hvor Hovedet var for stort, - Hjertet forgjort, - og det hele ikke bedre end - -. - Ak, jeg elendige Prakker! - Upoetiske Poppegøie- og Pølsesnakker! - Mine Collegers alleruværdigste Makker! - Jeg beder, at Du paa min undseelige Muses Vegne, - og paa mine egne, - med al den Elegants, som nu er Moden, - og som Du kjender, haaber jeg, fra Roden - og Urteboden, - hilser i hendes comfortable Stue - den talentfulde Frue, - hvis Yndigheders Skue - mig altid var en sand, æsthetisk Bespiisning, - en hellig Underviisning; - hvis Stemmes Klangfigurer - dybt i min Sjæl har trukket sine Furer; - samt, ikke mindre, - hendes Mand, djærv af Ydre som af Indre, - han, der af Digternes Klumper - og Stumper, - Huller - og Nuller - gjør, ei blot et Bulder, - men Helte med Ansigt og Skulder, - hvis Røst som en Torden ruller; - at Du dem begge, med tilbørlig Udfyldning, - Undskyldning, - at han, istedetfor Bidrag til Nydelsesforvoldningen, - Konstudfoldningen, - kortsagt Aftenunderholdningen den 20de Januar, - har, - hvormeget det end i Hjertet skar, - maattet give dette indholdsløse Svar.

<right>Din EA.</right>

     P. S. Med næste Post, som fører Pakker, - om Hundreddalersedlerne og andre Ting jeg snakker.
</body>
</prose>

<prose id="aarestrup2001061405">
<head>
   <title>Mit Brev jeg sender</title>
   <toctitle>Mit Brev jeg sender</toctitle>
   <indextitle>Mit Brev jeg sender</indextitle>
   <quality>korrektur1,kilde</quality>
</head>
<body>
     Mit Brev jeg sender - til en Herrens Tjener, - en af de bedste, jeg kjender, - den kjæreste blandt mine Venner. - Jeg vilde blive - til Alting rigtig kom ilive, - og ventede med Vilie - til den hvide Pindselilie, - Hyacintherne og Violerne - kom i Kjolerne, - til Vinterstøvet var blæst Bogreolerne, - til mit Inderste var udluftet - og gjennemduftet, - til mit Øre var vakt af sin Dvale - ved Frøernes Tale, - og ved Slaget af Nattergale. - Nu iler min Muse, - medens Kilderne suse, - til de Værslevske Bakker og Gjæstehuse; - hun flyver i Eders Midte, - og kan i Hast ikke hitte - Ord, smukke nok til Din kjære Thrine, - Hanne, Emilie og Nicoline, - til samtlige Sønnerne, til Faster, kortsagt, til Dig og Dine; - Ingen er glemt, selv ikke de mindre, - hvis Navne jeg ei kan erindre; - hun bringer, med venlig Stemme, - Hilsen fra os alle herhjemme; - (at det ogsaa er Dit Hjem, kan du ei glemme) - fra vore grønne Strande, - Indsøer og Vande, - fra Høiene og Kampestenene, - fra Skoven og Blomstergrenene, - fra Kirkemuren - og Agerfuren, - fra Rosen- og Hvidtjørnene, - fra alle Børnene, - og hvad jeg neppe behøver at melde, - fra Din gamle Doctor og hans Ægtefælle. - Du trækker Musen til en Side, - og gad nok vide, - hvordan vi leve og lide - Nuvel! hun sukker - et enkelt Suk, som naar en Rørdrum klukker, - hun sænker Brynet, - Munden bliver lidt tvær og trynet; - Du bekymres ved Synet; - dog hurtig glatter sig Ansigtet blidere, - hun taler videre: - Din Doctor lever som andre Beenvridere - og Steensnidere, - Pulsfølere - og Receptsølere; - han har endnu Haar paa Toppen, - Kjole paa Kroppen, - men, som af en Flaske, der mangler Proppen, - er Geisten, den oplivende, - i Næsen og Hjertet rivende, - den digtende og skrivende, - fremadilende og drivende, - henrunden - og forsvunden, - saa neppe Lugten spores paa Bunden, - og der er vel intet tabt derved i Grunden, - Hans Kone veed du, formerer - sig aarlig som en Svibel, skjøndt hun dog endnu saa taalelig florerer, - med Skuldre hvide og runde - med Tænder, som ere friske og sunde - med en naturlig Krøllesætning - med Nakkehaarets lange Fletning - med Kjolens Nedringelse - Barmens Optvingelse - og, hvis du det for noget regner, - med de bekjendte Sommerfregner. - Den ældste Søn Carolus - sluger daglig en Underviisningsbolus, - for ei at sige Pille, - og 12 Tvebakker spiser Clara, den mindste Lille. - Emma har flere Dyder, - end egentlige Lyder, - og broderede til Bedste for de Vandlidte Jyder. - Marie (Tilgivelse, - det Stof er for mat til Beskrivelse!) - Lad dig nøie med Antydelse - at hun og Thekla og Alfen ere mere Husets Forhaabning, end Prydelse, - leve uden Fortrydelse, - anseende Livet endnu som en Nydelse. - Doctorens Bolig er mindre vederstyggelig, - men for mig ei synderligen hyggelig; - Prosaisk er alt vort Eiende. - Ukrudtet, som ifjor, i Haugen det overveiende. - Men Doctoren selv? raaber du, mere om ham! - Han er min Blussel, hvisker Musen, min Skam! - Kalvesteg slugende, - over Aviserne rugende - Sophapuderne knugende - lad den Streng fare! - Jeg vil helst Beretningen spare, - Dog - idag var en Undtagelse, Kjære, - han var som han burde være - i hans Hjerte var en Vederqvægelse - en sød og sværmerisk Bevægelse, - han skrabede Musset af Kirsebærtræerne; - for at see Aaens Bugter reiste han sig paa Tæerne, - han strøg sig Haaret fra Panden - han gav alle Sorgerne Fanden, - greb Pennen - og skrev til Værslev til Vennen. - Send ham nu snart en Foraarsepistel, et Hyrdebrev, en Formaning og Paamindelse, - bring ham til Besindelse, - til sine Synders Erkjendelse, - til Omvendelse - og jeg velsigner Dine Ord og Din venlige Sendelse.
</body>
</prose>

<poem id="aarestrup2001061406">
<head>
   <title>Sang</title>
   <subtitle>til Stiftamtmand v. Jessen i Anledning af hans 25 Aars Embedsdag den 1ste August 1839. - Mel: Der er et Land, dets Sted er høit mod Norden. Weyse -</subtitle>
   <toctitle>Sang</toctitle>
   <indextitle>Sang</indextitle>
   <firstline>To grønne Øer sig mod Syden runde</firstline>
   <quality>korrektur1,kilde</quality>
</head>
<body>
I
,,To grønne Øer sig mod Syden runde
- Smaragder i min Krones gamle Ring -
Selv gad jeg bo ved deres blanke Sunde,
I deres Egeskove holde Thing;
Fredsælle Mænd den fede Jordbund pløie,
Og til det Gode let de styres kan -''
Saa talte Kongen - speided med sit Øie -
Og sendte <w>Jessen</w> som Befalingsmand.

II
Og nu er fem og tyve Aar henrundne -
I Fred og Rolighed de vel forsvandt;
Men uden Liv og Kraft er de ei svundne,
Den indre Virksomhed sin Næring fandt.
I Markens Ax er kommet mere Grøde,
Og Skov og Eng nu mere frodig gro;
Hvormangen gylden Plet, som før laae øde!
I Dyndets Sted sig høiner Vei og Bro.

III
Ja, hvor vi glædes ved det Ny og Bedre,
Smaat eller Stort - hvo nægter, Jessens Aand,
Den Høitbetroedes, hvis Fest vi hædre,
Har styret og har ledet Flidens Haand?
Som Yngling vant til Krigerdont og Vaaben,
Var, hvor det gjaldt, han hurtig paa sit Sted;
Til Ret og Skjæl stod Veien Alle aaben,
Og Billigheden fik sin Stemme med.

IV
Sit Kald han røgtede til Gavn for Landet,
Sin Konge tro, med Mildhed og med Kløgt;
Utrættelig og brav - hvo siger andet? -
Og altid <w>funden</w>, naar hans Hjelp blev søgt.
Han værnede om Fred og Livets Goder
For hver en Stilling og for hver en Stand;
Den rige Jorddrot var hans Ven og Broder,
Men intet mindre var hver Arbeidsmand.

V
Og derfor flager Skibet til hans Ære,
Og høit om Øen tordne Hædersskud,
Og derfor Landets Mænd forsamlet ere
I Høitidslag at tømme Bægret ud -
Tak, Jessen, for din Virken og din Stræben!
Tak for de fem og tyve Aar, som svandt!
Vor Skjønsomhed er ikke blot paa Læben,
Men i hvert ærligt Hjerte, som du vandt!
</body>
</poem>

<poem id="aarestrup2001061701">
<head>
   <title>Patriotisk Elegie</title>
   <toctitle>Patriotisk Elegie</toctitle>
   <indextitle>Patriotisk Elegie</indextitle>
   <firstline>Der var en Tid mit Fødeland</firstline>
   <quality>korrektur1,kilde</quality>
</head>
<body>
I
Der var en Tid mit Fødeland
Var rigt paa Ros og Hæder -
Nu er det Tid, da hver en Mand
Fast af Forsagthed græder.

II
I fremmed Skib helst gaaer ombord
Vor Søn, naar han vil fare,
Og hjelper sig med fremmed Ord
Og vogter fremmed Vahre.

III
Skjøndt Marken som i fordums Tid
Sin gode Frugt har baaret
Er Lønnen ringe for vort Slid
Vort Brød er karrigt skaaret.

IV
Hver knap Erhverv, hver Draabe Sved,
Maa regnes ud og spares
Til Afbetaling paa - Gudveed
Hvormegen Gjæld der klares.

V
Udvortes Fred kun baader lidt,
Naar svundet er den indre;
Nu kræver Folket dristigt Sit,
Sit Drotten ikke mindre.

VI
Og begge trættes, kives, slaaes -
Kun rigtignok med Munden -
Til Alt, hvad giver Hold, gaaer los,
Og Fanden taer ved Hunden.

VII
Hvad reiser os det sjunkne Mod?
Hvor strækkes Frelserarmen?
Dig, Norge, med det frie Blod,
Dig slap vi selv fra Barmen.

VIII
I Sverrig fandt du, veed jeg vel,
En Broder værd at agte,
Men aldrig dog det svenske Fjeld
Dig saadan Hilsen bragte -

IX
Saa velbekjendt i hver din Havn,
Som fra den danske Bølge
Med Rugen i skumhvide Favn
Og Solskin i sit Følge.

X
Dig Frihedshjelmen klæder smukt!
Jeg seer om dine Skuldre
De store Fyrreskoves Bugt
Og hører Fossen buldre -

XI
Du passer nu din egen Dont,
Dig skal de ikke rokke;
Du færdes frit, som du er vant,
Blandt dine Klippeblokke.

XII
Du krummer ei din stærke Ryg
For udenlandske Herrer;
Du leer, bag Frihedsskjoldet tryg,
Om ogsaa Avind snerrer.

XIII
Du ændser ikke Danmark meer,
Der synker hen, som Vraget,
Hvis Top man over Dybet seer
Og kjender kun paa - Flaget.

XIV
Vi see os om saa ynkelig
I Øster og i Vester,
Om Ingen er saa naadelig,
Han Foden paa os fæster.

XV
Vi har nedbrudt vor egen Aand
Vi har vort Gods forødet
Vi vilde kysse selv den Haand,
Der gav os Naadestødet
</body>
</poem>

<poem id="aarestrup1838-56a7">
<head>
   <title>Bliv ved, bliv ved, med Klokkerne at kime</title>
   <toctitle>Bliv ved, bliv ved, med Klokkerne at kime</toctitle>
   <indextitle>Bliv ved, bliv ved, med Klokkerne at kime</indextitle>
   <firstline>Bliv ved, bliv ved, med Klokkerne at kime</firstline>
   <quality>korrektur1,kilde</quality>
</head>
<body>
Bliv ved, bliv ved, med Klokkerne at kime!
Synk, arme Folk, hen i din Afmagts Lænke!
Selv i en Liigfærds stille Alvorstime
Vil man, at du skal gloe, og ikke tænke.
</body>
</poem>


<poem id="aarestrup1838-56a9">
<head>
   <title>Jeg føler Venskab for det Gamle</title>
   <toctitle>Jeg føler Venskab for det Gamle</toctitle>
   <indextitle>Jeg føler Venskab for det Gamle</indextitle>
   <firstline>Jeg føler Venskab for det Gamle</firstline>
   <notes>
      <note>Digtet stammer fra sommeren 1840, og refererer til en Samtale mellem Aarestrup og <a person="molbechsr">Chr. Molbech</a>.</note>
   </notes>
   <quality>korrektur1,kilde</quality>
</head>
<body>
Jeg føler Venskab for det Gamle,
Men elske maa jeg dog det Nye -
For det er dog det Allerældste,
Det Reenforglemte og det Længstforsvundne,
[Det Dybestsavnede, det] - Atterfundne.
</body>
</poem>

<prose id="aarestrup2001061802">
<head>
   <title>Høivelbaarne Hr. Greve</title>
   <toctitle>Høivelbaarne Hr. Greve</toctitle>
   <indextitle>Høivelbaarne Hr. Greve</indextitle>
   <quality>korrektur1,kilde</quality>
</head>
<body>
     Høivelbaarne Hr. Greve, - som jeg ønsker maa længe leve - og sende mig mange halv danske og halv latinske Breve - For Deres Ærede sidste - bevidste - af 28de forrige Maaned - da Ballet gik, som hverken De eller jeg bivaaned - er jeg megen Forbindtlighed skyldig - og har gyldig - Grund til at takke. Hele Indholdet behagede - saavel det ungdommelige danske som det romersk bedagede - og der var Intet, hvorover jeg med Grund mig beklagede. - Dog skulde jeg sige min Dom - om - til hvilken af Parterne - Afsnittene eller Arterne - den latinske eller den danske - jeg vilde kaste min kritiske Handske - og hvem jeg ved Bedømmelsen - vilde give Berømmelsen - saa foretrækker jeg intetmindre end Slavisk - det Skandinavisk - Hjemmegjorte - om ogsaa faldende lidt i det Grove og sorte - det er saa naturligt flydende - saa jydsk lydende - saa galdeudgydende - Hjernen saa lidet brydende - kortsagt, Deres latinske Sætninger er som skytiske Pile - men de danske Ord er en Tordenkile, - der, hvor den dratter - vækker umaadelig Latter. - Jeg glemmer ikke det Genrebillede - De fremstillede - af Dem selv, Høivelbaarne - i et af Borgens afsides Taarne - indviet til Musen - og Tankerusen - der sidder han - Balforagteren - vis a vis med Forpagteren - foran sig Skakbrikkerne - langtfra Tryglerne, Overhængerne, Tiggerne - og Spytslikkerne - Piben tændt - Tanken spændt - O det er excellent: - Var jeg en Maler, som deres Svoger in spe - saa skulde De see - Deres Profil, - i ridderlig Stiil - cognakstraalende - med philosophisk Foragt Verden maalende - og dog inden Døre saameget taalende - Men jeg er ingen Maler - jeg er kun en god Betaler - hvadenten det gjælder Smaasummer - for et Hønummer - eller Gjensvar til en Correspondent, der brummer.
. . . . . . . . . . . . . . . . . . .
</body>
</prose>

<prose id="aarestrup2001061805">
<head>
   <title>Idet jeg føler det som en indre Pligt</title>
   <toctitle>Idet jeg føler det som en indre Pligt</toctitle>
   <indextitle>Idet jeg føler det som en indre Pligt</indextitle>
   <quality>korrektur1,kilde</quality>
</head>
<body>
     Idet jeg føler det som en indre Pligt - at skrive Noget, der kunde ligne et Afskeds-Elegie et Digt - eller sligt - paa disse Blade - nu, da Hr. Schade - agter at forlade - Ourebygaard, og flytte - til en Hytte - i Nebbelunde - ønskede jeg blot at kunne - nogenlunde - finde Udtrykket - for idetmindste Brudstykket - af en Sympathie - der er den absolute Modsætning af Ironi. - Jeg vil efter Evne - i jevne - Ord, fortælle ham, hvorlunde Afstandsgabet - og derfor Tabet - af hans mere umiddelbare Nærværelse, - paa det bekjendte Værelse - er en tung Beskjærelse - en virkelig Sindets Besværelse - med mulig paafølgende Aands-Fortærelse. - Naar jeg træt, - mæt, - gnaven, - omspendt af Maven - med det ene Been i Graven - aabnede Døren til Værkstedet for hans Flid - og Slid - og jeg fandt ham liggende - paa Sophaen, kikkende - over i en anden - Verden, med Brillerne skudte paa Panden - og han strakte sig magelig - velbehagelig - men dog altid lidt beklagelig - paa sine Puder, - Guder! - hvilken over al Beskrivelse - forandret Omgivelse! - hvilken Tilsidesættelse af den sædvanlige Stivelse! - Selv hans Zigarsky var ingen Bedøvelse - men en Oplivelse; - kun det Trivielle fandt sin fortjente Sløvelse. - Mellem de skjødesløse Bogmasser, - paa alle Hylder og Kasser - i Ridsen - af hans Vindue, paa Spidsen - af hans Blyantspen, paa Randen - af Vandglasset sad altid en og anden - lille Geist Nisse - eller hvad man kalder disse - Aandens Flagermus og Natsværmere - der i Hr. Schades Selskab altid kom nærmere. - Hele den fjantede udenoms Forestilling - hvorfor jeg til visse Tider ei gad give 4 ß - skjøndt den paraderer som Virkeligheden - forsvandt for Tanketusmørket og Kirkeligheden - i det lille Værelse, - hvor Præsten var Hr. Schades Nærværelse - og ufortrødne Belærelse. - Hvad skal man nu gjøre - naar man banker paa Døre - og ikke kan høre - Hr. Schades Stemme raabe kom ind! - Man maa samle sit Sind - kuske Aanden, - der ved at udstrække Haanden, - kan opvække det Svundne - løse det Bundne - fastholde det Fundne. - Vi ville banke med Længslens Hammer - paa det øde, aandløse Kammer, - vi ville tvinge - den Fraværende ind i vore Besværgelsers Ringe - om ogsaa Personen med Skjorte og Krave, - med Hud og Haar, samt den daarlige Mave - bliver siddende og ryger sin Zigar i Nebbelundes Have. - Om ogsaa Pastoren med Pik og Pak er reist - vi ville have fat paa Hr. Schades Geist - i Buegangene - naar vi ikke forstaae os paa Fuglesangene - mellem Hyacintherne og Pelargonierne hvor han var saameget til Gavn, - der kjendte dem Alle ved Navn, - mellem Rosernes Flokke, - som han selv bandt ved Stokke - ved Keglespillet - hvor han blev saa ironisk drillet - ved Snustobaksdaasen, paa Veien hvor vi spadseerte - ved Whisten, hvori han altid med Forstand inviteerte - allevegne, hvor vi kunne - trække vi Geisten ud af Nebbelunde - og har den hos os - ved Haanden, under Armen hver Tid paa Dagen - det gjør ikke til Sagen -
. . . . . . . . . . . . . . . . .
</body>
</prose>

<poem id="aarestrup2001061807">
<head>
   <title>O hvor smukt dette Landskabs Form i sit dæmrende Mørke!</title>
   <toctitle>O hvor smukt dette Landskabs Form i sit dæmrende Mørke!</toctitle>
   <indextitle>O hvor smukt dette Landskabs Form i sit dæmrende Mørke!</indextitle>
   <firstline>O hvor smukt dette Landskabs Form i sit dæmrende Mørke!</firstline>
   <quality>korrektur1,kilde</quality>
</head>
<body>
O hvor smukt dette Landskabs Form i sit dæmrende Mørke!
Denne forvittrede Eeg, hyllet i viftende Grønt!
Rørdrummens tonende Suk i den sivomnikkede Mose
Og gjennem Haugens Stakit en fremmed men glødende Duft,
Heliotropens Duft og Ferskentræernes Aande -,
Dæmrende, hvid, i Skyggen af blødt sammenslyngede Buske
Bænkens indbydende Skjød, - I Baggrunden Himmel og Hav.
O, hvor Naturen tilsmiler min Sjæl med rørende Udtryk,
I de sørgmodige Træk hvilken forunderlig Lyst!
Midnat er det vel ei - men dog kan Aanderne færdes.
I denne lune Nat, gjennem den rolige Luft
Svæver et Gjenfærd frem, en smægtende Sjæls Aabenbaring,
Som jeg har elsket og end elsker med brændende Qval.
O det er Din! Din vækkende Aand! den fortrolige, kjære!
Der i et sværmerisk Sprog taler fra Strandbred og Sø.
Ja det er Dig - gjenkendende favner mit Blik Dig
Og Du smiler - jeg seer - sørgende, at jeg ei strax
Strax ei forstod og fatted Din Røst, Dit Blik og din Svæven
At jeg et Øieblik kunde betænke mig paa, hvad jeg mødte
Under en ny Forvandling, flygtig, og let som den første.
O i den kjølige Ro, som Natten mig aander imøde
Og i de zittrende Blink, som Bølgen og Stjernerne kaste,
Hviler et Ord, et Farvel, men ogsaa et Løvte om Gjensyn!
Ikke her alene, ved denne Kysts elegiske Skjønhed
I disse Skyers hensvævende Maanebelysning,
Mangesteder besjæler Din Aand Naturen og Verden
Og - der sees vi igjen, der samles, der favnes vi atter!
</body>
</poem>

<poem id="aarestrup1999032905">
<head>
   <title>Tør jeg haabe, yndigste Neglike</title>
   <toctitle>Tør jeg haabe, yndigste Neglike</toctitle>
   <indextitle>Tør jeg haabe, yndigste Neglike</indextitle>
   <firstline>Tør jeg haabe, yndigste Neglike?</firstline>
   <quality>korrektur1,kilde</quality>
</head>
<body>
Tør jeg haabe, yndigste Neglike?
De taer feil, min Herre, jeg vil ikke.
</body>
</poem>


<poem id="aarestrup1999032914">
<head>
   <title>Man har Sagn om Borgtapeter (II)</title>
   <subtitle>Til Christian Petersen</subtitle>
   <toctitle>Man har Sagn om Borgtapeter (II)</toctitle>
   <indextitle>Man har Sagn om Borgtapeter (II)</indextitle>
   <firstline>Man har Sagn om Borgtapeter</firstline>
   <quality>korrektur1,kilde</quality>
</head>
<body>
Man har Sagn om Borgtapeter,
Hundredaarige, paa hvilke
De afblegede Figurer,
Syete Sting i Sting af Silke,

Faae et sælsomt Liv om Natten -
Stige ned, og - som det gamle
Herskab fordumstider - sig i
Maanskinscabinettet samle.

I de bløde Lænestole
Damerne, med Atlasslæbet,
Blændende sig atter kaste -
Munden smiler, rosenlæbet.

Og en Riddersmand - om Dagen
Neppe kjendelig for Synet -
Læner sig paa Stoleryggen,
Stærk, sortskjæget, dunkelbrynet.

Gjennem Buevinvet glimre
De forgjyldte Instrumenter -
Hvide Skyggehænder jage
Over støvede Tangenter.

Klang fra de forsvundne Tider!
O vidunderligt at høre!
Gammeldags Galanterier
Hvidskes i et yndigt Øre.

Næsten kunde man misunde
Dette Skyggeliv, hvis ikke -
See! Hun blegner bag sin Vifte,
Angst for Morgenrødens Blikke.

Selv den tappre Ridder gyser,
Smutter som den hele Vrimmel
Ind i Muren, i Tapetet -
Dagen seer kun Støv og Skimmel

-----

Saadan smutter bort fra Dagens
Færdsel ogsaa Sjælens Mærker,
De forsvundne Sympathiers
Efterladte Billedværker.

Glemsel, som et Møl, den gnaver,
Tiden slukker deres Farve -
Kun Erindringsnatten bringer
Flygtigt liv i deres Larve.

O, men skjønne, elskelige,
Spøgelserne kan fremtræde,
Og i mangen Dæmringstime
Lever op den gamle Glæde.

Fra Tapetet stige Mindets
Falmede Figurer, - lægge
Sig paa den bekjendte Sopha
Og gemytligt Benet strække.

Fruen, men ætherisk Hvidhed,
Bringer Lampen. - Marianes
Øine funkle med et Mørke,
Hvori Sjælens Flammer anes.

Talen sig gymnastisk øver,
Springer Buk, som fordums Dage -
Ja, paa Bordet fyldes Glasset
Og de gamle Retter smage.

O, man gantes, gjør sig over
Spøgelser og Geister lystig -
Selv ved Hanegalet rækker
Man hinanden Haanden trøstig.

Sukker sit: a rivederla!
Og, som jeg i Aften, smutter
I Tapetet - - kjære Christian,
Ak, idet jeg Brevet slutter.
</body>
</poem>

<poem id="aarestrup1999032916">
<head>
   <title>Man har Sagn om Borgtapeter (IV)</title>
   <subtitle>Til Andreas Krogh.</subtitle>
   <toctitle>Man har Sagn om Borgtapeter (IV)</toctitle>
   <indextitle>Man har Sagn om Borgtapeter (IV)</indextitle>
   <firstline>Man har Sagn om Borgtapeter</firstline>
   <quality>korrektur1,kilde</quality>
</head>
<body>
Man har Sagn om Borgtapeter,
Hundredaarige, paa hvilke
De afblegede Figurer,
Syete Sting i Sting af Silke,

Faae et sælsomt Liv om Natten -
Stige ned og som i gamle
Dage sig i Cabinettet
Hyggeligt og muntert samle.

I de bløde Lænestole
Damerne, med Atlasslæbet,
Blændende sig atter kaste -
Munden smiler rosenlæbet.

Ridderne som man om Dagen
Paa Tapetet knapt kan mærke,
Læne sig til Stoleryggen,
Brune skjægede og stærke.

Støvede Tangenter trykkes -
O vidunderligt at høre!
Gammeldags Galanterier
Hvidskes i et yndigt Øre -

Næsten kunde man misunde
Dette Skyggeliv, hvis ikke -
See! bag Viften blegner Damen,
Angst for Morgenrødens Blikke.

Selv den tappre Ridder gyser,
Smutter, som den hele Vrimmel
Ind i Muren, i Tapetet -
Dagen seer kun Støv og Skimmel. -

Saadan gaaer det ogsaa Sjælenss
Underfulde Billedværker,
De forsvundne Symphatiers
Efterladte Mindesmærker.

Glemsel som et Møl dem gnaver,
Tiden slukker deres Farve -
Kun Erindringsnatten bringer
Flygtigt Liv i deres Larve.

Og, som fra Tapetet, stige
Falmede Figurer, - lægge
Sig paa den bekjendte Sopha
Og gemytligt Benet strækket.

Blade i den gamle Bøger
Stoppe sig den gamle Pibe;
Ja, de trofastgamle Hænder
Hjerteligt hinanden gribe.

O, man gantes, gjør sig over
Spøgelser og Geister lystig -
Selv ved Hanegalet favner
Vennen Vennens Skygge trøstig,

Sukker sit: a rivederla!
Og, som jeg i Aften, smutter
I Tapetet - Ak, idet jeg
Kjære Krogh; Epistlen slutter.
</body>
</poem>

<poem id="aarestrup1999032911">
<head>
   <title>Epilog</title>
   <toctitle>Epilog</toctitle>
   <indextitle>Epilog</indextitle>
   <firstline>Tillad - jeg har endnu et Ord</firstline>
   <quality>korrektur1,kilde</quality>
</head>
<body>
Tillad - jeg har endnu et Ord -
Et Slutningsord, før Teppet falder, -
<w>Jeg</w>,  som fra dette Sted ifjor,
Skjøndt svag af Evne, ung af Alder,
Blev udvalgt til den store Ære,
For Publicum, ei blot paa egne
Og paa vort lille Selskabs Vegne,
Men som en Tolk for Konsten selv,
En Velkomsthilsen at frembære,
En <w>Bøn</w> om <w>Ly</w>, for den og dem -
Og ikke blot et flygtigt Hviil,
Som mødig Trækfugl paa sit Tog,
Men om et Arnested, et Hjem - -
Tillad, jeg taler om mig selv -
Og af et fuldt, erkjendtligt Bryst,
Der ei kan modstaae denne Lyst,
Den saa naturligt følte Trang,
Til her at tolke Dem engang
Min Tak for hvert et venligt Smiil,
Der gav den Uerfarne Mod; -
For hver en Bifaldslyd, der lod
Opmuntrende mig ane her
En Fremtid der var mig saa kjær; -
For Gjæstfrihed og den milde Dom,
Hvormed man mig imødekom.
Nu kalder Skovens Poesi -
Landskabets grønne Magt - Nu brænder
Ved Himlens Rand et Farvespil,
Et Lys, med meer ætherisk Ild,
End det, Theaterlampen kjender -
Nu blegner Scenens Trylleri
For Sommernattens klare Drøm; -
Titanias og Alfers Chor,
Undinerne i Flod og Strøm,
Afløse nu et mat Orchester -
Til alle Sider sprede sig
Thalias vinterkjære Gjæster -
Modtag da her mit Afskedsord!
Tilgiv, jeg hvidsker mit Farvel,
Men  <w>Bønnen om</w>, at huske paa,
Ved Fuglesangen i den Grønne
Og Aftenstiernen i det Blaa, -
At, skal en Gjenklang af det <w>Skjønne</w>,
Som jeg, med mine svage Kræfter,
Med Ungdomshaabet, stræber efter, -
Skal  <w>det</w> gjenfødes her og prøves -
Saa vid det: Eders Hjelp behøves!
Saa maa - hos Krebsen, jeg forlod,
Hos Konstens Venner og Veninder -
<w>Det</w> styrker mig, at jeg gjenfinder
Den Skaansomhed, som gav mig Mod!
</body>
</poem>


<!-- T:O min Ven, min Ven Dor Carlo -->

<prose id="aarestrup1999032910">
<head>
   <title>Min elskte Viv</title>
   <toctitle>Min elskte Viv</toctitle>
   <indextitle>Min elskte Viv</indextitle>
   <firstline>Min elskte Viv</firstline>
   <quality>korrektur1,kilde</quality>
</head>
<body>
       Den 19de om Morgenen.
Min elskte Viv! mit Kiv! mit Liv og yndige Tidsfordriv! Et Ord, kun dette, har jeg endnu at berette: paa Torsdag Kl. 10, da øines vi; da speider fra den fynske Strand Din Mand efter den dampende Snekke, paa hvis Dække staaer en aldrende Qvinde, men en ung Elskerinde, der har ham i Sinde, og som ved Hjulenes drivende Fart, henover Beltets Vande, snart, agter at lande, ile, med varme, i de aabne Arme, som vente herhjemme, hvor Børnene smile, og hvor en kjærlig Stemme hvidsker: Du Søde, Hulde og Varme! Gud være lovet, jeg har Dig igjen, min Ven, mit Hjertes Fortrolige, her i det rolige, stille Kammer, hvor mine Kys, med sine Flammer, som i Ungdoms Dage, skal purpurfarve Din Kind, Din Skulder, Din Hage, hvor jeg i Glædesrusen over at have Dig tro og kjærlig tilbage - uden Arrighed, uden Karrighed - herlig og sund, med Rosenmund, med skinnende Tænder, med de kjærtegnende, ærlige Hænder, med det gamle Hjerte, som jeg femogtyve Aar kjender og elsker og ærer som <w>mit, Dit</w>  Hjerte føler jeg atter banke ved  <w>mit, Din Tanke</w>, uskyldig og reen, atter blandes med <w>min</w> - o Levvel, indtil Gjensynets Stund! Jeg kysser kun, nu til et par Dages Afsked, Din Mund, og underskriver mig i fuldeste, sødeste Forstand:
                     <w>Din Mand</w>.
Hilsen til Alle! især til Emilie!
</body>
</prose>

<section level="1">
<head>
   <toctitle>Udaterede Digte</toctitle>
</head>
<content>

<poem id="aarestrupudata1">
<head>
   <title>At Alperne vil speile sig i Beltet</title>
   <toctitle>At Alperne vil speile sig i Beltet</toctitle>
   <indextitle>At Alperne vil speile sig i Beltet</indextitle>
   <firstline>At Alperne vil speile sig i Beltet</firstline>
   <quality>korrektur1</quality>
</head>
<body>
At Alperne vil speile sig i Beltet -
Har Sagnet sagt - det skeer saasnart paa Kysten
Med Schweitserhaand vi reise Frihedsteltet.
</body>
</poem>

<poem id="aarestrupudata2">
<head>
   <title>Som i en hellig Dødskamp</title>
   <toctitle>Som i en hellig Dødskamp</toctitle>
   <indextitle>Som i en hellig Dødskamp</indextitle>
   <firstline>Som i en hellig Dødskamp</firstline>
   <quality>korrektur1,korrektur2,kilde,side</quality>
   <notes>
      <note>Først trykt i Georg Brandes' essay om Aarestrup (1900), optrykt i hans <i>Samlede Skrifter</i> bd. 15 (1905), side 413-414. Brandes skriver: ,,[dette] saare skønne, hidtil af Forsigtighedsgrunde utrykte Digt, som i mere end en Menneskealder har været i min Besiddelse og for hvis Ægthed jeg borger.''</note>
   </notes>
</head>
<body>
Som i en hellig Dødskamp
Mit unge Hjerte banker -
Og du har ladet falde
De sidste Hensynstanker.

Af dine skjønne Øines
Lynsvangre mørke Himmel
Sees kun, imellem Taarer,
En smægtende Æthers-Strimmel.

Min Røst er qvalt, min Stønnen
Er afgrundshuul og rusten -
Og du - selv dine Læbers
Sølvrene Klang er brusten.

O Tvendes Liv, Gulhyndy,
Er nærved at udslukkes -
Selv Amor maa forskrækkes,
Som seer dit Øie lukkes.

Han iler med sin Fakkel -
Han sikkert Faren kjender -
Med himmelsk Hast, forsigtigt
Et tredie Liv han tænder.
</body>
</poem>

<poem id="aarestrupudata3">
<head>
   <title>Hellige Ensomhed</title>
   <toctitle>Hellige Ensomhed</toctitle>
   <indextitle>Hellige Ensomhed</indextitle>
   <firstline>Hellige Ensomhed</firstline>
   <quality>korrektur1</quality>
</head>
<body>
Hellige Ensomhed!
Dig har jeg elsket,
Du var min kjæreste Verden,
Den anden var mig en Biting.
Du og jeg!
Da blev jeg besjælet;
Du og jeg!
Da, skjøndt jeg følte mig selv
Som uendelig Lidet,
Jeg følte mig altid som Noget.
Og dette Liv,
Som af Alt
Jeg blev klarest bevidst,
Det kjærlighedsfuldeste,
Frieste Liv,
Det skyldte jeg Dig,
Din tavse Omfavning.
Du var en Moder,
Selv havde jeg ingen,
Skjøndt jeg var barnlig og kjælen;
Du var en Fader,
Selv havde jeg ingen,
Skjøndt jeg var drenget og vild.
</body>
</poem>

<poem id="aarestrupudata4">
<head>
   <title>Jeg saa dig blusse og jeg skjalv</title>
   <toctitle>Jeg saa dig blusse og jeg skjalv</toctitle>
   <indextitle>Jeg saa dig blusse og jeg skjalv</indextitle>
   <firstline>Jeg saa dig blusse og jeg skjalv</firstline>
   <quality>korrektur1</quality>
</head>
<body>
Jeg saa dig blusse og jeg skjalv
Forstillelsen kun skjulte halv
En Attraa i vort Bryst
Som aldrig Dyden veed at skatte
For hvilken Ord er altfor matte
En ubegrændset Lyst.
</body>
</poem>

<poem id="aarestrup2001082501">
<head>
   <title>Et deiligt Sommerliv</title>
   <toctitle>Et deiligt Sommerliv</toctitle>
   <indextitle>Et deiligt Sommerliv</indextitle>
   <firstline>Et deiligt Sommerliv</firstline>
   <quality>korrektur1</quality>
</head>
<body>
Et deiligt Sommerliv - det regner og det blæser!
Et prægtigt Mandomsliv - jeg tegner og jeg læser.
</body>
</poem>

<poem id="aarestrup2001082502">
<head>
   <title>Du var den fine Rose</title>
   <toctitle>Du var den fine Rose</toctitle>
   <indextitle>Du var den fine Rose</indextitle>
   <firstline>Du var den fine Rose</firstline>
   <quality>korrektur1</quality>
</head>
<body>
Du var den fine Rose,
Blegrød i Sommerluften,
Og jeg var Atmosphæren,
Som fyldte sig med Duften.
</body>
</poem>

<poem id="aarestrup2001082503">
<head>
   <title>Her var end Naturen samlet</title>
   <toctitle>Her var end Naturen samlet</toctitle>
   <indextitle>Her var end Naturen samlet</indextitle>
   <firstline>Her var end Naturen samlet</firstline>
   <quality>korrektur1</quality>
</head>
<body>
Her var end Naturen samlet,
Fuld af Friskhed og af Aand,
Konsten havde end ei famlet
Paa den med sin matte Haand.
</body>
</poem>

<poem id="aarestrup2001082504">
<head>
   <title>Embryo</title>
   <toctitle>Embryo</toctitle>
   <indextitle>Embryo</indextitle>
   <firstline>Saaledes sad vi ofte sammen</firstline>
   <quality>korrektur1</quality>
</head>
<body>
Saaledes sad vi ofte sammen
- Haand i Haand - Blik i Blik -
En usædvanlig deilig Belysning -

Men det er længe - længe siden
Langt førend Tiden,
Og hvor det var, det veed vi ikke.
</body>
</poem>

<poem id="aarestrup2001082505">
<head>
   <title>Fragment</title>
   <toctitle>Fragment</toctitle>
   <indextitle>Fragment</indextitle>
   <firstline>Mistvivlende kun Sjælen trækker</firstline>
   <quality>korrektur1</quality>
</head>
<body>
Mistvivlende kun Sjælen trækker
Igjennem Støv sin dorske Krop,
Hvor kedelig sig Søen strækker,
Og Landet gabende seer op -
</body>
</poem>

<poem id="aarestrup2001082506">
<head>
   <title>Men fra Erindringen, det Svundne</title>
   <toctitle>Men fra Erindringen, det Svundne</toctitle>
   <indextitle>Men fra Erindringen, det Svundne</indextitle>
   <firstline>Men fra Erindringen, det Svundne</firstline>
   <quality>korrektur1</quality>
</head>
<body>
Men fra Erindringen, det Svundne
Sit største Tryllerie hun henter,
Som Konstens marmorblege Skjønhed
Paa melankolske Monumenter.
</body>
</poem>

<poem id="aarestrup2001082507">
<head>
   <title>I disse Sneeregioner</title>
   <toctitle>I disse Sneeregioner</toctitle>
   <indextitle>I disse Sneeregioner</indextitle>
   <firstline>I disse Sneeregioner</firstline>
   <quality>korrektur1</quality>
</head>
<body>
I disse Sneeregioner
Der findes Alperoser, Knogler
</body>
</poem>

<poem id="aarestrup2001082508">
<head>
   <title>Det er min Pligt, det føler jeg, at skrive</title>
   <toctitle>Det er min Pligt, det føler jeg, at skrive</toctitle>
   <indextitle>Det er min Pligt, det føler jeg, at skrive</indextitle>
   <firstline>Det er min Pligt, det føler jeg, at skrive</firstline>
   <quality>korrektur1</quality>
</head>
<body>
Det er min Pligt, det føler jeg, at skrive
Og melde Dig, vi er endnu ilive
</body>
</poem>

<poem id="aarestrup2001082509">
<head>
   <title>O alle Jordens Engleglutter</title>
   <toctitle>O alle Jordens Engleglutter</toctitle>
   <indextitle>O alle Jordens Engleglutter</indextitle>
   <firstline>O alle Jordens Engleglutter</firstline>
   <quality>korrektur1</quality>
</head>
<body>
O alle Jordens Engleglutter
Er min Rosauras Attributer
</body>
</poem>

<poem id="aarestrupudata5">
<head>
   <title>Möge den Sund aufschäumen, den Wald durchsausen der Ostwind</title>
   <toctitle>Möge den Sund aufschäumen, den Wald durchsausen der Ostwind</toctitle>
   <indextitle>Möge den Sund aufschäumen, den Wald durchsausen der Ostwind</indextitle>
   <firstline>Möge den Sund aufschäumen, den Wald durchsausen der Ostwind</firstline>
   <quality>korrektur1</quality>
   <keywords>heksameter</keywords>
</head>
<body>
Möge den Sund aufschäumen, den Wald durchsausen der Ostwind
Ziehend das trübe Gewölk schwärzen die heitere Luft:
Uns bleibt dennoch der Sinn frish, voll fröhlicher Kraft in der Kälte
Dankend zu feiern den Tag, der uns so Schönes gebracht.
Hohes Gefühl durchflammt den Britten beÿm Nahmen des Shakspear
Er der Dichter-Coloss. Vieles und Grosses dazu
Haben sich Deutsche zu rühmen, da Herrlichste doch ist der Göthe
Spanier lächeln stolz, zeigend Cervantes Gedicht
Noch begeistert den Griechen zu Heldenthaten Homeros
Wir auch fühlen das Herz pochen im freudigen Lust
Dass uns der muthige Sänger, der Sänger der nordischen Götter
Schönheitstrahlend den Geist kräftigt mit seinem Gesang
Ihm an dem glücklichen Tage, an dem er einst uns geboren,
Sagt das treue Gefühl liebend ein dankbares Wort.
Freuden, gesellige Lust, umsonne, Dichter, dein Wohnhaus
Unschuld, Liebe - wie reich blühen dir diese schon da
Nie ermangle dir Kraft zu schlagen die tönende Harfe
Dänen ein göttliches Heil, Deutschen ein wonniges Glück.
</body>
</poem>

<poem id="aarestrup2002033103">
<head>
   <title>Rimbrev til Jomfru Anna Aagaard</title>
   <toctitle>Rimbrev til Jomfru Anna Aagaard</toctitle>
   <indextitle>Rimbrev til Jomfru Anna Aagaard</indextitle>
   <firstline>Hvis jeg ei skrev et Brev til min Cousine</firstline>
   <notes>
      <note>3 Til] til</note>
      <note>Fra 1976-udgaven af <i>Emil Aarestrups Samlede Skrifter</i>, bind 6.</note>
   </notes>
   <quality>korrektur1</quality>
</head>
<body>
Hvis jeg ei skrev et Brev til min Cousine,
Da sagde vistnok Folk: han skrive kan til Mine,
Til Mikke, Mette og til Coelestine,
Men intet skriver han til sin Cousine;
Tvi ham den slemme Gast! Hvor lærte han vel Noder?
Hvor blev han vel saa buursk? Man aldrigen formoder,
At finde saadan Skalk paa ordentlige Kloder!
Mon han vil føre ind i Landet nye Moder? -
Det vist jeg høre fik; men jeg mig kjønt betakker,
Og meget heller snakker
Et vers fra Leveren, saa er jeg ingen Prakker.
Saa hør da nu, min Rosenstilk og Blomme,
Min søde Fætterske, hvad af din Fætters Lomme
Vil komme!
Det er i Reverenz, Min Glut, af din Geburt,
Jeg rækker dig et Skrift, en saare ringe Urt,
Hvori dog Rimene de gaae som de var smurt.
Jeg ønsker, at du maa al Held og Lykke faae,
Og stedse frem i Dyd og udi - Tydsken gaae;
I dandsen ønsker jeg, du aldrig maa forkjøles,
Og ei paa Blegdamsvei for grumt i Vinter søles;
Iligemaade du Tallerkner aldrig tabe,
Ei snitte Fingeren, vil Gulerod du skrabe,
Samt ikke faae en Mand, af hvem du tidt maa gabe!
Og nu farvel! Hils Søster Caroline
Og Broder Christian, som læser sit Latine! -
See, saa nu fik jeg dog et Brev til min Cousine!
</body>
</poem>

<poem id="aarestrup2002033104">
<head>
   <title>Rimbrev til Anna Aagaard</title>
   <toctitle>Rimbrev til Anna Aagaard</toctitle>
   <indextitle>Rimbrev til Anna Aagaard</indextitle>
   <firstline>Cousine, Legesøster og Veninde!</firstline>
   <notes>
      <note>3 Til] til</note>
      <note>Fra 1976-udgaven af <i>Emil Aarestrups Samlede Skrifter</i>, bind 6.</note>
   </notes>
   <quality>korrektur1</quality>
</head>
<body>
Cousine, Legesøster og Veninde!
Kjære Anna! søde Svigerinde!
Lad mig i Hast - tilgiv! -
Og paa en lille Strimmel
Lagt inden i det Brev,
Min Kone for at Ønske Dig til Lykke skrev,
Lad mig min Fø1else udtrykke,
Og ønske, søde Anna, Dig et Liv,
Som du fortjener, fuldt af Himmel,
Af Kjærlighed og Held!

                               Lev vel
                               Din Emil Aarestrup
</body>
</poem>

<prose id="aarestrup2002033105">
<head>
   <title>Rimbrev til Sophie Hansen</title>
   <toctitle>Rimbrev til Sophie Hansen</toctitle>
   <indextitle>Rimbrev til Sophie Hansen</indextitle>
   <notes>
      <note>Fra 1976-udgaven af <i>Emil Aarestrups Samlede Skrifter</i>, bind 6.</note>
   </notes>
   <quality>korrektur1</quality>
</head>
<body>
    Veninde! Du min Muses Elskerinde. Nu er jeg da igjen i mit Hjem i min gamle Bolig - hvor Sjælen drømmer rolig - hvor hver en Vraa er mørk, men fortrolig - hvor jeg lever i det Svundne - Henrundne - Respektbundne - og for Evigheden fundne. - Det Blæsende det Skjærende - Fortærende - det Nærværende - hvad er det mod det Forbigangne yndigt Belærende - Blomsterbærende - Duftnærende? - Min Følelse - kan ikke faa nogen Forkjølelse - den slutter jeg inde - for alle Vinde - den aabner aldrig en Laage - ud i den lollandske Taage - den ligger skjult og begravet - som en Aand paa Bunden af Havet - kun Du eier Nøglen til Skrinet - hvori den ligger sammenpresset og sammenpinet - kun Dine Hænder Tryllemidlen kjender - hvormed Seglet brækkes - Aanden vækkes - og adskillige Folk forskrækkes. - Lad da ei Fangen smægte - udtal de ægte - især letnemmelige - men dybe og hemmelige - ikke opfiskede - og indpidskede - men af Gud tilhvidskede - hellige Stavelser - der aabner den længselsfulde Aands Begravelser! - Om Ordene lyde - som om de Intet betyde - hvem kan det bryde? - jeg forstaar dem at tyde - mit Inderste maa dem adlyde. - I Brevet jeg putter - og indslutter - hvad jeg i salige Minutter - omringet af Muserne, de søde Glutter - glødende - hjerteblødende - ordforødende (maaske lidt upassende og anstødende - naar Smagen mig svigted) - har sammenvævet og sammendigtet - lutter Brudstykker - som udtrykker - hvordan mit Inderstes Alter - er sønderrevet og i Spalter - hvordan min Kundskab halter - hvor slet min Sjæls Blodkugler sig gestalter - hvor daarligt jeg mit Embed som Poet forvalter; - lutter Fiilspaan og Smuld - istedetfor Klumper af gedigen Guld - kun en Trevl, en elendig Strimmel - istedetfor Digtekunstens hele Himmel - kun et Støvgran, en usynlig Kant - istedetfor Viisdoms store Diamant - kortsagt lutter Gnallinger og Billinger - der ikke ere værd fire Skillinger - men Du - af alle mine Veninder, den sødeste - hjerteblødeste - huldeste - Sjælfuldeste - mest omfattende - al Mangel erstattende - min Vilie erkjendende - til det Gode vendende - ikke kritiske krævende - men Liv og Kraft indblæsende, - Du med mig paa Poesiens Kyster landende - taareblandende - Du, hvem jeg uophørlig eier, og dog savner - hvem jeg ei kan naae - og dog omfavner - Du, hvis Blik sig dølger - og mig dog bestandig følger - Du, med hvem mit Hoved er opfyldt, - I min Tankegang forgyldt, - med hvis Sjæl min - er blandet som Vand med den ædleste Viin - som Luften med Rosenduften - som Forstanden med Fornuften - Du vil tage - imod disse svage - Digteriske Myg og Sommerfugle uden Klage - og - skjøndt maaske til Plage - et Par Dage - lade dem tumle, flagre, - jage - surre snurre indtil de allesammen - er brændt ned af Flammen - Amen! - Og nu farvel: Aftensolen synker i Vestens klare Vande - jeg kysser dine Hænder og din Pande!
</body>
</prose>

<poem id="aarestrup2002033106">
<head>
   <title>Tilegnelse til Amalie Raben</title>
   <toctitle>Tilegnelse til Amalie Raben</toctitle>
   <indextitle>Tilegnelse til Amalie Raben</indextitle>
   <firstline>Du ser i mine Digte</firstline>
   <notes>
      <note>Fra 1976-udgaven af <i>Emil Aarestrups Samlede Skrifter</i>, bind 6.</note>
   </notes>
   <quality>korrektur1</quality>
</head>
<body>
<i>Du</i> ser i mine Digte
Et yndigt Allehaande;
Men det er dine Læber,
I mine Vers som Aande.

Jeg dirrer kun som Strengen
Der af din Finger røres;
Jeg er det fjerne Echo,
Som af din Stemme høres.

Det Stilhedsdyb, i hvilket
Dit mindste Suk genlyder;
Det Spejl, hvori dit Aasyn
Sin skønne Straale bryder.

Du er den klare Maane
Og jeg de sorte Taager;
Du Øret, jeg den hule
Conchylie, der koger.
</body>
</poem>


</content>
</section>

<section level="1">
<head>
   <toctitle>Fragmenter</toctitle>
</head>
<content>

<poem id="aarestrup2001072301">
<head>
   <title>Ei de snoe sig om det Stive</title>
   <toctitle>Ei de snoe sig om det Stive</toctitle>
   <indextitle>Ei de snoe sig om det Stive</indextitle>
   <firstline>Ei de snoe sig om det Stive</firstline>
   <quality>korrektur1,kilde</quality>
</head>
<body>
.......
Ei de snoe sig om det Stive,
Om det Marmorkolde, Døde -
Nei, om det, som er ilive,
Om et Hjerte, som kan gløde.

Ei om noget Ligegyldigt,
Gammelt, Konstlet og Elendigt -
Nei, om det, som ungt og fyldigt,
Gud har dannet, egenhændigt.
.......
</body>
</poem>

<poem id="aarestrup2001072302">
<head>
   <title>Saae jeg ikke Dine spredes</title>
   <toctitle>Saae jeg ikke Dine spredes</toctitle>
   <indextitle>Saae jeg ikke Dine spredes</indextitle>
   <firstline>Saae jeg ikke Dine spredes</firstline>
   <quality>korrektur1,kilde</quality>
</head>
<body>
S[aae] jeg ikke Dine spredes
Naar de stille Stjerner funkle,
Men paa Jord, ei anderledes

Deres Billed jeg forguder
I min Sjæl
.......
</body>
</poem>
</content>
</section>

</workbody>
</kalliopework>

<?xml version="1.0" encoding="UTF-8"?>
<!DOCTYPE kalliopework SYSTEM "../../data/kalliopework.dtd">
<kalliopework id="1976-6" author="aarestrup" status="incomplete" type="poetry" parent="1976">
<workhead>
    <title>Samlede Skrifter</title>
    <subtitle>
        <line>Sjette Bind. Supplement.</line>
    </subtitle>
    <linktitle>Samlede Skrifter, 6. Bind</linktitle>
    <toctitle><num>Bind 6.</num>Supplement</toctitle>
    <breadcrumbtitle>Bd. 6</breadcrumbtitle>
    <year>1976</year>
    <notes>
        <note>Teksten følger Emil Aarestrup: <i>Samlede Skrifter</i>, Hans Brix (red.), Dansk Sprog- og Litteraturselskab, C.A. Reitzels Boghandel, Kbh., 1976, bd. 6, supplement.</note>
    </notes>
    <!-- Der findes intet titelblad til bind 6. -->
    <source facsimile="1976-6" facsimile-pages-num="408" facsimile-pages-offset="398">Emil Aarestrup: <i>Samlede Skrifter</i>, Hans Brix (red.), Dansk Sprog- og Litteraturselskab, C.A. Reitzels Boghandel, Kbh., 1976, bd. 6, supplement.</source>
</workhead>
<workbody>

<section level="1">
<head>
   <toctitle>Digte trykt efter 1920</toctitle>
</head>
<content>

<poem id="aarestrup2002033101">
<head>
   <title>Dedikation til Hr. A. Tønder</title>
   <firstline>Ei slemt nedriiv I lærde Mænd</firstline>
   <notes>
      <note>Dateret: den 5te Maii 1814.</note>
   </notes>
   <quality>korrektur1,korrektur2,kilde,side</quality>
   <source pages="3"/>
</head>
<body>
Ei slemt nedriiv I lærde Mænd,
Min<note>Min] min</note> lille nyelig bagte Bog.
Den er for jer som ingenting,
Thi naar I bare kunde see
Saa loe I til I sprak ihjel.
</body>
</poem>

<poem id="aarestrup2002033102">
<head>
   <title>Til Madam M. Zinck</title>
   <subtitle>Skreven efter Forestillingen af Cendrillon, den 3die April 1818</subtitle>
   <firstline>Den stærke Tro paa Aanderne er svunden</firstline>
   <dates>
       <event>1818-04-03</event>
   </dates>
   <quality>korrektur1</quality>
   <keywords>sonnet</keywords>
   <source pages="3"/>
</head>
<body>
Den stærke Tro paa Aanderne er svunden,
Og Eventyrets Alfer maatte flygte,
Da Skolemester fremskred med sin Lygte;
Conditor, og ei Fee, slog Telt i Lunden.

Dog længtes vi, naar Maanen var oprunden,
Og haabed halvt - skiøndt halvt vi maatte frygte -
Engang at finde Feen, som vi søgte;
Men kun hos Faa blev Tryllekraften funden.

Dog nu tør ingen Pige meer forsage,
Og ingen Yngling skiælve for sin Smerte:
Naturens store <i>Magus</i> hævder Magten.

Hans Tryllerose sees i vore Dage,
Den lokker sød Forundring af vort Hierte;
Dig, hulde Genius, Dig har han rakt den!
<nonum><right><i>e. a.</i></right></nonum>
</body>
</poem>


<poem id="aarestrup2002033103">
<head>
   <title>Rimbrev til Jomfru Anna Aagaard</title>
   <firstline>Hvis jeg ei skrev et Brev til min Cousine</firstline>
   <quality>korrektur1</quality>
   <source pages="4"/>
</head>
<body>
Hvis jeg ei skrev et Brev til min Cousine,
Da sagde vistnok Folk: han skrive kan til Mine,
Til Mikke, Mette og til Coelestine,<note>Til] til</note>
Men intet skriver han til sin Cousine;
Tvi ham den slemme Gast! Hvor lærte han vel Noder?
Hvor blev han vel saa buursk? Man aldrigen formoder,
At finde saadan Skalk paa ordentlige Kloder!
Mon han vil føre ind i Landet nye Moder? -
Det vist jeg høre fik; men jeg mig kjønt betakker,
Og meget heller snakker
Et vers fra Leveren, saa er jeg ingen Prakker.
Saa hør da nu, min Rosenstilk og Blomme,
Min søde Fætterske, hvad af din Fætters Lomme
Vil komme!
Det er i Reverenz, Min Glut, af din Geburt,
Jeg rækker dig et Skrift, en saare ringe Urt,
Hvori dog Rimene de gaae som de var smurt.
Jeg ønsker, at du maa al Held og Lykke faae,
Og stedse frem i Dyd og udi - Tydsken gaae;
I dandsen ønsker jeg, du aldrig maa forkjøles,
Og ei paa Blegdamsvei for grumt i Vinter søles;
Iligemaade du Tallerkner aldrig tabe,
Ei snitte Fingeren, vil Gulerod du skrabe,
Samt ikke faae en Mand, af hvem du tidt maa gabe!
Og nu farvel! Hils Søster Caroline
Og Broder Christian, som læser sit Latine! -
See, saa nu fik jeg dog et Brev til min Cousine!
</body>
</poem>

<poem id="aarestrup2002033104">
<head>
   <title>Rimbrev til Anna Aagaard</title>
   <firstline>Cousine, Legesøster og Veninde!</firstline>
   <quality>korrektur1</quality>
   <source pages="5"/>
</head>
<body>
Cousine, Legesøster og Veninde!
Kjære Anna! søde Svigerinde!
Lad mig i Hast - tilgiv! -
Og paa en lille Strimmel
Lagt inden i det Brev,
Min Kone for at Ønske Dig til Lykke skrev,
Lad mig min Fø1else udtrykke,
Og ønske, søde Anna, Dig et Liv,
Som du fortjener, fuldt af Himmel,
Af Kjærlighed og Held!

                               Lev vel
                               Din Emil Aarestrup
</body>
</poem>

<prose id="aarestrup2002033105">
<head>
   <title>Rimbrev til Sophie Hansen</title>
   <toctitle>Rimbrev til Sophie Hansen</toctitle>
   <indextitle>Rimbrev til Sophie Hansen</indextitle>
   <quality>korrektur1</quality>
   <source pages="5-6"/>
</head>
<body>
    Veninde! Du min Muses Elskerinde. Nu er jeg da igjen i mit Hjem i min gamle Bolig - hvor Sjælen drømmer rolig - hvor hver en Vraa er mørk, men fortrolig - hvor jeg lever i det Svundne - Henrundne - Respektbundne - og for Evigheden fundne. - Det Blæsende det Skjærende - Fortærende - det Nærværende - hvad er det mod det Forbigangne yndigt Belærende - Blomsterbærende - Duftnærende? - Min Følelse - kan ikke faa nogen Forkjølelse - den slutter jeg inde - for alle Vinde - den aabner aldrig en Laage - ud i den lollandske Taage - den ligger skjult og begravet - som en Aand paa Bunden af Havet - kun Du eier Nøglen til Skrinet - hvori den ligger sammenpresset og sammenpinet - kun Dine Hænder Tryllemidlen kjender - hvormed Seglet brækkes - Aanden vækkes - og adskillige Folk forskrækkes. - Lad da ei Fangen smægte - udtal de ægte - især letnemmelige - men dybe og hemmelige - ikke opfiskede - og indpidskede - men af Gud tilhvidskede - hellige Stavelser - der aabner den længselsfulde Aands Begravelser! - Om Ordene lyde - som om de Intet betyde - hvem kan det bryde? - jeg forstaar dem at tyde - mit Inderste maa dem adlyde. - I Brevet jeg putter - og indslutter - hvad jeg i salige Minutter - omringet af Muserne, de søde Glutter - glødende - hjerteblødende - ordforødende (maaske lidt upassende og anstødende - naar Smagen mig svigted) - har sammenvævet og sammendigtet - lutter Brudstykker - som udtrykker - hvordan mit Inderstes Alter - er sønderrevet og i Spalter - hvordan min Kundskab halter - hvor slet min Sjæls Blodkugler sig gestalter - hvor daarligt jeg mit Embed som Poet forvalter; - lutter Fiilspaan og Smuld - istedetfor Klumper af gedigen Guld - kun en Trevl, en elendig Strimmel - istedetfor Digtekunstens hele Himmel - kun et Støvgran, en usynlig Kant - istedetfor Viisdoms store Diamant - kortsagt lutter Gnallinger og Billinger - der ikke ere værd fire Skillinger - men Du - af alle mine Veninder, den sødeste - hjerteblødeste - huldeste - Sjælfuldeste - mest omfattende - al Mangel erstattende - min Vilie erkjendende - til det Gode vendende - ikke kritiske krævende - men Liv og Kraft indblæsende, - Du med mig paa Poesiens Kyster landende - taareblandende - Du, hvem jeg uophørlig eier, og dog savner - hvem jeg ei kan naae - og dog omfavner - Du, hvis Blik sig dølger - og mig dog bestandig følger - Du, med hvem mit Hoved er opfyldt, - I min Tankegang forgyldt, - med hvis Sjæl min - er blandet som Vand med den ædleste Viin - som Luften med Rosenduften - som Forstanden med Fornuften - Du vil tage - imod disse svage - Digteriske Myg og Sommerfugle uden Klage - og - skjøndt maaske til Plage - et Par Dage - lade dem tumle, flagre, - jage - surre snurre indtil de allesammen - er brændt ned af Flammen - Amen! - Og nu farvel: Aftensolen synker i Vestens klare Vande - jeg kysser dine Hænder og din Pande!
</body>
</prose>

<poem id="aarestrup2002033106">
<head>
   <title>Tilegnelse til Amalie Raben</title>
   <firstline>Du ser i mine Digte</firstline>
   <quality>korrektur1</quality>
   <source pages="7"/>
</head>
<body>
<i>Du</i> ser i mine Digte
Et yndigt Allehaande;
Men det er dine Læber,
I mine Vers som Aande.

Jeg dirrer kun som Strengen
Der af din Finger røres;
Jeg er det fjerne Echo,
Som af din Stemme høres.

Det Stilhedsdyb, i hvilket
Dit mindste Suk genlyder;
Det Spejl, hvori dit Aasyn
Sin skønne Straale bryder.

Du er den klare Maane
Og jeg de sorte Taager;
Du Øret, jeg den hule
Conchylie, der koger.
</body>
</poem>

<poem id="aarestrup2002033107">
<head>
   <title>Sang om Grundloven</title>
   <subtitle>(Afsungen ved Grundlovsfesten i Næsbyhoveds Skov den 5. Juni 1854)</subtitle>
   <toctitle>Sang om Grundloven</toctitle>
   <indextitle>Sang om Grundloven</indextitle>
   <firstline>Et bredfuldt Bæger er det Tid at løfte</firstline>
   <dates>
       <event>1854-06-05</event>
   </dates>
   <quality>korrektur1,kilde,side</quality>
   <source pages="7-8"/>
</head>
<body>
Et bredfuldt Bæger er det Tid at løfte
Paa Pagtens Dag, som femte Gang oprandt!
Et mandigt Chor, høitrungende, skal drøfte,
Om Folkets Eed var Alvor eller Tant;
See, alle Danmarks sommergrønne Lunde
Til tusind Krandse snoe sig Landet om,
Og Havet lytter, gjennem Sø og Sunde,
At høre Gjenlyd af den faste Dom.

Saa hør da til! Forkynd vort glade Stævne,
Vort kjække Haab om tro Samdrægtighed.
Den <i>femte Juni</i> vi med Stolthed nævne
En Helligdag, hvorover lyses Fred!
Som Sæden, gjemt paa Nordens Vinteragre,
Har brudt sin Skal, og blomstrer frodig frem,
Saaledes steg vor Frihed op, den fagre,
Og skygger nu om vore Fædres Hjem.

Hvad længe i vort Indre dybt sig rørte,
Vor Trang til Daad og mandig, fri Bedrift,
Vor Konge mildt, i Farens Stund, bønhørte,
Og <i>Danmarks Grundlov</i> fik hans Underskrift;
I Folkets Hjerte er den trygt bevaret,
Der holdes den i hellig Varetægt,
Med Jubel feiret og med Kraft forsvaret -
Den bedste Arv for Danmarks unge Slægt!

Ja hører til! Forkynd det over Jorden!
Vor Troskabseed gjentages denne Stund:
Høit leve Friheds unge Pagt i Norden!
Saa toner det fra Mark og Skov og Sund,
Hvad vi besvore, vil vi ærligt holde -
Gid Rigets Lov maa uforkrænket staae,
Saa længe vi kan løfte danske Skjolde
Og Dannebrogen vaier i det Blaae.
<nonum><right>Autor.</right></nonum>
</body>
</poem>

</content>
</section>

</workbody>
</kalliopework>

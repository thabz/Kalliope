<?xml version="1.0" encoding="UTF-8"?>
<!DOCTYPE kalliopework SYSTEM "../../data/kalliopework.dtd">
<kalliopework id="ovs" author="aarestrup" status="incomplete" type="poetry">
<workhead>
   <title>Oversættelser</title>
   <year>?</year>
   <notes>
      <note>Indtastet efter Emil Aarestrups <i>Samlede Skrifter</i>, udg. af Hans Brix og Palle Raunkjær, C. A. Reitzels Boghandel, Kbh., bd. 5.</note>
   </notes>
   <quality>korrektur1,kilde</quality>
   <cvs-timestamp>$Id$</cvs-timestamp>
</workhead>
<workbody>

<section level="1">
<head>
   <toctitle>Carl Michaël Bellman</toctitle>
</head>
<content>

<poem id="aarestrup2001061101">
<head>
   <title>Vor Ulla laae i Sengen og sov</title>
   <toctitle>Vor Ulla laae i Sengen og sov</toctitle>
   <indextitle>Vor Ulla laae i Sengen og sov</indextitle>
   <firstline>Vor Ulla laae i Sengen og sov</firstline>
   <notes>
      <note>Carl Michaël Bellman »Fredmans Epistler nr. 36.« (<xref type="translation" poem="bellman2001061336"/>).</note>
   </notes>
   <quality>korrektur1,kilde</quality>
</head>
<body>
Vor Ulla laae i Sengen og sov
Med Haanden under Øre,
Og ingen fleer end Kromanden fik Lov
Paa Nøglehullet røre.
Udenfor paa Kroen, min Bror,
Var det saa tyst som om Natten;
Intet Øl fandtes, om du tror,
Knapt en Draabe Vand i Spanden.
Tyst paa Taa saa vel og quik
Om Sengen Gubben mon vandre,
Tog paa Teppet, loe og gik,
Og hvidsked med de andre.
   Ulla snorked,
   Frøs og sparked,
Teppet over Hoved drog;
   Krøb indunder;
   Og et Dunder
   Imod Væggen slog.

Regnbuen fra en dryppende Sky
Paa Vindvesruden glimred;
Ved Loftet paa sin Pind i Bur
Kromandens Irrisk quiddred,
Ved Zefyrens livlige Strøm
Dirred Vindverne paa Krogen;
Ulla vaktes af sin Drøm,
Men blev ei ganske vaagen.
Af og til hun kasted sig,
Og slængte om med Armen;
Græd i Søvne bitterlig,
Og kløede sig i Barmen.
   Snart hun tvinte,
   Snart hun grinte,
Greb i Sengestolpen mat,
   Og i Stolen,
   Snapped Kjolen,
   Sine Slæver fat.

For Speilet Ulla stænkte sin Barm
Med Viin og Rosenvand;
Saa knytted hun et Perlebaand om sin Arm,
Og Flor om Hyrdehatten!
Retsom naar paa Paphos Øe
Elskovsgudinden opvaagner,
Alting tykkes i Vellyst døe,
Og Sorgen blot man savner;
Saadan Kromanden meer og meer
Af Angst og Vellyst rokker,
Da vor Ulla satte sig ned,
At kjemme sine Lokker.
   Folk og Næring
   Og Fortæring
Glemte Gubben i sin Qual,
   Debitorer,
   Creditorer,
   Skatter og Fiskal.

Om Ullas Isse puddret og høi
Nu svæved trende Gracer;
Cythere sang og Kjærlighed fløi
Blandt Lokker, Flor og Gazer;
En Zephyr mod Speilet gled
Frem med Øreskee og Spade,
Og en anden sin Vellugt gned
I Lokker og Pomade;
Med en Tang en Cupidon
I Toppen sad og kruste,
Og en andens lille Mund
Paa en Glød mon puste
   Overmaade
   Kjælne, kaade
Syner skifted yndigt om;
   Meer man blunded
   Og begrunded,
   Ild i Hjertet kom.

Et Englesmiil, en leende Mund,
Et Bryst, med løsnet Knude,
Ak, Himmel, ak, hver Time og Stund
Nyt Paradiis bebude;
Men af al Naturens Pragt,
Hjertet til Vellyst og Kue,
Øved mest sin livlige Magt
To Øienes vakkre Lue.
Saae hun op, hver Aanden holdt,
Og plired hun med Øie,
Rørtes Blodet varmt og koldt
Med Sukke til det Høie.
   Mage Tunge
   Til at sjunge,
Og en Røst saa skjær og klar,
   Og saa duelig,
   Findes umulig;
   Sagde tidt vor Far.

Nei aldrig saae man Krovert saa glad,
Saa kjælen nævenyttig;
Om Ullas Been, paa Stolen der hun sad,
Han Strømpebaandet knytter;
Drog i Skoen, og af og til
Smurte med Børsten paa Læret;
Naar hun gisped, gisped han
Med Næsen høit i Været.
Hendes Hals en ruddret Dug
Af brandguult Silke skjulte,
Hendes Barm saa hvid og rund
De geile Lyster dulgte;
   Haaret hængte,
   Og sig slængde
Hen i mørke Bukler frit;
   Trøien kniber;
   Smalle striber
   Skifte rødt og hvidt.

   Vor Ulla tog sin lysblaa Salopp,
   Med Pontak spildt paa Kraven,
Sprang ind i Kroen, fyldte en Kop
   Med fin Liqeur for Maven;
   Sukkerskorpen til sin Sup
   Saae man den Skjønne nu bryde;
   Astrild brændte i Glassets Dyb
   Og Bacchus paa dets Side.
   Nu fik alt en ny Natur,
   Ny Frihed, Lyst og Lykke,
   Fra en Rig med Sølveruhr,
   Til Tiggern ved sin Krykke.
      Ullas Mine,
      Øl og Vine
   Skjænkte Guder Fryd. Godtaar!
      Slikt Herberrig
      Ei i Sverrig
      Faaes paa mange Aar.

Men Himmel, ak, hvor byttes alt om!
Bedst Ulla staaer i Knupper,
I Døren paa Tærskeln; gjæt hvo kom,
Jo, fire halte Gubber:
En med Værge, krumt og vindt,
Og med en Tougstump den anden,
Og den tredie, som var blind,
Tog Nymphen bort, og vandred.
Himmel, ak, hvad Larm og Skrig!
Vor Ullas Raab mig saarer;
Hver en Gjæst sad bleg som Liig
Og Kromanden fældte Taarer.
   Quær paa Bænken,
   Fremfor Skjænken,
Der staaer Ullas Brændviinsglas,
   Tomt og sprukkent
   Og uddrukket.
   Saa endtes denne Spas.

Farvel, min Nymphe! Guden mig gav
Dit skiønne Billed at male;
Nu gaaer du bort, som glimred høit,
Og længe min Dug bestraalte;
Men paa Freias frie Vang
Sjunges din Lov ved Cymbaler,
Ligesom Vestas Lov saa smukt
Syngs af de smaa Vestaler.
Hyll dig i dit hvide Liin,
Spind dit Uld paa Rokken,
Spind og syng og læs din Bog,
Din Sol kan attervende.
   Tiden lider,
   Dagen skrider;
Haab at let fra Skrub og Riis
   Astrilds Vinger
   Snart dig svinger
   I sit Paradiis.
</body>
</poem>
</content>
</section>

<section level="1">
<head>
   <toctitle>W. Blumenhagen</toctitle>
</head>
<content>

<poem id="aarestrup2002022002">
<head>
   <title>Tilstaaelsen</title>
   <toctitle>Tilstaaelsen</toctitle>
   <indextitle>Tilstaaelsen</indextitle>
   <firstline>Den gule Strøm i Aftenrøden bølger</firstline>
   <quality>korrektur1,kilde</quality>
</head>
<body>
Den gule Strøm i Aftenrøden bølger
   Om Fjeldets Kant;
I Qval og Fryd min Længsel tro den følger,
   Som vild oprandt,

Da hist ved Rankens Drueguld hun vendte
   Sit Blik mod mig,
Da Elskovs søde Ahnelser hun tændte
   I Barmen mig.

Vaarknuppper slyngde over Blomsterbanen
   En broget Krands,
Og Phantasia sang paa Sølversvanen
   I Rosenglands.

Tidt Ungersvendes Graad i stille Kammer
   Paa Blomsten randt,
Naar aldrig Barmens stærke Attraaesflammer
   Han mildned fandt.

Tidt vandred han til Kirkegaardens Linde,
   Den dunkle Vei,
Blandt Gravene sin svundne Fryd at finde,
   Og fandt den ei.

Saae drømmende sin Grav alt hæve
   Sig blomsterstrøed,
Og blege Lilier paa Graven bæve
   I Maanens Glød.

Kun sagte hvidsked han sin Sorg, den kjære,
   Til tause Dal;
Dog nu formaaer ei Hjertet meer at bære
   Den lange Qval.

Livsalige, du med de gyldne Lokker!
   O hør du mig!
Blidt toner det, som fjerne Sølverklokker:
   Jeg elsker dig!
</body>
</poem>
</content>
</section>

<section level="1">
<head>
   <toctitle>Byron</toctitle>
</head>
<content>

<poem id="aarestrup2002022101">
<head>
   <title>Til min Søn</title>
   <toctitle>Til min Søn</toctitle>
   <indextitle>Til min Søn</indextitle>
   <firstline>Saa lyse Haar, saa mørke Blik</firstline>
   <notes>
      <note>Gendigtning af Byrons <xref type="translation" poem="byron2002022501"/>.</note>
   </notes>
   <quality>korrektur1,kilde</quality>
</head>
<body>
Saa lyse Haar, saa mørke Blik,
Saa blaa, som den, din Moder fik;
En saadan Mund, hvis Gruber smaae
Og Smiil til alles Hjerter gaae,
Gjenkalder en forsvunden Lyst,
Min Dreng, dybt i din Faders Bryst

Du kan et Navn, men ikke hans,
Din Faders ei - en fremmed Mands -
Ak, William! - dog nok om det!
Jeg vil dig vogte, frede ret;
Din Moders Aand skal see paa dig,
Tilgive Alt og fryde sig

Græstørven trykker hendes Grav
Et fremmed Bryst, dig Næring gav
Haan over dig ved Fødslen gik
Du knapt et Navn paa Jorden fik;
Dog er det Trøst endnu; - at mit,
Mit Faderhjerte dog er dit.

Lad Verden tænke hvad den maa,
Kan jeg Naturens Kald forsmaae?
O nei! - lad dem bebreide mig,
Mit Elskovsbarn, jeg elsker dig,
Fagre Cherub - kom til mit Bryst -
Du Pant paa Ungdom og paa Lyst!

Med eet at see, før Alderdom
Har pløiet mig mit Ansigt om,
Mens Livets Sommer end er grøn,
I Dig en Broder og en Søn -
Hvor sødt! Hver Drøm, som svigted mig
Hver Daad, maaskee opfyldt af Dig!

Skjøndt jeg er ung og ikke gift,
Ungdom ei slukker Hjertets Drift
- - - - - -
</body>
</poem>

<poem id="aarestrup2002022102">
<head>
   <title>O græske Øer! min Fædrejord!</title>
   <toctitle>O græske Øer! min Fædrejord!</toctitle>
   <indextitle>O græske Øer! min Fædrejord!</indextitle>
   <firstline>O græske Øer! min Fædrejord!</firstline>
   <notes>
      <note>Gendigtning af Byron <xref type="translation" poem="byron2002022502"/>.</note>
   </notes>
   <quality>korrektur1,kilde</quality>
</head>
<body>
O græske Øer! min Fædrejord!
Hvor Sapho sang om Elskovs Glød,
Hvor Kunst, i Fred og Krig, blev stor,
Hvor Delos steeg, Phøbus blev fød,
Hvor freidig er dit Sommerblik,
Skjøndt Alt, kun ei din Sol, forgik -

En anden Strandbred skjønner paa
Dit Helteqvad, din Elskovssang
Til Salighedens Øer naae
Hvad før paa Theios og paa Chios klang
De græske Musers Priis blev stor,
Men ei paa deres Fødejord

Høilandet seer paa Marathon
Den atter over Havet vidt
Og eensom der jeg stod en Stund
Og drømte Grækenland atter frit
Thi, med min Fod paa Persergrave,
Jeg kunde ikke troe mig Slave

En Konge sad paa Klippen der
Og skuede over Salamis,
Forneden hans talløse Hær,
Og Orlogsskibe tusindviis
Han talte dem ved Dagen blank,
Hvor var de, dengang Solen sank?

Hvor er de nu? og hvor er du,
Mit Fædreland? Din stumme Kyst
Har ei sit Heltedigt ihu -
Der aander intet Heltebryst.
O, at Apollo-Lyren din
Vanslægte skulde i en Haand som min

Dog er det noget, efter Ærens Tab
Omstimlet af en lænket Flok,
At føle, hvad jeg føler nu,
Mit Ansigt rødmede af Blue.
- - - - - -
</body>
</poem>
</content>
</section>

<section level="1">
<head>
   <toctitle>Barry Cornwall</toctitle>
</head>
<content>

<poem id="aarestrup2002022103">
<head>
   <title>Er min Hjertenskjær paa Søen</title>
   <toctitle>Er min Hjertenskjær paa Søen</toctitle>
   <indextitle>Er min Hjertenskjær paa Søen</indextitle>
   <firstline>Er min Hjertenskjær paa Søen</firstline>
   <notes>
      <note>Oversættelse af Cornwalls <xref type="translation" poem="cornwall2002022501"/>.</note>
   </notes>
   <quality>korrektur1,kilde</quality>
</head>
<body>
Er min Hjertenskjær paa Søen
Foer i Vest han eller Øst?
Hav, i Nat mod Hjemstavns-Øen,
Vug ham paa dit Bryst!

Ingen Storm, ei Bølger vilde
Taarn omkring den grønne Kyst
Alting være tyst og stille -
Fuld af Elskovs Lyst.

Bær du ham, som Luften bærer
Fuglen til dens Rede tyst,
Bær ham hen, hvor jeg begjærer,
Til min Arm, mit Bryst.
</body>
</poem>

<poem id="aarestrup2002022104">
<head>
   <title>Sover du i Træet hist</title>
   <toctitle>Sover du i Træet hist</toctitle>
   <indextitle>Sover du i Træet hist</indextitle>
   <firstline>Sover du i Træet hist</firstline>
   <notes>
      <note>Oversættelse af »Spirit of the summer breeze«.</note>
   </notes>
   <quality>korrektur1,kilde</quality>
</head>
<body>
Sover du i Træet hist,
Sommervindens varme Aand?
Kom og kys den Rosenqvist
Marry holder i sin Haand

Faml i Lokken, som hun slaaer
Kys de lange Øienhaar
Spørg, hvorfor hun lader smuk
Naar hun dog er streng og haard

Al hendes Skjønhed, siig med Suk,
Har et ganske ravgalt Sted;
Siig, hun skulde ei lade smuk,
Uden hun var kjælen med.
</body>
</poem>

</content>
</section>

<section level="1">
<head>
   <toctitle>William Cowper</toctitle>
</head>
<content>

<poem id="aarestrup2002022106">
<head>
   <title>Just nys var den vandet med brusende Strøm</title>
   <toctitle>Just nys var den vandet med brusende Strøm</toctitle>
   <indextitle>Just nys var den vandet med brusende Strøm</indextitle>
   <firstline>Just nys var den vandet med brusende Strøm</firstline>
   <notes>
      <note>Oversættelse af »The rose had been wash'd, just wash'd in a shower«.</note>
   </notes>
   <quality>korrektur1,kilde</quality>
</head>
<body>
Just nys var den vandet med brusende Strøm
Den Rose, som Anna fik sendt
I fuldeste Flor den sænked sig øm
Med Hovedet mod Jorden vendt

Hele Bægret var fyldt, og vaadt hvert et Blad
Og den lod for phantastiske Blik
Som længtes den efter den Busk, hvor den sad,
Og græd for hver Knop den forlod.

Jeg greb den - dog var den for drivende vaad
At pryde din skjønne Gestalt -
Jeg svang den i Luften for hastig, for kaad -
Den knak, og i Støvet den faldt

Det ligner, udraabte jeg, Maaden man har
At pine det følsomme Bryst
Uagtsomt brydende Hjertet, der bar
Sin Kummer med Vemods-Lyst.

Denne Rose, var den ei rystet saa haardt
Var ikke forgaaet med Iil;
Og den Taare, som viskes med Skaansomhed bort
Paafølges maaskee af et Smiil
</body>
</poem>
</content>
</section>

<section level="1">
<head>
   <toctitle>Casimir Delavigne</toctitle>
</head>
<content>

<poem id="aarestrup2000082801">
<head>
   <title>Ederne</title>
   <toctitle>Ederne</toctitle>
   <indextitle>Ederne</indextitle>
   <firstline>Ja, jeg adlyder Dig; jeg sværger, tøiles skal</firstline>
   <notes>
      <note>Oversættelse af »Oui, je veux t'obéir: je jure d'enchaîner«.</note>
      <note>Casimir Delavigne: »Oui, je veux t'obéir: je jure d'enchaîner«</note>
   </notes>
   <quality>korrektur1,kilde</quality>
</head>
<body>
Ja, jeg adlyder Dig; jeg sværger, tøiles skal
Hver Ubesindighed, hvis Ild med Skræk Dig fylder.
Jeg sværger det, ved Guderne, ei saares skal
De søde Blu, som mig, saa hidsende, fortryller.

Ja, ved Dig selv jeg sværger - Eden gaaer saa vidt -
Min Haand skal ei forraade Din hvorom der sukkes,
Mit mindre kjække Blik skal ikke speide Dit,
Men lade Dine Øine, længselsvaade, lukkes.

Jeg sværger meer end det - Ifald Du kommer varm
Med hældet Pande, Smiil, som mig til Himlen hæve,
Saa skal Du kunne, trodsende min slyngte Arm,
Undslippe uden Hindring mine Knæ, som bæve.

Jeg sværger Dig, jeg skaane vil det tynde Flor,
Hvorunder Barmen sødtbevæget svulmer,
Liig klare Bølger i den stille Indsøe, naar
Zephyrens Aande løfter dem og atter dulmer.

Og aldrig, sværger jeg, i Lidenskabens Fart
Skal meer jeg røve hine Kys, Guddommelige,
De, som forvandle til en sød Forstummen snart
Din Røst, og alt Bebreidende, Du vilde sige

Ja, rolig i Din Nærhed, Herre over mig,
Jeg sværger, skjøndt af Ild og Smerte gjennemboret,
At uberuset see Dig og beundre Dig!
Jeg sværger - - Ha - hvem der? - O jeg har intet svoret!
</body>
</poem>
</content>
</section>

<section level="1">
<head>
   <toctitle>Goethe</toctitle>
</head>
<content>

<poem id="aarestrup2001061301">
<head>
   <title>Advarsel</title>
   <toctitle>Advarsel</toctitle>
   <indextitle>Advarsel</indextitle>
   <firstline>Paa Dommedag, naar de Basuner skralde</firstline>
   <notes>
      <note>Cf. <xref bibel="bibelmatt12,36"/>.</note>
      <note>Oversættelse af »Am jüngsten Tag, wenn die Posaunen schallen«.</note>
   </notes>
   <quality>korrektur1,kilde</quality>
   <keywords>sonnet</keywords>
</head>
<body>
Paa Dommedag, naar de Basuner skralde,
Og alt henvisner, som var nys i Live,
Da ere vi forpligtet Regnskab give
For hvert et Ord, vi lod unyttig falde.

Hvad skal der blive af de Ord vel alle,
Dem jeg saa elskovsfuld fra Hjertet rive,
Min ømme Beilen at tilkjendegive,
Naar for dit Øre uhørt de hengjalde?

Paa din Samvittighed tænk derfor, Pige!
Betænk hvorlænge Tiden er forhalet,
At dog ei Verden slig en Skamplet faaer.

Naar jeg udregne, undskylde skal tillige
Alt hvad unyttig jeg for dig har talet,
Saa bliver Dommedag fast til et Aar.
</body>
</poem>

<poem id="aarestrup2001061302">
<head>
   <title>Sonetten</title>
   <toctitle>Sonetten</toctitle>
   <indextitle>Sonetten</indextitle>
   <firstline>Sig med fornyet Kunstbrug Møie give</firstline>
   <notes>
      <note>Dateret: 1818.</note>
      <note>Oversættelse af »Sich in erneuten Kunstgebrauch zu üben«.</note>
   </notes>
   <quality>korrektur1,kilde</quality>
   <keywords>sonnet</keywords>
</head>
<body>
Sig med fornyet Kunstbrug Møie give,
Er hellig Pligt, vi dig paa Hjerte lægge:
Du ogsaa kan, som vi, bestemt dig strække
I Takt og Skridt, som vi dig foreskrive.

Thi just naar Muserne sig ømt hengive,
Man trænge kan til en Afluknings-Hække;
Og hvordan end sig Kyssene udklække,
Saa maa tilsidst dog Værket fuldendt blive.

Saa gad jeg selv i kunstige Sonnetter,
Og paa sprogklygtig Metrums Skjønhedskrykker,
Det bedste, Følelsen mig skjænket, rime.

Jeg veed kun ei hvordan jeg bedst det retter,
Jeg snitter ellers helst af hele Stykker,
Og maatte dog iblandt nu ogsaa lime.
</body>
</poem>

<poem id="aarestrup2001061303">
<head>
   <title>Leveregel</title>
   <toctitle>Leveregel</toctitle>
   <indextitle>Leveregel</indextitle>
   <firstline>Vil du Livet smukt dig tømre</firstline>
   <notes>
      <note>Oversættelse af »Willst du dir hübsch Leben zimmern«.</note>
   </notes>
   <quality>korrektur1,kilde</quality>
</head>
<body>
Vil du Livet smukt dig tømre,
Ei det Forgangne maa dig bekymre;
Det Mindste af det maa du fortryde,
Og det Nærværende altid nyde,
Men især ingen Mennesker hade,
Og Fremtiden Gud overlade.
</body>
</poem>


<poem id="aarestrup2000082806">
<head>
   <title>Møllerpigens Forræderie</title>
   <toctitle>Møllerpigens Forræderie</toctitle>
   <indextitle>Møllerpigens Forræderie</indextitle>
   <firstline>Ei, ei, min Ven, saa tidlig oppe?</firstline>
   <notes>
      <note>Fragment af Goethes <xref type="translation" poem="goethe2000082804"/>.</note>
   </notes>
   <quality>korrektur1,kilde</quality>
</head>
<body>
Ei, ei, min Ven, saa tidlig oppe?
I Skoven alt ved første Gry?
Trods Kulden, under Granetoppe,
Holdt Morgenandagt i det Fri?
Haard Bækken ham imøde stirrer;
Hvi gaaer han vel paa bare Been?
Hvad bander han, mens Læben dirrer,
Og løber arrig over Sneen?

Ak, tænk! fra varme Puder reven,
Hvor ganske andet vented ham,
Hvis ikke Frakken var ham bleven,
Hvad for en Skjændsel da og Skam!
Hin skjælmske Gud har ham bedraget,
- - - - - -
</body>
</poem>

<poem id="aarestrup2000082807">
<head>
   <title>Salig Længsel</title>
   <toctitle>Salig Længsel</toctitle>
   <indextitle>Salig Længsel</indextitle>
   <firstline>Siig det ikkun til den Vise</firstline>
   <notes>
      <note>Goethe: <xref type="translation" poem="goethe2000082806"/>.</note>
   </notes>
   <quality>korrektur1,kilde</quality>
</head>
<body>
Siig det ikkun til den Vise -
At ei Mængdens Haan mig rammer -
Blandt de Levende jeg priser
Den, som vil forgaae i Flammer.

I de kjøle Elskovsnætter,
Hvor du Liv modtog og gav,
Overfalder dig en Gysen
Under Stjernens Straalehav.

Mørket holder dig ei mere
Fangen i sit Skyggefængsel,
Op til mere himmelsk Parring
Driver dig paany en Længsel.

Ingen Afstand kan dig hemme,
Intet Baand du mere kjender,
Og tilsidst, antændt af Lyset,
Som en Sommerfugl du brænder.

Førend denne Død du fandt,
Denne Leven op erfoer,
Er du kun en Sorgens Gjæst
Paa denne dunkle Jord.
</body>
</poem>

<poem id="aarestrup2000082808">
<head>
   <title>Yndig er det Blik, en Pige skikker</title>
   <toctitle>Yndig er det Blik, en Pige skikker</toctitle>
   <indextitle>Yndig er det Blik, en Pige skikker</indextitle>
   <firstline>Yndig er det Blik, en Pige skikker</firstline>
   <notes>
      <note>Goethe: <xref type="translation" poem="goethe2000082807"/>.</note>
   </notes>
   <quality>korrektur1,kilde</quality>
</head>
<body>
Yndig er det Blik, en Pige skikker,
Mandens Blik er yndigt, før han drikker,
Herrens Tak, som kunde os befale,
Et Glimt af Sommersol i Høstens Dale.
Mere yndigt dog, end dette, have
Du for Øie, hvordan liden Gave
Yndigt mødes af en Haand, som trænger;
Hvilket Skjønheds-Indtryk varer længer?
Ingen kan det Blik, den Tak beskrive -
Agt det vel, og du vil immer give. -
</body>
</poem>

<poem id="aarestrup2000082809">
<head>
   <title>Til Suleika</title>
   <toctitle>Til Suleika</toctitle>
   <indextitle>Til Suleika</indextitle>
   <firstline>For at gotte dig med Vellugt</firstline>
   <notes>
      <note>Goethe: <xref type="translation" poem="goethe2000082808"/>.</note>
   </notes>
   <quality>korrektur1,kilde</quality>
</head>
<body>
For at gotte dig med Vellugt,
For at fylde denne smalle
Flaske, maatte mange tusind
Roser som et Offer falde.

For at give denne Grube,
Ikke større end din Læbes,
Evne til at immer dufte,
Maatte fast en Verden dræbes.

Fast en Verdens Liv, som følte
Svulmende en indre Lyst,
Anede alt Bulbuls Elskov
For det duftopfyldt Bryst.

Dog - den Tanke skal os ikke
Glæden, som vi nyde, qvæle.
Har ei Timurs Herredømme
Offret Myriader Sjæle?
</body>
</poem>

<poem id="aarestrup2000082810">
<head>
   <title>Maaneskinsnatten</title>
   <toctitle>Maaneskinsnatten</toctitle>
   <indextitle>Maaneskinsnatten</indextitle>
   <firstline>Herskerinde, siig, hvad hviske</firstline>
   <notes>
      <note>Goethe: <xref type="translation" poem="goethe2000082809"/>.</note>
   </notes>
   <quality>korrektur1,kilde</quality>
</head>
<body>
Herskerinde, siig, hvad hviske
Dine Rosenlæbers Rødme?
Sagte de bevæges kun,
Som du nipped Vinens Sødme.
Vil du lokke med de friske
Efter nok en Purpurmund?

   Jeg vil kysse, kysse, kysse!

See! I Mørket, i det Dunkle
Alle Blomstergrene gløde,
Stjerner spille rundt omkring,
Maanestraaler paa de røde
Og smaragdne Blade funkle;
Men du ændser ingenting.

   Jeg vil kysse, kysse, kysse!

For din fjerne Hjertenskjære
Blander ogsaa Malurtsaften
Sig i Salighedens Drik.
Denne klare Maanskinsaften,
Svor I, skulde Mødet være,
Just i dette Øieblik.

   Jeg vil kysse, kysse, kysse!
</body>
</poem>
</content>
</section>

<section level="1">
<head>
   <toctitle>Heinrich Heine</toctitle>
</head>
<content>


<poem id="aarestrup2002021810">
<head>
   <title>Himlen graa og immer Hverdags!</title>
   <toctitle>Himlen graa og immer Hverdags!</toctitle>
   <indextitle>Himlen graa og immer Hverdags!</indextitle>
   <firstline>Himlen graa og immer Hverdags!</firstline>
   <notes>
      <note>Oversættelse af »Himmel grau und wochentäglich«.</note>
   </notes>
   <quality>korrektur1,kilde</quality>
</head>
<body>
Himlen graa og immer Hverdags!
End den samme Hovedstaden!
Immer nervesvag den lugter
Til lidt grønt i Esplanaden

Kjedsomt end, som fordumsdage
Snyder man de lange Næser,
Noget skinhelligt dukker under,
Noget kroer sig dumt og hvæser

Skjønne Syden! hvor jeg ærer
Dog din Himmel, Dine Guder,
Siden jeg denne Landsmandsbærme
Seer igjen, og dette Pludder.
</body>
</poem>

<!-- T:Geoffroy Rudèl og Melisande af Tripolis -->

</content>
</section>

<section level="1">
<head>
   <toctitle>Richard Lovelace</toctitle>
</head>
<content>

<poem id="aarestrup2000082901">
<head>
   <title>Til Lucasta, da han gik i Krig -</title>
   <toctitle>Til Lucasta, da han gik i Krig -</toctitle>
   <indextitle>Til Lucasta, da han gik i Krig -</indextitle>
   <firstline>Kald mig ei, Søde, mindre varm</firstline>
   <notes>
      <note>Richard Lovelace: <xref type="translation" poem="lovelace2000082901"/>.</note>
   </notes>
   <quality>korrektur1,kilde</quality>
</head>
<body>
Kald mig ei, Søde, mindre varm,
Fordi dit Favnetag
Ei holder mig, Din Fredens Arm,
Fra Kamp og Vaabenbrag.

Vel kaarer jeg en Brud paa ny
I Fjendens første Vold,
Og favner med min hele Kraft
Et Sværd, en Hest, et Skjold.

Vel viser jeg slig Utroskab
Fra dig jeg - Elskte - flyer
Men <w>Du</w> var mig ei nær saa kjær
Var mig ei Æren dyr.
</body>
</poem>
</content>
</section>

<section level="1">
<head>
   <toctitle>Martial</toctitle>
</head>
<content>

<poem id="aarestrup2002022008">
<head>
   <title>Til Cæcilianus</title>
   <toctitle>Til Cæcilianus</toctitle>
   <indextitle>Til Cæcilianus</indextitle>
   <firstline>Ingen i hele vor By gad røre din Kone, det veed du</firstline>
   <notes>
      <note>Oversættelse af Lib. 1. epig. 73.</note>
   </notes>
   <quality>korrektur1,kilde</quality>
</head>
<body>
Ingen i hele vor By gad røre din Kone, det veed du,
Dengang det let kunde skee, da det var nemt at gaae til
Nu, hun bevogtes saa strengt, nu seer du en uhyre Skare
Krybskytter øve din Dont - Du er unægtelig snild!
</body>
</poem>

<poem id="aarestrup2002022009">
<head>
   <title>Siger du: skynd dig! saa gjør jeg det, Hidyle, skjøndt at</title>
   <toctitle>Siger du: skynd dig! saa gjør jeg det, Hidyle, skjøndt at</toctitle>
   <indextitle>Siger du: skynd dig! saa gjør jeg det, Hidyle, skjøndt at</indextitle>
   <firstline>Siger du: skynd dig! saa gjør jeg det, Hidyle, skjøndt at</firstline>
   <notes>
      <note>Oversættelse af Lib. 1. epig. 46.</note>
   </notes>
   <quality>korrektur1,kilde</quality>
</head>
<body>
Siger du: skynd dig! saa gjør jeg det, Hidyle, skjøndt at
Flux udmattet du veed smelter den yppige Kraft
Byd mig heller at tøve, desmere stiger min Styrke
Og hvis selv du har Hast, siig det, saa giver jeg Tid.
</body>
</poem>
</content>
</section>

<section level="1">
<head>
   <toctitle>N. Martin</toctitle>
</head>
<content>

<poem id="aarestrup2002022010">
<head>
   <title>Byttet</title>
   <toctitle>Byttet</toctitle>
   <indextitle>Byttet</indextitle>
   <firstline>Mig disse Blomsters Valg og dette</firstline>
   <quality>korrektur1,kilde</quality>
</head>
<body>
   <sc>digteren</sc>
Mig disse Blomsters Valg og dette
Yndige Farveskjær har sagt
Et lønligt Ord og ladet gjætte
Du kjender Elskovs ømme Magt.

   <sc>den unge pige</sc>
O Digter, ogsaa jeg med Rette
Af dine Strophers søde Takt
Det underfulde Liv kan gjætte
Som har dig dem paa Tungen lagt

   <sc>digteren</sc>
Lad mig da ved mit Hjerte sætte
Bouquetten, som din Haand har bragt

   <sc>pige</sc>
Og jeg i mit vil gjemme dette
Yndige Digt, du her har sagt.
</body>
</poem>
</content>
</section>

<section level="1">
<head>
   <toctitle>Thomas Moore</toctitle>
</head>
<content>

<poem id="aarestrup2000082907">
<head>
   <title>O tvivl ei - Du vil finde</title>
   <toctitle>O tvivl ei - Du vil finde</toctitle>
   <indextitle>O tvivl ei - Du vil finde</indextitle>
   <firstline>O tvivl ei - Du vil finde</firstline>
   <notes>
      <note>Thomas Moore: <xref type="translation" poem="moore2000082958"/>.</note>
   </notes>
   <quality>korrektur1,kilde</quality>
</head>
<body>
O tvivl ei - Du vil finde
Nu gjør mig ingen Daarskab vild
Fornuftens Vestalinde
Skal vogte Elskovs Ild
Skjøndt dette Hjerte tidligt leed,
Og fagre Hænder rysted mig
Der faldt kun nogle Blomster ned
Og hver en Frugt er gjemt til dig.
Tvivl derfor ei Veninde
Nu frister ingen Daarskab mig
Fornuftens Vestalinde
Skal vogte Ilden, tændt af Dig!

Og skjøndt min Sang ei stemmer
Til Lidenskab, saa føler jeg
Og mere dybt fornemmer
Den Salighed, jeg siger ei.
Vel Bien flyver fra og til
Og brummer om sit Frieri,
Men finder den den Blomst, den vil,
Saa er det med dens Brum forbi
Tvivl derfor ei, Veninde
Nu frister ingen Daarskab mig
Fornuftens Vestalinde
Skal vogte Ilden, tændt af Dig!
</body>
</poem>



<poem id="aarestrup2000082911">
<head>
   <title>Til en sovende Pige</title>
   <toctitle>Til en sovende Pige</toctitle>
   <indextitle>Til en sovende Pige</indextitle>
   <firstline>Vaagn op, mit Liv! Din Elskers Arm</firstline>
   <notes>
      <note>Thomas Moore: »Wake, my life! thy lover's arms«.</note>
   </notes>
   <quality>korrektur1,kilde</quality>
</head>
<body>
Vaagn op, mit Liv! Din Elskers Arm
Er slynget om din sovende Barm;
Aabn Øinene og lad en mild
Sød Længsel tænde deres Ild.

Dog hvis, skjøndt skjælvende af Lyst,
Dig Blu gjør Modstand i dit Bryst,
Saa dække Nat dit Øies Blaa
Saa sov du, eller lad kun saa.
</body>
</poem>

<poem id="aarestrup2000082913">
<head>
   <title>Til den meget lille JFR</title>
   <toctitle>Til den meget lille JFR</toctitle>
   <indextitle>Til den meget lille JFR</indextitle>
   <firstline>Denne Galskabsjournal er et Billed paa mig</firstline>
   <notes>
      <note>Thomas Moore: »This journal of folly's an emblem of me«.</note>
   </notes>
   <quality>korrektur1,kilde</quality>
</head>
<body>
Denne Galskabsjournal er et Billed paa mig
Men hvad skal vi finde afbildende dig!
O, skal vi ei kalde dig Elskovsduodecimo?
Ingen er smukkere, faa mindre, det veed du jo.
Saadan Bog, uindbunden, bestaaer kun af Deilighed
Indbunden, ak, giv vore Arme kun Leilighed.
</body>
</poem>

<poem id="aarestrup2002022005">
<head>
   <title>Amor og Hymen</title>
   <toctitle>Amor og Hymen</toctitle>
   <indextitle>Amor og Hymen</indextitle>
   <firstline>Amor var syg - han laae og vreed</firstline>
   <notes>
      <note>Oversættelse af »Love had a fever - ne'er could close«.</note>
   </notes>
   <quality>korrektur1,kilde</quality>
</head>
<body>
Amor var syg - han laae og vreed
Sig søvnløs
Og snurrigt nok var det, Gud veed,
Hvorom han vaasede

At lade pines ham, var Synd
- Ham med de &nbsp;&nbsp;&nbsp;&nbsp; Pile -
Man kaldte Dr. Hymen ind,
At skaffe Amor Ro og Hvile
- - - - -
</body>
</poem>

<poem id="aarestrup2002022003">
<head>
   <title>Hvis fri for trykkende Domme</title>
   <toctitle>Hvis fri for trykkende Domme</toctitle>
   <indextitle>Hvis fri for trykkende Domme</indextitle>
   <firstline>Hvis fri for trykkende Domme</firstline>
   <notes>
      <note>Oversættelse af »If ever you've seen a gay party«.</note>
   </notes>
   <quality>korrektur1,kilde</quality>
</head>
<body>
Hvis fri for trykkende Domme
Du saae en selskabelig Leg
Hvor overende og fromme
De blev, naar det ængstende veeg -

Saa kan du forstaae hvor det morer
Hvordan den perlende Saft
Med Lyst betragter sin Borer
Udsprudlende Sødme og Kraft.
</body>
</poem>
</content>
</section>

<section level="1">
<head>
   <toctitle>Alfred de Musset</toctitle>
</head>
<content>

<poem id="aarestrup2002021814">
<head>
   <title>Andalousierinden</title>
   <toctitle>Andalousierinden</toctitle>
   <indextitle>Andalousierinden</indextitle>
   <firstline>Saae Du bevæge sig derinde</firstline>
   <notes>
      <note>Gendigtning af Mussets <xref type="translation" poem="musset2002022501"/>.</note>
   </notes>
   <quality>korrektur1,kilde</quality>
</head>
<body>
Saae Du bevæge sig derinde
Bagved den grønne Jalousie
- Bleg som en deilig Nat - en Quinde?
Det er min Dame, min Løvinde!
Marquesen af Armaëgui.

For hendes Skyld jeg duelleerte
Tidtnok, skrev lange Vers, Gud veed -
Stod Skildvagt her og patrouilleerte,
Blot for, naar sig Gardinet rørte,
Et Øiekast at hente ned.

Og nu! Nu er hun min! den høie,
Herlige Skabning! ene min!
Mit dette sorte Flammeøie
Mit Brystet i den snevre Trøie
Og Haarets lange Hermelin!

Min, naar hun sover, er den blide
Hensunkne Hals, med Kysset paa,
Min Hoften og den slanke Side,
Og Armene i Handsker hvide,
Og Fødderne i Støvler smaa.

Gudsdød! Hvem kan phlegmatisk maabe
Ved Øiets skjælmske Fyrrighed
Om ogsaa Spaniens Helgenhobe
Blot for at røre hendes Kaabe,
Radbrækkede ham Led for Led!

Hvor ypperlig ved Aftentide
Hensegnet, opløst Barm og Haar
See hende saa! stønnende vride,
Sig Kys i Kys, omfavne, bide,
Fremhulke Ord man ei forstaaer

Om Morgnen har du ei seet Mage
Hvor tidlig hun er Sang og Støi!
Helst naar hun bøier sig, at drage
Sin Strømpe paa, og hører knage
Livstykkets stramme Silketøi!

Fremad, min Svend, i Byens Gader
Stryg Violinen, syng og fløit!
I Nat jeg giver Serenader,
Saa alle Spaniens Alcader
Skal fare op og bande høit!
</body>
</poem>
</content>
</section>

<section level="1">
<head>
   <toctitle>Friedrich Rückert</toctitle>
</head>
<content>

<poem id="aarestrup2001052511">
<head>
   <title>Jeg lever i min Elsktes Bryst</title>
   <toctitle>Jeg lever i min Elsktes Bryst</toctitle>
   <indextitle>Jeg lever i min Elsktes Bryst</indextitle>
   <firstline>Jeg lever i min Elsktes Bryst</firstline>
   <quality>korrektur1,kilde</quality>
</head>
<body>
Jeg lever i min Elsktes Bryst,
I hendes stille Drømme.
O, hvad er Verden og dens Lyst?
Jeg kan den glad forsømme.
O, hvad er Paradisets Lyst
Med Salighedens Strømme?
Jeg lever i min Elsktes Bryst,
I hendes stille Drømme,
Misunder ingen Stjernes Lyst,
I Æther høit at svømme.
O, hvad er Verden og dens Lyst?
Jeg kan den glad forsømme.
Jeg i min Elsktes Bryst,
I hendes stille Drømme.

      <i>Fr. Rückert.</i>
</body>
</poem>

</content>
</section>

</workbody>
</kalliopework>

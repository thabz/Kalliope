<?xml version="1.0" encoding="UTF-8"?>
<bio>
  <head>
    <author>Henrik Nielsen</author>
  </head>
  <body>
D. 5. august <year>1813</year> i Ørsta, en lille fjordbygd ved Søndmøre, så Ivar Aasen dagens lys som den yngste af 7 søskende. Han er af en tid, hvor Norge synes ham fremmede, hvor især modersmålets kildevæld var ved at udtørre. Sproget var langsomt begyndt at svinde fra kirke, rigsstyre, administration, skole - ja, endog brevskrivning. I <year>1830</year>'erne begynder der dog at ske noget. I forlængelse af <a poet="wergeland">Henrik Wergelands</a> forsøg på at vende tilbage til "Det norske", finder Ivar sin styrke og tro til sit reaktionære forsøg på at vække et nynorsk skrift- og talesprog: Wergeland havde forsøgt sig på nynorsk, men han var ikke den rette mand, han manglede det vigtigste; navnlig kendskabet til folkemålet. Dette havde Ivar Aasen.
 
Fra ungdommen og langt ind i alderdommen skrev Aasen digte. Mange af hans sange bærer samme karakteristikker som folkeviser: enkle, stærke, fyndige og lette at lære, sent at glemme. Billederne er på én gang klare og følelsesladede, og der pulserer en dyb, kærlig livserfaring i indholdet - og en livsvisdom, der til tider kan minde én om Hávamál:

   Tolugt Mod er godt aa hava.
   Tidt mot Straumen fær du kava,
   um din Rett er nog so god.
   Ymist fær du sjaa og høyra,
   som er ilt i Syn og Øyra;
   tak det alt med tolugt Mod.

   <right>(Fra <xref poem="aasen2001051316"/>.)</right>
  </body>
</bio>

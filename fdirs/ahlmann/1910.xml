<?xml version="1.0" encoding="UTF-8"?>
<!DOCTYPE kalliopework SYSTEM "../../data/kalliopework.dtd">
<kalliopework id="1910" author="ahlmann" status="complete" type="poetry">
<workhead>
    <title>Poplerne</title>
    <year>1910</year>
    <notes>
        <note>Indholdsfortegnelsen følges af mottoet ,,- igennem Hjertet gaar som Sang / din Stemmes mørke Klange -'' fra</note>
        <note>Teksten følger Hans Ahlmann: <i>Poplerne</i>, Gyldendalske Boghandel, Nordisk Forlag, Kbh., 1910</note>
    </notes>
    <pictures>
        <picture src="1910-p1.jpg">Titelbladet til <i>Poplerne</i> (1910) lyder ,,Hans Ahlmann / Poplerne // København og Kristiania / Gyldendalske Boghandel / Nordisk Forlag / 1910''.</picture>
    </pictures>
    <source facsimile="11530803848A_color.pdf" facsimile-pages-num="103" facsimile-pages-offset="14">Hans Ahlmann: <i>Poplerne</i>, Gyldendalske Boghandel, Nordisk Forlag, Kbh., 1910</source>
</workhead>
<workbody>

<section>
<head>
    <title>Foraar</title>
</head>
<content>

<text id="ahlmann2023071501">
<head>
    <title>Nat i April</title>
    <firstline>Det har regnet i Nat</firstline>
    <notes>
        <note type="credits">Bidrag fra Peder Henriksen.</note>
    </notes>
    <source pages="3-4"/>
    <quality>korrektur1,kilde,side</quality>
</head>
<body>
<poetry>
Det har regnet i Nat, -
mens I sov, har det regnet saa stille,
saa lønligt og tyst som en Kilde,
der syngende gaar under Jord.

Det har sivet i Nat, -
Boulevarden fik slørede Lygter,
det har summet og summet med Rygter
om Vaar og Violer og Sol.

Det har regnet i Nat, -
bagved Parkernes duggede Tremmer
gik der Pust som af vaagnende Stemmer,
der famlende bliver til Sang.

Det har regnet i Nat, -
det var Foraarets tidligste Vise,
de urolige Hjerter til Lise,
der vaaged og lytted i Nat.

<nonum><center>* * *</center></nonum>

En Essens af de Aar,
der af Undren og Higen var fulde,
er steget velsignet af Mulde -
o Undren, som langsomt forgaar.

En Duft af de Aar, -
et Delta af Smerte og Glæde
har, midt i den vaarlige Væde,
forgrenet sig dybt i mit Sind.

Aa ja - det er sandt,
at midt i min klaprende Færden
der ligger en Duft af en Verden,
der atter min Higen fornyr.

Nu grønnes mit Sind,
nu grønnes det over al Maade
af Livets og Foraarets Naade. -
Det regned velsigned i Nat.
</poetry>
</body>
</text>

<text id="ahlmann2023071502">
<head>
    <title>Tulipaner</title>
    <firstline>Med de gule Bægre hældet</firstline>
    <notes>
        <note type="credits">Bidrag fra Peder Henriksen.</note>
    </notes>
    <source pages="5"/>
    <keywords>holstein</keywords>
    <quality>korrektur1,kilde,side</quality>
</head>
<body>
<poetry>
<nonum><right><i>Til Ludvig Holstein</i></right></nonum>

Med de gule Bægre hældet
mod hinanden, - otte stængelbaarne Faner,
hilst af underdanigt grønne Blade.
    Otte silkegule Tulipaner

foran min Reols Forkynden
og en Cranach, venusslank, og en Luini,
otte silkegule Tulipaner
    og et tænksomt Glas med ædel Vin i, -

otte gule Tulipaner,
mens min Lampe synger sent og lidt forvaaget,
otte franke, silkegule Hymner,
    der i Dagens Larm gik under Aaget, -

men som nu har blandet Stemmer
- ved et Indfald - med min Lampes cantabile
og bedaaret mig og Stuen ganske,
    saa vi, fuldt besejrede, maa smile.
</poetry>
</body>
</text>

<text id="ahlmann2023071503">
<head>
    <title>Aprilaften</title>
    <firstline>En slidfuld Dag - og Aften nu</firstline>
    <notes>
        <note type="credits">Bidrag fra Peder Henriksen.</note>
    </notes>
    <source pages="6-7"/>
    <quality>korrektur1,kilde,side</quality>
</head>
<body>
<poetry>
En slidfuld Dag - og Aften nu
    og Timerne er lange,
det maatte gerne ringe nu
    de tre bestemte Gange,
mit Hjerte skulde hastigt
    blive lykkeligt og bange.
- -
Jeg rejser mig i Sæt og gaar,
    jeg skynder mig, jeg iler,
og lukker hastigt op for En,
    der puster lidt og hviler
og læner sig og er saa fin
    og dæmpet, naar hun smiler.

Du har en Foraarskjole paa,
    du gør mig halvt bedøvet,
og jeg blir baade glad og taus
    og kaad og lidt bedrøvet,
og vilde helst, hvis det gik an,
    gaa knælende i Støvet.

Jeg hjælper dig med Hat og Slør
    og Ærmer, der er trange,
igennem Hjertet gaar som Sang
    din Stemmes mørke Klange - -
det maatte gerne ringe nu
    de tre bestemte Gange.
</poetry>
</body>
</text>

<text id="ahlmann2023071504">
<head>
    <title>Frederiksværk</title>
    <firstline>Det var en Foraarsaften, bleg og stor</firstline>
    <notes>
        <note>Der henvises til »Bajadsens Sang« fra Leoncavallos opera <i>Bajadser</i> (it. orig. <i>I Pagliacci</i>) fra 1892.</note>
        <note type="credits">Bidrag fra Peder Henriksen.</note>
    </notes>
    <source pages="8-11"/>
    <keywords>berntsen</keywords>
    <quality>korrektur1,kilde,side</quality>
</head>
<body>
<poetry>
<nonum><right><i>Aage Berntsen</i></right></nonum>

Det var en Foraarsaften, bleg og stor,
da Skyggetonerne blev violette,
vi havde gaaet langt langs Issefjord,
og vi var blevet sultne begge to og trætte.

Vi standsed tause ved et hvidt Hotel,
smaarudet, gammelt og af fornem Stamme,
en Dør indbydende stod halvt paa Hæld,
vi gik derind, besejret med det samme.

Hvad var det, der blev sagt, saa jeg blev stum,
at her - hvad var det for en sjælden
Beretning for mit Sind, - i disse Rum, -
her spandt de Silketraad - i Enevælden.

Du Oldenborgerdrot med Næsen krum,
forskudt, saa dum du var, af Gud og Fanden,
du spandt dog Silke her, - <w>var</w> du saa dum,
ét Glimt du havde dog af <w>grâce</w> i Panden.

O bomuldsklædte Land, o jævne Dal,
hvor Silken vugger over Markens Stilke:
Der var engang en Drot, en splittergal,
der vilde klæde Danmarks Børn i Silke.

Der daled blanke Drømme i den hvide Gaard,
det gik med Blodets Gang som kærlig Hvile,
det kom som Bruset af et kruset Haar. -
Jeg saa to Øjne fjernt og lidt tungsindigt smile.

<nonum><center>* * *</center></nonum>

Fra grønne Gange kom vi til den store Sal, -
du prøver straks din Stemme, om den passer, -
først sangerprøvende, - saa hjertegal,
forelsket synger du en Strofe af ,,Bajadser''.

Jeg staar og lytter, lænet til en Karm -
,,smil gennem Taarer, omend Hjertet brister'' -
syng det igen - i Vemod og i Harm,
en Foraarssmerte i mit Hjerte lister, -

den dunkle Foraarsvé, som mægtig, - overalt
gaar stum i vore Hjerters trange Passer, -
da udenfor vort Vindu Skumring faldt,
sang jeg - forelsket selv - hin Strofe af ,,Bajadser''.

<nonum><center>* * *</center></nonum>

Vi gik til Bords, - vi lo, vi tav fortroligt,
vi kæfted op og slog patetisk om: vi messed,
imens slog Verset Rod og groede roligt:
o søde Foraarstid i Digteresset.

Saa gaar vi ud - vi slentrer gennem Gader,
vi vandrer langsomt om i tystnende Alléer,
hvor Grene strækker sig med Længselslader
mod Himlen op i sødt bespændte Véer.

- -

Tusmørket stiger, - Hjertet falder i
det samme Net af Sødme og af Véer,
Tusmørket stryger langsomt os forbi
som dæmpet Tyll og skumrende Plisséer.

Hvor gaar vi hen - se denne Mur af hvidt,
som Mørket laaner prangende Portaler -
se, Foraarsvindens Pust gaar ømt og blidt
ad silkesorte, skinnende Kanaler.

Men Vejen drejer brat, - den sorte Aa,
der glimter mat, har gjort os begge tause,
saa ren en Luft! - se - her er godt at gaa,
min Sjæl fik Fred i en livsalig Pause.

Der falder Luftninger som lette Slør,
som sorte Valmublades Fald fra Stilke,
og, Frederiksværk, har du end spundet før,
end denne Foraarsnat du spinder Silke.

<nonum><center>* * *</center></nonum>

Det var en Foraarsmorgen, fin og graa,
det kvidred sødt af Børn og Foraarsfugle,
vi stod i Vinduet, fortabt, og saa
paa deres Leg, - og blev forstemt en Smule

vi vilde gerne høre Stæren her,
og se de nøgne Grene langsomt fyldes,
ak - lade Hjertet af et Foraarsskær
og af den store Sommer tungt forgyldes.
</poetry>
</body>
</text>

<text id="ahlmann2023071505">
<head>
    <title>Til en Fløjtespiller i Exil</title>
    <firstline>Jeg gik hjem igennem Byen, da Lygterne blev gule</firstline>
    <source pages="12-14"/>
    <!-- TODO: Find mottoet -->
    <quality>korrektur1,kilde,side</quality>
</head>
<body>
<poetry>
<nonum><small><right>(,,- - at Livet, det underfulde, ingensinde gror</right></small></nonum>
<nonum><small><right>saa rigt som i den yderste Time - -''</right></small></nonum>
<nonum><small><right><i>Axel Meier).</i></right></small></nonum>

Jeg gik hjem igennem Byen, da Lygterne blev gule
og nynned hen i Vejret og smilede en Smule
og nikkede fortroligt til en af Gadens Fugle.

De kender denne Skumring af sødtbevæget Vé,
hvor Lysten er en Guldtraad, der halvskjult er at se, -
vi var tre, der havde fejret min Dag paa en Kafé.

Vi havde krydset Klinger og lét og læst Aviser, -
nu gik jeg ganske ene ad gammelkendte Fliser,
og Skumringen og jeg sang smaa intime Viser.

Vi sang om Nuets Sødme, - Erindringen faldt i,
en vild og hastig Tone i denne Trilogi, -
vi fløjted til et Vindu, vi langsomt gik forbi.

Det knitrede af Stemmer, jeg hørte Hjerter lé,
jeg glemte denne Aften Alverdens bitre Vé,
i Livets Brønd laa Livet berusende at se.

Erindringen sang Solo - tre smaa forrykte Ord,
et fint og heftigt Tema, der gennem Gaden for, -
saa blegned det, fortonet i Trilogiens Kor.

Jeg fløjtede af ,,Carmen'' en Strofe, som jeg kunde,
jeg syntes, mens jeg vandred i Skumringsløvets Lunde,
at alle de smaa Kvinder havde spidset deres Munde.

Det dufted i mit Hjerte, som det dufter sødt i Vinjer,
jeg traadte i min Stue, som jeg vandred mellem Pinjer, -
jeg blev saa ganske stille, da jeg læste Deres Linjer.

- -

Men sidenhen kom Natten og splitted Gadens Stimlen,
de hvide Stjerner klingred som fjerne Klokkers Bimlen,
der blev saa højt i Rummet, saa helligt under Himlen.

Vi havde vandret længe ved Søerne, hvor Finsen
i sin Tid først lod Lyset gaa rødt igennem Linsen,
saa læste jeg de Strofer, De sendte fra Provinsen.

Hun tog omkring min Skulder ,,min Ven, hvor de var gode'' -
jeg saa paa hendes Øjne, saa smilende til Mode, -
den gule Lygte flakkede forvildet og glóde.

Nu rinder Natten atter og maner alle Veje
og alle travle Huse i Hvilens dybe Leje, -
saa er det, jeg kan høre en yndefuld Skalmeje.

Og op i Natten skyder et Træ med grønne Kviste,
min Ungdoms Løv, min Ungdom, min Ungdom - om De vidste -
min Ungdom, som jeg éngang forsmædeligt skal miste.

Men, skal jeg engang vaagne - mens jeg mod Mindet heldet
en Nat er tankefjern - og se, at jeg er ældet
og se min Ungdom ligge for alle Tider fældet, -

<w>endnu</w> saa suser Blæsten, endnu saa gaar der Brise,
endnu gaar gennem Løvet den sommerlige Vise, -
aa, Livet synger endnu sin lattermilde Vise.
</poetry>
</body>
</text>

<text id="ahlmann2023071506">
<head>
    <title>Foraar</title>
    <firstline>Det er en forunderlig Vaar i Aar</firstline>
    <notes>
        <note type="credits">Bidrag fra Peder Henriksen.</note>
    </notes>
    <source pages="15"/>
    <quality>korrektur1,kilde,side</quality>
</head>
<body>
<poetry>
Det er en forunderlig Vaar i Aar,
min Vilje er blevet end mere haard,
mit Hjerte er koldere, mere forladt,
jeg kunde ihjelslaa en Mand i Nat, -

og ikke ængstes ved det, der var hændt,
blot vide, en Strid var forløsende endt,
og gaa til et Vindu, mens Hjertet det lo,
og raabe: Min Elskede, nu fik jeg Ro -

og mærke et Baand om mit Hjerte, der brast
og holde en lykkelig Viden fast,
aa - miste den Vilje, der strammede før
og lægge mig træf ved min Elskedes Dør.
</poetry>
</body>
</text>

<text id="ahlmann2023071507">
<head>
    <title>Foraar i Byen</title>
    <firstline>Det var, mens vi stod der i Foraarets Vind</firstline>
    <source pages="16-17"/>
    <quality>korrektur1,kilde,side</quality>
</head>
<body>
<poetry>
Det var, mens vi stod der i Foraarets Vind
og skingrende Tog for forjagede ind,
som drejede Jorden sig stærkere rundt
et eeneste vældigt, titanisk Sekund, -

og i dine Øjne laa Rummet og sang
om Verdnernes fjerne og langlige Gang,
din Sjæl blev en susende vild Melodi,
det var som drog Stjerner dit Ansigt forbi.

<nonum><center>* * *</center></nonum>

Du Menneske, Menneske tæt i min Favn,
jeg elsker dig, kryster dig, stammer dit Navn,
saa evige Øjne, saa jordisk en Mund,
saa fjern og saa nær i den samme Stund.

Jeg elsker, jeg elsker - jeg ved ikke Ord,
jeg elsker dig selv og den drejende Jord,
jeg elsker dig selv og det susende Rum,
min Sjæl - den er blevet forunderlig stum.

Min Sjæl er snart Styrke, og snart er den mat,
den dufter af Dag, og den mørkner af Nat,
den toner af Taushed og bruser af Vær,
den leger i Smil, og den flammer af Sværd.

Min Sjæl - den er blevet forunderlig stum,
den tegner sig højt som det evige Rum,
mod Stjernerne skriver jeg langsomt dit Navn, -
du Menneske, Menneske tæt i min Favn.
</poetry>
</body>
</text>

<text id="ahlmann2023071508">
<head>
    <title>Susanna</title>
    <firstline>Hvorfor smiler du, Susanna</firstline>
    <source pages="18-19"/>
    <quality>korrektur1,kilde,side</quality>
</head>
<body>
<poetry>
Hvorfor smiler du, Susanna, -
naar du smiler saadan, er det,
som om hele Israels Uro
holdt sit Indtog i mit Hjerte -

og dog er det, som om Himlen
havde aabnet sig - og Manna
dryssed gavmildt over Folket, -
hvorfor smiler du, Susanna, - -

hørte du den Sang, Susanna,
dæmpet som naar Løvet gynger,
sidste Nat, de sidste Nætter, -
véd du ikke, hvem der synger

saa forunderligt, saa Skoven
og den mørke Landsbys Hytter
og den tunge Flod, selv Stjernerne
ser ud, som om de lytter, -

og jeg selv, jeg laa og lytted,
jeg laa hele Natten vaagen, -
og engang saa lød det ganske,
som de sang i Synagogen, -

som naar Rabbi, klædt i Purpur,
Højtidsofferet bereder, -
og, Susanna, engang lød det
som et lille Barn, der græder, -

hør, Susanna - dine Øjne,
de er tegnet som Ovaler, -
hvorfor smiler du, Susanna,
naar jeg tier eller taler, -

hvorfor knæler jeg, du stille,
ak, mit Blod, hvor det dog brænder,
hvorfor kysser jeg saa heftigt
dine Hænder, - dine Hænder, -

og mit Hjerte, ak Susanna -
og mit Hjertes Hosianna, -
aa nu véd jeg, - aa nu véd jeg,
at jeg elsker dig, Susanna.
</poetry>
</body>
</text>

<text id="ahlmann2023071509">
<head>
    <title>Rubens og Botticelli</title>
    <firstline>Vi, som midt i Renæssancens</firstline>
    <source pages="20-23"/>
    <!-- TODO: Hvor stammer citatet fra? -->
    <quality>korrektur1,kilde,side</quality>
</head>
<body>
<quote margin-left="30%" font-size="small">
Man faar visse Breve sendte,
    og man aabner dem i Iver,
og man læser og fortaber
    sig i dybe Perspektiver.

Se, mens Skumringstiden rinder,
    vandrer jeg ad gamle Veje,
og jeg gribes af en Rytme
    fra en yndefuld Skalmeje,

og mens Skumringsløvet suser,
    Blad ved Blad i dunkel Klynge,
voksende i lydløs Fylde,
    hører jeg mit Hjerte synge:
</quote>

<poetry>
Vi, som midt i Renæssancens
    dystre Spor af Macchiavelli,
mens det jubled i vort Hjerte
    knæled ned for Botticelli, -

vi, som i vort Øre elsked
    denne Nederlænder Rubens,
just fordi hans Navn behændigt
    nitter sig i Rim med ,,Strubens'', -

vi, som haded ham i Hjertet
    for det manglende subtile,
vi som for en Splint af Ynden
    gerne gik adskillig Mile, -

vi, som tændtes i vor Tale
    af en springende Ekstase,
naar vi standsed ved et Hoved,
    malt paa en etrurisk Vase:

Hendes Øjne bar os Budskab
    om en skøn og heftig Grublen,
om en Tid, der er vor egen
    fjern i al sin Skønhedsjublen, -

vi, som elsked Vaarens Faner
    vaje over Fryd og Smerte,
vi; som elskede Vignetter
    i et Hjørne af vort Hjerte.

Vi, som elsked Ordets blanke,
    Ordets smidige Stiletter,
vi, som elskede og elsker
    Foraarstidens ømme Nætter,

hvor vi drev for Vind og Vove
    langs med Parkers vaade Gitre
eller fra Kaféens Fortov
    saa den grønne Nat forvitre, -

saa de trætte Stjerner sløres
    for en Blæst etsteds i Rummet,
paa de stille Boulevarder
    sov Kastanjerakleskummet,

sov - en Smule mer' prosaisk -
    Vognma'rgades usle Stakler
paa de nattevaade Bænke
    midt i Foraarets Mirakler,

frelst af Vintermørkets Rædsel,
    fri af Ondskab og Spektakel,
Vinden drysser dem med Blomster
    fra en vaaruskyldig Rakkel, - -

vi, som drømmedrukne endte
    alt for tidt i Stemnings-Hier,
vi, som siden tog os sammen
    og blev flittige som Bier,

vi, der nu som Dyb vandsvæsner
    gaar i Slid og Slæb til Grunden,
kommer op igen i Solen,
    stundom med et Vers i Munden,

vi, som siden antog Rubens,
    gav ham Ofret, vi var skyldigt,
gav ham Pladsen i vort Hjerte
    for at gøre Livet fyldigt,

vi vil denne Aften vandre
    de forgangne Aar tilbage,
staa i uforfalsket Skær af
    Botticellis svundne Dage,

vi vil hylde ham i Hjertet,
    nu i Skumringen det klingre
Strengeguld faar dæmpet Mæle
    under Skumringstidens Fingre, -

denne Aften vil vi dvæle
    ved en Tid, der er os hellig,
denne Aften vil vi knæle
    for vor Ungdoms Botticelli.
</poetry>
</body>
</text>

<text id="ahlmann2023071510">
<head>
    <title>Foraarslandskab</title>
    <firstline>Skærtorsdags Sol gik hastigt ned</firstline>
    <source pages="24-25"/>
    <keywords>vogt</keywords>
    <quality>korrektur1,kilde,side</quality>
</head>
<body>
<poetry>
<nonum><right><i>Til Nils Collett Vogt.</i></right></nonum>

Skærtorsdags Sol gik hastigt ned,
    og hele Egnen blev forgjort:
Den brunligbløde Skov mod Nord
    blev Natten selv, blev kold og sort.

Bag muldne Stammer skoggerler
    de skjulte Kragers hæse Trav,
bag muldne Stammer slaar det op
    som Fraaden fra et Vanvidshav.

I Vest er Himlen hvid og bleg
    og falmet som de Gamles Kind,
saa ensomt som de Gamles Blik,
    der ser i Nat og Ødet ind, -

og nøgne Grene fletter sig
    som døde Kvinders Kniplingspynt.
I Øst staar af det dybe Blaa
    et Maanesølv, en blegnet Mønt.

De skjulte Krager skoggerler,
    et Helvedsbudskab, hæst forkyndt.
Men imod Syd et splintret Blink,
    en Stjerneskælven, nys begyndt.
</poetry>
</body>
</text>

<text id="ahlmann2023071511">
<head>
    <title>Harlekin til Mona Mia</title>
    <firstline>O Foraar og Elskov - man smiler og aner det næppe</firstline>
    <source pages="26-29"/>
    <quality>korrektur1,kilde,side</quality>
</head>
<body>
<poetry>
O Foraar og Elskov - man smiler og aner det næppe,
man væver et nyt og forunderligt Tegn i sit Tæppe.

God Nat, Mona Mia, og Tak for din Favn og paa Gensyn,
jeg kysser din Haand og din Mund og dit Knæ uden Hensyn.

Se Gaden er fugtig, det frisker af Foraar og Væde,
mit Hjerte er fyldt af en tæt, tilforladelig Glæde.

Det lider mod Midnat, og Stilheden lufter og læsker,
Erindringen ridser en Hob af mit Livs Arabesker, -

en henkastet Haandfuld af brogede Dage og Nætter,
et henaandet Vue af min tidligste Ungdoms Vignetter.

Jeg ser som i Drøm i et dybt Perspektiv paa min Færden,
dengang jeg gik rundt i en stor og uendelig Verden:

Der laa i min Drøm en evindelig Krinkel af Gader,
hvor Livet i hver gik omkring med de sælsomste Lader, -

jeg husker en Aften - en Aften, da røde Signaler
gik dybt ind i Himlen som Haner, der galer.

Det skingred af Tog, der laa tusind Reflekser i Vandet,
jeg kom lykkelig hjem fra en dejlig Veninde paa Landet, -

og Byen var vaarlig beløvet, og Luften var Silke,
nu stiger der Væde fra Jorden i vaklende Stilke,-

der stiger en syrlig Narkose af drømmende Dufte i Næsen,
de unge Beplantninger svajer i Foraarets Blæsen.

Ubændige Tid for ubændige, spændstige Skalke,
ak Foraar og Kvinder har dejlige, dragende Kalke.

Jeg gik til et Vindu og fløjted med Foraar i Blodet
og hilstes: ,,Velkommen - kom op du'' - med Blomster i Ho'det.

Og Natten blev stille, Reflekserne sluktes i Vandet,
jeg glemte, jeg kom fra en dejlig Veninde paa Landet, -

o Gud, hvad jeg glemte, tilgiv mig, jeg sansede næppe,
jeg væved et nyt og besynderligt Tegn i mit Tæppe:

En kaad Bajadère, hvis Ynder jeg ikke fortæller,
hun hentede Vin fra sin Faders velsignede Kælder.

Mens Foraarets Fauner gik ude paa Gader og Stier
og blæste Skalmejens forførende Panmelodier.

Og Rak af den simple og Folk af den finere Verden
bød Foraaret til, saa de senere hyled af Smerten.

- -

God Nat, Mona Mia, - det ligger som Ekko i Rummet,
tilgiv, at jeg kaldte paa Sang, der forlængst er forstummet, -

du ved jo, at <w>Drengens</w> bêtise af en <w>Mand</w> blev begravet,
til dig gaar mit Foraar, min Elskov som Floder mod Havet.

O Foraar og Elskov - man smiler og aner det næppe,
God Nat, Mona Mia, du skønneste Tegn i mit Tæppe.
</poetry>
</body>
</text>

</content>
</section> <!-- Foraar -->

<section>
<head>
    <title>Sommer</title>
</head>
<content>

<text id="ahlmann2023071512">
<head>
    <title>Hildesheim</title>
    <firstline>I Hildesheim, da Natten kom</firstline>
    <notes>
        <note type="credits">Bidrag fra Peder Henriksen.</note>
    </notes>
    <source pages="33-34"/>
    <quality>korrektur1,kilde,side</quality>
</head>
<body>
<poetry>
I Hildesheim, da Natten kom,
stod jeg paa Torvet og saa mig om, -
Vinden gik gennem Lindene,
sagtelig, sagtelig mindende.
    I Hildesheim, da Natten kom,
    stod jeg paa Torvet og saa mig om. -
        Natten er min Guddom.

Raadhusuret lyste som Guld,
Raadhuset selv, det var sort som Muld,
Lysene sluktes i Husene,
Midsommernatten kom susende.
    Raadhusuret lyste som Guld,
    Raadhuset selv, det var sort som Muld.
        Natten er min Guddom.

I Hildesheim ved Nattens Dør
var jeg saa ensom som aldrig før,
fjerne Dage kom dragende,
sukkende kom de og klagende.
    I Hildesheim ved Nattens Dør
    var jeg saa ensom som aldrig før. -
        Natten er min Guddom.

I Hildesheim bag Larm og Lyst
rejste sig Springkummens spinkle Røst,
syngende, stigende - smuldrende,
det var som en Arm omkring Skuldrene
    førte mig ud i et Sus af Sang,
    Midnatstimen blev dyb og lang. -
        Natten er min Guddom.

I Hildesheim ved Nattefald
hørte jeg Springkummens skære Fald
døve et Hyl fra Hyænerne, -
Verden sang som Fontænerne.
    I Hildesheim ved Nattefald
    hørte jeg Springkummens skære Fald.
        Natten er min Guddom.
</poetry>
</body>
</text>

<text id="ahlmann2023071513">
<head>
    <title>Aften</title>
    <firstline>Det var som en dæmpet Berceuse</firstline>
    <source pages="35-36"/>
    <quality>korrektur1,kilde,side</quality>
</head>
<body>
<poetry>
Det var som en dæmpet Berceuse
    den Aften i Junis Begynden,
den mørknende Skov kom imod os
    i søvngængervaklende Nynnen.

Der var ikke Blade, der skælved,
    kun Tiden, den strømmende, knitred,
men Lydene listed sig langsomt
    til Ro i en Døs og forvitred.

Der bølged en blundende Rytme,
    et moderligt ,,sov du, min Unge'',
tre Fugle fløj tyst over Skoven
    med Vingeslag, bløde og tunge.

Du selv var en dæmpet Berceuse,
    en dyb og vidunderlig Tone
som den, der kan bruse om Natten
    i Poplernes flimrende Krone.

Du selv var en tvingende Tone,
    der steg og erobrede Rummet
og sang om mit lyttende Legem,
    saa Aftnens Berceuse forstummed.
</poetry>
</body>
</text>

<text id="ahlmann2023071514">
<head>
    <title>Hilsen</title>
    <firstline>Nu kommer Natten stille, berusende og stor</firstline>
    <source pages="37"/>
    <quality>korrektur1,kilde,side</quality>
</head>
<body>
<poetry>
Nu kommer Natten stille, berusende og stor,
  den hede Dag, den travle Dag er segnet, -
en Kilde tumler vildsomt fra Skovens sorte Jord
  og hulker sig fortvivlet gennem Hegnet.

De store Træer iler hinanden angst imod,
  det sukker tungt besværet gennem Løvet,
Vesthimlen blunder lydløst i irretgrønt og Blod,
  de dunkle Havers Dufte gør bedøvet.

Jeg hører Træer suse og Kilder græde grant,
  de Stjernehorder vandrer højt derover,
selv sidder jeg blandt Tage og nikker ad din Kant
  og hilser dig af Hjertet, før du sover.
</poetry>
</body>
</text>

<text id="ahlmann2023071515">
<head>
    <title>Mørke</title>
    <firstline>Det stille Mørke til min Stue gaar</firstline>
    <source pages="38"/>
    <quality>korrektur1,kilde,side</quality>
</head>
<body>
<poetry>
Det stille Mørke til min Stue gaar,
  dit Ansigt smiler til mig, fjernt og sløret,
med mine Hænder skinsygt om dit Haar
  jeg hvisker dig tre dunkle Ord i Øret.

Tre dunkle Ord, een dyb almægtig Klang,
  hvori min Længsel kraterlønligt koger,
tre Cellotoner af min Elskovs Sang,
  der taber sig i Kyssets røde Taager.
</poetry>
</body>
</text>

<text id="ahlmann2023071516">
<head>
    <title>Volnay</title>
    <firstline>Min Gud, hvor du var smuk i Gaar</firstline>
    <source pages="39-40"/>
    <quality>korrektur1,kilde,side</quality>
</head>
<body>
<poetry>
Min Gud, hvor du var smuk i Gaar,
der var et Mørke om dit Haar,
en Morildsnat, hvor jeg for vild
ved pludselige Glimt af Ild,
    en Morildsnat - en Duft af Vaar, -
        min Gud, hvor du var smuk i Gaar.

Fra Skyggen paa din store Hat
faldt der et dæmpet Brus af Nat,
fra dine Havfruøjne gik
en vild, en hed, en dyb Musik, -
    den steg, den sank, tog atter fat, -
        min Gud, hvor jeg var gal i Nat.

Var det Volnay, - den Vin, der stod, -
det var, som drak jeg af dit Blod,
det var, som drak jeg af dig selv
og blev med dig en vældig Elv,
    der styrted i et Kog af Mod, -
        ja - jeg har drukket af dit Blod.

Din Mund - ak Vin, som jeg har smagt,
jeg faar det aldrig, aldrig sagt,
da vi i Nat tog hjem til Fods,
bed du min Læbe vildt til Blods, -
    o Kys, som har saa dyb en Magt,
        jeg faar det aldrig, aldrig sagt.

Hvor du var fin og ung i Gaar, -
nu mindes jeg dit mørke Haar,
jeg kysser dine Øjne til
og hører deres fjerne Spil, -
    o Kys, hvor Timerne blir Aar, -
        min Gud, hvor du var min i Gaar.
</poetry>
</body>
</text>

<text id="ahlmann2023071517">
<head>
    <title>Eros</title>
    <firstline>Hør min Hymne, hør mig, Eros</firstline>
    <source pages="41-44"/>
    <quality>korrektur1,kilde,side</quality>
</head>
<body>
<poetry>
<nonum><center>I</center></nonum>

Hør min Hymne, hør mig, Eros,
hør mig, natbetaget, messe,
du, som hærded mig til Klinge
i din ætnahvide Esse, -
Baal og Brande har jeg tændt dig
paa de stejle Bavnebakker,
du som fried mig fra Slettens
og fra Smaalighedens Slakker.

Paa de stejle Bavnebakker,
hvor de vilde Vinde skalter,
har jeg bygget dig til Ære
et barbarisk Baal, et Alter,
og jeg raaber gennem Natten,
mens mit Baal afsindigt flakker:
Eros, Eros - din er Æren,
du som fried mig fra Slakker, -

Du, som lærte mig at stemme
Haanden om en Kvindes Nakke,
du, der lærte mig som Floden
gennem Bjærgene at flakke,
til den styrter sig afsindigt,
til den føler sig begravet,
til den føler sig omarmet
af sin Elskede, af Havet.

Hør min Hymne, hør min Hymne,
se mod Nattehimlen Baalet
som min Længsel, som min Længsel
imod hende, imod Maalet, -
men du rækker dig forgæves,
Baal, mod Himmelen i Svimlen,
<w>jeg</w> skal med Titanens Kræfter
storme og erobre Himlen.


<nonum><center>II</center></nonum>

Men jeg standser i min Hymne, -
det har ganske nylig regnet,
og de vaade Grene strækker
sig fra Haverne og Hegnet,
fra de høje Træers stille,
fra de natberørte Zoner
gaar et sagte og sørgmodigt,
gaar et høstligt Tog af Toner, - -

og med eet kan jeg erindre
et Par unge Øjnes Gløden,
aa de trodsed livsbetaget
Dom og Djævelen og Døden, -
og jeg husker disse Øjne,
hærgede af Nag, af Nøden,
ja, jeg husker disse Øjne,
der var Had i deres Gløden.
- -
Du som mistede din Fjerham
og blev Slettelandets Bytte,
du, for hvem et Erosalter
blev en graa og sløret Myte,
dine Hænder gad jeg presse,
dine kolde frosne Hænder,
presse dem imod mit Hjerte,
hvor mit Blod i Bølger brænder, -

og, hvis ej det var forgæves,
dæmpe Hadets rustne Stemmer,
hviske om din Ungdoms Vaartid,
som du bitter og forgræmmet glemmer, -
denne Aften, hvor det regner,
og de vaade Blade falder,
og de triste Høstens Toner
paa de saarede og faldne kalder.

Hør min Hymne toner atter,
hæver sig i veg Begynden,
men den sænker sig og famler
i en grublende og adspredt Nynnen.
Og jeg selv og Natten mumler,
mens mit Baal uroligt flakker:
Eros, var det dine Flammer,
som har brændt en Ung til Slakker.
- -
Ti, min Grublen - ti, min Grublen, -
hør, - i Nattehimlens Zone
gaar min Eroshymne atter
som en vild, barbarisk Tone:
Hil dig, Eros - Eros, hil dig,
fri mig for de mørke Krypter,
brænd imod den mørke Himmel,
Flammebaal fra Urtidsdybder.
</poetry>
</body>
</text>

<text id="ahlmann2023071518">
<head>
    <title>Popler</title>
    <firstline>Det blir en spinkel og vemodig Nat</firstline>
    <source pages="45-46"/>
    <quality>korrektur1,kilde,side</quality>
</head>
<body>
<poetry>
Det blir en spinkel og vemodig Nat, -
se Himmeltonen, den er bleg og mat,
langs Vejen staar de høje Poppeltrær,
det suser langvejs fra, det suser nær.

Jeg vandrer, vandrer ad den dunkle Vej,
en ulden Em, der flygter under mig,
det suser foran mig, det suser bag
som Vé og Hvisken i et mødigt Lag, -

som trætte Sind, der sukker dybt og fuldt,
befriet for det hede Hjertes Sult,
det er, som er ej Dagen kun forbi,
men alle Dage ad en tornet Sti, -

og alle Linjerne i Døgnets Træk,
de byrdefulde, graa er visket væk, - -
hør denne Aftens dybt befriede Suk,
selv drømmebleg og øm og vemodssmuk.

En Mislyd i min Sjæl er visnet bort,
begravet i en dyb, en mørk Akkord,
jeg standser, grebet af en panisk Fryd,
ved denne smuldrende Nirwanalyd, -

o Poppellyd i Nattens stille Skød,
o Grænseskel imellem Liv og Død,
naar jeg engang beskikket har mit Hus,
skal med et Smil jeg gaa i dette Sus.

Men Tiden iler, jeg maa atter bort,
end er den ikke min, den Dødsakkord,
mit Hjerte er af En saa spændt, saa fuldt,
jeg har endnu det hede Hjertes Sult.

Saa vent mig, vent - - men dybest i din Favn,
med ét, imens jeg aander i dit Navn
og ser dit Smil i Mørket flimre hen,
gaar Poppellyden susende igen.
</poetry>
</body>
</text>

</content>
</section> <!-- Sommer -->

<section>
<head>
    <title>Høst</title>
</head>
<content>

<text id="ahlmann2023071519">
<head>
    <title>Sang</title>
    <firstline>Det er det samme Mørke</firstline>
    <source pages="49-50"/>
    <quality>korrektur1,kilde,side</quality>
</head>
<body>
<poetry>
Det er det samme Mørke,
min Elskede, der gror
af Høstens tause Skove
og af den sorte Jord,
det samme Tag, der hvælver
sig mørknende og skælver
af Stjerner som ifjor.

Den samme Lyd i Luften
af Fugleflokkes Træk,
den samme Lyd af Løvet,
der dør og hvisler væk,
det samme Vejr i Skoven, - -
i Kronerne foroven
gaar der et Sus af Skræk.

Men jeg er ikke mere
den samme som ifjor,
en Haand omkring min Skulder
har drejet mine Spor,
har dannet eet af flere, -
nej, jeg er ikke mere
den samme som ifjor.

I Vaaren, som er levet,
i Mylderet i Maj,
i Skæret der en Aften
laa gyldent paa en Vej,
i Nætter der er rundet,
har jeg den Silke spundet,
der binder mig til dig.

Tal dæmpet i mit Hjerte,
naar Dagen bliver endt,
og alle stille Stjerner
paa Himmelen er tændt,
og naar min Glæde høstes,
lad da mit Hjerte trøstes
mod dig, dit Hjerte vendt.

Se, Høstens Maane stiger
af Nattens sorte Skakt,
den blegner over Resten
af Sommerdagens Pragt, -
hvad gør mig denne Smuldren,
en varlig Arm om Skuldren
har just et Foraar vakt.
</poetry>
</body>
</text>

<text id="ahlmann2023071520">
<head>
    <title>Oktober</title>
    <firstline>Der kom lange, lange Flager</firstline>
    <source pages="51-54"/>
    <quality>korrektur1,kilde,side</quality>
</head>
<body>
<poetry>
Der kom lange, lange Flager
    i et sort og lydløst Følge
fra de fjærne, tætte Skove
    og den øde, øde Bølge, -

og de sejled over Byen,
    det blev sort som Muld foroven,
og det skreg med eet i Luften,
    som det stundom skreg i Skoven, - -

og jeg saa, du sad og lytted
    til de hæse Høstens Stemmer,
og jeg ved, du sad og tænkte
    paa de Ting, du aldrig glemmer, -

paa de lange, lange Veje,
der blev vandrede forgæves,
paa din Ungdoms skjulte Skatte, -
skal de aldrig, aldrig hæves.

Det gav Ekko i dit Hjerte,
    da det hvinede foroven, -
mon det skriger i dit Hjerte,
    som det stundom skreg i Skoven. -

- -

Fra de sorte, vaade Grene
    glode store, tunge Draaber,
og de drypped imod Jorden
    med en Lyd som: Taaber, Taaber -

Men nu løfter du dit Hoved,
    og jeg kysser dig paa Panden:
Skal vi altid, - skal vi altid
    være gode mod hinanden, -

og du smiler, lidt bedrøvet,
    med det Smil, jeg før saa smuldre,
mens jeg ser paa dine Øjne
    og forkæler dine Skuldre.

Lad mig kysse dine Hænder, -
    aa min Ven, du maa begribe,
at jeg har for længe siden
    brændt, - som du - brændt <w>mine</w> Skibe, -

jeg kom ogsaa bort til Vejen,
    som af ensomme bevandres,
og fik Troen paa de Skæbner,
    som skal ingentid forandres, -

og jeg raabte i min Vaande
    paa en Sjæl iblandt de andre, -
men de hørte mig slet ikke,
    og jeg tav - og maatte vandre.

- -

Jeg vil hjælpe dig at grave
    i de Agre, der laa øde,
og en Dag skal Mulden skinne,
    og din Ungdom skal du møde, -

og dit Hjerte skal du langsomt
    imod Foraarssolen vende
og velsigne Livet længe,
    at det har en Dag som denne.

- -

Du skal lære mig at glædes,
    du skal lære mig at takke, -
naar jeg kysser dig afsindigt,
    skal du gribe om min Nakke, -

Og mit Liv, som sang forvildet
    uden Maal og uden Mester,
skal du tvinge med dit Væsen
    til et tvingende Orkester.
</poetry>
</body>
</text>

<text id="ahlmann2023071521">
<head>
    <title>I dør -</title>
    <firstline>I dør, I dør, min Ungdoms Flok</firstline>
    <source pages="55"/>
    <quality>korrektur1,kilde,side</quality>
</head>
<body>
<poetry>
I dør, I dør, min Ungdoms Flok,
    før Tredveaarets Skel,
forbitret hugger jeg min Stok
    mod Død og Fald - - alligevel -

hvad er min Trods og Harme til,
    den faar ej Maal og Ram,
den Dødedans, som Døden vil,
    den standses kun af ham, -

jeg har jo kun jer Grav, jer Krypt,
    dèr synger jeg min Sang,
og bøjer mig imod jer dybt,
    fordi I var mig god engang.
</poetry>
</body>
</text>

<text id="ahlmann2023071522">
<head>
    <title>Du var et Træ -</title>
    <firstline>Du var et Træ - i Sol og Slud</firstline>
    <source pages="56-58"/>
    <quality>korrektur1,kilde,side</quality>
</head>
<body>
<poetry>
Du var et Træ - i Sol og Slud
i Aarets Graad og Smil, -
du sprang saa fint og fagert ud
med Vaaren i April,
din Pigedrøm var dyb og blaa,
om Himlen end var grim og graa.

Dit Sind var som et Løvværk tæt,
naar Vinden gik forbi
det brused svagt, det nynned let
en sløret Melodi,
var det et Nyn om Skov og Elv,
du vidste det vist næppe selv.

Det var jo blot et Drømmesyn,
der nynned i din Hu,
det Ungdomssyn bag Skovens Bryn,
der éngang gaar itu, -
det var jo blot den Ungdomssang,
der for os alle dør engang.

Der var en Skalk, du fint og højt
forelskede dig i,
der var saa megen Duft og Fløjt
og Foraarsnat deri,
en sød, forældet Romantik,
Alverdens Ting gjort til Musik.

Du bad for mig til Gud en Nat,
for mig, som har ej Gud,
men da jeg hørte det - forladt,
da sprang mit Hjerte ud,
min Barndoms Gud i helligt Skær
blev for et Nu mig kendt og kær.

Du var et Træ - i Regn og Slud,
og naar Alverden lér,
du sprang saa fint og fagert ud, - -
nu løves du ej mér,
nu drikker Træets unge Rod
ej mer af Jordens dybe Flod.

Og intet Løv, kun Grenes Spind
fortoner sig i Luft,
naar Foraarsdagens Søndenvind
ombølger dig med Duft -
et fint, et fint forgrenet Spind,
en Skygge af dit Ungdomssind.
</poetry>
</body>
</text>

<text id="ahlmann2023071523">
<head>
    <title>Død</title>
    <firstline>En Død er kun en Død</firstline>
    <source pages="59"/>
    <quality>korrektur1,kilde,side</quality>
</head>
<body>
<poetry>
En Død er kun en Død -
    og se min døde Ven,
saa slukket er hans Lød,
    saa kold er han strakt hen.

Skal aldrig raade Bod
    paa alt, hvad han forbrød,
er ikke ond og god,
    er kun en Død, en Død.

Skal aldrig øve Daad,
    genrejse sig i Aand,
dog vækker han min Graad
    ved Synet af sin Haand, -

dog peger sært og stort
    den døde, tause Mand
imod den grønne Port
    ind til saa lyst et Land.

Staa op, du Mand, som bød
    mig myndigt gaa den Vej,
min Ungdom gik, - - dog nej -
    en Død er kun en Død.
</poetry>
</body>
</text>

<text id="ahlmann2023071524">
<head>
    <title>Marinus Schneider</title>
    <firstline>Der ligger En og dør i Nat</firstline>
    <source pages="60-61"/>
    <keywords>schneider</keywords>
    <quality>korrektur1,kilde,side</quality>
</head>
<body>
<poetry>
  Der ligger En og dør i Nat, -
  mens hvide Skyer gaar i Drift
  for Østenvindens Riv og Rift,
  en skyndsom og urolig Skrift,
  der staar et Nu og slettes brat, -
  Der ligger En og dør i Nat.

  Der ligger En og dør i Nat
  og søger for sit Liv en Sum
  i Byens Larm, i Himlens Rum
  og vender - feberangst og stum -
  tilbage til sig selv, forladt -
  til Smerten i den sidste Nat,

  og jager atter vild og angst
  i Verden ud, hvor Vaaren gaar
  og lér i Løv og Kvinders Haar,
  men hvor slet ingen Altre staar
  for den, der jager vild og angst
  den sidste Nat før Dødens Fangst.

  Det suser i det nøgne Krat,
  og hvide Skyer gaar i Drift
  og skriver hastigt, Rift i Rift,
  vort arme Livs forrevne Skrift,
  der staar et Nu og slettes brat, -
  Der ligger En og dør i Nat.

<nonum><center>* * *</center></nonum>

Du skød som en Stængel af Jorden,
  den kolde og sorte og blinde,
og svajed og drejed mod Lyset,
    berust af de vaarlige Vinde.

Du rakte dig, <w>løb</w> imod Solen,
    du suged af Jorden, af Saften,
da knækked du, tynd og forarmet,
    din Dag blev en isnende Aften.

Den Jord, hvor du havde dit Fæste,
    var stenet og fattig paa Væde
og grum mod en vaklende Stængel,
    der løber mod Lysets Glæde.

Hør Aftenens vaarlige Vinde,
    en sukkende, pibende Tone
henover den knækkede Stængel
    og hvide og frysende Krone.
</poetry>
</body>
</text>

<text id="ahlmann2023071525">
<head>
    <title>O Hjertebrand</title>
    <firstline>Der var en Tid, - bag Trods og Harm</firstline>
    <source pages="62-63"/>
    <quality>korrektur1,kilde,side</quality>
</head>
<body>
<poetry>
Der var en Tid, - bag Trods og Harm
    og Kamp for Brød og Kamp for Lyst -
da vi var Børn i Hjemmets Arm:
    O Tid med hastig Graad og hastig Trøst!

Jeg ser, mens jeg i Aften sent
    ad øde Forstadsgader gaar,
hin Tid, da vi med Hjertet rent
    hver Nat sov ind i Ly af Fadervor.

Og vaagned vi en Nat i Skræk
    og skreg, fordi vi drømte stygt,
strøg Moderhaanden Skrækken væk,
    og vi faldt atter hen og drømte trygt.

Den gode Tid - og dog - jeg sér,
    jeg ved et Syn: Bag Jærnets Værn
paa en Balkon - et Barn, der lér,
    hun er saa fin, saa smuk- - saa smuk, saa fjern.

Jeg gik forbi - jeg saa - og led
    usigeligt fra samme Stund,
og jeg kom hjem, af Uro hed,
    og ingen kunde løse for min Mund, -

og ingen, ingen saa mit Sind
    og løsned ved det Baand af Jærn,
der snørede mit Hjerte ind,
    fordi hun var saa smuk og fin - og fjern

Og ingen vidste, ingen saa,
    at under Barnehjertes Tag
sneg Ensomheden sig paa Taa, -
    den sidder dér den Dag i Dag.

Den gode Tid - aa ja - ak nej -
    o Flammehav, o Hjertebrand,
som uden Medynk finder Vej
    og raser grumt, selv i de yngstes Land.
</poetry>
</body>
</text>

<text id="ahlmann2023071526">
<head>
    <title>Ensomhed</title>
    <firstline>Kan du slet ikke lyse</firstline>
    <source pages="64-65"/>
    <quality>korrektur1,kilde,side</quality>
</head>
<body>
<poetry>
Kan du slet ikke lyse
dybt med din Kærligheds Kerte
ind i de skjulteste Kroge
af hele dit Sind og dit Hjerte,

ind i det inderste Kammer,
hvor Ensomhedssusene sukker,
uden at Ensomhedstrækken
blæser mod Kerten, der slukker, - -

vender du da imod Solen
dit Hjerte, naar Vaar gaar af Mulde,
da skal det pludseligt suse,
Glæden skal stivne i Kulde.

Smiler du da som i Glemsel
- ,,se paa min Unge, der danser'' -
da skal du mærke en Isnen
gennem de dirrende Sanser.

Favner du hende, du elsker,
som hele din Glæde rummer,
blander dit Væsen med hendes
da skal du vaagne i Kummer,

slippe din Elskov af Hænde
over din Skæbne bøjet,
stirre tværs gennem Natten
dybt ind i Ensomhedsøjet, -

se mod de evige Stjerners
urtidsristede Love, -
ensomt blinker de Stjerner
som Øjne, der gerne vil sove.
</poetry>
</body>
</text>

<text id="ahlmann2023071527">
<head>
    <title>Af en Kantate til Vældegaard</title>
    <firstline>Se, det er Tiden, da Aksene falder</firstline>
    <source pages="66-72"/>
    <quality>korrektur1,kilde,side</quality>
</head>
<body>
<poetry>
<nonum><center>I</center></nonum>

Se, det er Tiden, da Aksene falder,
lægger sig til Ro hos den trofaste Jord.
Lader og Loer paa Kernerne kalder,
Krageflokken skræpper i Plovjærnets Spor.
Dagslyset bliver saa bristende tyndt,
Aftnerne kommer saa dybe og. fulde.
Mørket, det svale, er tidligt begyndt,
manet af Marker og Mulde.

Foraarets Faner og blafrende Kærtegn,
Majløv og Sankthansbaalet vejredes hen,
Træerne bruser om Foraarets Jærtegn,
bruser og blir stille og bruser igen, -
men om den vaagnende Smerte og Harm
blidt om den bitre, vemodige Alvor
lægger sig troligt Forventningens Arm:
Vent kun et vinterligt Halvaar.

Smilet er vækket, det trøstige, tause,
spinder som et Slør om den sænkede Skat,
véd der skal gaa kun en blundende Pause,
før den bliver hævet af Vinter og Nat, -
hør da i Efteraarsnætternes Regn,
hør da, hvor Træet bruser Træerne i Møde:
Leende skal vi i Foraarets Tegn
genopstaa karsk fra de Døde.

Hører du, trist, blandt de blussende Rester,
stukket dybt af Mismodets ætsende Brod,
hører du Fløjten fra Vaarens Orkester,
giv da Livet Offer og lovsyng din Lod.
Hører du aldrig den Skala af Lys,
perlende Toner fra Gryet, fra Svøbet,
mærker du aldrig Forhaabningens Gys,
aldrig du fuldender Løbet.

Se, vi er Træer, der visner og løves,
visner hen og løves bestandigt igen,
glædes og grønnes og saare bedrøves,
vekslende, mens Tiden gaar susende hen, -
og om det Foraar end kommer engang,
da du ej mægter at bryde af Svøbet,
gør det da noget, naar - træt af din Gang -
kun du har fuldendet Løbet.


<nonum><center>II</center></nonum>
<nonum><small><center>(Recitativ.)</center></small></nonum>

<nonum><small><center>1.</center></small></nonum>

Der lever et Ord - det er grønt som en Vaar,
det er blankt som Dagen idag og igaar,
det straaler af Sol, og det dufter af Nat
i en Skov, hvor du leder om Sporet -
Ungdom, Ungdom er Ordet.

Du knæler for Sol, og du knæler for Nat,
du drømmer dig stærk, af en Længsel besat,
men vogt dig, at Drømmen ej rækker for langt
og standser din Vej med sin Kogen -
vogt dig, vogt dig for Taagen.

For Skoven er vildsom, og Skoven er stor,
du vandrer den ikke alene med Ord,
du vandrer den ikke med Drøm eller Tegn,
kun naar Viljen og Evnen er vaagen -
vogt dig, vogt dig for Taagen.

Knæl for din Tro og din Gud som du vil,
lyt til en Sang og dit Drømmelands Spil,
se i et Syn, hvor din Vej skal gaa hen,
men rejs dig saa, skærpet i Øjet, -
se, om Drømmen har løjet.

<nonum><small><center>2.</center></small></nonum>

Drøm, men gør Drømmen saa kort, som I kan,
se, I har Pligt mod et Hjem og et Land,
I, som har set jeres Land under Aag,
under Pisk af en jammerlig Stræben,
afløst af hyklerisk Flæben, -

I, som har hørt om et Danmark af Mænd,
I, som maa se, hvad der nu er igen:
Enkelte Mænd, der staar spredt uden Maal,
og en Skare, der Fanerne svigter, -
se, I har Ansvar og Pligter.

I, som er Kvinder og unge af Mod,
I, som bær Fremtiden i jeres Blod,
I, som skal bygge de kommende Hjem
og skal lære de Børn, som blir Tiden
styrk jer i Tide til Striden.

Arv har I faaet af Slægter, der svandt,
Slægter, hvem redeligt Tankesæt bandt,
Magt har I faaet, og mere I faar,
men jer Arv og jer Magt skal I bruge
til Værn for den hellige Lue.

Lær, at dit Hjem har et dobbelt Maal,
Hjemmet er mere end Pande og Skaal,
tænd for din Aand paa din Arne en Ild,
en evindelig brændende Lue, -
da blir der højt i din Stue.


<nonum><center>III</center></nonum>

Danmark, det dufter saa stærkt fra din Have,
Vinden bærer Bud fra din skjulteste Egn,
Duft fra de Blomster paa Slægternes Grave
blander sig med Duft fra de levende Hegn, -
Danmark, din Duft er saa krydret og stærk,
gaar i vort Hjerte som en drømmende Dvale,
lægger sig tæt om vort Virke og Værk,
lister sig tyst i vor Tale.

Danmark, din Duft er vor Styrke og Svaghed,
rørte tidt en Sjæl, saa en Digter sprang frem,
Mænd har bestormet og hadet din Vaghed,
længe har de kæmpet, før Sejren kom hjem, -
dog maa vi elske dig, bølgende Jord,
du der gød Liv i de tusinde Sjæle,
dog maa vi elske dig, hvor vi end bor,
dig og dit duftende Mæle.

Danmark, jeg vandred saa langt i din Hede,
Lyngen laa og lyste i Sommerdagsskær,
Himlen, den blege, naar Solen var nede,
spejled sig som Sølv i et tusnende Kær.
Under det vældige, drømmende Hvælv,
medens en Vibe skreg over sin Rede,
klædtes jeg nøgen og blev jeg mig selv, -
Danmark, jeg elsker din Hede.

Danmark, jeg vandrer din Fortid imøde,
knæler for den Aand, der har dannet mit Sind.
Jer, som har sunget og lidt, før I døde,
hører jeg som Hvisken i Bakkernes Vind,
skimter jer Vandring i Skyernes Flugt,
stille og fri som da Larmen forlod jer, - -
gaar jeg i Landet, naar Dagen er slukt,
rækker jeg Hænder imod Jer.

Danmark, du nære og Danmark, du fjerne,
stundom kan jeg glemme mit Liv og min Lov,
standse i Hverdagens Klapren min Hjerne,
stirre gennem Gadernes Fang mod din Skov:
Drømme jeg selv er et duvende Træ,
omsust af Duften fra Landet og Havet,
Læ for de andre og selv staa i Læ,
dybt i Erindring begravet.


<nonum><center>IV</center></nonum>

Se, vi er Træer, der visner og løves,
visner hen og løves bestandigt igen,
glædes og grønnes og saare bedrøves,
vekslende, mens Tiden gaar susende hen, -
og om det Foraar end kommer engang,
da vi ej mægter at bryde af Svøbet,
gør det da noget, naar - træt af vor Gang -
kun vi har fuldendet Løbet.

<nonum><small>(1909.)</small></nonum>
</poetry>
</body>
</text>

<text id="ahlmann2023071528">
<head>
    <title>Holger Drachmann</title>
    <firstline>En Fugl, en vældig, med Vingefang</firstline>
    <source pages="73-77"/>
    <keywords>drachmann</keywords>
    <quality>korrektur1,kilde,side</quality>
</head>
<body>
<poetry>
<nonum><center>I</center></nonum>

En Fugl, en vældig, med Vingefang,
som Vejret fyldte med salte Storme,
    fløj tungt over Havet, -
flakkende fløj den, Vingerne trættedes,
lavt imod Skummet, saa Dunene skvættedes,
Ho'det, det skarpe, med Næbbet det fejdende
strakte sig søgende, ængsteligt spejdende. -

Ret op af Havet graaned et Skær,
ensomt og kullet af Hav og Vær;
Bølger kom langtfra, voldeligt sejlende,
fraaded som Hingste, rejste sig stejlende,
bejled til Skæret, - knustes i Bringerne,

Fuglen, den flakkende, øjnede Skæret,
manded sin Kraft, den sidste, mod Været,
strakte den plukkede Strube, - og naaed
gemte sit Hoved, dybest i Vingerne.

Fuglen, den vældige, hærget af Aarene,
gemte sit Hoved, dybest i Vingerne, -
        mindedes,
her bag de fraadende Brændingers Døn, -
  den, der har stormet og higet og elsket,
    han fanger Ensomheds Løn.


<nonum><center>II</center></nonum>

    Engang var Himlen blaa,
        og Struben fuld af Sang,
    og Vingefanget spændt til lange Rejser.
    Og Vingen slog, og Struben sang. -
        Der fløj engang en Fugl
            mod Himlen op,
        højt over Træers Top
        og Land og By og Kejser.

<nonum><center>* * *</center></nonum>

Ingen, Holger Drachmann, fløj højere end du,
  Solen dine Vinger har svedet,
men den, der kysser Solen, mens Lykkens Terner lér,
  han fryser mest af alle, naar Solen længst er ledet.


<nonum><center>III</center></nonum>

Ingen har sunget, som du i din Flugt,
  som du paa de spilede Vinger,
i Rytmer, der spændte fra Maane til Sol, •
  du Rytmernes himmelske Svinger.

Vi var ikke fri for at vrage dit Spil
  imellem i kritisk Glammen,
og dog var du mere Olympiens Søn
  end alle de andre tilsammen.


<nonum><center>IV</center></nonum>

Venedig, jeg kender din Rytme
  af glidende Vande,
Venedig, det blaaner og blinker
  dybt for din Fod og over din Pande.

Venedig, jeg hører din Stemme
  i Baade, der vugger,
i Bølger, der hulker, - og Stjerner,
  - Stjerner, der blinker langsomt og sukker.

Venedig, jeg mærker dig smile,
  saa Vejret forgaar mig,
dit Smil er de blaanende Drømmes
  Vandring imod mig, - éngang de naar mig.

Venedig, jeg ser dine Øjne,
  de smiler mod mine,
mærker min Haand igennem dit Haar,
  hører min Mund din Skønhed velsigne.

<nonum><center>* * *</center></nonum>

Venedig, jeg kender dit underfulde Væren,
  ikke fordi jeg saa dig, blaanende ved Havet,
men jeg vaktes af en Rytme og lyttede og saa:
  Paa Bunden af min Sjæl laa Venedig begravet, -

paa Bunden af min Sjæl, - naar Vandene er klare,
  og Stormene tier, vredladent lukker Munden,
da ser jeg dybt dernede dit Palazzos dunkle Fest,
  og Kirkemalmet runger almægtigt fra Bunden.

Venedig, din nordiske Sanger har mig sunget
  Kvadet om din Dejligheds blaanende Andante, -
nu smuldrede hans Stemme, nu visnede den hen
  som Vandenes Hvisken i Canale grande.


<nonum><center>V</center></nonum>

Fuglen, den vældige, hærget af Aarene,
gemte sit Hoved, dybest i Vingerne, -
          mindedes,
her bag de fraadende Brændingers Døn, -
  den, der har stormet og higet og elsket,
  han fanger Ensomheds Løn.

      Aftenen sænked sig,
Tusmørkeflagerne faldt paa den hærgede,
      vældige Fugl,
Tusmørket samled sig, kaldte med Stemmer,
      klagende, klagende, -
Hovedet rejste den, løfted paa Vingerne,
tynget af Minderne, tynget af Dagene,
drejede Blikket mod Landet, den kom fra,
stirrede, stirrede langt fra sit Ensomheds Skjul,
      spiled saa Vingerne.
Tusmørket tætned sig bristende, bristende,
bagved den vældige, hærgede Fugl.
</poetry>
</body>
</text>

<text id="ahlmann2023071529">
<head>
    <title>Carlyle</title>
    <subtitle>(Til Whistlers Portræt af Carlyle.)</subtitle>
    <firstline>Carlyle, du strenge Mester, saa er jeg atter her</firstline>
    <source pages="78-79"/>
    <pictures>
        <picture src="ahlmann2023071529-p1.jpg">James McNeill Whistler: <i>Arrangement in Grey and Black, No. 2: Portrait of Thomas Carlyle</i>, olie på lærred, 171x143,5 cm, 1872-73, Kelvingrove Art Gallery and Museum, Glasgow.</picture>
    </pictures>
    <quality>korrektur1,kilde,side</quality>
</head>
<body>
<poetry>
Carlyle, du strenge Mester, saa er jeg atter her,
landflygtig og besejret i Livets hede Færd,
Carlyle, du strenge Mester, jeg er dig atter nær.

Din Mund er stille stivnet, - mon aldrig den har lét, -
du Livets barske Elsker, hvad Under er der skét,
hvad er det, dine Øjne i det Fjerne har set, -

er det en By, der brænder, hvis Sten du selv har lagt,
er det en Skaal af Skæbnen, den sidste den har rakt,
Carlyle, er det da Døden, din strenge Mund har smagt.

Du foraarsnære Vinter, som blæste i min Aand,
en Blæst, dér for uskaansomt mod Avner og Spaan,-
her søger jeg, landflygtig, din knokkelstærke Haand,-

til jeg en Nat blir vækket og vaagen ved et Smil
der dirrer i det Fjerne som Morgner i April, -
saa vandrer jeg fra Natten og din skyggede Profil.

Dog kommer jeg en Aften trohjertet til din Stol,
skal aldrig mere gaa under Livets hede Sol, -
ak Egnene, hvor Hanen i Morgenrøden gol.

Carlyle, du strenge Mester, saa er jeg atter her,
for sidste Gang besejret i Livets hede Færd,
for sidste Gang befriet for Glædernes Besvær.

I Vester ligger trukket en smalnet Stribe Blod,
den muldne Skumringshimmel er mine Øjne god
besejret og befriet jeg hviler ved din Fod.
</poetry>
</body>
</text>

<text id="ahlmann2023071530">
<head>
    <title>Høsten</title>
    <firstline>Solen er oppe, det blaaner foroven</firstline>
    <source pages="80-81"/>
    <quality>korrektur1,kilde,side</quality>
</head>
<body>
<poetry>
Solen er oppe, det blaaner foroven,
men der er Dødsens Forladthed i Skoven,
Blæsten tar Bladene, - visnede, gule
sejler de bort som forstummede Fugle.

Se, hvor det tyndes, naar Blæsten begynder,
ét gaar i Vester og ét gaar i Sønder,
hører I, Venner, den sukkende Klage,
det er de Sjæle, der bliver tilbage.

Se, de var fælles om Roden og Saften,
duvede sammen fra Morgen til Aften,
brusede sammen og nynned bedrøvet,
intet var Blad, - men det hele var Løvet.

Ak, om vi rejste paa éngang i Høsten,
sejlede sammen fra Smerten og Lysten,
højt gennem Luften fra Livet, fra Stammen,
ak, om vi faldt, - om vi smuldrede sammen.

Men det er Hvinet i Dødens Orkester:
Een blæses bort fra de sukkende Rester,
Een gaar en Dag med et Skrig fra de andre,
vandrer en Vej, som han ene maa vandre.

Kom, mine Venner, kom nærmere sammen,
vi, som er fælles om Roden og Stammen,
kom lad os synge om Smerten og Lysten,
højere, skønnere, helt - indtil Høsten.
</poetry>
</body>
</text>

</content>
</section> <!-- Høst -->

</workbody>
</kalliopework>

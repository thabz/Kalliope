<?xml version="1.0" encoding="UTF-8"?>
<!DOCTYPE kalliopework SYSTEM "../../data/kalliopework.dtd">
<kalliopework id="1913" author="ahlmann" status="complete" type="poetry">
<workhead>
    <title>Aftenlandet</title>
    <year>1913</year>
    <notes>
        <note>Afdelingen ,,I det fremmede´´ har mottoet ,,Saa rig er denne Verden, / se Mængden gaa fordi -''.</note>
        <note>Afdelingen ,,I Danmark'' har mottoet ,,Jeg flakked i Vest og i Øst, / men sov som et Barn ved Dit Bryst, / Du gik og Du kom uden Ord / og bar til Dit rige Bord, / mens Tiden for Vandreren gled. / Og Stjernerne hented Du ned''</note>
        <note>Teksten følger Hans Ahlmann: <i>Aftenlandet</i>, Gyldendalsk Boghandel. Nordisk Forlag, København, 1913.</note>
    </notes>
    <pictures>
        <picture src="1913-p1.jpg">Titelbladet til <i>Aftenlandet</i> (1913) lyder ,,Hans Ahlmann / Aftenlandet // Gyldendalske Boghandel - Nordisk / Forlag - Kjøbenhavn og Kristania / MDMXIII''.</picture>
    </pictures>
    <!-- TODO: Hvor stammer citaterne fra? -->
    <source facsimile="11530803849D_color.pdf" facsimile-pages-num="95" facsimile-pages-offset="6">Hans Ahlmann: <i>Aftenlandet</i>, Gyldendalsk Boghandel. Nordisk Forlag, København, 1913.</source>
</workhead>
<workbody>

<section>
<head>
    <title>I det Fremmede</title>
</head>
<content>

<text id="ahlmann2024041301">
<head>
    <title>Firenze</title>
    <firstline>Det lufter over Byen, en fin og lunken Vind</firstline>
    <source pages="9"/>
    <quality>korrektur1,kilde,side</quality>
</head>
<body>
<poetry>
Det lufter over Byen, en fin og lunken Vind,
    det glimter under Himlen uden Grænse,
og hvide Skyer driver i Stjernespillet ind —
    det er Aftentid ved Arno i Firenze.

Der er ingen paa Terrassen — kun en svag og sløret Glans
    kommer listende fra Lygter paa Lungarno,
et Par sukkende Akkorder og en spinkel Tremulans
    stiger op og fortaber sig i Arno.

Og en Duft af gule Roser — en mørk, usynlig Magt
    har lagt sig om mit Hoved som to Hænder,
har spurgt som store Øjne, bedrøvede — har rakt
    mine Læber to Læber, som jeg kender.

Det glimter højt af Stjerner, det bruser fra en Flod,
    og Rosenduften vælder uden Grænse, —
ak Mona, denne Aften er Blodet af dit Blod,
    Dig er det, jeg har mødt i Firenze.
</poetry>
</body>
</text>

<text id="ahlmann2024041302">
<head>
    <title>Vals</title>
    <firstline>Af Ildflueilden og Stjernernes Rasen</firstline>
    <source pages="10"/>
    <quality>korrektur1,kilde,side</quality>
</head>
<body>
<poetry>
Af Ildflueilden og Stjernernes Rasen
    stod Jorden og Himlen i ét,
vi stod paa Terrassen — i Haven
    vugged Cypresserne lidt.

Og En dansed syngende frem paa Terrassen
    og spilled en Vals paa sin Luth,
nyfigne Sekunder løb sammen
    i et bedaaret Minut.

Og andre mørke og glidende Væsner
    unge, med lysende Hals
gled med en slank Cavalliére
    syngende bort i en Vals.

Kun En stod længe lænet mod Værnet,
    stum, stum — og lidt efter lidt
gik Smertens flyvende Funker
    og Jorden og Himlen i ét.
</poetry>
</body>
</text>

<text id="ahlmann2024041303">
<head>
    <title>Piazzala Michel Angelo</title>
    <firstline>Højt — højere jeg stiger i Aftentimens Duft</firstline>
    <source pages="11"/>
    <quality>korrektur1,kilde,side</quality>
</head>
<body>
<poetry>
Højt — højere jeg stiger i Aftentimens Duft,
    over Mure ligger Roserne i Bander,
og to Ildfluer, de første i den fløjelsmørke Luft,
    tegner Aftnen op med lysende Guirlander.

Piazzalaen er stille — i det svale Mørkes Haar
    har en Lygteflammes Krone sat sig varlig,
men mod Aftenhimlens blege og spæde Stjerner staar
    den ukuelige David — spændt og farlig.

Det er ikke Verrocchios charmante Chevalier,
    det er Vreden selv, der vaagner, se hans Armes
utaalmodige Muskler — hans Mund kan ikke lé,
    i Blikket er det Michel Angelo, der harmes.

Jeg har set paa disse Øjne og paa Dyrenakkens Kast,
    og min Styrke steg og svulmede derefter,
og det var som — hvor jeg stod, der stod jeg mere fast,
    jeg vil huske ham, naar Afmagten raner mine Kræfter.
</poetry>
</body>
</text>

<text id="ahlmann2024041304">
<head>
    <title>Bobolihaven</title>
    <firstline>Det regned’ i Bobolihaven</firstline>
    <source pages="12-13"/>
    <quality>korrektur1,kilde,side</quality>
</head>
<body>
<poetry>
Det regned’ i Bobolihaven
    en stille ustandselig Regn,
der dryppede Draabe paa Draabe
    fra Gangenes sovende Hegn,
jeg mødte slet ingen, jeg hørte slet ingen,
kun Stilhedens fjerne bedøvende Ringen
    i denne mærkværdige Egn.

Jeg gik ad de mosgro’de Gange
    og snublede frem ad en Sti,
Gud ved, hvad det var for en egen
    Forundring jeg vandrede i —
mens Draaberne faldt og fra Blade blev strintet
jeg skimted mit Liv, men jeg huskede intet —
    var Livet og Verden forbi —?

To tynde og bedende Hænder
    strøg skyggelet over min Kind,
Erindringen stred paa en Tærskel
    og famlede frem som en Blind - -
langt borte to Øjnes tungsindige Blikke,
jeg saa jer engang, men jeg husker jer ikke,
    hvem er Du, Du bedende Sind?

Da var det tilfældigt jeg skimted
    bag Bladene af en Syren
— og pludselig regned det ikke
    og Luften var dunlet og ren —
en hvilende Yngling, vejrslaaet og irret,
som sansede intet, blot stirred og stirred
    en Yngling hugget i Sten.

Maaske en Narcissus, der fulgte
    Sekundernes rindende Elv —
det var som hans evige Stirren
    var vokset ud af mig selv
og sad der i Stenen, mens Regndraaber standsed
jeg kom fra en Evighedslytten og sansed
    min Jord og det blaanende Hvælv.

Han sidder i Bobolihaven,
    kun een Ting i Verden han vil,
sidde og lytte til Tiden:
    ét Dryp — og ét Dryp — og ét til,
en hemmelig Fryd i den jagende Færden,
men jeg iled ned til Firenze, til Verden,
    til Livets urolige Spil.
</poetry>
</body>
</text>

<text id="ahlmann2024041305">
<head>
    <title>Nat i Firenze</title>
    <firstline>Ad Trappetrin, der knirked forraadende, fordømt</firstline>
    <source pages="14-15"/>
    <keywords>michelangelo</keywords>
    <quality>korrektur1,kilde,side</quality>
</head>
<body>
<poetry>
Ad Trappetrin, der knirked forraadende, fordømt,
    jeg sneg mig til Terrassen over Huset:
af Nattedisen sløret, beskyttet blidt og ømt,
    Firenze laa i Slummeren beruset.

Jeg hørte Hjerter banke, saa rolige som stemt
    til Ro ved Arnos brede mezza voce,
der randt tre stille Toner, tre drømte Klokkeklemt
    fra Jomfruklokkerne i Santa Croce.

Og lænet imod Værnet og søvnløs og fortænkt,
    i Skyggerne af andre Tiders Nætter
jeg saa Palazzo vecchio, unærmeligt og strengt,
    staa vaagent blandt de blege Silhuetter, —

et hævet Spyd i Natten, en truende Gestalt,
    der rejste sig mumlende af Mulde:
,,Lorenzo Magnifico, nu smuldrer Du alt
    i Marmorsarkofagens tavse Kulde,

mens Salene er fulde af Pak i dette Hus
    og Pisas Søn igennem Byen braser
med Bærmen fra Siena — det Snogeslæng, de Lus -
    men ingen, <w>ingen</w> græder, ingen raser.

Alverdens dumme Øjne har glo’t i Dit Kapel
    paa Gozzolis berømmelige Fresko,
Firenze har forglemt at slaa Hundene ihjel,
    o, dumme Tid med plumpe Tramp af Træsko.

Arnolfo, Du, som bygged mig stærk og skøn og smal,
    saa stor Fornedrelse blev aldrig spaa’t os,
nu gad jeg gerne ramle og knuse i mit Fald
    den ynkelige By, som har forraadt os.''

- - -

Paa Miniatos Høje i Nattens blege Skær
    staar David, ung og stærk med vrede Hænder,
der længes efter Slynger, — der drømmer om et Sværd,
    paa Miniatos Høje en Drøm, som ingen kender.

- - -

Men Byens blonde Øjne er trætte faldne til,
    og Tid og Evighed gik den af Glemme,
fra Santa Croce rinder et fire Toners Spil,
    der synker, segnefærdigt, i Arnos store Stemme.
</poetry>
</body>
</text>

<text id="ahlmann2024041306">
<head>
    <title>Gennem Belgien</title>
    <firstline>Det hugger i Nattogets Kobling</firstline>
    <source pages="16-17"/>
    <quality>korrektur1,kilde,side</quality>
</head>
<body>
<poetry>
Det hugger i Nattogets Kobling,
    i Skinner, Waggoner, i Jord,
vi jager med Kræfters Fordobling,
    og Nætterne sletter vort Spor.

De lysende Skyer — de driver,
    de strømmer, som sov de, forbi,
en Maane bag Rifterne skriver
    en Maanes Betragtning deri.

Som Lyn foran Skyers Opaler
    et Herreslot kom — og forgik,
Rokokoportaler — Cymbaler,
    et Aandesyns blege Musik.

Hvem vandrer med flakkende Kerte
    ad Trinene, grønne og slidt?
dér vandrer, udskilt fra mit Hjerte,
    min Sjæl med søgende Skridt.

Forbi! — o, Sjæl, som jeg skimted,
    een Gang skal du faa mig at se,
naar Gnisten, den sidste, er glimtet,
    og ingenting mere skal ske.

Du bøjer, med lysende Tande,
    Dig over mig, ser mig et Nu,
et Pust som et Kys paa min Pande,
    saa slukkes I, Lyset og Du.

- - -

Det hugger i Jord og Waggoner,
    og alting er søndret og delt,
vi jager som flygtende Konger,
    og aldrig saa standser vi helt.

Men udenfor strømmer og strømmer,
    saa mildt som de vaarlige Fnug,
de Skyer, de Popler, som drømmer
    bag Rudernes rindende Dug.
</poetry>
</body>
</text>

<text id="ahlmann2024041307">
<head>
    <title>Nat i Verona</title>
    <firstline>Nu mørkner det stille ved Floden</firstline>
    <source pages="18"/>
    <quality>korrektur1,kilde,side</quality>
</head>
<body>
<poetry>
Nu mørkner det stille ved Floden,
    og Smaabørn, der leger og tumler,
blir kaldt af en Stemme i Huset,
    Flodbølgerne bruser og mumler.

Ved Kajen gaar halvvoksne Piger
    med Stemmer som Kilder i Mulde,
saa dybe som de og saa rene,
    af Nat og af Kølighed fulde.

Og Taarnene bliver saa mørke,
    og Stemmerne bliver saa svage,
mens Bølgerne mumler og mumler —
    én Stemme kun bliver tilbage,

mer dyb end de Røster, der stilned,
    mer ren og mer varm — og saa ene
som Dens, der forgæves har tryglet om
    og sukkende modtaget Stene.

Jeg hører Dig, hvor jeg end vandrer,
    Du eneste Stemme, Du dybe.
Barmhjærtige Nat i Verona,
    skjul En, der maa knæle og krybe.
</poetry>
</body>
</text>

<text id="ahlmann2024041308">
<head>
    <title>Aften i Paris</title>
    <firstline>Mærk — det har regnet. Se Tagenes Skifer er vaade</firstline>
    <source pages="19-20"/>
    <quality>korrektur1,kilde,side</quality>
</head>
<body>
<poetry>
Mærk — det har regnet. Se Tagenes Skifer er vaade,
            Skyer som Baade
driver i Flosser, saa standser de, størkner.
            Træerne mørkner,
fyldt af en Lyd, der er træt af at lé,
            Champs-Elysées
tegner to løbende Linjer af straalende Lamper.

Louvre har rejst sig i Aftnen med sortnende Vælde,
            Hestenes Bjælde
ringler en lys Melodi mod de stirrende Ruder,
            Bilerne tuder,
Væsner, hvis Latter er lykkelig fri,
            gaar mig forbi.
Under Triumfbuen kysses to tørstende Munde.

Statuer rejser sig, stræbende, tyste — og alle
            slanke og smalle,
langsomt, mens Mørket sig sanker,
            faldne i Tanker.
Vinden begynder, og Blomsterne nikker forsagt
            hver i sin Takt.
Se, nu fik Himlen langt borte en grønlig Fortoning.

Videre gaar jeg — hør plaskende Lyd fra Fontænen
            se — der er Seinen,
Broerne krummer sig, kranset af drømmende Lygter,
            Genskinnet flygter
flimrende henad den lydløse Strøm, —
            er det en Drøm - -
eller, min Gud, er det sandt, at jeg lever og vaager.

Aftenen sortner og sortner, og Lysene fødes,
            myldrer, og glødes
ind i en Silkedragt, blank — ja og dejlig at bære,
            kunde jeg, Kære,
svøbe Dig sagtelig ind i den nu,
            kunde jeg, Du —
Kæreste Du, som er bleven saa saaret og stille.
</poetry>
</body>
</text>

<text id="ahlmann2024041309">
<head>
    <title>Aften i det Fremmede</title>
    <subtitle>Paris</subtitle>
    <firstline>De tuder, de rastløse Biler</firstline>
    <notes>
        <note>Rogier van der Weyden (1399/1400-1464), flamsk maler.</note>
    </notes>
    <pictures>
        <picture src="ahlmann2024041309-p1.jpg">Rogier van der Weyden (kopi efter): <i>Portrait de Philippe le Bon</i>, olie på træ, 31,5x22,5 cm, 1400-tallet, Muséee des Beaux-arts de Dijon.</picture>
    </pictures>
    <source pages="21-22"/>
    <quality>korrektur1,kilde,side</quality>
</head>
<body>
<poetry>
De tuder, de rastløse Biler,
    og Menneskemasserne krydses,
opskyllet paa fjerde Etage
    sidder jeg som en Ulysses, —
Penelope, gaar Du nu stille
    og mørk i forventende Færden,
mens Dagen gaar hen imod Aften,
    og Skyggerne falder i Verden.

Jeg ved ikke, hvor jeg skal vende
    mit Blik i den Verden, jeg ejer,
det er, som mit Liv var en Slagmark
    med ikke en eneste Sejr, —
der er kun een Glæde tilbage,
    den gør mig saa ydmyg til Mode:
Der hænger dog her i min Stue
    et Billed' af Philip den Gode,

et Blad efter Rogier van Weyden, —
    jeg fandt det en Regndag i Brügge,
hvor Tavsheden svøbte sig om mig
    som Flager af Dødsrigets Skygge.
Og straks da jeg saa det, jeg sværger,
    jeg kunde ha’ faldt det for Fode;
det talte saa dybt til mit Hjerte,
    det Billed’ af Philip den Gode.

Der kom fra de graanende Øjne
    en Vaarnat med syngende Bløde,
en Majnat for Hundreder siden
    steg tystnende op fra de Døde;
og Blomster, der længst blev til Mulde,
    de skød nu af Jorden med spæde,
med grønne og drømmende Blade,
    der drak af den strømmende Væde.

- - -

Jeg hører de rastløse Biler
    og Menneskemasserne ile,
saa fandt mine Øjne omsider
    et Sted, hvor de gerne vil hvile.
Du, Rogier van Weyden, som maled’
    det Billed’, hvorved jeg nu glædes,
Du talte saa dybt til mit Hjerte:
    Gud glæde din Sjæl, hvor den stedes.
</poetry>
</body>
</text>

<text id="ahlmann2024041310">
<head>
    <title>Luxembourghaven</title>
    <firstline>Saa er det en Morgen i Luxembourghaven</firstline>
    <notes>
        <note>Se Stuckenbergs <xref poem="stuckenberg20000924177C"/>.</note>
    </notes>
    <source pages="23-24"/>
    <keywords>verlaine,stuckenberg</keywords>
    <quality>korrektur1,kilde,side</quality>
</head>
<body>
<poetry>
Saa er det en Morgen i Luxembourghaven
    jeg sætter mig hen i en Stol,
og midtfor er Haven et blændende Bælte
    af hvidblaa og hvinende Sol,
men her er de vuggende Grene saa tætte
    og her er der morgenkold Vind,
og Solpletter stjæler sig ned gennem Løvet
        og flimrer mig blind.

De mørknende Flager langtborte i Flimret
    er Folk vel, der kommer og gaar,
hvor godt dog at aande, hvor svalt at fornemme
    at Vinden gaar gennem Ens Haar.
Tre graagrønne Vaser i drivende Sollys
    med Blomster, der lyner af Rødt
gaar ind i et Udsnit af Himlen, der blaanende
        favner dem blødt.

Jeg staar i et Virvar af lysende Pletter,
    og slentrer og finder i Flæng
Verlaine mellem Buske, Rokokens Madamer —
    og standser med ét ved Chopin —
og mindes en Mand, der har staaet her længe,
    mens Regndraaber trommende lød,
ak Stuckenberg, nu er det Foraar i Verden,
        og nu er Du død.

Du ydmyge Knæler for Foraar og Blomster,
    Naturens forhærdede Præst,
nu er det den Tid, da dit hærgede Hjerte
    faldt ned for den elskede Gæst, —
se Blomsterne bløder, se Himlens Safirer
    som Øjne bag Træernes Løv —
ak, Stuckenberg, Gæsten er brusende kommet,
        og nu er Du Støv.
</poetry>
</body>
</text>

<text id="ahlmann2024041311">
<head>
    <title>Venezia</title>
    <firstline>Det var paa Piazza San Marco</firstline>
    <source pages="25-27"/>
    <quality>korrektur1,kilde,side</quality>
</head>
<body>
<poetry>
Det var paa Piazza San Marco
    en Aften, da Natten var nær,
Himlen var dybblaa, San Marco
    lyste med fosforgrønt Skær;
fra et Orkesterdyb steg der
    langsomt en øm Violin,
hele den dejlige Verden
    sang i dens Bryst: Jeg er Din.

I det bekymrede Norden
    sad i mit Hjerte en Klo,
her paa Piazza San Marco
    saa jeg mod Himlen og lo,
imod Musiken og Lyset
    løfted jeg henrykt min Vin:
Glæde, jeg hilser dit Aasyn!
    éngang — i Nat er Du min.

Glæde, velsignede Glæde —
    rørte jeg fordum en Flig
af dine brusende Klæder,
    flygted Du skræmt med et Skrig
men denne blaanende Aften
    danser Du for mig og lér,
underlig — underlig draget
    i dine Øjne jeg ser.

Da bangler der Klokker i Luften,
    Lydsvælg, der gabende hungrer,
lukker sig sammen om Hjertet —
    det er San Marco, der gungrer!
Som en forfærdet Veninde
    jager en øm Violin
gennem Orkestrets Stemmer:
    <i>Min</i> er Du, min er Du, min!

Men fra forborgne Kanaler
    strømmede Mørket nu ind,
Glæden med udstukne Øjne
    ravede bort som en Blind,
sorte og tause Gondoler
    flygted som skæmmede Haab,
gennem det mægtige Mørke
    rungede Rorkarlens Raab.
- - -

Over Piazza San Marcos
    Kupler og stræbende Spyd,
over den lyttende Verden
    lyder den ængstende Lyd.
Spil kun, Du ømme Veninde,
    lille forjagede Trøst!
Højere bangler dog Klokkerne
    gennem det sukkende Bryst.
</poetry>
</body>
</text>

</content>
</section> <!-- I det Fremmede -->

<section>
<head>
    <title>I Danmark</title>
</head>
<content>

<text id="ahlmann2024041312">
<head>
    <title>Dansk Sommervandring</title>
    <firstline>Og Skyer drev, mens Dagen led</firstline>
    <source pages="31-35"/>
    <quality>korrektur1,kilde,side</quality>
</head>
<body>
<quote margin-left="30%" font-size="small">
— — Mens Dage gled, mens mangt er hændt,
den djukked som en Fugl i Krat,
nu fløj den af mit Instrument
helt sent en ensom Vinternat.
</quote>    

<poetry>
Og Skyer drev, mens Dagen led,
    og Vind løb gennem Husmands Hæk,
og i mig selv, hvor før det sved,
    der løb en vild og glemsom Bæk.

Det høje Græs stod grønt og blødt
    og bøjed’ sig for Vinden mygt,
den gule Snerre dufted sødt,
    og Klokker ringled mindesygt.

Og Himlen blaaned tungt, som laa
    bag Blaanet der en Mur af Kul,
de Oxer aad og aad og saa
    med Øjne som et Mosehul.

Min Vej løb stundom gennem Lund,
    og Stier førte mig i Slyng
fra Rugens Tavl til Bakkens Rund
    og ind i Ensomhed og Lyng, —

og her, paa Ryggen, jubelør
    af Solen, der blev ved og ved,
sank jeg i Søvn som En, der dør
    af altfor megen Salighed.

<nonum><center>* * *</center></nonum>

Jeg vaagned op, da Aftnen kom
    og snøred atter Randslen paa,
stod op og saa mig nøje om,
    før langsomt jeg tog paa at gaa.

Hvor var den Himmelrand dog gul,
    hvor mørk Profilen af den Høj,
hvor dunet lydløs denne Fugl,
    der sort igennem Luften fløj.

Jeg standsed — gik — og stod fortabt
    i Mulm og dette gule Skær,
hvor røde Spyd, af Skyer skabt,
    stod frem fra en usynlig Hær, —

og Vinden kom, den lune Nat
    brød ud i luftig Larm og Lyd,
og i mig selv tog Vinden fat,
    min Mund løb fuld af dæmpet Fryd.

Hvem var jeg —? I det mørke Land
    gik pludselig en Angst istaa,
tilbage blev en Vandringsmand
    med Nattens Trolddomskappe paa.

<nonum><center>* * *</center></nonum>

Saa tyst. Hvem kunde her sig skyndt,
    saa mangt et Hus staar slukt og sky,
faldt der med ét en klinger Mønt,
    det klingred i den hele By.

Kun fra et Værtshus dæmpet Bavl,
    en Trætte ved et søvnigt Spil,
men dér — et Lys i denne Gavl
    og røde Forhæng trukket til, —

og jeg, der altid drak som Vin
    den Lyst at se i Gavl en Glug,
højt oppe, med et rødt Gardin,
    jeg vidste straks, at hun var smuk,

var stængelslank og uerfar’n,
    med store Øjnes Drøm — og bleg
og blond som et Legendebarn,
    saa længselsfuld. Og her var jeg.

Gaa vidre, Nar — du var, ej sandt,
    dog henrykt, naar de Snører brast,
og Jernbaand smedes let af Tant,
    og Elskov holder Foden fast, —

gaa vidre, Nar, og knyt et Vers
    og lov, at hvor end paa din Vej
et Kvindesmil er Dig paatværs,
    der fly’r Du — slaa et Kors for Dig.

Saaledes fabled jeg, o Gud!
    Tit bidt man væbner sig mod Snog,
saa mange Aar løb siden ud,
    og mangt et Kors omsonst jeg slog.

<nonum><center>* * *</center></nonum>

Domkirkepladsen fandt jeg snart,
    to Taarne op mod Stjerner gik,
en Raadhusgavl stod smukt og klart,
    et fornemt Stykke Sen-Gothik,

der om en sirlig Tid bar Bud,
    om strengt haandhævet Sæd og Skik - -
da sprang af aabne Vinduer ud
    en klingrende Klavermusik,

en Schumann-Lied, en Sommersang
    om hvide Sky’r og grøn Natur,
det var min egen Vandringsgang,
    sat i Musik af En, der du’r, —

Da pusted atter Vind i Straa,
    den sorte Jord tog Bækkens Kys,
fra Himmelhavnen, dyb og blaa,
    stod hvide Skyers Sejl tilsøs, —

og atter stilned Solens Brand,
    den fjerne Horisont blev gul,
alene over stilnet Land
    fløj atter, sort, en lydløs Fugl.

- - -

Musiken tav — jeg stod og lo,
    lo dybt — hvor er det godt at le!
Omsider gik jeg, fandt en Kro,
    aad som en Tærsker, sov for tre.
</poetry>
</body>
</text>

<text id="ahlmann2024041313">
<head>
    <title>Foraar</title>
    <firstline>En Nat i Maj — det blege, grønne Skær</firstline>
    <source pages="36"/>
    <quality>korrektur1,kilde,side</quality>
</head>
<body>
<poetry>
En Nat i Maj — det blege, grønne Skær,
    befriet, lydløst som af Døden dæmpet.
En Stjernes Glimten bag de sorte Trær
    har fjerntfra vaklende sig fremad kæmpet,

et spinkelt Glimt — et blændet Blik hos En,
    der vaagnede, forundret og i Søgen,
en bleg Safir, en fin og fremmed Sten,
    en luftig Draabe, sitrende og nøgen.

Nu blev det stille, stille blev jeg selv,
    min Sjæl fik Rummets blege, grønne Tone.
Der er kun dette store, store Hvælv
    og Stjernespillet bag den sorte Krone.

Jeg vilde gerne dø, naar det er lyst
    en Nat i Maj — naar Foraarsgrene flettes
som Fingre i hinanden, foldet tyst
    den sidste Gang, o Foraar, før jeg slettes.
</poetry>
</body>
</text>

<text id="ahlmann2024041314">
<head>
    <title>Det Aftnedes vaarligt</title>
    <firstline>Det aftnedes vaarligt, de spilled ,,Boheme" i Caféen</firstline>
    <source pages="37-38"/>
    <quality>korrektur1,kilde,side</quality>
</head>
<body>
<poetry>
Det aftnedes vaarligt, de spilled ,,Boheme" i Caféen:
    En Bølge af Ømhed og Kvide og flagrende Leen,
vi fulgte de sejrende Toner, — vi er jo Soldater,
    kæmper for Livets og Ungdommens dyre Traktater, —

vi indtog et Land, vi husered i Hjerter, der længtes,
    og Livets og Ungdommens argeste Fjender — de hængtes.
Da saa jeg bag Forhænget Løvet i Aftenens Blæsen,
    bagved stod Himmelen hvid, som et udslukket Væsen.

Og først da jeg saa det, da hørte jeg Tonerne falme,
    min Sejrsmusik blev med eet til en sørgende Salme, —
javist, jeg har set jer, I Blade, i Skælven forenet,
    Himmelen bagved, der rejser sig blind og forstenet.

Jeg ved det, vi slukner omsider, men lad os nu hvile,
    Musette og Mimi — lad dem kvidre og hulke og smile,
ja hør, denne tredie henrivende Akt, hvor Musette
    danser berust mod Marcel, der er let at besætte.

Træk Forhænget for — ak Ven, den Musik, hvor de mødes:
    En Verden gaar under, en anden usigelig fødes:
De ser paa hinanden, de favnes som slyngende Snerler,
    hører et Uvejr af løsslupne, syngende Perler, —

de vandrer alene tilbage i Dybdernes Dybder
    med Søvngængersmil som hin mumiegamle Ægypter,
der smilte — til hvad — da han træt af sit Liv gik til Hvile,
    smilte forvisset — og siden blev ved med at smile.

---

Træk Forhænget fra — det suser bestandigt, det kalder,
    jeg véd det, det Løv, der nu suser iaften — det falder,
det falder, det slettes, — vi slukner omsider i Sjælen,
    éngang skal Giftsnogen hastigt faa bidt os i Hælen.
</poetry>
</body>
</text>

<text id="ahlmann2024041315">
<head>
    <title>Kongens Nytorv</title>
    <subtitle>Aften i Marts</subtitle>
    <firstline>En sortblaa Røg, en Bølge har hyllet Torvet tungt</firstline>
    <source pages="39"/>
    <quality>korrektur1,kilde,side</quality>
</head>
<body>
<poetry>
En sortblaa Røg, en Bølge har hyllet Torvet tungt,
    er langsomt drevet ned fra Himmelkratret.
De fire stærke Fakler bestraaler højt og ungt
    Pegasens vilde Firspring paa Taget af Teatret.

En heftig Regn er standset. Og Pytter ligger smult
    og blegt, og blinker i en Rad af Øer.
En Sporvogn kommer knitrende, et Skib der gyldengult,
    lanterneblaat gi’r Vandet de flygtende Kulører.

Bestandigt vælder Røgen, sortblaa, — som om en Hævn
    mod Dagens Graahed i dens Hjerte raser.
Fjernt i Kanalens Mørke gaar en Motorjolles Stævn
    med ædende Lanterner som grønne Krysopraser.

De tændes, alle Lygter. Jeg gaar som En, der dybt
    og dybere i Jungel sig forvilder.
Et ensomt Dyr, der møder bag sorte Træers Krypt
    de samme tause, gule, hypnotiske Pupiller.
</poetry>
</body>
</text>

<text id="ahlmann2024041316">
<head>
    <title>Solsort</title>
    <firstline>Jeg ligger i min Sygeseng</firstline>
    <source pages="40"/>
    <quality>korrektur1,kilde,side</quality>
</head>
<body>
<poetry>
Jeg ligger i min Sygeseng,
    halvdøsende og ene,
men ved min Seng har En sat hen
    en Skov af unge Grene.

Jeg drømmer, jeg har lagt mig ud
    en Vaardag under Pile
og hører kolde Kilders Kluk,
    og Skyer sér jeg ile.

Det bæver fint og kuldskært i
    de ganske spæde Blade,
jeg savner kun et Fuglebryst,
    en vaarforrykt Kaskade.

Men gennem Døs og Foraarsdrøm
    jeg hører Laases Lirken
og over Dagligstuens Gulv
    en let og hastig Knirken:

Da stryger der en Solsort ind
    med Strubetoner sorte,
den store Vaar har jubelsprængt
    de sidste tunge Porte.
</poetry>
</body>
</text>

<text id="ahlmann2024041317">
<head>
    <title>Sol og Vind</title>
    <firstline>Under Birkeløv og i Markers Duft</firstline>
    <source pages="41"/>
    <quality>korrektur1,kilde,side</quality>
</head>
<body>
<poetry>
Under Birkeløv og i Markers Duft
    og med Blikket vendt mod den dybe Luft,,
mod det blaa og sejlende Verdensrum
    har jeg lagt mig, sommerberust og stum.

Kun en dyb Azur — og en Lyd af Løv,
    for al anden Lyd er jeg ganske døv,
lad nu Verden gaa som den kan og maa,
    jeg er halvvejs væk i det fjerne Blaa.

Jeg er halvt bevidstløs af Sol og Vind,
    og om lidt gaar jeg saligt i Himlen ind,
dette runde Rum er en blaa Magnet,
    og jeg selv en Filspaan — og ret beset

er jeg alt i Rummet en ny Planet.
</poetry>
</body>
</text>

<text id="ahlmann2024041318">
<head>
    <title>Karneval</title>
    <subtitle>Indskibningen til Kærlighedes Ø</subtitle>
    <firstline>Stille, nu sejler vi ind i en aftenlig Brise</firstline>
    <source pages="42-43"/>
    <quality>korrektur1,kilde,side</quality>
</head>
<body>
<poetry>
Stille, nu sejler vi ind i en aftenlig Brise,
            Gale og Vise, —
Øjnene funkler og spiller bag Maskerne sorte,
            Tusmørkets Porte
aabner sig langsomt mod Skibet og Søen,
            se — der er Øen!
Langt har vi sejlet i Vester og Øster,
            her er dens Kyster,
sløret af Tusmørkets hviskende Brise,
            ser I Marquise!

Haverne breder sig, spundne i Tusmørkets Silke,
            Blomsternes Stilke
svajer beruset og bærer de glødende Kroner,
            Panfløjte-Toner
spiller bag lygtebehængte Busketter,
            hundrede Nætter
af gnistrende Trolddom besat
smelter nu sammen i een overvældende Nat.
            Træerne binder
ømt deres Løv omkring Marmorgudinder.

Tause Marquise, mit Hjerte forbrænder til Aske,
            løft denne Maske!
Sig, er I Den, der besjæled mit Vers og min Vise,
            slanke Marquise?
Den, i hvis søde og mørknende Røst der kan være
            Bud fra Cythère
og Bud fra min Skæbne, mit Liv,
gaa ikke — ser I, jeg knæler — jeg beder jer bliv!
            Sig, er I Den, der mit Hjerte
i Evigheds Tid skal befale —?
            Tause Marquise!
- - -
            Ak, kom jeg hid som en af de Vise,
            gaar jeg som en af de Gale!
</poetry>
</body>
</text>

<text id="ahlmann2024041319">
<head>
    <title>Strofe</title>
    <firstline>Skyer driver og drager i Fold</firstline>
    <source pages="44"/>
    <quality>korrektur1,kilde,side</quality>
</head>
<body>
<poetry>
Skyer driver og drager i Fold,
Natten finder en Sang i Mol.

Hjertet bliver saa rent og nyt,
bøj nu Hovedet dybt og lyt.

Blege Dage, som længst forgik,
vender hjem som forglemt Musik, —

lange Rytmer, som Dagen tog,
Vandringssang, som vor Hast forjog.

Gennembævet af Nattens Aand
famler vi efter hinandens Haand,

ét med Blæsten og Natten selv
vandrer vi langs med en Glemselselv.

Hjertet sanker i Rummets Muld
blaa Violer med Stænk af Guld.
</poetry>
</body>
</text>

<text id="ahlmann2024041320">
<head>
    <title>Scherzo</title>
    <firstline>Endnu før det blev Daggry</firstline>
    <source pages="45-46"/>
    <quality>korrektur1,kilde,side</quality>
</head>
<body>
<poetry>
Endnu før det blev Daggry
    kom Brevskab fra en Mand,
og søvndrukken læste jeg:
    ,,Hjælp mig, hvis Du kan!''
Det lød som et Raab
    fra et stort og stormfuldt Vand.

Jeg tænkte paa de Skibe,
    der aldrig finder Havn,
og videre læste jeg:
    ,,— I Venskabets Navn!''
Da saa jeg for mig Havet
    paa hundredtusind Favn.

Da saa jeg Skibet kæntre
    med Mand og mindste Mus,
men videre læste jeg:
    — ,,laan mig hundred Krus" —
da aanded jeg lettet
    i mit vaagnende Hus.

Jeg vaagned som jeg sovned
    i min gammelkendte Egn:
Smaa muntre Blink af Solen
    i en strømmende Regn.
Saa skrabede jeg Mammon
    til den strandede Kaptajn.
</poetry>
</body>
</text>

<text id="ahlmann2024041321">
<head>
    <title>Aften i Juli</title>
    <firstline>Se, det er Aften — og Træerne falder i Tanker</firstline>
    <source pages="47"/>
    <quality>korrektur1,kilde,side</quality>
</head>
<body>
<poetry>
Se, det er Aften — og Træerne falder i Tanker,
    Blæsten har lagt sig, nu ligger Verden for Anker,
Stemmer langt borte fra stiger og stiger og daler,
    Luften er vibrende fuld af forviltrede Svaler.

Frøerne kræger sendrægtigt, og Hundene giammer,
    Himlen i Vest er en synkende Verden i Flammer,
Østhimlen, bleg og af rolige Poppeltræ’r randet,
    spejler sig, sænker sig dybt og urørligt i Vandet.

Solen har dukket sig, dvælende, Kende for Kende,
    snart er den selv og dens brændende Flammeskær henne,
end staar en Rude bag Træerne glimtende gylden —
    mærk, hvor det dufter af gul Kaprifol og af Hylden.

Sænk Dig da, Sol, og lad alt glide ud og fortone,
    Farver skal favnes i et, og Træernes Krone
fyldes af Mulm mellem ensomme, sukkende Grene,
    alt det mangfoldige glide i det, der er ene.

Træerne mødes med sagte og blide Gebærder.
    Hør da et Skrig fra et Hjerte, hvem noget forfærder.
Midt i den dulmende Nat som en skærende Ængstelse kom det.
    Saa sank det hen i en Tavshed, der svøbte sig om det.
</poetry>
</body>
</text>

<text id="ahlmann2024041322">
<head>
    <title>August</title>
    <firstline>Nu falder Mørket langsomt paa store Agres Tavl</firstline>
    <source pages="48"/>
    <quality>korrektur1,kilde,side</quality>
</head>
<body>
<poetry>
Nu falder Mørket langsomt paa store Agres Tavl
    og Vejens Trær og Grøftekantens Tidsler,
de lange, lave Længer og Bondegaardens Gavl
    staar genfærdshvide. Poppelløvet risler.

Og Skyerne, de ligger i Vest som røde Sværd,
    Det tause Kvæg har lagt sig tungt og lytter —
de første spinkle Stjerner har spejlet deres Skær,
    lidt bleget Sølv, i Landevejens Pytter.

Men Aftenvindens Bølge, af krydret Duft bespændt,
    langs Hø i Hæs og Æblehaver flakker.
Langt borte blev en Lampe med ét i Mørket tændt,
    en gylden Blomst sprang ud paa mørke Bakker.

De blege Stjerner vokser, det store Stjernespil
    en dæmpet Krydsild over Himlen sender,
Iaften var det visselig værd at være til,
    ifald jeg holdt din Haand i mine Hænder.
</poetry>
</body>
</text>

<text id="ahlmann2024041323">
<head>
    <title>Vandrer</title>
    <firstline>Da jeg kom til den fremmede Egn</firstline>
    <source pages="49-50"/>
    <quality>korrektur1,kilde,side</quality>
</head>
<body>
<poetry>
Da jeg kom til den fremmede Egn
var det Aften, dog end var det lyst,
    men saa stilnet og tyst,
som stod alt i Forglemmelsens Tegn.
Kun en Susen af Popler, der sang
    en uendelig lang,
en uendelig rislende Vésang om Døden og Høsten:

Du skal falde, min fremmede Bror,
som vi falder, naar Somren er endt.
    Som om intet var hændt,
skal vi møde den graadige Jord.
Du har end nogle Somre som Frist,
    Du kan skyde en Kvist
eller to, — men en Dag skal Du segne og dø som vi andre.

Og jeg hørte den høstlige Lyd
som et Sus — som fra Rummet den lød.
    Da blev Kimmingen rød,
og en Stjerne stod splintret i Syd,
ved dens Gnister blev Tusinder tændt,
    og mit Legem bespændt
af en sommerlig Tone, et brusende Panser mod Høsten.

Og da Træerne mørkned som Muld,
og en Maane, et hemmeligt Horn,
    steg, gyldent som Korn,
steg, blankt som Sankt Hansbaal og Guld,
da greb jeg det, — Pan er min Gud —
    og skingrede ud
en uoverdøvelig Krigssang, en Haan imod Høsten.
</poetry>
</body>
</text>

<text id="ahlmann2024041324">
<head>
    <title>Vinternat</title>
    <firstline>Det stilner under Stjerner</firstline>
    <source pages="51"/>
    <quality>korrektur1,kilde,side</quality>
</head>
<body>
<poetry>
Det stilner under Stjerner,
    der skælver raa og ru
i Himmelrummets kolde Skakt.
    Der er ingen, der har elsket mig som Du.

Der kommer megen Kulde
    fra Rummets dybe Gru,
fra hvide Stjerners blinde Blik.
    Der er ingen, der har elsket mig som Du.

Trods alle Stjerners Kulde
    mit Hjerte tøer dog nu
og aner Vaar langtborte.
    Der er ingen, der har varmet det som Du.
</poetry>
</body>
</text>

<text id="ahlmann2024041325">
<head>
    <title>Stjerneskud</title>
    <firstline>Det flimrende Aftenliv sang</firstline>
    <source pages="52-53"/>
    <quality>korrektur1,kilde,side</quality>
</head>
<body>
<quote margin-left="30%" font-size="small">
Jeg flakked i Øst og i Vest,
men sov som et Barn ved Dit Bryst.
Du gik og Du kom uden Ord
og bar til dit rige Bord,
mens Tiden for Vandreren gled.
Og Stjernerne hented Du ned.
</quote>
<poetry>
Det flimrende Aftenliv sang,
og Gnisterne tændtes og sprang
fra ilende Vogne og op
til Lygternes lysvaagne Top,
og Lyde, der hævded sig kry,
blev kvalte — og fødtes paany,

og skingrede hidsigt og vredt,
da stod Du der, Kære, med ét:
Du kom som i Himmelens Rum
en Stjerne, der hurtig og stum,
har ridset en lysende Rift
i Høsthimlens skælvende Skrift.

I Mylderets skiftende Lyn
Du strøg mig forbi som et Syn,
Jeg mærkede flygtigt din Haand
og fyldtes med Stjernernes Aand,
ak, førtes fra Kamp og Forlis
til Stjernernes ensomme Dis.
- - -

Du Menneskebarn, for hvis Fod
jeg knæled med brusende Blod:
Bag Øjnenes brændende Vaar
og bagved Dit Skovmørkehaar
jeg fandt dog, af Underet stum,
det tyste og funklende Rum.

Et Stjerneskud — lysende, kort —
forlængst strøg hun skyggelet bort,
men nu er den tumlende Strøm
en gaadefuld Gliden, en Drøm.
En Lysprocession gaar forbi,
og Sølvfløjter blæser deri.
</poetry>
</body>
</text>

<text id="ahlmann2024041326">
<head>
    <title>Vintersol</title>
    <firstline>Solen kommer, Solen gaar</firstline>
    <source pages="54"/>
    <quality>korrektur1,kilde,side</quality>
</head>
<body>
<poetry>
Solen kommer, Solen gaar,
    hvergang den mit Vindu naar,
lyser fire Tulipaner,
    fire hvide stumme Svaner,
skinnende — med røde Skaar.
    Solen kommer, Solen gaar.

Solen kommer, Solen gaar,
    hvergang den mit Ansigt naar,
finder den i langsom Søgen
    Sjælens Klippelandskab nøgen,
hvide Flækker — røde Skaar.
    Solen kommer, Solen gaar.
</poetry>
</body>
</text>

<text id="ahlmann2024041327">
<head>
    <title>Saul</title>
    <firstline>Du dansed for mig — da blev Himlen rød</firstline>
    <source pages="55"/>
    <quality>korrektur1,kilde,side</quality>
</head>
<body>
<poetry>
Du dansed for mig — da blev Himlen rød,
    og Verdens Raab fortoned i en Dirren,
og naar Din Sangs Tusmørkeblaanen lød,
    saa jeg kun Dig i nær, befriet Stirren.

Og var jeg før at ligne ved en Fugl,
    hvis Vinger kun uroligt kunde flaxe,
saa gaar jeg nu forhexet som et Hjul,
    nej — roligt som en Klode om sin Axe.

Men husker jeg, at denne mørke Sang
    og denne Dans som tause Skyers Svæven
var Lise for en andens Sind engang,
    saa savner jeg et hurtigt Spyd i Næven.
</poetry>
</body>
</text>

<text id="ahlmann2024041328">
<head>
    <title>Fra Aftenlandets Kyst</title>
    <firstline>En stor og dejlig Fugl har lagt sig ved mit Bryst</firstline>
    <source pages="56"/>
    <quality>korrektur1,kilde,side</quality>
</head>
<body>
<poetry>
En stor og dejlig Fugl har lagt sig ved mit Bryst,
    den kom en Aften med Oktobermørke,
    der svøber Dagens graa, forpinte Tørke
i Silkesvøbet, i en Ham af Trøst, —
det var en Aften, en tungsindig Høst
en stor og dejlig Fugl fløj mod mit Bryst.

De sidste Blade for, ét efter ét, i raadvildt Jag,
    jeg hørte Blæstens Suk og sagte Jamren,
    mit eget Blod faldt i med Hug og Hamren
af Had og Harme mod den næste Dag, —
da Fuglehjertet tvang mit Hjertes Jag
til Ro med sine tunge, tunge Slag.

Du store, sorte Fugl — fra Aftenlandets Kyst
    bar du i Vingerne en liflig Lindring,
    en dunet Drøm, en fjern Erindring
om Skove, hvor en mørk fortrolig Røst
har fyldt mig — men hvornaar? — ak tabte Kyst! -
Det var en Aften, en tungsindig Høst
en stor og dejlig Fugl fløj mod mit Bryst.
</poetry>
</body>
</text>

<text id="ahlmann2024041329">
<head>
    <title>Reseda</title>
    <firstline>Langt borte saa jeg — selv saa tung og træt</firstline>
    <source pages="57"/>
    <quality>korrektur1,kilde,side</quality>
</head>
<body>
<poetry>
Langt borte saa jeg — selv saa tung og træt -
dit Blik, ma mia, taareløst forgrædt,
    da faldt med ét
et Streif af Sol - - du smilte lidt.

---

Reseda — er det Dig, som blomstertyst
i Nat en Stund fik gjort det mørke lyst,
    som blidt har bragt
et Morgenpust i Nattemørkets Skakt.

Reseda — Duft af Dagens første Gry
med anet Solskin — Verden er som ny
    hver Skygge dør,
min Kærlighed er luftig som et Slør.

---

Reseda, ved din Duft saa jeg igen
to dybe Smil - - som barsk blev vejret hen,
    mens Hjertet skreg - -
to Smil, der blomstred paa en stenet Vej.
</poetry>
</body>
</text>

<text id="ahlmann2024041330">
<head>
    <title>Høstvandring</title>
    <firstline>Hvor mange Timer gik jeg? Slet ingen Sjæl jeg saa</firstline>
    <source pages="58-59"/>
    <quality>korrektur1,kilde,side</quality>
</head>
<body>
<poetry>
Hvor mange Timer gik jeg? Slet ingen Sjæl jeg saa,
imellem Løv, der falmer, jeg bliver ved at gaa.
Nu fløj en Fugl af Buske. Hvor Himlen dog er blaa.

Her er saa klart og stille. Jeg sidder paa en Bul,
og Blade falder langsomt, lidt træt, i Løv og Muld,
og ét er endnu grønligt, ét rødt, ét gult som Guld,

og Luften gennemsitres af varm og gylden Sol,
jeg er saa glad som fordum, naar Foraarsgøgen gol,
og alle Kilder strømmed ved Synet af Viol, —

og dog en anden Glæde, mer’ dyb og mere min,
naar sad jeg før og ejed en Verden, rig og fin,
som nu, da Solen spiller paa Luftens Violin, -

naar sad jeg før og mærked min Styrke, mens jeg lo
som nu i denne høstlige, falmende Ro,
naar sad jeg før og hørte en Verden i mig gro.

---

Og mange Timer flygter. Nu falder Mørket paa,
farvel, azurblaa Himmel — det sortner i det Blaa,
berust af Vandringslysten jeg bliver ved at gaa.

Det gule Løv, som mørkner, faar Broncetoners Lød,
de røde Blade brænder i lillatusnet Glød,
ak, hvad i hele Verden er skønt som Løv i Død,

og hvem er mer’ min Frænde, hvem er mig mere god,
o Trær, jeg kunde gerne forgaa ved Eders Fod,
taknemlig væde Jorden med min sidste Draabe Blod.
</poetry>
</body>
</text>

<text id="ahlmann2024041331">
<head>
    <title>Gustav Fröding</title>
    <firstline>Det klinged med Bjælder fra Vinterens Slæde</firstline>
    <source pages="60-61"/>
    <keywords>froeding</keywords>
    <quality>korrektur1,kilde,side</quality>
</head>
<body>
<poetry>
Det klinged med Bjælder fra Vinterens Slæde,
saa plasked det lydt fra den vaarlige Væde,
    de elskende Trækfugles Skrig
    lød skingert og skærpet deri —
saa nynned en smallivet Eva, en Ester,
det toned fra Børn og Forrykte og Præster
og Hvermand — til Sommerens hele Orkester
    drog larmende, broget forbi.

I knejsende Rytmer, i Stigen og Dalen,
i lange og strygende Buer som Svalen
    steg Gryet, steg Middag og Kvæld,
    steg op af det strømmende Væld
de skinnende Blomster, som Kvinderne fletter,
den dæmpede Larmen af Fugle, der letter,
den fjerne Musik i de rindende Nætter,
    som læsker den tørstende Sjæl.

En Livsens Musik — og de standsed og lytted
og greb sig til Hjertet — en Ungersvend bytted
    sin falmede Dragt med en rød —
    de smilede i deres Nød.
Da tav først én Fløjte, de andre blev svage,
saa stansed de helt som et Menneskes Dage
en Cello alene begyndte at klage
    om Høst og om Smerte og Død.

En Cello alene begyndte at spille
om det, Du ej evner, saa gerne Du vilde,
    om det, der gik evigt af Led,
    om Tabet for evigt af Fred-------
en Cello har spillet saa saaret, saa længe,
at da han, der spilled de blodige Strenge,
omsider forblødte af Sjælsot og Flænge,
    blev Celloen smerteligt ved.

Forstummede Digter, vi var dine Gæster
ved Vaarens og Sommerens Fejder og Fester —
    mens Dage, mens Aarene gled,
    uanet Du tog os i Ed,
vi blev dine Sønner i Høsten, og Mester:
vi er Dig et sidste, et dæmpet Orkester,
mens langsomt og bøjet Du vandrer mod Vester,
    hvor Solen for evigt gaar ned.
</poetry>
</body>
</text>

<text id="ahlmann2024041332">
<head>
    <title>Jacob Kornerup</title>
    <firstline>Det var en Vaardag med Sne, der gled hen</firstline>
    <notes>
        <note>Jacob Kornerup (1825-1913), dansk arkitekturmaler og arkæolog.</note>
    </notes>
    <source pages="60-64"/>
    <quality>korrektur1,kilde,side</quality>
</head>
<body>
<poetry>
Det var en Vaardag med Sne, der gled hen,
Liljer stod nyfødt i Sporet,
henimod Aften vi mødtes igen,
Sølvfade damped’ paa Bordet.

Endnu lidt Solskin i Vinduets Karm,
endnu fra Gaden en Raaben,
Lyset gled over i Tusmørkets Arm, —
Døren til Haven stod aaben:

Krokus og Vinca — Luften var vaad,
Himmelens grønlige Tone
falmede hvidligt og fødte en Graad
af Stjerner bag Ahornens Krone.

Hvid og forynget han sad paa sin Plads,
talte om mauriske Buer —
,,Salute, signore'' — han løfted’ sit Glas, —
,,velkommen i mine Stuer.''

Øjnene dvæled — et smilende Hvil,
Ansigtets fornemme Linjer
lyste af Ungdom — den Vin og det Smil
kommer fra ældgamle Vinjer.

Stjernerne skælved — saa greb jeg med ét
Glasset og talte om Saften,
Stænglernes Væde, der lidt efter lidt
steg denne vaarlige Aften. —

,,— men denne Gæren, som higende gaar,
kan jeg minutvis forglemme,
higende Hu i en stærkere Vaar
mærker jeg i Deres Stemme.

De er bestandigt et Vaarløv i Blæst,
Fjeldvand, der syder og stænker,
kære Maestro, en lykkelig Gæst
takker for Glæden, De skænker."

Skulde jeg adlydt en brændende Trang
— aldrig vort Hjerte bekender
Krogenes Løndom, den inderste Sang —
havde jeg grebet hans Hænder,

tilstaaet, sværget i Foraarets Navn,
at naar hans Røst randt i Mulde,
vilde min Hjerterod hærges af Savn,
svides af Tørke og Kulde.

- - -
Solskinnet strømmer i Dag — det er Vaar,
Krokus og Vincaer spirer,
Roskildefjorden bag Bankerne gaar,
strømmer med Skær af Safirer.

Domkirkens Taarne syler sig spidst
over de kravlende Gaarde,
her for min Fod — usvigeligt vist
saa jeg dem sænke hans Baare.

Dannebrogsdugen, de svøbte den i,
ligger dernede og lyser,
kære Maestro — din Gæst gaar forbi,
standser, og mindes, og fryser, -

lytter Du, lytter Du, stum under Jord,
træt af de Timer og Døgne,
eller, o Gud, er Du Vinden, der for
over de brændende Øjne.
</poetry>
</body>
</text>

<text id="ahlmann2024041333">
<head>
    <title>Høstlig Sang</title>
    <firstline>Ét Blad falder og ét og ét</firstline>
    <source pages="65-66"/>
    <quality>korrektur1,kilde,side</quality>
</head>
<body>
<poetry>
Ét Blad falder og ét og ét,
    Birk, Kastanje og Hasler
mister umærkeligt, lidt efter lidt,
    Løvet. Og Skovene rasler.

Rødt har blaffet sig bugtende ind
    over de grønlige Masser,
røgviolet som en Tusmørkevind
    gaar gennem gule Paladser.

Langt bort straaler Fuldbyrdelsens Glød
    jeg er en Vandrer, hvis Blikke
spejles af Branden i Bladenes Død,
    alt andet ænser jeg ikke,

jeg er en Elsker, der fortner sin Gang
    flygtet fra Ufred og Fægtning
gaar jeg mod Skovene Døgnet lang,
    Træernes Elsker og Slægtning.

Klog var den Saga det brusende Løv
    kunde mit Hjerte fortælle,
Træer, I har, naar jert Løv bliver Støv,
    Toner af rigere Vælde, —

Verden i Længsel og Smerte og Gru
    hymnede i Eders Kroner,
skønnere, Træer, samler sig nu
    Dødsmessens brændende Toner.

Gid jeg dog selv var et falmende Træ,
    mærked de flammende Blade
løsne sig stille og falde i Læ,
    træt af at elske og hade, —

hvirvledes vældigt i Stormvejrets Hjul,
    ramtes af Snefogets Slynge,
hørte en foraarskold Morgen en Fugl
    synge og synge og synge.
</poetry>
</body>
</text>

<text id="ahlmann2024041334">
<head>
    <title>Tinderne</title>
    <firstline>Kom Ven og kom Veninde</firstline>
    <source pages="67"/>
    <quality>korrektur1,kilde,side</quality>
</head>
<body>
<poetry>
Kom Ven og kom Veninde,
saa gaar vi ud at finde
    den snebedækte Tinde.
Kom Ven og kom Veninde
    imod den rene Tinde.

Vi gaar saa mange Dage
saa langt og uden Klage
    og spejder over Tage,
vi gaar saa mange Dage —
    en Dag gaar vi tilbage.

Min Ven og min Veninde,
saa var den hvide Tinde
    en Løgn blandt andre Løgne,
men Glimt af Sne og Tinde
    saa jeg i <i>Eders</i> Øjne.
</poetry>
</body>
</text>

<text id="ahlmann2024041335">
<head>
    <title>Valse triste</title>
    <firstline>Tyste, tyste, sukkende Træer</firstline>
    <source pages="68"/>
    <quality>korrektur1,kilde,side</quality>
</head>
<body>
<poetry>
Tyste, tyste, sukkende Træer
staar i det sene, skælvende Skær,
staar i det puslende, paniske Vær,
Vinden vokser, Natten er nær.

Natten kommer, og bleg og blind
vakler den slanke og smilende Vind,
puster sin Aande i Græs og Spind,
Vinden vandrer i Natten ind,

danser imod Dig og vil ikke Svig,
vil jo kun kysse Dig glad og rig,
rører dog knap med sin Silkeflig,
førend Dit Hjerte er Brand og Skrig.

Skyer taarnes og truer i Vest,
Vinden har hævet sit Slæb til Blæst,
ved en urolig og vildsom Fest
er Du en sky og sørgmodig Gæst.
</poetry>
</body>
</text>

<text id="ahlmann2024041336">
<head>
    <title>Nat</title>
    <firstline>Hvert Nu i Nat gaar tyst og kort</firstline>
    <source pages="69-70"/>
    <quality>korrektur1,kilde,side</quality>
</head>
<body>
<poetry>
Hvert Nu i Nat gaar tyst og kort,
    gaar fort og for bestandigt bort
som Trin, der trædes uden Spor,
    som Ord, der faldt og svandt i Fjor,
som fin Musik, der tyst og kort
    gaar fort og for bestandigt bort.

Jeg tror, der kommer Nætter fler,
    da dine store Øjne ler
som nu i Nat de sagte lo
    fortroligt i fortonet Ro,
men Timen her, det Nu, der ler, —
    det ser vi aldrig, aldrig mer.

Vi sidder ved en hastig Flod,
    der griber, hvad i Kød og Blod
vi lo med Lyst, vi græd i Savn,
    begærligt i sin blinde Favn, —
se Ordet, som Du talte just,
    er hvirvlet bort — et Fnug, et Pust.

Snart kommer Dagens Lyd os nær,
    saa flyr Du fra mig kaad og kær,
hvad denne Times Lyst har skabt,
    er evigt, for bestandigt tabt,
dit dybe Smil en Glans, et Skær,
    naar Du er flygtet kaad og kær.

Saa vogt, min Sjæl, vogt Natten godt,
    ej Timen, ej Minuttet blot,
hvert kort Sekund paa Godt og Ondt,
    som blev vor Længsel knapt forundt,
grib det og kys det, før det kort
    gaar tyst og for bestandigt bort.
</poetry>
</body>
</text>

<text id="ahlmann2024041337">
<head>
    <title>Foraarsaften paa Frederiksberg Bakke</title>
    <firstline>I Solnedgangens Purpur tog stærke Klokker fat</firstline>
    <source pages="71-73"/>
    <quality>korrektur1,kilde,side</quality>
</head>
<body>
<poetry>
I Solnedgangens Purpur tog stærke Klokker fat, —
Malmhvælvinger i Luften — men hør, nu tav de brat,
fjernt svarer andre Klokker: sov nu, sov nu, god Nat.

Et Bed af røde Blomster er mørknet violet,
de gamle gode Træer har suget Mørket tæt,
bagved staar Himlen sluknet og hemmelig forgrædt.

I Plænen bagved Kongen det glimter krokusblaat
og krokusgult, og Græsset af Aftendug er vaadt,
ad slidte Trapper gaar jeg op mod mit gule Slot.

Mit Slot — hvor har jeg ønsket og drømt, at det var mit,
højt højt jeg skulde stige og skue milevidt
og høre Hjertet banke omsider fuldt og frit.

Jeg gaar i Slottets Skygger, jeg vandrer som i Ly
af gamle rene Øjne, der spørger mod de ny,
forvirrede og hede dernede i min By, —

den By, som vi har taget med Suk og Smil i Arv,
og som vi elsker dybest — dens Taarne og dens Tarv,
den Malstrøm mellem Mure, som suged af vor Marv.

Mit Slot — hvor godt at stige og stige fra sit Savn,
hvor godt, hvor svalt at glemme hvert Blik og hvert et Navn,,
alene bade Øjet i Himmelhavets Favn.

Dog aner jeg, en Aften en Røst vil lyde her:
Hvor er Du — hør vi kalder — din Glæde og Besvær,
da vil jeg søge Jorden og Menneskenes Færd

og hilse det, der jog mig op i det gule Slot,
og le, fordi jeg flygted fra Livet skønt og raat,
der skænked mig syv Himle og Lidelsens Skafot.

Min Glæde og min Kummer, kom sæt jer ved mit Bord,
lad Døren kun staa aaben mod Himlens Sølvermor,
som sorte Grene pryder med underlige Ord.

I kære kære Venner, jeg vaagned af et Hi,
bryd mig nu Brødet, Glæde — min Kummer, skænk mig i,
Du tavse Ven med Øjne af det, der er forbi, —

dit Aasyn, Du min Kummer, var ofte koldt og hvidt,
Gensynet denne Aften har gjort det klogt og blidt,
det Guld, Du mig har præget — hvad er vel mere mit?

Saa rig er denne Verden, se Mængden gaar forbi,
de Unges Øjne lyser forundrede deri,
i Mængdens hæse Tummel den stumme Melodi.

Snart er vi tre alene. Den store tause Nat
har tunge hvide Stjerner, Vaarvinden blæser mat.
Og Solsorttoner strømmer fra Søndermarkens Krat.
</poetry>
</body>
</text>

</content>
</section> <!-- I Danmark -->

</workbody>
</kalliopework>

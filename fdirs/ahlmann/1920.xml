<?xml version="1.0" encoding="UTF-8"?>
<!DOCTYPE kalliopework SYSTEM "../../data/kalliopework.dtd">
<kalliopework id="1920" author="ahlmann" status="complete" type="poetry">
<workhead>
    <title>Foraar i Danmark</title>
    <year>1920</year>
    <notes>
        <note>Efter titelbladet følger mottoet: ,,Du som har fyldt mit Sejl saa tidt / og sang i Mast og Mers / og drev mil Skb paa Havet vidt — / dig vier jeg mit Vers.''</note>
        <note>Afsnittet ,,Et Digterforaar'' har mottoet ,,En Verden i Ruiner / har Smertens bitre Trang / til lyse Violiner / og til den dybe Sang.''</note>
        <note>Afsnittet ,,Foraaret og Døden'' indledes med mottoet ,,Intet er i Aften tungt, / bøjet og bedrøvet, / o endnu er Hjertet ungt, / brusende som Løvet, / i dets Dybder Fuglen slaar: / jeg vil synge tusind Aar / om den lyse Vove, / om de dybe Skove.''</note>
        <note>Afsnittet ,,Foraar i Byen'' indledes til gengæld blot med ,,Bare fem smaa blaa Krokus -''</note>
        <note>Afsnittet ,,Levende og Døde'' indledes med ,,Men som en evig Lygte / staar Stjernen, uforandret, — / vé den, som ikke søgte / en Stjerne, mens han vandred, - // som ikke, fuld af Kerne / i Livets dybe Sommer, / har hvisket til en Stjerne: / vent mig engang, jeg kommer!''</note>
        <note>Afsnittet ''Glæden og Smerten'' indledes med mottoet ,,Jeg staar paa mine Fædres Ø / og ser med deres Blikke / den modne Mark, den dybblaa Sø / og Skovens Træer nikke — / der stiger op af Sindets Skakt / saa mange tyste Stemmer, / som er den Rigdom og den Magt, / jeg inderligst fornemmer.''</note>
        <note>Teksten følger Hans Ahlmann: <i>Foraar i Danmark</i>, Gyldendalske Boghandel. Nordisk Forlag, København, 1920.</note>
    </notes>
    <pictures>
        <picture src="1920-p1.jpg">Titelbladet til <i>Foraar i Danmark</i> (1920) lyder ,,Hans Ahlmann / Foraar i Danmark // Gyldendalske Boghandel - Nordisk / Forlag - Kjøbenhavn og Kristiania / MCMXX''.</picture>
    </pictures>
    <source facsimile="130024231470-color.pdf" facsimile-pages-num="101" facsimile-pages-offset="7">Hans Ahlmann: <i>Foraar i Danmark</i>, Gyldendalske Boghandel. Nordisk Forlag, København, 1920.</source>
</workhead>
<workbody>

<section>
<head>
    <title>Et Digterforaar</title>
</head>
<content>

<text id="ahlmann2024041801">
<head>
    <title>Danmark byder nordiske Digtere Velkommen i Foraaret 1919</title>
    <firstline>Nu stryger salt en Søndenvind</firstline>
    <source pages="11-12"/>
    <quality>korrektur1,kilde,side</quality>
</head>
<body>
<poetry>
Nu stryger salt en Søndenvind
henover de danske Øer,
fra Havets Blaa den blæser ind
i Bøgenes grønne Slør,
den stille danske Vinter
i Skær af Hyacinter
er sunket under Mulde,
nu smiler det danske Sind.

Det Smil i Aar er stærkt og stort,
ja større end før er set,
vort Sind var knægtet og forgjort,
til Underet nu er sket:
den sønderjydske Stemme
har lydt: ,,Nu er jeg hjemme!''
Vi gaar os selv imøde
ved Gensynets høje Port.

Og undes os i Ro at gro,
saa styrkes vel Ild og Id,
saa faar vi vel den større Tro,
der skaber den større Tid, —
der er i Sol og Væde
i Aar en gammel Glæde,
kom del den med os, Digter,
som skal mellem Danske bo.

Vort Land er jævnt, vor Eng er flad
men Havet har salte Sprøjt,
og Taarne stræber i vor Stad,
og Viljer kan flyve højt,
det høje og det jævne
har budt jer her til Stævne,
velkommen skal I være
i Foraarets Fuglefløjt.
</poetry>
</body>
</text>

<text id="ahlmann2024041802">
<head>
    <title>Danmark hilser Norge</title>
    <firstline>Du kom ned til os med Bulder</firstline>
    <source pages="13-14"/>
    <quality>korrektur1,kilde,side</quality>
</head>
<body>
<poetry>
Du kom ned til os med Bulder,
    og paa Høvdingvis
klapped du os stort paa Skulder:
    skulde til Paris,
kom dog sjældent Syd og Vester,
    oftest blev du her
som et stort og stærkt Orkester
    i det danske Vejr.

Paa de københavnske Gader
    saas du tit ved Vaar,
her var Kast og store Lader:
    se den Gut, der gaar!
Han har Fjeld og Elv i Røsten,
    han er sagastærk
saa forsvandt du, men til Høsten
    sendte du et Værk.

Tidt imens vi læste, vendte
    vi os spændte om:
det var som om Gut og Jente,
    hele Norge kom,
Fyrreskoven, Aasen, Elven
    blev til Kød og Blod,
blev til Hjerteraab og Skælven,
    som vi dybt forstod.

Unge Raab fra unge Kræfter,
    nye Tiders Spil
lytted vi begærligt efter,
    trængte vel dertil,
i det gamle Danmark kunde
    Blodet være tyndt,
lytted vi da til det sunde,
    røde hos Per Gynt.

Folkevaaren bryder, gærer
    vældigt, blindt hos jer,
gammelt Guld vi andre bærer,
    I er det, der er,
har i Kævlet, har I Kivet,
    mangt I strides om,
I er dog i Gunst hos Livet,
    Tak fordi I kom.
</poetry>
</body>
</text>

<text id="ahlmann2024041803">
<head>
    <title>Danmark hilser Sverrig</title>
    <firstline>Kom Bellmans Søster, Broder</firstline>
    <source pages="15-16"/>
    <keywords>bellman,froeding</keywords>
    <quality>korrektur1,kilde,side</quality>
</head>
<body>
<poetry>
Kom Bellmans Søster, Broder
    i Danmarks Foraar ind,
det bruser som af Floder
    i jeres viltre Sind,
det er, som Fortids-Fejder
    endnu i Blodet laa,
det er som om I spejder
    som Ørne i det blaa.

Hør Flodens Trang og Trængsel
    mod Havets Brusen hist,
I har den vilde Længsel,
    der bliver Sang tilsidst, —
og om vi ikke bytter
    vort Land med Eders Land,
vi staar dog tit og lytter
    imod den svenske Strand;

Et Brus af Krig og Kirke
    og af det hede Blod,
af Barn og Brud og Birke
    gaar mægtigt os imod,
en Sang om Sommer slynger
    sig om den strænge Sne,
velkommen I, som synger
    i Glæde og i Ve.

Kom Smertens Molakkorder,
    kom Glædens lyse Dur,
ved Sangens Vælde vorder
    et Menneske Natur,
da hvirvler han som Floder,
    da bruser han som Løv,
da er vor Jord en Moder,
    der favner om hans Støv.

Kom Bellmans Bror og Søster,
    kom Frödings mørke Slægt,
kom I, hvis Stemme trøster,
    hvor Saaret ej er lægt,
en Verden i Ruiner
    har Smertens bitre Trang
til lyse Violiner
    og til den dybe Sang.
</poetry>
</body>
</text>

<text id="ahlmann2024041804">
<head>
    <title>De nordiske Digtere hilser den finske Digter</title>
    <firstline>Du kom langvejs fra, vor Broder</firstline>
    <source pages="17-19"/>
    <quality>korrektur1,kilde,side</quality>
</head>
<body>
<poetry>
Du kom langvejs fra, vor Broder,
    sig os, bagved Fjeld og Floder,
hvor I ensomt bor:
    vaagner Søen nu og spejler
Birkens Slør, mens Skyen sejler
    over Finlands Jord?

Kommer snart de lyse Kvælde,
    fulgt af Drømmens tyste Vælde
og det første Kys,
    hvisker Birken: kære-kære,
o, hvor er det godt at være
    under Vaarens Drys?


<nonum><sc>DEN FINSKE DIGTER</sc></nonum>

Sneen ligger end i Enge,
    Finlands Vinter varer længe,
vi har Sne endnu,
    men en Dag er Vintren omme,
Finlands Vaar vil ogsaa komme,
    vi maa vente, du.


<nonum><sc>DE NORDISKE DIGTERE</sc></nonum>

Men om Vintren endnu stænger,
saa’ I dog en Vaar, der sprænger
    gammel Is i Brud,
vi har fulgt jer, unge Svaner,
det var stolt, da jeres Faner
    foldede sig ud.

Finske Broder, Foraarsfarven
i jer Kamp for Fædrearven
    skinned rødt i rødt,
rød var denne Vaar, den første,
den var dog det allerstørste
    Foraar, I har mødt.

Intet Baand dit Hjerte tvinger,
nu skal Sang paa frie Vinger
    stige fra sin Lund,
finske Digter, finske Drømmer,
jeg kan høre, hvor det strømmer
    i din Lyres Bund.

Se, vi hilser dig, vi alle,
du er yngst af Nordens Skjalde
    ved vor fælles Fest,
Bror og Søn, du maa ej savnes,
du er Benjamin, der favnes,
    du er Hjertet næst.
</poetry>
</body>
</text>

<text id="ahlmann2024041805">
<head>
    <title>Digterfolkets Sang</title>
    <firstline>Stævnet er sat, vi er ej mer’ Nationer</firstline>
    <source pages="20-21"/>
    <quality>korrektur1,kilde,side</quality>
</head>
<body>
<poetry>
Stævnet er sat, vi er ej mer’ Nationer,
        nu er vi én:
Digternes Folk har hverken Kejserkroner,
        Land eller Lén,
Livet er Hersker, Døden kun er Dommer, —
Slægter vil komme, leve og forgaa,
        Slægter gaar og kommer,
            vi skal bestaa.

Tidt blev vort Folk af Tiden lagt i Bøjle,
        smiled dog lyst,
Aanden, vort Vaaben, aabned som en Nøgle
        sikkert og tyst,
sad vi selv fangne — Aanden vandred ude,
mødte og døbte længselsfulde Sind,
        lukt var Dør og Rude,
            listed dog ind.

Ulykkens Fugl fløj over Verden vide,
        alting var Strid,
Aanden er taus, imens Barbarer stride,
        nu er vor Tid,
Lidelsen gror i Hjertet og i Hjernen,
sorgfuld hos os skal Verden søge Ly,
        Sangene om Stjernen
            vil vi forny.

Hellige Foraar, lad din Stjerne tindre,
        skælvende, sval,
hellige Foraar, hjælp du os at lindre
        Kummer og Kval,
hjælp os at vaage, hjælp du os at vække
under din Stjerne og dit unge Løv,
        giv os Aand af begge,
            til vi er Støv
</poetry>
</body>
</text>

</content>
</section> <!-- Et Digterforaar -->

<section>
<head>
    <title>Foraaret og Døden</title>
</head>
<content>

<text id="ahlmann2024041806">
<head>
    <title>Nattergalen</title>
    <firstline>I Luften skumringssval</firstline>
    <source pages="25-26"/>
    <quality>korrektur1,kilde,side</quality>
</head>
<body>
<poetry>
I Luften skumringssval
Akacien bølger,
o syng, min Nattergal,
jeg følger, følger.
Af Kvidrets dybe Brønd
i Drag jeg drikker,
paa Bunden god og grøn
Alverden ligger.

Hvor alt blev nyt og smukt,
o hvem kan kvidre
min Sjæl saa fuld af Flugt,
syng vidre, vidre!
min Sjæl saa arg og stum
af Lyst bestøves,
i Brystets tomme Rum
en Lykke løves.

Nu sprang Jasminen ud,
en natlig Kerte,
o Nattergal, o Bud
fra Somrens Hjerte:
fra Bjerg, fra dyben Dal
det kalder, kalder,
o syng, min Nattergal,
en Lænke falder.

Imod Akaciens Top
en Vandrer lytter,
en Fugl har hvirvlet op
hans Ungdoms Myter —
o endnu mangt kan ske,
dit Knæ du bøje,
syv Foraar kan jeg se
bag fjerne Høje.
</poetry>
</body>
</text>

<text id="ahlmann2024041807">
<head>
    <title>Digteren</title>
    <firstline>Over Haver skinned</firstline>
    <source pages="27-28"/>
    <quality>korrektur1,kilde,side</quality>
</head>
<body>
<poetry>
Over Haver skinned
Solen kølig klar,
hvorhen jeg mig vendte,
fik jeg Sang til Svar,
hundred Fuglestruber
fra de dybe Gruber
Guld til Lyset bar.

Hver en Fugl tav stille,
da en enkelt Røst
sprang fra sorte Fjedre,
fra et heftigt Bryst —
af et vildt kaotisk
Dyb steg mørk, melodisk
Sang om Livets Lyst.

Luk, som blev du baaret,
dine Øjne i,
indvi dig til Aaret,
Vaaren gaar forbi,
lov at kue Klagen,
løft dig over Dagen,
gør din Vinge fri.

Gaa saa ud at vandre,
Digter ung og ør,
Livet kalder paa dig
gennem grønne Slør,
og i Hjertets Sluser
Solsortsangen bruser,
bruser til du dør.
</poetry>
</body>
</text>

<text id="ahlmann2024041808">
<head>
    <title>Foraarets Drøm</title>
    <firstline>Alt det der sker! Først Hæk i Brud</firstline>
    <source pages="29"/>
    <quality>korrektur1,kilde,side</quality>
</head>
<body>
<poetry>
Alt det der sker! Først Hæk i Brud,
og nu sprang blaa Syrener ud,
og hvilken Vej Du følger,
en Duft imod Dig bølger.

Den Vaar, Du gik og fabled om,
som tyste Blomsterskibe kom,
staa ikke tryllebundet,
om lidt er alt forsvundet, —

men spring ombord og mød den Bør
af Duft og Drøm, før Vaaren dør,
før disse tyste Skibe
er blevet Røg og Stribe.
</poetry>
</body>
</text>

<text id="ahlmann2024041809">
<head>
    <title>Foraaret og Døden</title>
    <subtitle>Til min Solsort</subtitle>
    <firstline>Over Aftenhimlen hen</firstline>
    <source pages="30-31"/>
    <quality>korrektur1,kilde,side</quality>
</head>
<body>
<poetry>
Over Aftenhimlen hen
sejler tyst en Maane,
det er blevet Vaar igen,
alle Skygger blaane,
Stjernen blinker fjern og fri,
hver en Birk jeg gaar forbi,
lader Løvets fagre
Musseliner flagre.

Vinden er saa sval og ren,
Herre Gud, du fjerne,
gav du mig for Hjertets Mén
denne skønne Stjerne,
glæded du mit usle Støv
med en Sang i Birkeløv.
Tvi, hvis Kny og Klage
endnu er tilbage.

Selv den stadige Gesel,
Døden ved min Side,
har i denne rene Kvæld
Vaarens Smil, det blide,
og jeg nikker til ham hen:
fryser du, min stakkels Ven,
griber med min Varme
om hans kolde Arme.

Intet er i Aften tungt,
bøjet og bedrøvet,
o endnu er Hjertet ungt,
brusende som Løvet,
i dets Dybder Fuglen slaar:
jeg vil synge tusind Aar
om den lyse Vove,
om de dybe Skove.
</poetry>
</body>
</text>

<text id="ahlmann2024041810">
<head>
    <title>Den Rejsendes Foraarsaften</title>
    <firstline>Det er altsammen længe siden</firstline>
    <source pages="32-33"/>
    <!-- TODO: Fix prosa-citat -->
    <quality>korrektur1,kilde,side</quality>
</head>
<body>
<poetry>
En Foraarsaften udenfor Astrakan i en
graa, fortrampet og vanskøttet Egn, uden
et Spor af Grønt, stod jeg en Stund stille
foran et Hus, mens Tusmørket kom.
Gennem et af Husets Vinduer saa jeg en
Mand, hvis Ansigt var graat som Jorden,
tale til en Kvinde, der smilende stod
foran ham:

Det er altsammen længe siden,
det er Genlyd og Genskær alt,
det er altsammen noget, som Tiden
— det synes jeg nu — har fortalt,
og Tiden, som langsomt fortæller,
er selv som en sløret Gestalt.

Det er altsammen Lyden af Vognen,
der forlængst for forbi mig her,
det er Kedelens Syngen paa Ovnen
og Ildens døende Skær,
det er Genlyd og Genskær det hele,
kun du, min Evunja, er nær.

Mens alt andet i Dagenes Tusind
blev til Blæst, blev en graa Melodi,
blev til endeløs tonende Susen,
er du Træet, det susede i,
er du Træet, hvis Stamme jeg favner,
mens Suset graat gaar forbi.

Naar jeg rører din Haand, dine Kinder,
kan jeg skimte, som Glimt af en Kniv,
noget fjernt, som i Mørket forsvinder —
min Ungdom, mit brusende Liv.
Tilbage er du, min Evunja,
Balalajkaens sidste Motiv.

Du er Gnisten, den sidste, du kære,
du er eneste Tilflugt og Raad.
Jeg er træt, jeg er træt af at være,
og nu er min sidste Daad
at bede dig smile, Evunja,
det Smil, som fornægter al Graad.

Det er altsammen Ørken og Øde,
ak, hvad er nu de henfarne Aar,
jeg har grædt mine Øjne røde,
det er godt, at det alt forgaar,
men Gud, lad min Funke gløde
de sidste graanende Aar.
</poetry>
</body>
</text>

<text id="ahlmann2024041811">
<head>
    <title>Foraaret</title>
    <subtitle>Til Digteren Axel Ahlman</subtitle>
    <firstline>Det er Foraar, og nu løves alle Grene</firstline>
    <source pages="34-35"/>
    <quality>korrektur1,kilde,side</quality>
</head>
<body>
<poetry>
Det er Foraar, og nu løves alle Grene,
der gaar Sejl paa den skummende Sø,
alle Stjerner er saa skinnende rene,
alting glæder sig — kun Hjertet alene
banker tungt, taler tungt om at dø.

Du skal vandre mange Foraar i Møde,
se hvor Skyerne sejlende gaar
som Kastanjeblomster, hvide og røde,
men engang skal vi alle være døde,
være stumme, være blinde for al Vaar.

Og fra Skyerne og Stjernen og Løvet
jeg vender mig mod Væggen i Nød,
jeg er tung, jeg er træt og bedrøvet,
for det Liv, jeg knæler for i Støvet,
vil gengælde mig engang med min Død.

O om Livet havde Øjne som vore,
jeg tigged disse Øjne til at se,
at jeg elsker denne Verden saa saare,
at jeg aldrig kan drage af Gaarde,
men i Evighed maa græde og le.

O om Livet kunde høre mig raabe,
jeg raabte jo fra Gry og til Gry
om at give mig bestandigt at haabe,
at skuffes og at glædes som en Taabe,
og at længes, at længes paany

Men Livet er blindt og stumt som Støvet,
og mit Raab farer frugtetsløst hen,
o du troløse Liv, som gør bedrøvet,
naar engang jeg afmægtig, afløvet,
segner om, skal du blomstre igen.
</poetry>
</body>
</text>

</content>
</section> <!-- Foraaret og Døden -->

<section>
<head>
    <title>Foraar i Byen</title>
</head>
<content>

<text id="ahlmann2024041812">
<head>
    <title>Foraarsaften paa Kongens Nytorv</title>
    <firstline>Over Torvet kom der blæsende</firstline>
    <source pages="39-40"/>
    <quality>korrektur1,kilde,side</quality>
</head>
<body>
<poetry>
        Over Torvet kom der blæsende
        en Kuling fra Sydvest
        over Banken og Teatret
        og den sort, sunkne Hest,
gennem Nyhavn gynged Skuderne og vejrede med Snuderne
imod Havets salte Glæder — og de rev i deres Kæder,
        der var Foraar i den Blæst.

        Imod Aften stilned Vindene —
        over store, nøgne Træ’r
        stod en Himmel høj og hvælvet
        med et fjernt og grønligt Skær, —
der var skumringsblaat langs Tagene — og Biler, der kom jagende,
og Kiosker, der blev tændte — alt det daglige og kendte
        blev en Drøm, helt frisk og nær.

        Og vi vandred langs med Skuderne
        og rørte deres Kant,
        naar vi spejded op i Himlen,
        var det helt, som Byen svandt!
og saa styrede Lanternerne i Mørket under Stjernerne
paa et sydligt Hav, hvis Blassen førte fremmed Duft i Næsen
        fra et Land, vi aldrig fandt.

        Men jeg gaar endnu i Skumringen
        hvergang et Foraar gror,
        langs de store dunkle Skuder,
        der har Drømmene ombord,
og en Længsel kommer brusende, jeg glemmer alle Husene, —
lad Død og Dvale komme, naar dette Brus er omme,
        der dybest i mig bor.
</poetry>
</body>
</text>

<text id="ahlmann2024041813">
<head>
    <title>Rekonvalescens</title>
    <firstline>Disse fem smaa blaa Krokus</firstline>
    <source pages="41"/>
    <quality>korrektur1,kilde,side</quality>
</head>
<body>
<poetry>
Disse fem smaa blaa Krokus
i Solens blændende Spil, —
jeg har aldrig følt mig saa lykkelig,
o saa lykkelig, fordi jeg er til.

O disse fem blaa Krokus
med Rødder i det glasklare Vand, —
jeg har sejlet i forrygende Storme
og er strandet paa en lykkelig Strand.

Bare fem smaa blaa Krokus —
og Stormene sank lydige hen,
I har underfuldt besejret dem alle,
som om Stormene aldrig kom igen.
</poetry>
</body>
</text>

<text id="ahlmann2024041814">
<head>
    <title>I Marts</title>
    <firstline>Det regned. Og Gadernes Stene</firstline>
    <source pages="42-44"/>
    <quality>korrektur1,kilde,side</quality>
</head>
<body>
<poetry>
<nonum><center>I</center></nonum>

Det regned. Og Gadernes Stene
de skinner nu heftigt og spejler
de Skyer, som fjerne og ene
i Luftdybet sejler og sejler.

Og Blomster fra salige Sogne
har vinket os hid som en Hyrde
til straalende Boder og Vogne
og siger: Kom, læg jeres Byrde!

Og Mennesker strømmer og strømmer
fra Stræderne udover Pladser,
og mange gaar rundt som de drømmer
de gik gennem store Paladser.

Det lyner i Øjnenes Porte,
hvor Mørket staar bange og blændet
det er, som om Skyggerne spurgte
i Ængstelse: Hvad er der hændet?


<nonum><center>II</center></nonum>

Der strøg gennem Mængden to Unge,
der standsed og lo, da de mødtes —
og noget begyndte at sjunge,
hvor Mennesker trængtes og stødtes.

Det strømmede i deres Latter,
som kunde den aldrig forødes,
men fylde dem atter og atter
som Kilder — jo det var at mødes!

De fulgtes som Skyer, der spiler
sig ud for en Blæst, — for den første,
og drejer sig rundt, mens de iler
paa Vej mod det store, det største.

De var som de Skyer, de rene,
der sejler i Ætren i Blinde
og føler sig ganske alene —
om Natten skal Stjernerne skinne.

De sejler i Blaaet og aner
i Blaaet de røde Koraller,
de er som de brusende Svaner,
hvem Fjernheden kalder og kalder.

Som Skyer, som Fnug er de fløjne
mod skinnende Nætter og Dage,
o Gud, lad mig se deres Øjne
engang, naar de kommer tilbage.
</poetry>
</body>
</text>

<text id="ahlmann2024041815">
<head>
    <title>Fugletræk</title>
    <firstline>Det bryder i Popler og Pile</firstline>
    <source pages="45-46"/>
    <quality>korrektur1,kilde,side</quality>
</head>
<body>
<poetry>
Det bryder i Popler og Pile,
og Hjertet staar op fra sin Hvile
og lytter mod Nord og mod Sønder -
en Smerte, en gammel, begynder.

Mit Øje har fanget langt ude
et Sejl paa en duvende Skude,
ak før mig fra Byen og Havnen,
læg tusinde Mile om Stavnen.

Jeg strækker mig, er ikke stækket,
jeg hviler mig bare paa Dækket
en Stund, før jeg flyver i Vejret
med Fugle paa Flugt imod Skæret.

Vi stiger, vi stiger, vi stiger,
vi staar mod de yderste Riger,
vi har ej Erindring, der klinger,
vi er kun et Skum, der fik Vinger.

Vi har ikke Hjerte og Hjerne,
vi stirrer ej blindt paa en Stjerne,
al Higen og Hu er forstummet,
vi selv er som Havet og Rummet.

Vi kender ej Sindets Forfrisken,
kun Saltsmag og Smagen af Fisken
og Havet, der staar os i Synet
og Brunsten, der kommer som Lynet.

Vi flyver, vi flyver, vi Fugle
paa Vej til det yderste Thule,
kun Fugle, men Fugle i Flugten
paa Flugten fra Menneskelugten
</poetry>
</body>
</text>

</content>
</section> <!-- Foraar i Byen -->

<section>
<head>
    <title>Levende og Døde</title>
</head>
<content>

<text id="ahlmann2024041816">
<head>
    <title>Til min Mor</title>
    <firstline>Med Natten kom den dybe Fred</firstline>
    <source pages="49-50"/>
    <quality>korrektur1,kilde,side</quality>
</head>
<body>
<poetry>
Med Natten kom den dybe Fred,
det er saa sent, og jeg er træt,
men træt og glad, for tæt herved
gaar dybt og trygt dit Aandedræt.

Slet intet Smil og intet Ord
kan skabe mig saa dyb en Ro,
som naar du sover dybt, min Mor,
og hviler for os begge to.

Det toner som Konkyliesus,
mens Timer kommer tyst og blidt
og atter vandrer fra mit Hus,
der fordum mangen Strid har stridt.

Jeg selv skal stride endnu mér,
og kom kun, Strid! Dit Navn er smukt,
det er dog dig, ved hvem det sker,
af Leret løfter sig til Flugt.

Men du som sejred, stands og hvil,
hvor Laurens Træ usynligt gror,
og Lunet løves med det Smil,
der dybest i dit Væsen bor.

Først Kamp, saa Smil, først haardt, saa blidt,
det var dit Liv, det var din Lov,
nu lyder Latteren saa tidt
igennem Talens viltre Skov.

Sov nu, mit Barn, nu vaager jeg,
som du har vaaget tro engang,
gaa glad ad Drømmens gode Vej
til Lyden af min Takkesang.
</poetry>
</body>
</text>

<text id="ahlmann2024041817">
<head>
    <title>Hos Oberst Rist</title>
    <firstline>Hvor er her dog stille — al taabelig Tuden</firstline>
    <source pages="51-52"/>
    <quality>korrektur1,kilde,side</quality>
</head>
<body>
<poetry>
Hvor er her dog stille — al taabelig Tuden,
al Trængsel, al Trampen og Trav
blev borte i Stilhed, og ude bag Ruden
staar Træernes Grønt som et Hav.

Her breder sig Stuerne, gamle og store,
i Timernes skiftende Skær,
de Stemmer, som tystnende kommer til Orde,
er steget fra Bøgernes Hær.

Derude, i evig forvirret Forandring,
gaar Tanken i vigende Spor,
herinde har Tanken sin rolige Vandring
i Kreds om det vældige Bord.

I Verden og Landet mangfoldigt bli’r øvet,
formummet i fint Liberi,
her bli’r det sin prægtige Klædning berøvet,
her faar det sin nøgne Værdi.

Fra Gadernes Tummel og Tüden kom Gæsten
og satte sig lyttende hen,
og syntes imellem, at dette var Festen,
og ønsked, den snart kom igen.

Der klinger et Ur mellem Stuernes Mure,
saa gyldent og lønligt det lér —
men det er det hurtigste Ur mellem Ure,
hver Time er som et Kvarter.
</poetry>
</body>
</text>

<text id="ahlmann2024041818">
<head>
    <title>Vældegaard</title>
    <subtitle>Til Fru Juliane Blicher Hansen</subtitle>
    <firstline>Det er paa Gaardspladsen. Mørket daler</firstline>
    <source pages="53-55"/>
    <quality>korrektur1,kilde,side</quality>
</head>
<body>
<poetry>
<nonum><center>I.</center></nonum>

Det er paa Gaardspladsen. Mørket daler.
Og det er Tiden, da Høstens Kerner
skal sankes sammen, og Vinden svaler,
og Gaarden krones af store Stjerner.

Men rundt omkring mig er travle Stemmer
fra Rullestue, fra Loft og Køkken, —
ved et Klaver er der en En, der glemmer
Alverdens Ting i en Sang om Lykken.


<nonum><center>II.</center></nonum>

Jeg kom fra Vejen, hvor Verden vandrer,
men ingen kvidred om Lykkens Skove,
de trængtes, stødtes imod hverandre,
og mangen sukked: ,,Jeg vil kun sove, —

jeg vil kun sove, jeg vil kun glemme,
jeg bad om Roser og fik kun Tidsel,
jeg længes hjem — ak, men hvor er hjemme,
for mig er Verden kun Graad og Gnidsel.''


<nonum><center>III.</center></nonum>

Men her er al Ting: de unge Drømme,
Og En, som gerne vil Drømmen værne,
og Livet selv høres skyndsomt strømme —
her er det Nære, her er det Fjerne.

Her vinges Tanken, her tør den stige
fra fuldbragt Gerning mod Stjernehære,
jeg staar i Midten af Deres Rige,
og det er Høst — her godt at være.


<nonum><center>IV.</center></nonum>

Nu er det sjældnere, jeg kan vanke
i Gaardens Stuer, ad Gaardens Flise,
men her fløj ofte en hastig Tanke,
et hastigt Glimt i min Sang og Vise, —

fordi en Stemning, som intet ælder,
bestandig nynner de lyse Noder,
fordi det strømmer, fordi det vælder
paa Vældegaarden fra skjulte Floder.
</poetry>
</body>
</text>

<text id="ahlmann2024041819">
<head>
    <title>Tilegnelse</title>
    <subtitle>Til Emil Bönnelycke</subtitle>
    <firstline>Det rejser sig i Buer, Stykke efter Stykke</firstline>
    <source pages="56"/>
    <keywords>boennelycke</keywords>
    <quality>korrektur1,kilde,side</quality>
</head>
<body>
<poetry>
Det rejser sig i Buer, Stykke efter Stykke,
dit slanke Fartøj, som skal gi dig Maalet,
byg flere Buer, Emil Bønnelycke,
og slyng bestandig Roserne om Staalet.

Og gør din Luftfart imod Stjernerne og Solen
og tag den Jubel, der i Sting har smertet
de Faa, som fløj fra Reden og Reolen
til Rummets Lægedom, og sprængte Hjertet.
</poetry>
</body>
</text>

<text id="ahlmann2024041820">
<head>
    <title>Jóhann Sigurjónsson</title>
    <firstline>Jóhann Sigurjónsson</firstline>
    <source pages="57-59"/>
    <quality>korrektur1,kilde,side</quality>
</head>
<body>
<poetry>
Jóhann Sigurjónsson,
du Præst i en Kirke,
hvor Himmelens Skyer
gaar hen over Birke,

og Aasene blaaner
som Slør i det fjerne,
og Kilderne spejler
den vandrende Stjerne,

og Fjeldenes Rifter
kan favne og skjule
de ensomhedstørstende,
fredløse Fugle —

Farvel nu fra hende,
du gik med i Fjelde —
som skærped’ din Sekraft
ved Ømhedens Vælde, —

som støtted’ dit Hoved,
da, træt af at tænke,
du vilde som Barnet
i Favnen dig sænke.

Hun klapper, hun takker
sit Barn og sin Digter,
som elskede Mennesker,
selv om de svigter.

Farvel nu, Jóhann,
fra de undrende Venner,
der Smerten som Lava
i Hjerterne kender —

de vender sig om
med forundrede Blikke,
og kan ikke se dig,
og fatter det ikke —

Du var som et Fugletræk
— Fjerene skinner! —
som pludselig
bagved et Skovbryn forsvinder.

Men tidt skal vi lytte,
naar Kaar bliver haarde
Nu gik han forbi,
som vi elsked saa saare.
</poetry>
</body>
</text>

<text id="ahlmann2024041821">
<head>
    <title>Harald Kidde</title>
    <firstline>Telefonen klang i den sene Kvæld</firstline>
    <source pages="60-62"/>
    <keywords>kidde</keywords>
    <quality>korrektur1,kilde,side</quality>
</head>
<body>
<poetry>
Telefonen klang i den sene Kvæld:
Har du hørt, Harald Kidde er død — —
o, vi siger den ene Sorg Farvel
for at stedes paany i Nød,
vi skal prøves haardt, vi skal prøves mer’,
det er ikke haardt nok, hvad haardt der sker.

Ak vi andre taler med Tidens Mund,
og vi tumles i Krig og Forlig,
han var Vandrer kun, han var Digter kun,
men paa evige Ting var han rig,
og for os, der træller i Tidens Spil,
var det godt at vide, at <w>han</w> var til.

Var det godt at vide, der vandrede En
i Naturens Solskin og Regn,
der var Fuglen nær og den mossede Sten
i de susende Skoves Egn,
at hvor dybt han vandred i Byen ind,
kunde ingen Gift forpeste hans Sind.

Han var stemt af Vinden — og Skyens Flugt
gik igen i hans Øjne graa,
han saa ud, som om noget sært og smukt,
noget dybt han grundede paa,
jeg kan høre hans Stemme — blid den kom,
han er stum nu, han vandrer, hans Plads staar tom.

---

Og jeg ringede ud i den mørke Nat:
Har du hørt, Harald Kidde er død,
og jeg hørte en Stemme, af Gud forladt,
og en Graad, der af Grunden brød,
den skal naa dig, Vandrer, som hastig gik,
i din Evighedsegn som en dyb Musik.

Til din store Skov er du stille rømt,
som om Træernes Bud du lød,
o, du gaar saa blidt, som din Gang var drømt,
du er vandret, du er ikke død,
og der bryder et Smil om dit Øjes Vé — —
du er blot saa fortvivlende fjern at se.
</poetry>
</body>
</text>

<text id="ahlmann2024041822">
<head>
    <title>Til en nyfødt Dreng</title>
    <firstline>Mens Foraarsaftnen drømmer</firstline>
    <source pages="63-64"/>
    <quality>korrektur1,kilde,side</quality>
</head>
<body>
<poetry>
Mens Foraarsaftnen drømmer
i Danmarks blaa Lagune,
og alle Safter strømmer,
jeg rister dig en Rune.

De Nætter og de Dage
de kommer og forsvinder,
men bag de sorte Tage
en Stjerne staar og skinner.

De hede Hjerter hamre
hinanden tungt i Møde,
snart skal de tavse Kamre
dog favne deres døde, —

men som en evig Lygte
staar Stjernen, uforandret,
vé den, som ikke søgte
en Stjerne, mens han vandred’ -

som ikke, fuld af Kerne
i Livets dybe Sommer,
har hvisket til en Stjerne:
vent mig engang, jeg kommer!

Vé den, hvis hele Færden
i Mulden gaar tilspilde, —
imod den lyse Verden
jeg løfter dig, du lille.

I denne Vaarnats Dvælen
ved Danmarks blaa Lagune
jeg rister dig i Sjælen
den høje Stjernes Rune.

GLÆDEN OG SMERTEN
</poetry>
</body>
</text>

</content>
</section> <!-- Levende og Døde -->

<section>
<head>
    <title>Glæden og Smerten</title>
</head>
<content>

<text id="ahlmann2024041823">
<head>
    <title>Foraar i Folket</title>
    <firstline>Se nu grønnes de ventende Agre</firstline>
    <source pages="67-68"/>
    <quality>korrektur1,kilde,side</quality>
</head>
<body>
<poetry>
Se nu grønnes de ventende Agre,
og langs Aaernes blinkende Strøm
staar der Blomster saa fine og fagre,
som om Vaaren endnu kun var en Drøm —
    o saa kom den engang,
    denne Foraarsdag lang,
fuld af Sol og af Solsortesang.

Vi har lyttet i Vinterens Tynge
efter Solsortens lyse Kvirrelit,
vi har syntes vi hørte den synge,
selv naar Frosten og Blæsten har bidt,
    hver en Sluddag, der gik
    efter mosgroet Skik,
har dog gemt paa en hemmelig Musik.

Den, som ikke kan lytte og ane,
ham har Fremtiden nægtet sin Arv,
han er dømt til at visne i Vane,
og hans Træ skal formindskes i Marv
    i en Anelsens Pagt
    bliver Frøkornet lagt,
der skal grønnes i Herlighed og Magt.

Og nu spirer det over al Maade,
dette lille og usselige Frø,
det, som Hjerter velsignende saaede,
det kan aldrig i Evighed dø —
    o saa kom den engang,
    denne Foraarsdag lang,
fuld af Sol og af Solsortesang.
</poetry>
</body>
</text>

<text id="ahlmann2024041824">
<head>
    <title>Aften ved Grænsen</title>
    <firstline>Det var Aften. Intet hændte</firstline>
    <source pages="69"/>
    <quality>korrektur1,kilde,side</quality>
</head>
<body>
<poetry>
Det var Aften. Intet hændte.
Aaens Vande randt fortroligt,
fjerne Stjernelys stod tændte.
Kvæget pusted dybt og roligt.

Mørket mumled, sang for Øret
som Konkyliesus i Roen,
kun en Vandrer, skumringssløret,
vandred langsomt over Broen.

Alle Træ’r som rørt af Vinden,
vaagned, hvisked — blidt strøg Løvet,
blidt strøg Løvet ham om Kinden.
Stjerner lyste over Støvet.

Intet hændte. Tiden dvæled,
kun en Mand, der kom fra Norden,
saa sig længe om, og knæled,
knæled længe, kyssed Jorden.
</poetry>
</body>
</text>

<text id="ahlmann2024041825">
<head>
    <title>Juleskibet til Flensborg</title>
    <firstline>Der sejler et Skib fra Danmark</firstline>
    <source pages="70-71"/>
    <quality>korrektur1,kilde,side</quality>
</head>
<body>
<poetry>
Der sejler et Skib fra Danmark
med Ris og Kakao ombord
og Bønner og saltede Bove
og Mel af den danske Jord —
i Morgen sejler ,,Kong Haakon''
sin Fragt nedad Flensborg Fjord.

Det Skib, der sejler fra Danmark,
det har dog en større Last,
det Skib — det er hele Danmark,
fra Kølen til Fok og Mast,
det er Danmark selv, som vil knytte
det Baand, som forsmædelig brast.

Der sejler et Skib fra Danmark,
det bruser i Bæltets Vand,
Gallionsfiguren er Løver
og Hjerter, der staar i Brand, —
naar Skibet lægger til Kajen,
en Skikkelse springer i Land.

Den vandrer i Gader og Gyder,
som længst fik den danske Daab,
de Vandrendes Miner den tyder
og lytter til Hvisk og Raab,
og Skikkelsen smiler — og bæver,
thi den er <w>det danske Haab</w>.

Der sejler et Skib til Danmark —
naar Haabet springer i Land,
saa stimier de sammen i Spænding
og Frygt om ,,Kong Haakon''s Rand
og spørger med tusinde Munde:
,,Hvad sagde den Flensborgmand?''

Vi spejder, vi lytter — vi aner,
at Flensborg er Fremtids Grund,
vé, vé, hvis med sænkede Faner
der kommer en Skuffelsens Stund —
o Haab, som i Flensborg vandrer,
?Kom hjem med et Smil om din Mund!=
</poetry>
</body>
</text>

<text id="ahlmann2024041826">
<head>
    <title>Flensborg skal med —</title>
    <firstline>Vi spurgte hinanden: Skal Flensborg nu med?</firstline>
    <source pages="72-73"/>
    <quality>korrektur1,kilde,side</quality>
</head>
<body>
<poetry>
Vi spurgte hinanden: Skal Flensborg nu med?
vi spurgte under Frygt, under Bæven,
vi husked de mange Aars trælse Fortræd,
vi knyttede — men hemmeligt — Næven,
skønt Jernklodsen faldt, og skønt Lænkerne brast,
det var, som om Frygten endnu holdt fast.

Vi famled med Ja, og vi famled med Nej:
hvis Tysken nu igen bliver Herre —?
Da lytted vi — noget var mægtigt paa Vej,
som intet kunne standse og spærre,
det bruste almægtigt fra Sted og til Sted:
Vort Flensborg, vor Frænde skal med, skal med!

Det kom som et Stormvejr, det blev til en Sang,
der svulmede fra Nord og til Sønder,
det var jo det sidste af Frygten, der sprang
som Isen, naar et Foraar begynder,
det var jo os selv, som med Jubel igen
fik sluttet en Kæde med Fortids Mænd.

Vi tør atter sætte et haardt imod haardt,
o genfundet knuger vi Værget,
vi tør atter kræve det Land, der er vort
og glemme, at en Horde har hærget,
vi tør atter kræve med frie Mænds Ord
det Danmark, der ligger ved Flensborg Fjord.

Hør Stærene fløjter fra Træ og fra Tag,
o Flensborg, naar nu Engene grønnes,
og Solen forgylder den voksende Dag,
og Vinter skal med Vaartid belønnes:
da blomstre du dansk, vore Forfædres By,
du Datter af Danmark, bliv dansk paany!
</poetry>
</body>
</text>

<text id="ahlmann2024041827">
<head>
    <title>Foran Afgørelsen</title>
    <firstline>Ventetimerne er lange</firstline>
    <source pages="74-75"/>
    <quality>korrektur1,kilde,side</quality>
</head>
<body>
<poetry>
Ventetimerne er lange,
Haabet hvisker, spændt og bange
Endt er Jernmagts kolde Dage,
Flensborg, Frænde, kom tilbage.

Folk fra Stue, Folk fra Sale,
kunde Gravene kun tale,
vilde fjerne Røster svare:
,,Tag nu Slægtens Tarv i Vare!

,,Det kan ingen Løgn forvanske:
,,vi, som døde — vi var Danske!
,,I, som lever, bliv det samme,
,,gør ej Slægtens Navn tilskamme.''

Lyd dem — snart er det forsilde,
stem kun, som din Farfar vilde.
Al vor Virken faar jo Vægten,
Styrken i sin Pagt med Slægten.

Ti nu Tale, ti nu Tanke,
Hjertet hører vi kun banke.
Skal vi, naar et Døgn er vejret,
kunne raabe: Slægt har sejret —?
</poetry>
</body>
</text>

<text id="ahlmann2024041828">
<head>
    <title>Nederlaget</title>
    <subtitle>De svigtende tilegnet</subtitle>
    <firstline>Nederlaget! Hør dem skrige</firstline>
    <source pages="76-77"/>
    <quality>korrektur1,kilde,side</quality>
</head>
<body>
<poetry>
Nederlaget! Hør dem skrige,
hvilken liflig Lyst at svige!
Til at juble har de Modet —
Skammen brænder mig i Blodet.

Det, de tog — vort Land, vor Frænde,
er ej mere til at kende,
Slægten efter dem, som døde,
vrænger os nu haansk i Møde

Men I skal ej se os klage,
hvem vil ha en Hob tilbage,
som har glemt at mindehædre,
som har stenet deres Fædre.

Broderfjende, Slægtforræder,
vi skal brænde jer som Edder
af vort Hjertes Helliggemme,
hvor I før som Børn var hjemme.

Vi skal rykke jer med Rode
af vort Hjerte, hvor I bo’de
som et Kor af kære Røster - -
selv om vore Hænder ryster.
</poetry>
</body>
</text>

<text id="ahlmann2024041829">
<head>
    <title>Tusind Aar</title>
    <subtitle>De Danske i Flensborg tilegnet</subtitle>
    <firstline>I tusind Aar var den Danmarks By</firstline>
    <source pages="78-79"/>
    <quality>korrektur1,kilde,side</quality>
</head>
<body>
<poetry>
I tusind Aar var den Danmarks By,
paa Dansk blev skrevet de Flensborg Love,
i tusind Aar var den Læ og Ly
for danske Købmænd og Folk fra Hove.

Kun føje Tid har et Folkefærd,
hvis Gud er Jærnet, i Flensborg snerret —
og nu, da Haabet var ganske nær,
er Nørreporten for Haabet spærret.

Vi staar ved Porten — de røde Sten
har lét med Danmark, har sagte sukket,
har delt dets Skæbne, dets Magt og Mén - -
og er for Danmark nu laast og lukket.

<nonum><center>* * *</center></nonum>

Den nye Slægt har ej Hu og Hang
til gustent Mismod og Livsens Klage,
nu gnaver Orm dog i Hjertets Gang,
og Øjet ser sig saa langt tilbage.

Vi tror paa Livet i Morgendug,
vi elsker Havet og Havets Blæsen,
dog fløj i Øjet en Splint, et Fnug
af Tvivlens onde og kolde Væsen:

Er tusind Aar da en flygtig Klang,
er tusind Aar da som tusind Dage? —
Og Sorgen gnaver i Hjertets Gang,
og Øjet ser sig saa langt tilbage.
</poetry>
</body>
</text>

<text id="ahlmann2024041830">
<head>
    <title>Vandring paa Als</title>
    <firstline>Fra Havet ruller Sø paa Sø</firstline>
    <source pages="80-82"/>
    <quality>korrektur1,kilde,side</quality>
</head>
<body>
<poetry>
Fra Havet ruller Sø paa Sø
mod Øen, solbeskinnet —
naar, Venner, jeg engang skal dø,
vil jeg gaa bort i Mindet
om dette Hav i Himlens Skær
og Øen selv, der stiger
som Bølger, der med Korn og Træ’r
igen mod Stranden viger.

Jeg staar paa mine Fædres Ø
og ser med deres Blikke
den modne Mark, den dybblaa Sø
og Skovens Træer nikke —
der stiger op af Sindets Skakt
saa mange tyste Stemmer,
som er den Rigdom og den Magt,
jeg inderligst fornemmer.

Det er som fra forglemte Aar
en Flok, som maatte segne,
staar op igen — og stille gaar
imod mig allevegne,
o kunde jeg genkalde jer
til Prækestol og Gaarde,
jer skylder jeg det Gran, jeg er -
jeg savner jer saa saare.

O gamle Hænder, som er lagt
forlængst i Kistens Fjæle,
om nu de blev imod mig rakt,
jeg skulde længe dvæle!
Jeg skulde føle Tiden kort
fra Høst til Træ’r blev grønne
og genne megen Uro bort
ved klare Øjnes Brønde.

Nu løb jeg gerne ilsomt hen
til Stuer og til Kamre
og raabte: Du er dansk igen!
og hørte Hjerter hamre —
men det er andre Folk, der bor
i Stuerne de øde,
saa hvisker jeg med stille Ord
mit Budskab til de døde.

Farvel min Ø, mit Fædrehjem,
hvortil min Tanke lænkes,
dengang jeg havde stridt mig frem
og vilde med jer bænkes,
da havde Blomsten tabt sit Frø,
da laa I under Mulde,
engang jeg kommer for at dø,
som Søn hos Fædre skulde.
</poetry>
</body>
</text>

<text id="ahlmann2024041831">
<head>
    <title>Tidernes Trøst</title>
    <firstline>Luften er dunkel og blaa</firstline>
    <source pages="83"/>
    <quality>korrektur1,kilde,side</quality>
</head>
<body>
<poetry>
Luften er dunkel og blaa
om Taarne og Tinder,
højere end de kan naa,
staar Stjernen og skinner.

Taarnklokken falder til Slag,
dens Røst er saa dæmpet:
Hvad fik du ud af din Dag,
for hvad har du kæmpet?

Hvad skal jeg svare den Røst,
det Bud fra det Fjerne?
Hjælp mig, du Tidernes Trøst,
du skinnende Stjerne.
</poetry>
</body>
</text>

</content>
</section> <!-- Glæden og Smerten -->

</workbody>
</kalliopework>

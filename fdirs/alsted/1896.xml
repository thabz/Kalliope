<?xml version="1.0" encoding="UTF-8"?>
<!DOCTYPE kalliopework SYSTEM "../../data/kalliopework.dtd">
<kalliopework id="1896" author="alsted" status="complete" type="poetry">
<workhead>
    <title>Røde Syrener</title>
    <year>1896</year>
    <notes>
        <note>Teksten følger Peter Alsted: <i>Røde Syrener</i>, Jydsk Forlags-Forretning, Aarhus, 1896.</note>
    </notes>
    <pictures>
        <picture src="1896-p1.jpg">Titelbladet til <i>Røde Syrener</i> (1896) lyder ,,Røde Syrener. // En dansk Historie om Kærlighed / af / Peter Alsted. // Aarhus. / Jydsk Forlags-Forretning. / 1896.''.</picture>
    </pictures>
    <source facsimile="115308038807_color" facsimile-pages-num="108" facsimile-pages-offset="6">Peter Alsted: <i>Røde Syrener</i>, Jydsk Forlags-Forretning, Aarhus, 1896.</source>
</workhead>
<workbody>

<poem id="alsted2019060901">
<head>
    <title>En Sang til Dig, Du røde Syren</title>
    <firstline>En Sang til Dig, Du røde Syren</firstline>
    <source pages="5-6"/>
    <quality>korrektur1,korrektur2,kilde,side</quality>
</head>
<body>
En Sang til Dig, Du røde Syren;
Du gror paa det lange Dige,
der strækker sig vidt i Syd og Nord
imellem de mange Smaamænds Jord,
saa langt, saa langt og saa lige.

En Sang til Dig, Du røde Syren;
med svulmende Blomsterklynger
Du hilser Skærsomrens milde Sydøst,
men trodsig Du nikker mod Stormen i Høst
der Somren til Jorde synger.

En Sang til Dig, Du røde Syren;
slet aldrig Stormen Dig bryder;
for hvert et Pust Du rejser Dig let,
paa begge Sider af Diget tæt
de ranke Kviste Du skyder.

En Sang til Dig, Du røde Syren!
saa frejdig som stedse Du higed -
mod Vest over Fælden vissengul,
mod Øst over duggede Blomsterskjul,
paa begge Sider af Diget.
</body>
</poem>

<poem id="alsted2019060902">
<head>
    <title><num>I.</num>De leged sammen, da de var smaa</title>
    <toctitle><num>I.</num>De leged sammen, da de var smaa</toctitle>
    <indextitle>De leged sammen, da de var smaa</indextitle>
    <linktitle>De leged sammen, da de var smaa</linktitle>
    <firstline>De leged sammen, da de var smaa</firstline>
    <source pages="7-15"/>
    <quality>korrektur1,korrektur2,kilde,side</quality>
</head>
<body>
De leged sammen, da de var smaa,
i Læ af det lange Dige,
de vidste - fra nys de kom til at gaa,
slet aldrig af andet at sige.

Og det blev ved gennem Barndommens Tid,
skønt lidet de ligned hinanden;
hun var stadig saa munter, saa blid,
med Fregner paa Kinden rød og hvid
og lysgule Krøller om Panden.
Men han voksed op som en underlig en,
hans lemmer blev tunge og svære,
han skoltred omkring paa de lange Ben,
som knap de kunde ham bære;
i Skolen sad han helst i en Krog
bladende rundt i en gammel Bog,
alene han helst vilde være.

De andre Drenge drilled ham tit,
men voved dog sjælden at drive det vidt;
de vidste jo nok, hvor grumme lidt
- det havde de tit erfaret -
der kunde faa ham fra Sind og Sans,
de frygted hans Øjnes forvildede Glans,
naar frem han for af sin vante Krog
og, ret som i Blinde, han om sig slog
- der var aldrig den Ting, han spared.

Den gamle Degn, han lod ham i Fred
og sagde, det skulde de andre med
og lade ham gaa, som han vilde;
han var dog ej til at tage med Magt,
men, naar en Ting blev ham venligt sagt,
som oftest adlød han stille.
Og værst ved sig selv, det var det, han var,
hans Hoved, det var som et skrøbeligt Kar,
og derfor de skulde ham skaane.
Han var jo en Træl af sit eget Sind,
ustyrligt, ret som den hvirvlende Vind.
De maatte jo altid vel huske paa,
hvor tungt Guds Haand over Stakkelen laa,
det var syndigt hans Nød at haane.

Skønt halvt kun Degnens Ord de forstod,
saa lystred de dog for det meste;
til Dels, kan hænde, af Mangel paa Mod;
for Degnen - til daglig var han saa god
og skikkelig, mer end de fleste;
men havde han sagt dem en Ting bestemt,
da taalte han aldrig den mindste Skemt,
og han kunde slaa som den bedste.

Dog kunde det hænde, en enkelt Gang,
naar Mellemtimen blev dem for lang,
og Degnen var ude af Stuen,
da stimled de hen omkring Sørens Krog;
    en smækked i hans fedtede Bog,
    imens en anden i Haaret ham drog,
    og en ham visked med Huen,
    og nogle sparked hans Træsko væk,
    og alle de grinte og støjed;
da sad han først, som betagen af Skræk
        skælvende, sammenbøjet;
saa for han op, han fraaded af Had,
- et Nu - og Flokken splittedes ad,
        og saa blev der Jagt,
    det gik over Bænke og Borde
- om Degnen raabte af al sin Magt,
det kneb ham at komme til Orde.

I Vendingen var dog Søren for sen,
og hastigt han faldt over egne Ben -
han vred sig paa Gulvet i fuldt Raseri,
han sparkede om sig, han skreg og han lo,
og da var der ikkun en eneste en,
der kunde faa ham en Smule til Ro,
    en eneste en, der voved
    at komme ham nær - det var An Mari;
hun hviskede til ham ganske stille
og lagde Haanden let paa hans Hoved -
da lyste hans Øjne ej længer saa vilde,
        da kunde han græde,
        hulke ned i de sandede Fjæl
    af al den Vaande,
        der fyldte hans arme Sjæl.

I Tavshed de andre stod og saa til,
en enkelt skammed sig, flere gabed;
det var dog næsten det særeste Spil,
    som Søren endda sig skabed!
Og saa An Mari - den bette Korn Tøs,
    at hun havde Drist
til at komme ham nær, som han laa og fnøs
og gloed, som Fanden var i ham løs -
det var dog særest af alt tilsidst.

Men Degnen, han lod de to have fri
af Skolen Resten af Dagen;
saa fulgtes de hjem ad den vante Sti,
    hun var saa glad, hun snakked og lo;
    - det kunde jo gaaet værre -
han slentred efter, saa bleg som et Lagen,
med Blikket i Jorden - en Hund, der tro
    i Sporet følger sin Herre.

Med Læsningen maatte de andre i Gang,
saa ringe det saa dem hued;
Tiden blev da saa farlig lang;
og Degnen - havde han skændt og slaaet,
det kunde de endelig da forstaaet,
men ej en Gang med Tampen han trued,
og talte han til dem - saa sært det lød,
omtrent som skulde han til at græde -
han var da ellers ikke saa blød.
De dukked sig for hans bedrøvede Blik,
mens op og ned ad Gulvet han gik -
det var da ogsaa en bandsat Skik,
mon ej han snart kom til Sæde?

---

Til Præsten de fulgtes. Paa samme Vis.
Hun brød sig kun lidt om de andres Fnis,
naar ham hun blot kunde skærme;
tilbage holdt hun ham ofte nok,
naar det kogte i hans fortvivlede Sind
og løs han for paa den grinende Flok -
men hende selv faldt det aldrig ind,
at hende de skulde fornærme.

---

Og siden - saa blev de Kærestefolk;
hvordan og hvornaar, det vidste de knap
- der trængtes ej Ord - der trængtes ej Tolk -
de havde hørt sammen lige siden
    det første, de kunde alene gaa,
der var ej andet at tænke paa;
de havde hørt sammen hele Tiden.

Og Søren, han gik ej længer saa slap,
han sled som en Hest i sin Faders Jord;
vel hørtes der sjælden af ham et Ord,
men Galsindet tog efterhaanden af
for hver Alen Mærgel, han krettede op
i Dyngen fra den nytagne Grav;
han kom efterhaanden mer i Trit,
fik bedre Styr paa sin ledløse Krop,
saa Folk de glemte, lidt efter lidt,
hvordan han før havde gaaet i Toget,
og at hans Forstand havde fejlet noget.

---

Saa var det, en Vinter med smaaskift Vejr,
det havde just tøet tre-fire Dage,
men nu havde Frosten paa ny vunden Sejr,
og blaa var Himlen og duften klar.
I Mærgelgraven han og hans Far
hang i med en Bænk, de havde tilbage,
de havde nys faaet Bunden øst tom,
nu maatte de stræbe - slog Vejret om,
da blev der ej mere Mærgel at tage.
Det var saa fedtet, det vaade Brædt,
hvorpaa han trillede op af Graven,
og Hjulet var skævt og skurrede let;
det kunde vel gjort den gladeste gnaven.
For hver en Smaasten, for hver en Knast
det gav et Sæt i Bryst og i Arme,
og Sveden frem under Huen brast
og løb langs Brynet i Draaber varme.
Men ufortrøden og uden Hast -
hvert Fodtrin i Leret saa tungt og fast -
langsomt han op ad Brædtet ælted,
som ej han agted dets Gliden og Gyngen,
indtil han naaede øverst i Dyngen
og, med et vældigt Befrielsens Kast,
den fejge Mærgel af Børen vælted.

Han rettede Ryggen og tørrede Panden
med Ærmet, saa stod han lidt og saa
    langt ud imod Himmelranden,
    der flettedes hen i det disede Blaa.
Den lave Taage, den laa saa stille
i hvert et Dalstrøg, i hver en Sig,
ad hver en Lavning, om nok saa lille,
tynd og let den strakte en Flig.

Da skræmtes han op af et halvkvalt Skrig,
        det var Brinken, der skred!
    i knugende Rædsel han sprang derned,
    saa rask som de rullende Knolde,
,,Hvor er I?'' han skreg, ,,hvor er I, vor Far!''
        der lød ej den svageste Lyd til Svar;
    han laa under Leret det kolde.

Det maatte vel være, hvor Spadens Skaft
stak frem, til Haandtaget dækket,
han rev den op med hele sin Kraft -
    ,,Gud fri os! den er jo brækket!''
Til alle Sider han Knoldene smed
    i Kast ubændige, vilde;
        det var jo med Døden, han stred;
        hvis nu - hvis det nu var for silde!

Han agted ikke, det raslede ned
med Ler og Græstørv og Stene;
    for Livet, for Livet han sled.
Da var det, det sidste af Brinken skred,
det tog ham, hans Fødder under ham gled,
det rev ham omkuld, det knuged ham ned.
Der laa han - afmægtig, alene.

Han vaagned lidt efter lidt af sin Døs;
det var knap, han en Haand kunde røre,
forgæves han prøved at vride sig løs,
han prøved at raabe - fortvivlet han fnøs;
det var knap, han sig selv kunde høre.
Han rased, saa Fraaden flød om hans Mund,
til Aanden han knap kunde drage;
saa græd han og jamrede svagt en Stund,
til atter i Halvbevidsthedens Blund
hans Sanser segned tilbage.

Et Fadervor begyndte han paa;
men bede, det kunde han ikke;
saa tit han begyndte, gik han i Staa
- om nu An Mari hun kom og saa
ham her under Knoldene ligge
- ja blot hun vidste, at her han laa,
An Mari, for hun kunde bede.

Saa blev det hele omkring ham sort,
det suste med tusinde Lyde,
og Jorden knuged ej længer saa haardt;
han tyktes sig langsomt, langvejs bort
paa vuggende Bølger at flyde.
</body>
</poem>

<poem id="alsted2019060903">
<head>
    <title><num>II.</num>Mari hun gik med et halvt Lispund Smør</title>
    <toctitle><num>II.</num>Mari hun gik med et halvt Lispund Smør</toctitle>
    <indextitle>Mari hun gik med et halvt Lispund Smør</indextitle>
    <linktitle>Mari hun gik med et halvt Lispund Smør</linktitle>
    <firstline>Mari hun gik med et halvt Lispund Smør</firstline>
    <source pages="16-18"/>
    <quality>korrektur1,korrektur2,kilde,side</quality>
</head>
<body>
Mari hun gik med et halvt Lispund Smør
skraas over Markerne hen;
Ris og Sukker og Kaffesager
skulde Høkeren give igen.
    Hun gik med korte, ivrige Skridt,
knap efter vejen hun saa;
den var jo saa kendt, hun gik den saa tit;
nu gik hun og regnede paa,
hvormeget der vel kunde blive til Rest,
af hvad hun for Smørret fik;
    det blev ej saa grumme meget,
    om hendes Regning holdt Stik;
men var det kun lidt, der blev til Rest,
saa var det jo da hendes eget.
    Det blev da nok i alt et Par Mark
med det fra de sidste Gange;
saa kunde hun købe et Pund Tobak
- af det bedste hun vilde forlange;
det, vidste hun, huede Søren saa godt,
men der kunde tit være længe
imellem han købte et Fjærdingspund;
han havde saa strængt ved at faa sin Mund
til at bede den gamle om Penge. -

An Mari hun gik over Marken hen,
hun agted kun Vejen lidt,
hun saa sig aldrig det mindste for;
hun kom jo den Tur saa tit.
    Men i Dag, hvordan det nu gik eller ej,
kom hun over Lars Sørensens Lod,
hun standsed med et og saa sig om,
,,naa, der kom jeg godt af min Vej.''
    Hun saa ej ud i den halvklare Dis,
der fjærnt i Synsranden bæved,
kun efter Mærgeldyngen hun saa,
dens lave Runding, der tung og graa
kun lidt over Marken sig hæved.

    ,,Mon Lars og Søren er der i Dag
- en kunde jo sagtens kigge -
nej, ingen af dem er at se til
og Værktøjet heller ikke.
Men Graven er skreden, saa ret jeg ser;
det var da ogsaa rigtig en Skam;
de siger, den underste Mærgel er bedst,
og nu kan de knap saa gravet mer.
Det var ellers en farlig Del, der er skreden,
hvor dybt mon der egentlig er der ned?''
Og maalende, prøvende Blikket gled
over Bruddet i Brinken, den styrtede Skraaning. -
    Men hvad - hvad var det, som laa der forneden?
    forsigtigt hun følte sig frem med Foden;
        hvor Brinken var stejl!
    hvor tæt mon hun kunde sig nærme -
Gud fri os vel! hun tog ikke fejl,
hun kendte det uldne, strikkede Ærme,
hun kendte Haanden, saa vildt den var vreden
med Fingrene snoet om en Græstørvs Tot,
    Gud fri os! Graven er skreden!

Hun stirrer et Nu til alle Sider -
ej en levende Sjæl, som Hjælp kunde bringe;
hun sætter sin Kurv, sine Træsko hun smider
og tager til Rend mod den nærmeste Gaard
    alt hvad hun magter at springe.
</body>
</poem>

<poem id="alsted2019060904">
<head>
    <title><num>III.</num>I Storstuen, midt paa Gulvet</title>
    <toctitle><num>III.</num>I Storstuen, midt paa Gulvet</toctitle>
    <indextitle>I Storstuen, midt paa Gulvet</indextitle>
    <linktitle>I Storstuen, midt paa Gulvet</linktitle>
    <firstline>I Storstuen, midt paa Gulvet</firstline>
    <source pages="19-25"/>
    <quality>korrektur1,kilde,side</quality>
</head>
<body>
I Storstuen, midt paa Gulvet,
i Kisten Lars Sørensen laa.
De havde just sunget en Salme
og lyttet til Degnens Tale,
som ingen kunde forstaa.
Og Silken strøg ham saa stille
over det tynde Haar,
over den graablege Pande
og hvisked sit Fadervor.

Alen inde i Etfagskamret
der havde de redt til Søren;
stadig halvhøjt han jamred
og stirred ud gennem Døren.
Med sløve Øjne han stirred
paa Faderen i sin Kiste,
ej mindste Forstand han viste
paa hvad der gik for sig derude;
han mumled og hvisked forvirret
og krammed sin Hovedpude.
Saa skruede de da Laaget
fast over Lars i sin Kiste,
imens i den anden Stue
de sidste af Følget spiste.
En Skam det havde jo været,
om nogen gik sulten fra Borde
af dem, der var kommen langvejs fra
For Lars at følge til Jorde.
Og Kalvesteg, Tørfisk og Sigtebrød
forsvandt i de gumlende Munde;
thi mangen aad i sit Ansigts Sved
for dog at faa med, hvad han kunde.
Og Snakken den gik - ,,det var jo da godt,
at Søren slap fra det med Livet;
for Enken, hun magted ej uden ham
at redde sig, det var givet.''
,,Naar galt skulde være, saa var det jo godt
at ej det traf ind ved Sommer,
for Søren, han saar vel sin Helsen igen,
forinden Saatiden kommer.''
- De mente det godt; det var jo kun saa,
at Sorgen til dem ej rakte;
dog - sikkert de havde det samme sagt,
men vistnok lidt mere sagte.

Ud gennem Vindvet blev Kisten sat
paa Naboens Fjedervogn,
saa kørte de hen i Række
igennem det halve Sogn.
Vognene fyldtes til sidste Plads,
bagester en Flok der trasked.
huset genlød af Knivtøj og Glas,
som nu efter Gildet blev vasket.

---

An Mari hun fejede Gulvet,
det trængtes der ti! forvist;
det flød med sandet, halvsmeltet Sne
- iblandt og en Buxbomkvist.

Og Luften, af Solen lindet,
smøg sig mildt gennem Stuen,
hun tyktes, den mildned i Sindet
lidt af Smerten og Gruen.

Ind til Søren hans Kammer
bavde hun lukket for Trævkken,
dæmpet lød nu hans Jammer
bag Døren ud gennem Sprækken. -

An Mari har nu fejet færdig,
paa Bænken sidder hun stille,
ad Forklædet ned paa det snavsede Gulv
enkeltvis Taarerne trille.

Hun græder ej for den døde,
hun drages ham knap til Minde,
hun græder for ham, der ligger
i vilden og Angst derinde.

Den døde, ham skader jo intet,
til Fred er han gaaet ind -
men Søren -- faar han vel nogen Tid
Fred og Kraft i sit Sind.

Hun græder ej for den døde,
hun græder kun for sin Ven,
som ligger i vilden og Angst og ej
kan kende hende igen.

Før havde hun altid magtet
Rædslen, naar den ham tvang;
men nu slaar det fejl, og hun fattes
Raadet for første Gang.

Hun gyser, hun ser hans Fagter,
og Øjnene - aa - saa vilde -
dog mer for den Døs, der imellem
knuger ham, tung og stille.

Hun sidder der under Vindvet
og græder sin Kummer ud,
og Februarsolen smiler
derind som et Trøstens Nud.

Og lindt Februarvinden leger
i Nakkens lyskrusede Haar,
den hvisker om det, der skal komme,
den lyse, dejlige vaar.

---

De gamle, derhjemme til An Maris,
dem huede det kun lidt
saa jævnligt, hun sad ved Søren,
det var dem meget for tit.

De unge, de tyktes, at dette her
var en sær Slags Kæresteri,
og stundom kunde de ikke dy sig,
men drilled saa smaat Au Mari.

Hun lod de gamle ha' deres Snak,
lod roligt de unge spotte,
hver eneste Dag gik hun over til Sørens;
det kom hende for, som hun maatte.

Hun sad ved hans Seng hver eneste Dag
og vented trolig den Stund,
da hun skulde høre det første
Genkendelsens Ord af hans Mund.

Og Dage der gik med Vaarblæst og Sol
og Dage med Slud og med Kuld -
Dage, det lysned, og Dage, hun ønsked,
han laa i Fred under Muld.

Saa var det en Dag, som hun sad der og bandt
paa sin Strømpe, ventende trolig,
da tyktes hun, at han drog sit Vejr
i Søvne saa jævnt og rolig.

Og hen ad Aften, saa vaagned han op
og hviskede svagt ,,An Mari'',
hun blev saa glad ved det ene Ord;
Genkendelsen klang deri.

Og Dagene skifted med Slud og med Sol,
med Riimfrost og vaagnende Grøde -
imellem syntes hans Sind at læges,
imellem at lægges øde.

Men Haabet, det spired for An Mari
fra da han igen hende kendte;
Dag efter Dag hun sad ved hans Seng -
nu kunde hun sagtens vente.

---

Hvordan Lars Sørensens Enke vel
fik Vaarsæden lagt det Aar,
det er en Ting, som den Dag i Dag
slet ingen paa Egnen forstaar;

Ved Sørens Arbejde var der jo ej
den ringeste Stadighed -
hvad kunde det hjelpe, en Dag imellem
for to og for tre han sled?

Thi for det meste sad han og hang
eller drev uroligt omkring;
i halve Uger, kunde det hænde,
bestilte han ingen Ting.

Omsider blev alle enige om,
det her kunde ej vare ved;
de snakked med Præsten og fik besluttet,
at Søren skulde afsted.

De fik besluttet, han skulde afsted
derover til Middelfart,
for noget var man jo nødt til at gøre,
og det maatte gøres lidt snart.

Saa gik der en Maaneds Tid med Snak,
og saa blev Dagen bestemt,
og alle var glade, de fik det ordnet,
forinden det blev for slemt.

Han selv sagde hverken fra eller til,
han lod det gaa, som det vilde;
for Moderen var det et Kors, hun fik givet
at bære, taalmodigt, stille.

Slet ingen tænkte paa An Mari,
hvad hun maaske kunde mene;
hun sagde intet, hun græd kun lidt
imellem, naar hun var ene.
</body>
</poem>

<poem id="alsted2019060905">
<head>
    <title><num>IV.</num>Det var en Foraarsaften klar og stille</title>
    <toctitle><num>IV.</num>Det var en Foraarsaften klar og stille</toctitle>
    <indextitle>Det var en Foraarsaften klar og stille</indextitle>
    <linktitle>Det var en Foraarsaften klar og stille</linktitle>
    <firstline>Det var en Foraarsaften klar og stille</firstline>
    <source pages="26-29"/>
    <quality>korrektur1,kilde,side</quality>
</head>
<body>
Det var en Foraarsaften klar og stille,
den sidste Aften, før han kom afsted;
de mødtes ude ved det lange Dige,
i Afskedsstunden der de søgte Fred.

Fra Vest imellem Grenene det lyste,
og Skæret trak sig blegere mod Nord.
I Skyggen af de sortnende Syrener
de stod en Stund og talte knap et Ord.

Han mumled: ,,Nu er Dagen næsten borte,''
han stirred mod det varme Skær i Vest,
,,om jeg var død og aldrig saa den mere
- om jeg var død - det havde været bedst.''

,,Du maa ej sige saadan noget, Søren,
tænk ej saa meget paa den haarde Død;
tænk paa den Tid, Du vender frisk tilbage,
da den er dreven over, al vor Nød.''

,,Kan hænde, det er haardt at dø - kan hænde
at leve, det er haardere endnu -
jeg gruer for, hvordan vi skal os bjærge
igennem Livet sammen, jeg og Du;

Det lurer paa mig, om i alle Kroge,
det store, rædselsfulde - aa, jeg ved
ej hvad det er! kun en Gang har jeg set det,
det var den Gang - den Gang, da Graven skred.

Men altid kan jeg agte det omkring mig,
det lister om mig, rundt og atter rundt,
jeg ved ej, hvad det er - men stort som intet andet,
det er det - og som intet andet ondt.

Hvis nu det tog mig, før jeg kom tilbage -
Hu! meget bedre, om en da var død;
for, tænk en Gang, om aldrig mer vi mødtes!
Aa, Herre Gud! blot en var aldrig fød.

Saa tit og mangen Gang har Du det kuet;
men hvis det skete, det fik Magt med Dig!
og til Din sidste Stund Du maatte bære
Forbandelsen, der ligger over mig!''

Han tav. Hun smiled stille op imod ham:
,,Knap nok forstaar jeg alt, hvad Du har sagt;
men vær ej ræd for mig - for det, Du frygter,
det ved jeg, over mig faar aldrig Magt.

Og Du skal tro, at alt kan blive bedre
for mig og Dig, end det i Dag ser ud;
jeg ved saa vist, Du kommer frisk tilbage;
derom jeg beder hver en Stund til Gud.

Rejs Du kun trøstigt; der hvor hen Du kommer,
skal Du jo lære, selv at kue let
hvad nu Du frygter - aa, jeg ved saa sikkert,
at snart Du faar at se, at jeg har Ret.

Men gaa nu hjem, min Ven, for det er silde,
og hvil Dig ud, thi Rejsen bliver svær,
og rejs kun trøstigt; naar igen vi mødes,
da ved jeg, Du er frisk, min Hjærtenskær.''

Hun trykked tavs hans Haand imellem sine,
de veksled hverken Favntag eller Nys;
hun saa ham kun et enligt Nu i Øjet:
henvejret Rædslen var, som sled ham nys.

Han gik. Hun satte sig paa Diget stille,
hun vogted paa hans Skridt, til han forsvandt;
sit Hoved bøjed hun, sin Gud hun priste,
at end den sidste Gang hun Sejren vandt.

Syrenerne paa Diget bag ved hende
de viftede i Aftenvinden tyst -
var det en Draabe Dug, var det en Taare,
som ned i Græsset blinkede saa lyst?

Syrenens halvt udsprungne Blade nynned
den store Haabets Hymne uden Ord,
den store Trøst, for hver som elsker, lider:
det sker Dig, som Du vil og som Du tror.
</body>
</poem>

<poem id="alsted2019060906">
<head>
    <title><num>V.</num>Det blev saa trang en Sommer</title>
    <toctitle><num>V.</num>Det blev saa trang en Sommer</toctitle>
    <indextitle>Det blev saa trang en Sommer</indextitle>
    <linktitle>Det blev saa trang en Sommer</linktitle>
    <firstline>Det blev saa trang en Sommer</firstline>
    <source pages="30-36"/>
    <quality>korrektur1,kilde,side</quality>
</head>
<body>
Det blev saa trang en Sommer
som aldrig før hun kendte;
hun hørte ej fra Søren,
slet intet Brev han sendte.

Hun pintes tit af Tvivlen:
om ej han kom tilbage;
da var der ingen Ende
paa Somrens lange Dage.

De gamle, ja de mente,
at nu var Tingen redig;
hun skulde glædes over,
at hun var Søren ledig;

Hvad Dag, hun tyktes om det,
Hun kunde faa en anden
- til ham var hun ej bunden;
han var jo fra Forstanden.

Der var jo nu Karl Koutrup
og der var Anders Hage,
og der var mange flere
hun havde Lov at vrage.

Hun hørte knap det halve;
- de snakked til den fejle -
hun ønsked blot, at ingen
til hende vilde bejle.

---

Det var en sollys Søndag,
en Søndag først i Slet,
den sidste Morgentaage
drev henad Mosen let,

Det ringed just til Kirke,
det var kun første Gang;
de gamle var alt gaaet,
for Vejen var saa trang;

Hun lytted fromt til Klangen,
nu som saa ofte før;
imens hun gik ad Marken,
hun skulde flytte Kør.

Den tunge Tøjrekølle
hun svang i raske Slag,
da bag sig en hun hørte,
som raabte højt ,,Goddag!''

Hun skygged over Øjet,
nu kendte hun ham godt,
det var jo Anders Hage
i Søndagspudsen flot.

Men hvad var det, han stammed,
som ledte han om Ord;
et Nu - et Blink - en Tanke
igennem hende for,

Da vidste hun hans Ærind,
og medens der han stod
og famled, tog hun sammen
det meste af sit Mod.

Saa slog hun op en Latter,
en Latter høj og klar;
i hendes eget Øre
saa skarp og kold den skar.

,,Hvad er det med Dig, Anders,
hvordan er Du vel fat?
Du ser jo ud, som dansed
Du hele sidste Nat,

Som Du Dig vilde hænge,
og dog Du turde ej,
som om Du havde friet
og hentet Dig et Nej.

Hør Anders, har Du friet
og hentet Dig et Nej,
da skal jeg nemt Dig vise
en anden, bedre Vej;

For en jeg ved, som næppe
har noget imod Dig
- nej, bliv kun ikke bange,
det er skam ikke mig.

Det er Per Madsens Enke
i Keilstrup Nørre Gaard,
gaa hen og fri til hende
og sikkert Ja Du faar.

Det dobbelte hun ejer
af hvad der er til mig,
og Gaarden, Anders, Gaarden!
det var en Gaard for Dig.

Og om jeg havde Velskand
som Karen Nørregaard'' -
hun lo ej mere - ,,Anders,
mon ej Du nok forstaar,

At har til en man bøjet
sor Alvor al sit Sind,
er det ej godt at flytte
til nogen anden ind;

Det blev ej til det gode
for nogen af de to;
det øde deres Glæde
og deres Sjælero.

Og Anders, mens vi snakker
om dette her, jeg ved
for Venskabs Skyld Du gør mig
jo nok en Villighed.

I Fald,'' nu lo hun atter,
,,Du hører nogen Tid,
at en vil bejle til mig,
da lad ham ej gaa hid,

Du kan ham gerne sige,
at det er spildt Umag,
og at et Nej han henter,
det er en afgjort Sag.

Men gammelkendte Venner
maa det ej skille ad -
og hvis jeg voldte Ufred,
da var jeg aldrig glad.

Naa da, jeg staar og snakker,
men kom nu ind til vort
og faa en Gang at drikke;
Du skal ej gaa saa kort.''

,,Nej Tak, jeg har ej Stunder - -
,,Ih, hvad er det for Jag ,
en skulde tro, Du glemte,
at det er Helligdag;

Du skal gaa med og smage
vor Mors det nye Øl,
og se om det er vokset
vort firemaaneds Føl,

Og Studene, som Fader
fik Skifte paa i Gaar
- uaa - det var knap, jeg husked,
jeg skulde flytte Faar -

Kom med, for Far han bliver
ej god, gaar Du forbi.''
Saa fulgtes Anders Hage
hjemad med An Mari.

Han tænkte, mens de fulgte
den jævne Grønjordssti:
,,Det var et farligt Mundtøj,
der er paa An Mari,

Og som hun alting gætted
før en fik noget sagt
og gjorde af det hele
før en tog sig i Agt,

Og som hun alt fik drejet,
det gik saa fluks, saa let -
en maatte næsten nødes
at give hende Ret.''
</body>
</poem>

<poem id="alsted2019060907">
<head>
    <title><num>VI.</num>Og Sletten gik hen og Høsten med</title>
    <toctitle><num>VI.</num>Og Sletten gik hen og Høsten med</toctitle>
    <indextitle>Og Sletten gik hen og Høsten med</indextitle>
    <linktitle>Og Sletten gik hen og Høsten med</linktitle>
    <firstline>Og Sletten gik hen og Høsten med</firstline>
    <source pages="37-39"/>
    <quality>korrektur1,kilde,side</quality>
</head>
<body>
Og Sletten gik hen og Høsten med
og de vaade Novemberdage.
Saa var det en Aften, henimod Jul,
at Søren vendte tilbage.

De tog imod ham, alle som en,
med Velkomsthilsener mange;
dog skotted de til ham, saa han tit,
som var de lidt halvvejs bange.

Om skævt de keg eller mildt de saa,
han regned det lige meget;
An Mari, hun var jo den samme som før,
hun havde ham ikke sveget.

De snakked til ham ved Kirken iblandt
og bød ham stundom til Gilde;
de vilde jo gøre lidt godt for ham,
som det var gaaet saa ilde.

Men aldrig ham lokked den gode Mad,
ejheller de ynksomme Blikke,
han sagde vel ikke rent ud Nej,
han takked, men kom dog ikke.

Fra Kirken han skyndte sig lige hjem,
de saa ham aldrig i Kroen,
men, naar de paa Hjemvejen kom forbi,
de hørte hans Plejl Loen.

Han sled ej ret haardt, men Dag efter Dag
saa jævnt i den samme Skure -
hver Morgen, naar de hørte hans Plejl,
de kunde stilt deres Ure.

Pg han fik tærsket sin sidste Rug
til samme Tid som de fleste;
da hed det: ,,Godt, at han kom afsted,
ja, det var jo det, vi vidste.''

Saasnart det var tøet en Fure dybt,
han satte sin Plov i Jorden;
til Klokkeslet spændte han for og fra,
det hele gik efter Snoren.

Han pløjed hvordan saa vejret var,
i Slud og naar Solen bagte;
da hed det: ,,Nu har han ke'et sig helt,
det er da godt nok at agte,

Og er det lidt sært, som han bær sig ad,
til det er der ikke at sige;
med al den Haardhed, som han har haft,
det er skam ikke saa lige.''
</body>
</poem>

<poem id="alsted2019060908">
<head>
    <title><num>VII.</num>Den Tid før Kløvern blomstrer</title>
    <toctitle><num>VII.</num>Den Tid før Kløvern blomstrer</toctitle>
    <indextitle>Den Tid før Kløvern blomstrer</indextitle>
    <linktitle>Den Tid før Kløvern blomstrer</linktitle>
    <firstline>Den Tid før Kløvern blomstrer</firstline>
    <source pages="40-44"/>
    <quality>korrektur1,kilde,side</quality>
</head>
<body>
Den Tid før Kløvern blomstrer
og førend Rugen drær,
den Tid, der kommer Grøde
i Moser og i Kær,

Da Himmelbranden bølger
i blaalig Lokkedis,
da hver den Ting, der lever,
udsynger Somrens Pris. - -

En Formiddag, han havde
just gjort den første Bed,
gik Søren Larsen hastigt
ad Vestermosen ned,

Hvor Jørgen Holm skar Klyne
og An Mari skød ud;
med sorte Torv hun dækked
Kæruldens hvide Skrud.

De havde just holdt Mel'mad;
henstrakt i Lyngen laa
nu An Mari og stirred
op i det store Blaa,

Mens Skronnigedens Skogger
ned over hende lød.
Den gamle sad og tygged
det sidste Stykke Brød.

Da vaktes hun af Fodtrin,
saaledes gik kun en,
for op og glatted Skørtet
ned over sine Ben.

Og Sørens Øjne fanged
det kendte lyse Smil;
men lige til den gamle
han gik, i uvant Il.

Det var - han vilde have
Besked - derfor han kom -
men Jørgen blev urolig;
han vidste vel hvorom.

Han raabte til sin Datter
lidt hastig og lidt bøs:
,,Gaa hen og bind den brune,
hun er vist gaaet løs.''

Saa vendte han sig sindigt
til Søren: ,,Om Besked?
vi har da ingen Udstand,
saa vidt jeg eller ved?''

,,Nej, det hvorfor jeg kommer,
det er min egen Sag -
om vi maa flytte sammen
en Gang før Mikkelsdag?''

Den gamle strakte langsomt
sin arbejdsstive Krop,
imens i Vestelommen
han ledte Skraaen op.

,,Om I maa faa Jert Gilde
en Gang før Mikkelsdag -
hæ - naa - hvad skal en sige
det har vel ingen Jag?

Du er jo god nok saadan,
er ogsaa jævnt i Vej -
derfor jeg huer ikke
at sige rent ud Nej;

Men ser Du, vi blir gamle,
og hvis nu An Mari
hun drager af, saa bliver
det hele Kludderi.''

,,Men Jørgen Holm, jeg tykkes,
at I har en igen - - -''
Da brød han løs, den gamle:
,,Hvor Fanden vil Du hen!

Du ved jo godt, at Else
hun er til ingen Ting,
men alle sine Dage
maa gaa ved Kæp omkring,

Du ved jo, Ryggen duer
saa lidt som hendes Ben,
saa det er alt, hun magter
at gøre Stuen ren. -

J)eg giver ej mit Minde,
jeg sætter ingen Dag -
der er hun - snak nu ikke
for snart om denne Sag;

For der er mange Dele
at overlægge først.
Aa, An Mari, tag Lejlen,
for Søren er vel tørst.''

Han skulde netop give
et hastigt Svar igen,
da hviskede hun halvhøjt:
,,Giv kun lidt Tid, min Ven.''

Saa tog han tavs ved Lejlen
og drak i lange Drag.
Hun hvisked: ,,Giv kun Stunder;
der kommer vel den Dag.'' -

Og, mens han over Brinken
gik bort med lange Skridt,
tog de paany til Arbejd -
hver af dem tænkte sit.
</body>
</poem>

<poem id="alsted2019060909">
<head>
    <title><num>VIII.</num>De mødtes ved Diget en sildig Kvæld</title>
    <toctitle><num>VIII.</num>De mødtes ved Diget en sildig Kvæld</toctitle>
    <indextitle>De mødtes ved Diget en sildig Kvæld</indextitle>
    <linktitle>De mødtes ved Diget en sildig Kvæld</linktitle>
    <firstline>De mødtes ved Diget en sildig Kvæld</firstline>
    <source pages="45-46"/>
    <quality>korrektur1,kilde,side</quality>
</head>
<body>
De mødtes ved Diget en sildig Kvæld
saa lun og saa stille - saa stille;
usynlig i Mørket over dem slog
Lærken endnu en Trille.

Der lyste paa Diget ej Stænk af Dug,
der drev ej Damp over Kæret;
der stod en kulsort Torden i Nord
og dækkede Aftenskæret.

Lavt nede paa Himlen, imod Sydvest,
der daled den nytændte Maane;
den lyste ikke - Synskredsens Dis
kun svagt fik den til at graane.

Højt over dem blinkede Stjærner ned
fra Himmelens mørke Øde;
omkring dem aanded en sildig Syren
sin Duft, den svimlende søde.

Han drog hende varligt ned paa sit Skød,
og, lænede op imod Diget,
de hviskede sagte sammen en Stund
om Maalet, hvortil de higed.

De hviskede sagte sammen en Stund
om tro og taalmodig at vente,
imens Syrenens berusende Duft
i alle Aarer dem brændte.

Saa tav de; tæt knugede Favn i Favn.
Der blev saa mørkt og saa stille.
Den smalle Maane var længst gaaet ned,
forstummet var Lærkens Trille.

Men Stjernerne blinked i Mørket ned
fra Hvælvets usporlige Veje.
Som Bølger dybe Syrenens Duft
flød hen over deres Leje.
</body>
</poem>

<poem id="alsted2019060910">
<head>
    <title><num>IX.</num>Der gik et Par Dage; de mødtes igen</title>
    <toctitle><num>IX.</num>Der gik et Par Dage; de mødtes igen</toctitle>
    <indextitle>Der gik et Par Dage; de mødtes igen</indextitle>
    <linktitle>Der gik et Par Dage; de mødtes igen</linktitle>
    <firstline>Der gik et Par Dage; de mødtes igen</firstline>
    <source pages="47-48"/>
    <quality>korrektur1,kilde,side</quality>
</head>
<body>
Der gik et Par Dage; de mødtes igen
som før, paa den vante rolige Vis;
    dog var der noget forandret;
om det var til Vinding, om til Forlis,
    det grunded de aldrig paa
    - stille som før de vandred
i Skjul af Diget frem og tilbage
og lagde Plan for de kommende Dage.

Den dunkle, straalende Nymaanenat,
om den de nævned aldrig et Ord,
    som en Vidunderdrøm var den svunden,
som et Trolddomsslot var den sunken i Jord;
    endnu dog en Afglans derfra
    bæved paa Hjærtebunden
i Toner, som aldrig før de kendte,
i Glød, som sagte, uslukkelig brændte.

Hvordan det var kommen - hvordan det gik til -
det var som et Under, ej at forstaa,
et Under - til Kval eller Lykke?
de tænkte aldrig en Kende derpaa,
    de talte ikkun om et:
    Fremtidshjemmet at bygge,
om hvad der laa nærmest: Aftægt og Skifte,
og om hvor snart de kunde sig gifte.

I Løndom ej vilde de mødes mer;
nu skulde alt gøres klart og fast,
i Morgen skulde han komme
og give sig med de gamle i Kast,
    nu skulde de sige Ja
    - om dvalske de blev eller fromme,
fik være; saa slemt det end kunde blive,
nu maatte de deres Minde give.

Saa vandred de roligt hver til sit,
foruden Favntag, foruden Kys;
    men i deres Hjærter brændte
hin Afglans fra Nymaanenatten fornys,
    den stille, varmende Glød,
    Klangen, den vidunderkendte.
De fjærned sig langsomt til hver sin Side
hen over Agrene duggede, hvide.
</body>
</poem>

<poem id="alsted2019060911">
<head>
    <title><num>X.</num>Det kan jeg knibe nok forstaa</title>
    <toctitle><num>X.</num>Det kan jeg knibe nok forstaa</toctitle>
    <indextitle>Det kan jeg knibe nok forstaa</indextitle>
    <linktitle>Det kan jeg knibe nok forstaa</linktitle>
    <firstline>Det kan jeg knibe nok forstaa</firstline>
    <source pages="49-54"/>
    <quality>korrektur1,kilde,side</quality>
</head>
<body>
,,Det kan jeg knibe nok forstaa,
begynder Du med det igen;
den Dag, vi taltes ved i Mosen,
vi fik det jo sat længer hen.''

,,Ja, den Gang, ser I, Jørgen Holm,
da var det lidt en anden Sag -
men nu - det var nok bedst for alle,
om snart vi fik bestemt en Dag.''

,,Naa det er saadan, det er fat -''
han purred i sit Nakkehaar,
,,ja saa er det jo nok lidt andet,
det er en Ting, sig selv forstaar.''
Men Konen tog til Orde vredt,
mens i sin Simestol hun rokked:
,,Nu skulde der da ske Dig Skam!
om ellers jeg forstaar Dig ret,
har Du jo An Mari forlokket.''

I kan jo kalde det, hvad helst
I vil - det er mig lige meget -
naar kun I giver hende Lov
at flytte med mig til mit eget.''

,,Nej, førend vi vil give hende
til Dig, skal da det værste ske,
der kunde træffe nogen Sinde!''

,,Naa naa, jeg tror, I bliver vred,''
gensvared Søren helt sagtmodig,
imens et Smil om Munden gled;
,,I kunde ellers gerne sige,
hvad det vel er, I har imod mig.
Jeg er jo ikke af de rige,
men Stedet er jeg ene om,
saa snart min Mor paa Aftægt drager,
og det er ordenlig i Stil,
og aldrig mig for Øre kom,
at nogen paa mit Rygte klager;
jeg mener nok, jeg er saa god
at lide paa som nogen anden,
saa derfor vilde jeg nu vide,
med hvad jeg vel er Jer imod.''

,,Det skulde Du ej spørge om;
hvad med! Du er jo fra Forstanden!''
i stor Forbitrelse hun skreg.

Det gav et hastigt Ryk i Søren,
hans Læber skjalv, hans Kind blev bleg.
Men hun blev ved, de haarde Ord
ret som en Tordenbyge strømmed.
Forgæves Jørgen Holm sig rømmed; -
da rejste han sig hastig op
og slog i Bordet, saa hans Knoer
blev kendt og Kovselaaget klirred,
og raabte: ,,Hold nu lidt, vor Mor!
det er lidt udderligt, Du gaar.''
Forbløffet Konen paa ham stirred.
Han purred i sit Nakkehaar
og vendte sig lidt mere stille
til Søren: ,,Bryd Dig nu kuns ej
om det - det er ej ment saa ilde;
om ogsaa Kvindfolk gør Staahej,
det skal en aldrig regne paa;
de fire Snese kan de naa,
forinden de faar lært at tie.
Men, hvad det var, jeg vilde sagt,
Du vilde have klaret Sagen -
det har vel ikke værre Jagt
end til i Aften Du kan bie;
hvem har vel Stunder midt paa Dagen
at faa det hele overlagt.
Nu skal jeg have gjort en Bed;
i Aften, om Du gaar her over,
saa skal Du nok faa ren Besked -
Du ved, jeg holder, hvad jeg lover.''

Da Sørens Trin ej længer lød
derude, hørtes der i Stuen
en lille Tid kun Urets Dikken.
Men Jørgen Holm sin Næse snød
og rykked et Par Gange Huen
frem og tilbage paa sin Isse
og mæled: ,,Naar en Ting er gjort,
kan den ej gøres ugjort mer,
det er da noget af det visse.
Det hjælper heller aldrig stort,
hvor ravkatolsk en saa sig ter -
imellem stunder kan man naa
at faa det makket end lidt værre - -''
Han tav og vendte rundt sin Skraa
bag Tænderne med øvet Tunge
og spytted tænksomt, ,,og vi maa
da heller ikke saadan glemmne
den Tid - hæ - ja - da vi var unge;
om vi var bedre, ved Vorherre -
kan hænde, vi var li'saa flemme.''

Maaske han vilde mere sagt,
men saa slog Uret netop to,
da havde han ej længer Ro,
men fik spændt for og drog afsted,
og An Mari, hun maatte med;
de andre blev alene hjemme.

---

Mod Aftenstid, da Jørgen Holm
just havde sat med Mog en Ager
- to Rader fugtigbrune Roger
paa Sandjordsstrimlen, graahvid, mager -
og An Mari var ved at sprede;
    for han holdt altid meget af
    at saa det gjort, før Sol var nede -
som da han agede forbi,
han raabte: ,,Hør Du, An Mari!
det første nu, jeg faar dem fra
og saa faar givet dem et Foer,
saa kommer jeg her ud og tager
den ene Rad, saa at vi bliver
i god Tid færdig med vor Ager,
i Lav saa Else og vor Mor
g'r rent og bager Æbleskiver.''

Hun stod et Øjeblik og saa,
hvor rask han rulled af, den gamle,
og prøved, men forgæves, paa
til Orden Tankerne at samle -
da flød der op i hendes Sind
et Glimt af vilter Ungdomsglæde
og Glans til Øje, Glød til Kind,
hun maatte baade le og græde.
Saa tog hun haardt om Grebens Skaft
og splitted Roge efter Roge;
der var en Spændighed, en Krast
i hvert et Kast, i hvert et Sving,
som i en Vibes Vingeslag;
vidt suste Klumperne omkring,
som Hagl de ned i Sandet sloge.
    Men oppe fra den høje Dag
nedvælded over hendes Hoved
de mange, mange Lærkers Sang,
og hver en Kviddren, hver en Trille,
hvori de Livet, Somren loved,
igen i hendes Hjærte klang,
snart høj og glad, snart dæmpet, stille.
</body>
</poem>

<poem id="alsted2019060912">
<head>
    <title><num>XI.</num>Det regnede ned gennem Taagen</title>
    <toctitle><num>XI.</num>Det regnede ned gennem Taagen</toctitle>
    <indextitle>Det regnede ned gennem Taagen</indextitle>
    <linktitle>Det regnede ned gennem Taagen</linktitle>
    <firstline>Det regnede ned gennem Taagen</firstline>
    <source pages="55-66"/>
    <quality>korrektur1,kilde,side</quality>
</head>
<body>
Det regnede ned gennem Taagen,
imellem blæste det koldt,
en Fredag, over Mikkelsdagstid,
da deres Bryllup blev holdt.
    De havde stridt en langvarig Strid
for at faa det holdt i Stilhed,
men Jørgen Holm havde bandet paa,
naar han skulde gøre Gildet,
saa skulde det staa efter gammel Skik
og mange Folk bydes sammen;
der maatte ej mangle til nogen Kant
paa Mad og Drikke, Dans og Musik,
for hvis de nogen Slags Fejler fandt,
    hvem maatte saa tage Skammen.

Saa kørte de da til Kirken;
Rækken var elleve Vogne lang
og fra den forreste lystigt klang
Fløjter og Klarinetter og Horn;
alle Heste, i nypudset Tøj,
muntert efter Musiken sprang,
og langs ad hele Rækken der lød
Latter og Snak i forvirret Støj;
det dæmped ej Glæden det mindste Korn,
at Vandet fra paraplyerne flød,
at det vaade Sand fra Hjulene stænkte
- paa saadan Smaating slet ingen tænkte.

Ved Hushjørnet stod en pige
og saa efter Brudetoget,
der bugted sig frem over Marken graa
ad Vejen, usynlig kroget.
    Det var kun Lise, det sølle Krøvl,
der stod saa længe der ude og saa
hen efter Skaren, til hele Rækken
forsvandt i Hulvejen, ned imod Bækken.
    Imens de andre i Køkkenet firmed
med Kogen og Stegen og meget andet,
stod hun endnu derude og saa
hvordan ad Brinken, nede fra Dalen,
Hestene stred sig op gennem Sandet,
og ovenfor, paa den anden Side,
igen slog i med det lystige Trav,
hvor det skred, ind over Fladen den vide,
og blev efterhaanden saa fjærnt og smaat,
og saa blev henne, langt ude i Heden,
som smaa bitte prikker, graat i graat.
Hun tørred med Forklædet hen over Øjet,
som vilde hun viske noget bort;
- det var vel ellers en retten Skam,
at hun alene var ufornøjet;
    men det var nu ligegodt haardt
saadan at staa, saa enlig, og vide:
en var tilovers imellem de glade
og mellem de travle, til hver sin Side;
    saadan at staa og se dem drage
    lystigt afsted paa Gildesfærden
        og saa at vide,
    at altid en skulde staa enlig tilbage,
        altid være enlig i verden.
For saadan en sølle Stakkel som hun
var der jo ingen, der godt kunde lide,
og naar de sagde det, var det jo kun
af Ynk - eller ogsaa - hvem kunde vide -
for at faa Klør i Faderens Penge.
    For Penge - for dem kunde meget købes;
ha, ha! hun kunde jo købt sig en Mand,
en fuldbesat Gaard - et færdigt Hjem
med Klæder i Kister og Dyner i Senge;
hun kunde jo købe sig lige frem
til den hellige, glade Ægtestand!

    Aa! det var noget godt Tosseri;
sin pukkel, den beholdt hun endda,
fra den kunde pengene aldrig fri -
    Og havde hun faaet en skikkelig Mand,
godsindet nok til uden at klage
at slæbe Livet igennem med hende -
alle de møjsomme, daglige Dage -
det kunde maaske endda gaaet an.
    Men nu havde den Forhaabning Ende;
for, siden hun havde set, hvordan
et Par som Søren og An Mari
holdt sammen, mer end det vel kunde siges,
tyktes hun, det havde tabt sin Værdi,
det her med saadan saa jævnt at forliges.

    Naa, at klage var aldrig til Gavn,
og til det værste skulde der nogen -
hun matte vel ogsaa nok kunde bære
baade sin pukkel og alt sit Savn;
og kunde hun ikke - saa fik det at være.

Hun rev sig fra Tankerne løs med et
og gned saa Graaden af Øjekrogen -
det var nok det bedste, nu hun fik set
derover til Sørens, før det blev silde;
hun havde jo lovet at sørge for Kræet
i Dag, mens de andre var henne til Gilde.

---

Tværs over Agrene bare og vaade
hinkede hun besværligt afsted;
hun standsede lidt, da hun Diget naa'de,
for at tage Pusten og for at faa med
lidt grønt til Stuen. En Haandfuld Kviste
med blanke, brunligt anløbne Blade;
    Blomster, dem var der ingen af,
de var jo visnet forlængst, de sidste,
kun en Dusk Frøhuse, haarde og flade,
raslede øverst i Urtekosten;
men, ligesom hun vilde kaste dem hen,
der kom som et Smil i hendes Øje,
hun stak den ind mellem Løvet igen:
,,Det er da en Blomst, der kan taale Frosten,
og saa - hvem ved, hvor alt sig kan føje -
kanske ad Foraar, naar alting sig fryder
    ved at det agter Sydøsten suse,
kanske da en lysgrøn Spire der skyder
fra en af de her forvisnede Huse,
kanske der imellem sidder et Frø,
der frem af Skallen til Foraar bryder,
som ej med alle de andre skal dø.''

---

Hun hørte det dryne, det sølle Kræ,
det tyktes nok ikke, det gik saa rigtigt
i Dag, som det ellers altid plejed.
Sin Urtekost lagde hun først forsigtigt
i Hjørnet ved husmuren ind i Læ
og fik saa lidt Halm i Krybberne lagt.
Uken Stalden var hverken mogt eller fejet,
- til Baaren helt mistrøstig hun keg;
den var jo langt over hendes Magt,
saa hun maatte roligt lade det ligge.
Og Høet kunde hun ikke naa;
for Stige til Ladet faildtes der ikke.
Saa gav hun dem hver et Havreneg;
de skulde da nødig halvsulten staa,
og tog saa til at slæbe med Vand;
hun magtede kun en halvfuld Spand,
    og som de endda kunde drikke.
Tilsidst hun gav dem endnu en Gjav Halm;
nu kunde de vel for i Dag være nøjet.
Hun tørrede Panden - hvor Stalden var kvalm;
besværligt og tungt hendes Hjærte slog,
imens hun en Stund sin Aande tog,
træt over Kanten af Halvdøren bøjet.

Saa samled hun op sin Urtekost,
saa snart hendes Hjertebanken var stillet;
et Halmstraa, forvildet derind af Blæsten
imellem Bladene ud hun pilled;
der faldt et Par, men naar da blot Resten
sad fast, saa kunde det være det samme.
    Døren var hverken laast eller stængt;
i al deres Travlhed, i al deres Glæde
paa saadan Smaating havde ingen tænkt.
Over Endebænken, husbondens Sæde,
der bang Lars Sørensens Jordevers,
af Degnen prentet, i Glas og Ramme;
der fæstede hun med megen Besvær
sin Urtekost, for de stive Kviste
de vilde stritte paa kryds og tværs,
og da hun var færdig, havde hun nær
igen taget hele Stadsen bort;
for med de efteraarsmørke Blade,
tyktes hun, blev den saa grim og sort
mod Væggens lysblaamalede Flade.
Og, omkring Versene, Degnens Krans
af Roser røde og Palmer grønne
og sære Snøller i broget Glans -
der kom hendes Kviste jo rent tilkort,
hun tyktes dog før, de var retten kønne.
    Alen ligegodt kunde hun ikke nænne
at pille dem ned fra Væggen igen;
de sad der da heller ingen til Skade.
Saa satte hun sig, ved den nederste Ende
af Bordet, indenfor Døren hen
og sad og saa paa de sorte Blade,
der ned over Væggens skinnende blaa
bredte saa skumringsdæmpet en Skygge,
hun vidste knap selv, hvad hun tænkte paa
    Hovedet sank imod Bordet ned,
og, mens de trætte Øjne faldt i,
underlig brogede Drømme gled
i jagende Hvirvel hende forbi -
    om noget, der spired i sollys Lykke,
    om noget, der visned i haabløs Higen
Og atter hun tyktes, hun gik i Stalden
og hørte Kræets drynende Kalden
og ledte, som før, forgæves om Stigen.

---

I Pasningen Gildefolkene vendte
omsider fra Kirkefærden tilbage.
De unge Karle fra Vognene spændte,
fik Hestene vandet og givet et Foer,
og snart derefter om Bord ved Bord
det første Hold lod sig Maden smage.
    Og Søren og An Mari de sad
og vidste knap, hvor de skulde sig vende,
mens Degnen læste sit Bryllupskvad;
de tyktes, det vilde aldrig faa Ende.
    Og der blev drukket, og der blev spist,
og Pigerne firmed blandt Bordene om
og fyldte hver Del før endnu den blev tom.
    Og der blev snakket, daarligt og vist;
de gamle begyndte Piben at tænde,
alt eftersom de havde spist sig mætte,
og hen mod et Vindve, der stod paa Klem,
der drev med den varme, fugtige Em
Tobaksrøgens Strimer langelig tætte.
Det kneb for Søren og An Mari
at holde Gildestummelen ud;
men det var jo dem, der var Brudgom og Brud,
saa de maatte gøre gode Miner.
    De ønsked, at Gildet var vel forbi,
de ønsked sig ud i den regnfriske Vind,
der stundom strøg ad Vinduet ind
og viftede med de Sirtses Gardiner.

Og Latteren runged, og Mudderen steg,
til Degnen omsider fra Borde læste;
det første Hold deres pladser veg,
og Bænken fyldtes rask med det næste.
Ad Gaarddøren ud de to sig sneg
uændset af Forstuens tætte Stime;
i Ro for sig selv de vilde nu have
blot en eneste fredelig Time.
Det var saa mørkt, at næppe de lave
Mønninger kunde kiges nrod Himlen,
det drev med Røg, det var koldt og raat,
men ak, hvor alligevel der var godt
der ude, borte fra Gildestimlen.

De stræbte tavst gennem Mørket frem,
det var retten godt, at Vejen de kendte;
- de tog dem ej mange Minuter, før
forpustet de stod i den lave Dør,
    Døren til deres Fremtidshjem -.

Men da de kom ind og Søren tændte
saa hurtigt, han kunde, Petroleumslampen,
det første, som hendes Øjne faldt paa,
var Else, paa Bænken indenfor Døren.
Den sølle Ryg var bøjet forover,
og Hovedet tungt imod Skiven laa.
,,Bevar os vel! har hun faaet Krampen!''
Men Søren hvisked: ,,Vær Du kun rolig,
hun fejler intet; hun sidder og sover.''
En gammel Avis han stilled til Skygge,
at ej hun væktes af  Lampeskæret;
saa sad de da, overfor hinanden
en Stund og snakked stille, fortrolig,
som var den gammel og kendt, deres Lykke,
som havde den aldrig brust over Randen,
men jævnt og tyst var til Klarhed gæret.

Men længe stiltes ej An Mari:
,,Nu maa vi nok til de andre derover,
for Timen er vistnok mer end forbi.''
,,Hvad jager det vel? - her er jo saa godt,
han saa sig fornøjet i Stuen rundt,
,,og Else sidder saa roligt og sover.
Men hvad er det her - nej se nu blot,
hvordan hun har pyntet, saadan et Bundt
af friske Kviste derude fra Diget;
det var da rigtignok kønt af hende. -
    Det Bundt Kviste derude fra Diget,
aa, hvor det drager mig stærkt til Minde,
hvor vi har længtes, hvor vi har higet!
Hvad siger Du? er de ikke friske -
slet ingen Blomster, kun tørre Frø,''
han glemte rent, at han skulde hviske,
,,i Frøene, Du, er Livsenskraften,
gemt under Skallen tør og haard;
den maatte jo ellers om Vinteren dø.
Men naar det saa igen bliver Vaar,
da vaagner Grøden, da stiger Saften,
og da, naar Sydøsten lufter lunt,
saa alt i dens Mildhed sig retten fryder,
af saadan et Frø, saa tørt og brunt,
en bette Korn lysgrøn Spire der skyder.''

De rakte til Else, de sidste Ord,
da blev hun pludselig ganske vaagen;
et Øjeblik hun fortumlet stirred -
- - gennem Døren ud hun for
og slog den i, saa Ruderne klirred,
afsted! derud i Mørket og Taagen.

Forbauset de to til hinanden saa -
hvad havde Else nu taget ved,
det var jo, som om det aldrig var hende,
saadan som hun endda fløj afsted,
hun gik jo ellers altid saa sind'e.
    Saa flukked de Lampen og famled sig ud;
de maatte tilbage til Gildehuset;
sor det var jo dem, der var Brudgom og Brud.

Og der blev drukket, og der blev danset
den lange Oktobernat til Ende,
mens om hvert Hushjørne Vinden sused -
men der var aldrig en Kat, der sansed,
at de havde saadan været henne.
</body>
</poem>

<poem id="alsted2019060913">
<head>
    <title><num>XII.</num>Med korte, mørke Dage</title>
    <toctitle><num>XII.</num>Med korte, mørke Dage</toctitle>
    <indextitle>Med korte, mørke Dage</indextitle>
    <linktitle>Med korte, mørke Dage</linktitle>
    <firstline>Med korte, mørke Dage</firstline>
    <source pages="67-69"/>
    <quality>korrektur1,kilde,side</quality>
</head>
<body>
Med korte, mørke Dage
nu Efteraaret led;
helt let og hurtigt tyktes
de to, at Tiden gled -
det voldte, at i Fællig
de nu for Brødet sled.

Der maatte slides dygtigt,
om godt det skulde gaa,
at Banken kunde Renter
og Enken Aftægt faa;
det maatte tages nøje,
om rundt det skulde naa.

De fik Kartoffelavlen
i Tide bragt i Hus
og kulet ned de halve
i Brinkens tørre Grus;
med blaaliggrønne Blade
laa Rugen alt i Krus.

Og da saa Sneen hvidned
og Frosten Jorden bandt,
da karted Søren Tejer,
mens An Mari hun spandt;
helt lempeligt de tyktes,
den haarde Vinter svandt.

De fulgtes alle Vegne,
i Stue, Stald og Lo,
gik de en Gang til Kirke,
saa gik de begge to;
alene hjemme havde
ej nogen af dem Ro.

Blandt Folk det blev et Mundheld,
som hørtes her og der:
,,naar en man ser, saa ved man,
at Magen til er nær
- som Brokken og hans Kone
xaa deres Mørkningsfærd.''

Men da de første Ærter
i Marts han skulde saa,
ej mer som før hun magted
en Omfærd med at gaa,
men sad i Læ ved Diget
imens og saa derpaa.

Og alt som Tiden længer
mod  mertesstunden led
og ej hun mere orked
i Udderlodden ned,
da blev ham i det samme
saa lang hver Halvdags Bed.

Hun længtes efter Stunden,
og Fryd og Haab og Frygt
i hendes Hjærte skifted
uroligt, febersygt -
men, kom han hjem af Marken,
hun smilte glad og trygt.
</body>
</poem>

<poem id="alsted2019060914">
<head>
    <title><num>XIII.</num>Den svære Kamp for de tvende Liv</title>
    <toctitle><num>XIII.</num>Den svære Kamp for de tvende Liv</toctitle>
    <indextitle>Den svære Kamp for de tvende Liv</indextitle>
    <linktitle>Den svære Kamp for de tvende Liv</linktitle>
    <firstline>Den svære Kamp for de tvende Liv</firstline>
    <source pages="70-71"/>
    <quality>korrektur1,kilde,side</quality>
</head>
<body>
Den svære Kamp for de tvende Liv
var nylig stilnet, kæmpet til Ende;
han havde siddet, af Rædsel stiv,
i Krogen ved Vindvet længst derhenne;

Han havde siddet og hørt, hvor svagt
hun vaanded sig hist i den store Alkove
- siddet der uden den mindste Magt
til at frelse, hvad han havde sat i Vove.

Om nu hun gik bort, hans eneste Ven,
det var langt mer end Livet at miste;
om nu han fik hende tvefold igen -
han turde sig knap til Tanken driste.

Han havde siddet, af Rædsel stiv,
og ikke vovet en Fod at flytte,
men stadig, om det saa gjaldt hans Liv,
han maatte til hendes Jamren lytte.

,,Naa, Søren, sid nu ej længer der!''
det skratted smertefuldt i hans Øre,
,,det blev en Dreng - han er stor og svær -
op med Dig, Søren, kan Du ej høre?''

Han ravede hen over Gulvets Fjæl
og knælede ned ved Alkovekanten,
han hulkede Tyngselen af sin Sjæl,
og Konerne hvisked: ,,Han græder minsandten.''

Han fandt hendes Haand - saa bleg og saa klam
og trykkede Panden imod den varligt,
og Konerne hvisked: ,,Hvad er det med ham?
- hør, Søren, det var jo da ikke saa farligt;

Nu maa Du helst spænde for, lidt snart,
i Stedet for der at ligge ved Sengen,
og faa Madam Schultz kørt hjem i en Fart -
men se da først en Kende paa Drengen.''
</body>
</poem>

<poem id="alsted2019060915">
<head>
    <title><num>XIV.</num>Saa gik der et Par stilleglade Dage</title>
    <toctitle><num>XIV.</num>Saa gik der et Par stilleglade Dage</toctitle>
    <indextitle>Saa gik der et Par stilleglade Dage</indextitle>
    <linktitle>Saa gik der et Par stilleglade Dage</linktitle>
    <firstline>Saa gik der et Par stilleglade Dage</firstline>
    <source pages="72-74"/>
    <quality>korrektur1,kilde,side</quality>
</head>
<body>
Saa gik der et Par stilleglade Dage
- saa stille, som naar Stormen er forbi
og ikkun fjærnt de mørke Skyer drage.

Den meste Tid han sad ved An Mari,
som laa i lykkelig, halvvaagen Hvile;
hans Moder firmed, travl som nogen Bi,
    det var ej sært, hun maatte rastløs ile,
nu her, nu der, fra første  Morgengry;
det hele maatte hun alene stile.

    Hun tyktes, hun var bleven ung paany,
den Dag, hun flytted ind fra Æftægtsstuen,
sin Gigt hun glemte, og med den sin Sky
    for Træk og Kuld, for Dampen over Gruen;
hun glemte alt for Glæden ved at snart
for Sørens Dreng hun skulde holde Huen;
    han skulde hedde Lars, det var da klart,
sin Bedstefaders Navn han skulde bære,
- og at en Dreng det blev var grumme rart;
    saa kunde det da ikke andet være.

---

  Det var den tredje Dag, han sad ved hende,
ind ad de nordre Vindver Solen skød
et Glimt, der lyste alting op der inde,
    ind over Vindveskarmen rødt det flød
med Rosenskær paa Kamrets hvide Vægge,
ja selv paa hendes Kind det Rødme gød,
    skønt blot dets Genskær evned did at række;
af Træthed var han ved at slumre hen,
da mærked han en Haand saa let sig lægge
    paa hans - lysvaagen var han straks igen
og bøjede sig fremad for at lytte
til hendes sagte Hvisken: ,,Hør, min Ven,
    Du skal faa Søster Else til at flytte
her ind til Dig - hvis jeg blir meget syg -
at Du er ene, det kan ikke nytte.
    Naar hun blot er om Barnet, er jeg tryg;
det ene Løfte, det maa Du mig give,
førend - nej nu! - jeg er saa mat, saa myg.''

  Imellem sine Hænder, arbejdsstive,
han hendes tog: ,,Vær Du kun ikke ræd
for Barnets Skyld; vor Mor hun vil jo blive,
    hun lader det ej komme til Fortræd,
og nødig vist hun ser en anden drage
her ind og tage sat i hendes Sted.''

  Hun smilte svagt - ,,Vor Mor, ja nogle Dage;
men hun er gammel, gaar sig hurtig træt,
knap tror jeg, at hun Elses Hjælp vil vrage.''
    ,,Men at faa Else til det, blir ej let,
hun har ej sat sin Fod hos os saa længe -''
,,Min Ven, Du kender hende ikke ret
    som jeg; hun kommer, naar I trænge.''
,,Ja, men vi trænger ikke, An Mari;
om alt gaar vel, er Du snart oven Senge,
    og saa er al vor Søllehed forbi.''
,,Men ligegodt - den Ting maa Du mig love,
Du kan jo sagtens føje mig deri,
    saa lægger jeg ung rolig til at sove.''
,,Som Du vil have det, skal Du det saa;
at sige Nej, tør en vel ikke vove,
    endskønt det hele knap en kan forstaa.''
Da lyste hendes Øjne glade, milde
igennem Skumringen, hvori hun laa
    - thi Aftenglansen var hørt op at spille,
saa Væggens Kalk var atter hvid og kold.
,,Tak, Tak, min Ven, Du gør, som helst jeg vilde.''

  Saa drog hun Haanden af hans faste Hold
og drejed Hovedet og slumred stille.
</body>
</poem>

<poem id="alsted2019060916">
<head>
    <title><num>XV.</num>Det lakker ad Morgen</title>
    <toctitle><num>XV.</num>Det lakker ad Morgen</toctitle>
    <indextitle>Det lakker ad Morgen</indextitle>
    <linktitle>Det lakker ad Morgen</linktitle>
    <firstline>Det lakker ad Morgen</firstline>
    <source pages="75-76"/>
    <quality>korrektur1,kilde,side</quality>
</head>
<body>
Det lakker ad Morgen. Den kommende Sol
gør Skyerne lyse i Øst.
Han sidder endnu i den halmbundne Stol;
den vokser, den vokser, den knugende Gru,
    den vokser, den fylder hans Hu;
        han ved ej den ringeste Trøst.

Hun ligger i brændende Feberglød,
hun ligger og taler vildt,
og Kinden rundes nu blussende rød,
og Øjnene stirrer foruden Sans
    med ræddelig skiftende Glans,
        som altid lyste saa mildt.

Naar blot hun ej stadig snakked saa vildt,
men døsede blideligt hen -
ja blot der var Raad at faa Feberen stilt -.
Jørgen Holm er kørt efter Doktor af Sted
    - naar blot han endda faar ham med -
        og blot han nu snart kom igen.

,,De røde Syrener - de blostrer saa kønt
- ja, saadan et Vejr - saa smukt -
Syrener - aa ja - hvor Livet er skønt -
det kunde - det kunde blevet saa haardt.
    En Skam, at de blomstrer saa kort -
        - - saa sød som i Daa deres Lugt.

Du kommer igen fra den fremmede By;
det er jeg saa sikker paa -
da bliver det glade Dage paany -.
- - - lad ham være i Fred!
    saa gør han jo ingen Fortræd;
        husk paa, hvor Degnen kan slaa!''

For Ørerne trykker han Hænderne tæt;
saa grusomt endda det lød!
Han sidder i Timer paa samme Plet
og stirrer, badet i Angstens Sved,
    paa dampen, fortvivlet hed,
        der staar mellem Liv og Død.
</body>
</poem>

<poem id="alsted2019060917">
<head>
    <title><num>XVI.</num>Doktor, hviskede Søren</title>
    <toctitle><num>XVI.</num>Doktor, hviskede Søren</toctitle>
    <indextitle>Doktor, hviskede Søren</indextitle>
    <linktitle>Doktor, hviskede Søren</linktitle>
    <firstline>Doktor, hviskede Søren</firstline>
    <source pages="77-79"/>
    <quality>korrektur1,kilde,side</quality>
</head>
<body>
,,Doktor,'' hviskede Søren,
det kom saa hæst og saa kort,
,,mon hun vil ke'er sig - eller
tror De, hun vil gaa bort?''

Lægen svared slet intet,
han skrev kun en enkelt Mixtur,
talte saa atter Pulsen,
imens han saa paa sit Ur.

,,Stort er der ikke at gøre,
naar først det er kommen saa vidt
husk nu blot, hvad jeg sagde
om Isen, forny den tit;.

Bliver det ordentlig passet,
kan Deres Samvittighed
aldrig bebrejde Dem noget,
om nu det gaar op eller ned.''

Uden den mindste Mening
for Sørens Øre det lød.
,,Svar mig paa, hvad jeg vil vide
om det bliver Liv eller Død!''

Vidt hans Gjne var aabne
og underløbne med Blod,
støttet ved Stoleryggen
han skjalv fra Isse til Fod.

Lægen trak blot paa Skuldren:
,,Kan ikke siges bestemt.
Sagtnes ej Febren før Aften -
ja, saa er Tilfældet slemt;

Følg blot min Forskrift nøje;
den er jo simpel og klar. -
Naa - ja saa er jeg færdig,
lad mig faa tændt min Cigar,

Hjælp mig saa i Kavajen -
den er saa forbandet tung -.
Tak - og tab kun ej Blodet;
hun er jo kraftig og ung;

Man har jo Lov til at haabe
saa længe der blot er Liv;
give sig nytter s'gu ikke,
langt hellere holde sig stiv.

Naa - det vil snart sig vise,
om det gaar op eller ned;
hent mig, hvis det blir værre -
for Resten ved De Besked.''

- Vognen rasled paa Vejen,
dens Eger glitrede blankt;
men derinde i Stuen ,
der blev saa mørkt og saa trangt.

,,- Holde ved Modet og haabe
hvor kunde han snakke derom,
komme med saadan noget
til en, der har hørt sin Dom.''
</body>
</poem>

<poem id="alsted2019060918">
<head>
    <title><num>XVII.</num>Pastoren sad just og drak sin Te</title>
    <toctitle><num>XVII.</num>Pastoren sad just og drak sin Te</toctitle>
    <indextitle>Pastoren sad just og drak sin Te</indextitle>
    <linktitle>Pastoren sad just og drak sin Te</linktitle>
    <firstline>Pastoren sad just og drak sin Te</firstline>
    <source pages="80-83"/>
    <quality>korrektur1,kilde,side</quality>
</head>
<body>
Pastoren sad just og drak sin Te,
der var saa luftigt, saa fuldt af Sol,
og rundt om Bordet hans Poder tre
var skablet tilvejrs paa hver sin Stol
med høje Skamler til Fyld under Bagen,
den mindste med nystrøget Smæk under Hagen.

Ret overfor deres Moder sad
og snakkede løs med dem alle tre,
imens hun smurte dem deres Mad;
hvor kunde de pludre, hvor kunde de le,
trods det, de havde saa travlt med at tygge -
i Stilhed han takked sin Gud for sin Lykke.

Da bankede det paa Døren - ,,Kom!''
og Søren aabned den langsomt paa halv,
der stod han og saa sig forvildet om
i Kredsen - hele hans Legem skjalv -
i Skjorteærmer og uden Hue;
hvad Under, det gøs i den unge Frue.

Hun saa fra Søren og til sin Mand;
Pastoren blev først lidt bleg om Kind,
saa reiste han sig ved Bordets Rand
og sagde venligt: ,,Kom helt her ind
og saa en Kop Te - det er tidligt paa Dagen;
saa snakker vi siden i Ro om Sagen.''

Og Søren adlød, han satte sig ned,
men svarede knap et eneste Grd
paa hvad de sagde; det var, som der gled
en Skygge saa sort, saa dvælende stor
hen over Stuens sollyse Hygge
- selv Børnene levned det halve Stykke.

Lidt hurtigt blev da Maaltidet endt,
og ind i Studerekamret de gik.
Pastoren fik sig en Pibe tændt;
saa sendte han Søren et spørgende Blik.
,,Det var - - jeg kan ej An Mari undvære,
jeg ved ingen Raad til Sorgen at bære.''

,,Jeg ved jo vel, at Din Sorg er stor;
men Du maa tage Dig sammen deri
og søge Din Trøst i Vorherres Ord - -''
,,Hvad hjælper vel Ord, naar alt er forbi!
det har mig - det trækker - jeg kan ej standse;
aa - blot jeg den korteste Vej kunde sanse.''

,,Den korteste Vej - er der ingen af os,
der ved - den kendes ikkun af Gud.
Og vov ej at vandre Herren til Trods,
men vent, til en Gang han skikker Dig Bud;
da skal Du den slagne Kingevej finde
og mødes i Lysenes Lys med hende.''

Det var, som et Smil over Ansigtet gled
- et Solblink paa Mosens det mørke Vand.
,,Saa anden Slags Naad ej Pastoren ved -
at vente! det som jeg slet ikke kan!
Det trækker, det kalder - hører I Skriget?
det kalder - Syrenerne grønnes paa Diget!''

Da sagde Præsten alvorligt og strængt:
,,Du skal Dig vogte for Syndens Garn,
og har Du da ikke en Smule tænkt
paa hvad det skal blive til med Dit Barn,
i Fald Du virkelig lod Dig friste
til ud af Livskampen fejgt at liste?''

,,Med Barnet kunde det sagtens gaa,
for den Ting er jeg slet ikke ræd;
Vorherre, han er jo god ved de smaa
- det staar jo da i Biblen et Sted -
nej, Barnet, det kan ikke mig binde,
naar al Ting raaber: følg efter hende.''

,,Men hvis Dit Liv Du skilte Dig ved
og ændsed ej pligten, som her Dig bandt
- jeg sætter nu, at det gode Sted,
hvor nu hun lever, Du virkelig fandt
hvad tror Du saa, An Mari vilde sige,
at Du kunde nænne Jert Barn at svige?

Det var just Ordet, der kendte Vej
og mægted at lyse i Mørket op.
Han stønnede sagte: ,,Aa nej - aa nej -''
og Graaden rysted hans store Krop.
Men Præsten stod og betragted ham stille.
Fra Haven der lød en Gulspurvs Trille.

Han sendte en ordløs Tak til sin Gud,
der nu som fordum, saa god og saa stærk,
staar bi hver den, der vil bære hans Bud,
og giver Lykke til Menneskeværk;
- for den Gang var han mod Faren værget,
for den Gang endnu var Stakkelen bjærget.
</body>
</poem>

<poem id="alsted2019060919">
<head>
    <title><num>XVIII.</num>Fra Præstegaarden han satte paa skraa</title>
    <toctitle><num>XVIII.</num>Fra Præstegaarden han satte paa skraa</toctitle>
    <indextitle>Fra Præstegaarden han satte paa skraa</indextitle>
    <linktitle>Fra Præstegaarden han satte paa skraa</linktitle>
    <firstline>Fra Præstegaarden han satte paa skraa</firstline>
    <source pages="84-85"/>
    <quality>korrektur1,kilde,side</quality>
</head>
<body>
Fra Præstegaarden han satte paa skraa
den næreste Vej over Ager og Hede,
slap over en Styvning i Tinnet Aa
og standsed først i sin Mose der nede.

I Tørvegraven, han havde forladt
om Morgenen tidlig, af Rædslen greben,
tog nu han paa Arbejdet hidsigt fat;
- ,,hvem der blot havde sin Spade sleben''.

Den gled dog let gennem Maarren skør,
der var som Fjerstaal i hver hans Sene,
og hurtigt han fyldte med Tørv sin Bør;
saa maatte han op - han var jo alene.

Til Læggepladsen han trilled bort
den ene Børfuld efter den anden,
ad Kørefjælen, glinsende sort,
og Sveden fugted ham svalt over Panden.

Af Pytten op og i Pytten ned
det gik, til hen imod Middagsstunden
han saa mod Solen - sin Spade han smed
og, for en Orden, gik hjem til Unnen.

Stilfærdig Else derinde sad
med Bindetøjet ved Vuggen trolig.
Hans Mor hun gik og lavede Mad,
hun tog det hele, som altid, saa rolig.

Han satte sig hen - han vilde ej se,
ej høre, hvor der var tomt og stille;
han langede ned fra Bjælken sin Ske
og spurgte lige knap til den lille.

Han tømte halvvejs det røde Fad,
mens Else nynned for Barnet en Vise,
og Moderen stod og saa til - hun var glad,
at han igen gav sig Ro at spise.
</body>
</poem>

<poem id="alsted2019060920">
<head>
    <title><num>XIX.</num>For længe siden var Solen nede</title>
    <toctitle><num>XIX.</num>For længe siden var Solen nede</toctitle>
    <indextitle>For længe siden var Solen nede</indextitle>
    <linktitle>For længe siden var Solen nede</linktitle>
    <firstline>For længe siden var Solen nede</firstline>
    <source pages="86-88"/>
    <quality>korrektur1,kilde,side</quality>
</head>
<body>
For længe siden var Solen nede;
en enlig Stjærne blinked sig frem.
Han gik ad et Spor i den flade Hede,
et Spor fra Tørvene blev ført hjem.
Han havde slidt sig saa træt, saa træt,
saa knap med Børen han kunde følge
    det sorte, slimede Brædt;
det var, som det gik i Bølge.
Han havde kæmpet
    igen og igen den samme Kamp.
Dagens Hede, den var nu dæmpet,
    Mosen laa dækket af hvidlig Damp;
men lige vildt
    det brændte, det brødes endnu i haus Indre,
hvor fik han vel Striden stilt -
    hvad kunde hans Pine lindre?

Han standsed ved Mærgelgravens Rand;
han satte sig ned paa den høje Brink -
    det dybe, sortnende Vand -
        saa stille - aldrig et Blink.
Da sitrer Fladen fra Bred til Bred:
    Kom i vor Favn - vi giver Dig Fred
    Fred skal Du finde - kom i vor Favn -
    snart skal det svinde, Dit blødende Savn,
    - kom i vor Favn.

I skiftende Toner de samme Ord
igen og igen for hans Øre klinge.
Da løsnedes ved hans Fod en Klump Jord,
det plasked dernede - i blinkende Ringe
    brødes Fladen og Stemmerne tav;
men, alt som Vandet blev mørkt og stille,
de tonede atter, tusindfold vilde:

    Kom herned, kom herned!
kom herned, paa Dig har vi gammelt Krav,
    vi skal vinde vort Spil,
    vi vil ej give Køb,
    thi Du hørte os til,
forinden Din Moder syed Dig Svøb,
    kom herned, kom herned!
Har Du glemt den Gang, da Lervæggen skred?
den Gang slap Du fri - kun ved hendes List,
    men vi sejrer tilsidst!
Hun var snart i vor Vold,
hun var dømt fra den Stund, da hun blev Din Viv;
    Du har mistet Dit Skjold
fra den Dag, da hun endte sit unge Liv.
Har Du Mod, har Du Kraft, at Du byder Trods,
kom herned, Du er hjemfalden os,
    kom herned, kom herned!

Sagte han ud over Kanten gled,
han dukked, han greb i den lerede Bund,
    vilde aabne sin Mund -
han kunde ikke. Det isnende Vand
det var, som det op ad ham tvang.
Han dukked igen, igen en Gang -
han kunde ikke. Saa gav han efter,
flød op paa Fladen og svømmed i Land
og redded sig med sine sidste Kræfter.

Han stod og stirrede tavs en Stund
    i det brudte, skvulpende Spejl;
saa gik han; men ved hvert Trin det klang
fra den vaade, mossede Bund:

    Det slog fejl, det slog fejl,
    Du er fejg som en Hund,
    det slog fejl, men det lykkes en Gang.
    Du slap fri, Du har Frist for en Stund,
    Du har Frist, men Du ved ej hvor lang,
        det slog fejl, det slog fejl,
    det slog fejl, men det lykkes en Gang.
</body>
</poem>

<poem id="alsted2019060921">
<head>
    <title><num>XX.</num>Kan ikke vide, hvordan det gaar til</title>
    <toctitle><num>XX.</num>Kan ikke vide, hvordan det gaar til</toctitle>
    <indextitle>Kan ikke vide, hvordan det gaar til</indextitle>
    <linktitle>Kan ikke vide, hvordan det gaar til</linktitle>
    <firstline>Kan ikke vide, hvordan det gaar til</firstline>
    <source pages="89-91"/>
    <quality>korrektur1,kilde,side</quality>
</head>
<body>
,,Kan ikke vide, hvordan det gaar til,
at Søren er kommen saa sent paa Vej -
den gaar jo til ni - jeg tror nu, jeg vil
se til at finde i Sengen -
en bliver jo gammel - - monstro han ej
skulde skifte Vandet paa Engen?

Saa kan det vare en Stund endnu,
i Fald han er gaaet derom ad.
Naa - hold - bitte Else, jeg tænker vel, Du
vil Nad'ern for Søren sætte -
nu har jeg fyret - der staar et Fad,
og Brødet er lagt til Rette.'' -

Hun sad ved Vuggen alene og bandt
og nynnede paa en Visestump,
imens af Ruderne Dagsskæret svandt.
Nu kom han, hun kendte Gangen,
men hvor den dog hørtes tung og dump;
hun glemte Resten af Sangen.

Hun tændte Lampen; hun saa ved dens Lys,
han stod i Døren, drivende vaad,
igennem ham jagedes Kuldegys,
i Vanvid Øjnene brændte;
hvad skulde hun gøre - hvor fandt hun vel Raad -
hvem kunde hun snarest hente.

Han stirrede tomt i Luften hen,
paa intet Spørgsmaal han Gensvar gav.
,,Hvordan er det her - er en kommen hjem? -
- kan Du høre, de hujer og skriger
fra den vestre, tialens Grav;
det samme - det samme de siger.''

,,Nu kommer Du til at sætte Dig hen
og holde Vuggen saa smaat i Gang;
jeg kommer lige om lidt igen.''
Han lystred uden at svare;
hun listed sig ud - hun hinked, hun sprang
over Agrene, nysaaede, bare.

,,Saa længe han sidder der ved sin Dreng,
saa gør han vist ikke nogen Fortræd - - -''
Jørgen Holm kom hastig ud af sin Seng,
og Else løb efter flere -
de maatte jo have Mandskab med,
for hvis han var gal at regere. -

Men Barnet sov i sin vugge trygt,
og Søren selv i Alkoven laa -
,,Vi kunde vist have spart vor Frygt.''
Men hvad! - ej et pust han aanded -
hans Mund fortrukket - hans pande blaa -
,,Han har hængt sig i Sengebaandet!''

,,Han har hængt sig! Else, hvor har Du en Kniv,
lad os stræbe at faa ham skaaren ned -''
Det var altfor sent - ej en Gnist af Liv -
hans Hoved sank tungt tilbage,
hans Hænder slapt til Siderne gled. -
,,Ak, hvor er vi Mennesker svage!''

,,Men, Far, kom her hen og se, hvordan
en her omkring Vuggen kan følge hans Spor,
hvor Gulvet er overdryppet med vand
- hans Tøi var jo gennemdrukken; -
hvad kan han vel have tænkt, I tror,
mens han gik her, i Ring om Vuggen?''
</body>
</poem>

<poem id="alsted2019060922">
<head>
    <title><num>XXI.</num>Vysselouw, Du lille!</title>
    <toctitle><num>XXI.</num>Vysselouw, Du lille!</toctitle>
    <indextitle>Vysselouw, Du lille!</indextitle>
    <linktitle>Vysselouw, Du lille!</linktitle>
    <firstline>Vysselouw, Du lille!</firstline>
    <source pages="92-93"/>
    <quality>korrektur1,kilde,side</quality>
</head>
<body>
,,Vysselouw, Du lille!
sov nu kun saa stille. -
    Far og Mor
        i sorten Jord -
hverken Søster eller Bror
Du nogen Tid skal have.
    Saa lille,
        saa enlig! -
Jeg vil ej slippe Dig;
for Du, Du blev for mig,
    den dyreste Guds Gave.

Vysselouw, Du lille!
sov nu kun saa stille. -
    Jeg og Du
        er enlig nu;
men Vorherre, mild i Hu,
han lever i det høje;
    han glemmer
        os aldrig;
hvor sært det saa kan gaa,
med alle sine Smaa
    han har et vaagent Øje.

Vysselouw, Du lille!
sov Du nu kun stille. -
    Mindste Frø
        det kan ej dø;
Vinter Frost og Vinter Tø
ikkun til Gavn det kommer,
    det skyder
        i Vaaren
en Spire lysegrøn,
der vokser stor og skøn
alt i den varme Sommer.''
</body>
</poem>

<poem id="alsted2019060923">
<head>
    <title><num>XXII.</num>Der skinnede Sol ad Nordvindvet ind</title>
    <toctitle><num>XXII.</num>Der skinnede Sol ad Nordvindvet ind</toctitle>
    <indextitle>Der skinnede Sol ad Nordvindvet ind</indextitle>
    <linktitle>Der skinnede Sol ad Nordvindvet ind</linktitle>
    <firstline>Der skinnede Sol ad Nordvindvet ind</firstline>
    <source pages="94-95"/>
    <quality>korrektur1,kilde,side</quality>
</head>
<body>
Der skinnede Sol ad Nordvindvet ind
til den sølle, forvoksne Pige;
hun pusled Barnet til Nat paa sit Skød,
hun tyssed paa det med Stemme blød
saa tit, det tog ved at skrige.

Den fyldte Kamret, den røde Sol,
om den sølle, forvoksne Pige;
hun pusled Søsterens Barn paa sit Skød,
for det hun glemte Alverdens Nød,
hun tyktes, hun var af de rige.

Hun tyktes, det var saa godt, saa godt,
at nogen til hende trængte -
om, hvad hun kunde, det var kun smaat;
Barnet, naar det vilde trives blot,
ej længere frem hun tænkte.

---

Du røde Syren! Du røde Syren!
som klæder det sandede Dige,
hvor fik Du den vidthen søgende Rod,
hvor fik Du den duftende Overflod
af Klynger, svulmende rige?

Du røde Syren! Du røde Syren!
saa frejdig som stedse Du higed!
mod Vest over Græsfælden visseugul,
mod Øst over duggede Blomsterskjul,
paa begge Sider af Diget.
</body>
</poem>

</workbody>
</kalliopework>

<?xml version="1.0" encoding="UTF-8"?>
<!DOCTYPE kalliopework SYSTEM "../../data/kalliopework.dtd">
<kalliopework id="1904" author="alsted" status="complete" type="poetry">
<workhead>
    <title>Cykleviser</title>
    <year>1904</year>
    <notes>
        <note>Teksten følger Peter Alsted: <i>Cykleviser</i>, Skanderborg, 1904.</note>
    </notes>
    <pictures>
        <picture src="1904-p1.jpg">Titelbladet til <i>Cykleviser</i> (1904) lyder ,,Cykleviser / af / Peter Alsted // Skanderborg / A. Bernh. Larsens Bogtrykkeri / 1904''.</picture>
    </pictures>
    <source facsimile="115308038810_color" facsimile-pages-num="26" facsimile-pages-offset="4">Peter Alsted: <i>Cykleviser</i>, Skanderborg, 1904.</source>
</workhead>
<workbody>

<poem id="alsted2019052901">
<head>
    <title>Vaarsol</title>
    <firstline>Det blir saa grønt i det hele Land</firstline>
    <source pages="3-4"/>
    <quality>korrektur1,kilde,side</quality>
</head>
<body>
Det blir saa grønt i det hele Land,
der er saa kønt, hvor man kommer,
der blinker Sol af enhver Pyt Vand,
og Blomster skinne langs Grøftens Rand,
  og snarlig, ja snart har vi Sommer.

Og Vejen slynger sig solskinshvid
og Lærken synger derover,
og Vindens Leg er saa foraarsblid;
den hvisker smaat om Skærsomrens Tid.
  til alle de Knopper, der sover.

Den gamle Gaard med det stejle Tag,
hvor Storken staar i sin Rede
og kiger ud i den klare Dag - -
der kommer paa hvilende Vingeslag
  dens Mage fra Kæret dernede.

Den hvide Gavl bag de høje Træer,
den lange, tavlede Side — —
ja, hvem der havde en Kærest her,
ja, vented derinde min Hjærtenskær,
  da for jeg næppe saa vide.

Men fremad gaar det i Solens Brand
og lidet faar jeg af Skyggen — —
det lufter over det aabne Land,
der lyser Sol af enhver Pyt Vand;
  kanske at det just er Lykken!
</body>
</poem>

<poem id="alsted2019052902">
<head>
    <title>Morgen</title>
    <firstline>Fremad nu; thi mange, mange Mile</firstline>
    <source pages="5"/>
    <quality>korrektur1,kilde,side</quality>
</head>
<body>
Fremad nu; thi mange, mange Mile
skal der vindes op om det snurrende Hjul;
fremad, fremad — Dagens Timer ile,
tænk kun ikke paa at søge Hvile,
før end Sol i Vester gaar i Skjul.

Fremad nu — i Øster Solen stiger,
spiller i en Dugperle paa hvert lille Straa;
hvide Taager langs ad Engen viger,
tusind Lærker op i Lyset higer,
drysser glade Triller fra det Blaa.

Fremad — Vejen lys og lang sig strækker;
Kirken staar derude som en skinnende Prik,
bagud suse Vejens Poppelrækker,
Drengen, som til Marks med Kræet trækker,
faar ej Tid til mer end blot et Nik.

Fremad da, saa rask, at Støv og Hede
altid bliver bagud og aldrig vinder med;
hvad gør det, om Ryg og Lænder svede?
Vinden svaler, og naar Sol er nede
faar man sagtens Nattely et Sted.
</body>
</poem>

<poem id="alsted2019052903">
<head>
    <title>Majsøndag</title>
    <firstline>God Dag, I lyse Bøgetræer!</firstline>
    <source pages="6"/>
    <quality>korrektur1,kilde,side</quality>
</head>
<body>
God Dag, I lyse Bøgetræer!
God Dag, Du grønne Skov!
  Du staar saa frisk, Du staar saa skær,
  saa nylig vaagnet af Søvnen,
  som Vintren igennem Du sov.

God Dag, I tusind Fugle smaa
med al Jer glade Sang,
  som kimer lystigt fra det Blaa
  og toner blødt gennem Skoven
  med daarende, dæmpet Klang.

Jeg er saa glad som nogen Fugl;
saa fuglefri er jeg!
  De ruller let, de raske Hjul,
  de bærer næsten som Vinger,
  og over Alverden er Vej.

Jeg synger glad som en af Jer,
I tusind Fugle smaa,
  Jeg synger, som mit Næb det er,
  og den kan lukke sit Øre,
  som ej gider høre derpaa.
</body>
</poem>

<poem id="alsted2019052904">
<head>
    <title>Efter en Dagregn</title>
    <firstline>Det er saa mørkt gennem Skoven</firstline>
    <source pages="7-8"/>
    <quality>korrektur1,kilde,side</quality>
</head>
<body>
Det er saa mørkt gennem Skoven,
jeg kører mest som i Blinde;
hvis ikke man havde det svage Skær
foroven mellem de sorte Træer,
  var Vejen knap til at finde.

Og Luften er tung og fugtig,
saa knap man kan trække Vejret;
det er, som man sugede Mørket ind
— den sorte Tomhed, saa tung og lind -
  jo længer jo mer besværet.

Jeg træder tungt paa Pedalen,
og Kæden knirker og knaser;
det svapper dødt i det vaade Sand,
det sjapper fedt gennem Snavs og Vand,
  og langsomt fremad jeg maser.

Da lysner det — Skoven tyndes,
og Skoven viger tilbage;
nu kan jeg dog skimte de vaade Spor
og se en lille Stump Dagsskær i Nord
  bag Skyer, der lavt hen drage.

Og Træerne langs med Vejen
faar Liv og Menneskeformer — —
en Vildmand, der løfter Kniplen til Slag, —
en skrutrygget Heks med struttende Bag,
  som lystigt ad Bloksbjærg stormer.

En ædelig Ridderfrue,
der vandrer ærbart til Messe —
en koldbøttevendende Polichinel —
en Høster — nej, Knokkelmanden, ham selv,
  i Færd med Leen at hvæsse!

Saa svinger jeg ad en Bivej,
i kendte Bugter den slynger;
det skrider saa let ad den jævne Sti,
det lysner, thi snart er Natten forbi,
  og Morgenlærkerne synger.
</body>
</poem>

<poem id="alsted2019052905">
<head>
    <title>Paa ukendte Veje</title>
    <firstline>Ukendt Cykle — ukendt Vej</firstline>
    <source pages="9-10"/>
    <quality>korrektur1,kilde,side</quality>
</head>
<body>
Ukendt Cykle — ukendt Vej -
ingen ved, hvor Farten ender,
ingen aner, hvad der hænder,
— det er just en lystig Leg!

Vejen slynger sig af Sted
ud og ind om stejle Brinker,
dybt dernede ler og blinker
Søen — den er stadig med.

Hist og her en lille Bæk;
den ser ud, som om den vælded
pludselig af selve Fjældet
— blot et Glimt — saa er den væk,

Og dens muntre, blide Kluk
svinder bort i Skovens Stilhed,
i den dybe, tunge Mildhed
som et sagte Længselssuk.

Bakke op og Bakke ned —
lyse Birke — dunkle Graner —
Sus om det, som ingen aner —
Sang om det, som ingen ved.

Hjulets Lyd i Sand og Grus
er saa fjærn som glemte Minder —
— Alt, hvad jeg ved af, forsvinder
i det store Løndomssus.
</body>
</poem>

<poem id="alsted2019052906">
<head>
    <title>Mod Aften</title>
    <firstline>Jeg har stampet op ad Bakker</firstline>
    <source pages="11"/>
    <quality>korrektur1,kilde,side</quality>
</head>
<body>
Jeg har stampet op ad Bakker —
  — ned ad Bakker har jeg suset,
  svævet let ad Grønsværsstier,
  aset tungt, hvor der var gruset;
    hele Dagen svandt dermed.

Vejen, hvor den dog er sandet,
  rent forbandet tung at køre!
  Ellers plejer her jo altid
  just at være herligt Føre,
    her paa denne slagne Vej.

Træer, som gitrer begge Sider,
  langsomt glider de forbi en
  som en Drøm om Fængselstranghed,
  hvorfra ingenting kan fri en,
    langsomt lister de af Sted.

Den Stump Vej, der er tilbage,
  kan kun tage ti Minutter;
  men de blir saa timelange,
  før omsider Farten slutter,
    og til sidst jeg naar mit Maal.
</body>
</poem>

<poem id="alsted2019052907">
<head>
    <title>Vinduet ved Vejen</title>
    <firstline>Der skinner et Lys i Mørket frem</firstline>
    <source pages="12"/>
    <quality>korrektur1,kilde,side</quality>
</head>
<body>
Der skinner et Lys i Mørket frem,
    det er ingen flakkende Lygte,
    der leder forvildet om Ly og Hjem,
        nej, stille som nogen Stjærne
        straaler det tavst fra det Fjærne:
Kom hid — kom hid — her er der Fred —
    her er der intet at frygte!

Det skinner ud fra et fattigt Hjem
    af de mindste, Mennesker bygte,
    ud under Gardinkappens smalle Bræm
        igennem en dugget Rude,
        skinner til dem, der er ude:
Kom hid — kom hid — her er der Fred —
    her er der intet at frygte!

Det skinner — slukkes — jeg er forbi,
    og der flakker Smaaglimt fra min Lygte
    i Takt med Pedalernes Melodi,
        der er som Genlyd af bløde
        Rytmer i Nattens Øde:
Kom hid — kom hid — her er der Fred —
    her er der intet at frygte!
</body>
</poem>

<poem id="alsted2019052908">
<head>
    <title>Invaliden</title>
    <firstline>Der staar en Cykle ved et enligt Træ</firstline>
    <source pages="13-14"/>
    <quality>korrektur1,kilde,side</quality>
</head>
<body>
Der staar en Cykle ved et enligt Træ,
det eneste, der er paa hele Banken,
den er saa lav, den har et Rundjærnsknæ
paa venstre Side — det erstatter Kranken.

Dens Ejermand — en stakkels vanfør en —
har sat sig trygt og mageligt til Sæde
og strækker i det bløde Græs sit Ben;
det blev vel træt — var ene om at træde.

Med Blikket opad i det klare Blaa,
som gennemfor det alle Himles Vidder,
han følger Svalerne — saa højt — saa smaa —
og lytter glad til deres glade Kvidder.

Han rejser sig — han pudser Krank og Styr
og visker Støvet bort af Sadelkanten;
det er som Kærtegn til et trofast Dyr,
en Hest, der venter troligt, hvor man bandt den.

Det er med lidt Besvær, han kravler op;
det gaar endda; han stiver sig ved Træet.
Den falder tungt til Sadelen, hans Krop,
hans Træben støtter fast mod Rundjærnsknæet

Han puster lidt — et Smil om Munden staar:
Det gik jo prægtigt uden Assistance!
Han sætter af fra Træet, og det gaar
af Sted i en stilfærdig, tryg Kadence.
</body>
</poem>

<poem id="alsted2019052909">
<head>
    <title>Ingen Ynk</title>
    <firstline>Gaar Verden Dig imod, da klag</firstline>
    <source pages="15-16"/>
    <quality>korrektur1,kilde,side</quality>
</head>
<body>
Gaar Verden Dig imod, da klag
blot ikke alt for længe;
— bedre at slaa et lystigt Slag
end lade Hovedet hænge.

Og kan Du ikke slaa igen
og slet ingen Udvej finde;
gem Dig kun ej i Mørket hen;
Du mugner bare derinde.

Nej, tag til Cyklen og far ud,
og fyld til Gavns din Lunge!
— Ude mod Sol og Blæst og Slud
blir Tankerne mindre tunge.

Sid op og stryg kun rask af Sted,
sæt Fart af alle Kræfter!
— Intet Mismod kan følge med;
det hinker kun langsomt efter.

Slet ingen Plage blir ved Magt
paa slig en langvejs Færden;
— træder Du til i kraftig Takt,
da kan Du le af Alverden.

Og har Du faret Landet rundt
og vender træt tilbage,
— da skal den vinke, Din jævne Dont,
med Lys over mange Dage.
</body>
</poem>

</workbody>
</kalliopework>

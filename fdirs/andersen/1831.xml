<?xml version="1.0" encoding="UTF-8"?>
<!DOCTYPE kalliopework SYSTEM "../../data/kalliopework.dtd">
<kalliopework id="1831" author="andersen" status="complete" type="poetry">
<workhead>
   <title>Phantasier og Skizzer</title>
   <year>1831</year>
   <notes>
      <note>Stavemåde og tegnsætning følger samvittighedsfuldt originaludgaven, kun åbenbare fejl er rettet og i alle tilfælde med originalens ordlyd anmærket i digtnoten, så læseren selv kan vurdere rigtigheden af en rettelse. Noter med foranstillet * er forfatterens egne.</note>
   </notes>
   <pictures>
      <picture type="titlepage" src="1831-p1.jpg">Titelbladet til <i>Phantasier og Skizzer</i> (1831).<br/>Phantasier og Skizzer. // Af / H. C. Andersen. // Kjöbenhavn. / Paa Forfatterens Forlag. / 1831.</picture>
      <picture src="1831-p2.jpg">Tilegnelsesblad:<br/>Høi- og Velbaarne Hr. Etatsraad / H. C. Ørsted, / Ridder af Dannebrogen og Dannebrogsmand, Professor ved Kjøbenhavns Universitet etc. / af den inderligste Taknemmelighed for hans hjertelige Opmuntring og faderlige Raad, / med Hengivenhed og Høiagtelse / helliget / af / Forfatteren.</picture>
   </pictures>
   <quality>korrektur1,kilde,side</quality>
   <keywords>oersted</keywords>
   <cvs-timestamp>$Id$</cvs-timestamp>
</workhead>
<workbody>

<poem id="andersen2002110701">
<head>
   <title>(Til Læserne)</title>
   <toctitle>(Til Læserne)</toctitle>
   <indextitle>Til Læserne</indextitle>
   <nofirstline/>
   <notes>
      <note>Teksten følger <i>Phantasier og Skizzer</i> (1831), side ii.</note>
      <note>Citerer, ligesom mottoet til Oehlenschlägers <i>Digte</i> (1803), <xref poem="goethe2001032801"/>.</note>
   </notes>
   <keywords>oehlenschlaeger</keywords>
   <quality>korrektur1,kilde,side</quality>
</head>
<body>
Dichter lieben nicht zu schweigen,
Wollen sich der Menge zeigen,
Lob und Tadel muß ja seyn.
                                                <i>Göthe</i>
</body>
</poem>

<poem id="andersen2002110702">
<head>
   <title>(Til Recensenterne)</title>
   <toctitle>(Til Recensenterne)</toctitle>
   <indextitle>Til Recensenterne</indextitle>
   <nofirstline/>
   <notes>
      <note>Teksten følger <i>Phantasier og Skizzer</i> (1831), side ii.</note>
      <note><i>Gjenganger-Breve</i> blev udgivet anonymt i 1830 af <a poet="hertzh">Henrik Hertz</a>, der heri gør godt og grundigt grin med H.C. Andersen. Citatet stammer fra <xref poem="hertz201802208,67-79"/>.</note>
   </notes>
   <quality>korrektur1,kilde,side</quality>
</head>
<body>
,,Dom maa der til; men den, der dømmer,
Bør mindes vel, Geniets Frugt
Er kun et endeligt Product,
Der, født af Tiden, <i>med</i> den svømmer,
Han vaage for Critikkens Sag,
Før han et enkelt Værk berømmer;
Men overveie Nat og Dag,
Før han - - fordømmer.

Thi det er let at rive ned;
Det er ei heller svært at tage;
Men vanskeligt, i Tabets Sted,
At give det Forglemtes Mage
Og frelse hvad der bli'er tilbage.''
                                                <nonum><i>Gjenganger-Breve</i></nonum>
</body>
</poem>

<poem id="andersen2002110703">
<head>
   <title>Hvad jeg elsker</title>
   <toctitle>Hvad jeg elsker</toctitle>
   <indextitle>Hvad jeg elsker</indextitle>
   <firstline>Jeg elsker Havet, naar det stormer vildt!</firstline>
   <notes>
      <note>Teksten følger <i>Phantasier og Skizzer</i> (1831), side 1-2.</note>
   </notes>
   <keywords>oehlenschlaeger</keywords>
   <quality>korrektur1,kilde,side</quality>
</head>
<body>
        <nonum><small>Det vilde Bryst maa saares, mens det saarer;</small></nonum>
        <nonum><small>Den kjække Ørn maae over Fjeldet gaae.</small></nonum>
        <nonum><small>Sig Hjertet øve maa i Fryd og Taarer.</small></nonum>
        <nonum><small>Hvo skildred', hvad hans Øie aldrig saae?</small></nonum>
                                                  <nonum><i>Oehlenschläger</i></nonum>

Jeg elsker Havet, naar det stormer vildt!
Jeg elsker det, naar Fladen ligger mildt,
Og Maanen speiler sig i Dybets Blaae.
Jeg elsker Bjergene, jeg aldrig saae!
De store Floder og de dybe Dale.
Jeg elsker Skovens grønne Sommersale!
Den tause Nat med al sin Stjerne-Hær,
Og Aftenrøden i sit stærke Skjær!
Den hvide Riimfrost paa den nøgne Green;
- Men hade - nei, jeg hader ikke Een!
Jeg hader kun hver bitter, grusom Lyst!
Jeg hader Syndens Tanke i mit Bryst!
Jeg hader Mysticismens Pave-Baand!
Men elsker Barnet og hver barnlig Aand,
Jeg elsker Tanken i sin stolte Gang,
Og Tonekunsten med sin Længsels Sang!
Jeg elsker Blomsten med sin friske Duft,
Og Fuglen i den rene, frie Luft!
Jeg elsker Vennen, høit som Himlens Blaae!
Og Qvinden - - ja! een eneste jeg saae,
Og hun var Brud - det var jo ret en Lyst! -
Jeg elsker denne Længsel i mit Bryst!
Jeg elsker Graven med sin dybe Fred,
Og Tanken om den store Evighed! -
</body>
</poem>

<poem id="andersen2002110704">
<head>
   <title>Havblik</title>
   <toctitle>Havblik</toctitle>
   <indextitle>Havblik</indextitle>
   <firstline>Har Du seet Havet i en klar og stille Nat</firstline>
   <notes>
      <note>Teksten følger <i>Phantasier og Skizzer</i> (1831), side 3-4.</note>
      <note>Anakreon-mottoet betyder ,,Se, hvor havets bølge skal opløses ved havblik.''</note>
   </notes>
   <pictures>
      <picture src="andersen2002110704.jpg">Faksimile af digtets første side, med det oldgræske motto.</picture>
   </pictures>
   <quality>korrektur1,kilde,side</quality>
</head>
<body>
        <nonum><small>[Se, hvor havets bølge skal opløses ved havblik.]</small></nonum>
                                                  <nonum><i>Anacreon</i></nonum>

Har Du seet Havet i en klar og stille Nat,
Naar Fladen ligger som et Speil saa glat,
Hvor Himlens halve Kugle, stjerneklar,
Afbilder sig i Fladens dunkle Glar,
Og i det Grændseløse mellem begge,
Som Centrum staaer den lette Bølge-Snekke?
Hvad følte Du vel da? - Du smælted' hen i Lyst,
Thi hvad dit Øie saae, stod ogsaa i dit Bryst! -
<i>Hiin</i> Hav- og Himmelkugle, vel i Formen mindre
Men aandig klar, sig hvælver i vort Indre.
- Imellem to Uend'ligheder sat,
Vort Intets Nat
Og Himmel-Evigheden,
Staaer Mennesket herneden,
Og Centrum er vort Liv, et lille Blomster-Blad,
Der skiller tvende Evigheder ad. -
- Hiint store Rum, hvis Grændse ei er givet,
<i>Hiin</i> Evighed <i>før</i> Livet,
- Hvor ene Anelsen, hvor det Guddommelige,
Et Billed' skaber i det dunkle Rige,
Et Billed', som er kun paa Fladen sat,
Thi under den er Dybets store Nat;
Men høit, <i>høit</i> over os, hvor Tanken salig skjælver,
Den <i>sande</i>, store Evighed sig hvælver,
Hvor Mennesket som Aand, i luttret Lyst,
Og med en Verden i sit Bryst,
Sig svinger, som nu Nattens Stjerne-Skarer,
Om hine Soles Sol, der Alt opklarer,
Hvorfra hvert Liv, hver Straale først gik ud,
Hiint store Faderbillede, vor Gud!
</body>
</poem>

<poem id="andersen2002110705">
<head>
   <title>Avis aux lectrices</title>
   <toctitle>Avis aux lectrices</toctitle>
   <indextitle>Avis aux lectrices</indextitle>
   <firstline>Jeg savner noget! - skal jeg Navnet sige?</firstline>
   <notes>
      <note>Teksten følger <i>Phantasier og Skizzer</i> (1831), side 5-6.</note>
      <note>Mottoets "Vers'" er rettet fra "Verse'".</note>
   </notes>
   <quality>korrektur1,kilde,side</quality>
</head>
<body>
        <nonum><small>Und wenn Du schiltst und wenn Du tobst,</small></nonum>
        <nonum><small>Ich werd' es geduldig leiden;</small></nonum>
        <nonum><small>Doch wenn Du meine Vers' nicht lobst,</small></nonum>
        <nonum><small>Laß ich mich von dir scheiden.</small></nonum>
                                                  <nonum><i>H. Heine</i></nonum>

Jeg savner noget! - skal jeg Navnet sige?
Det er just ikke af en sjelden Slags;
Jeg savner - ja - en lille, bitte Pige -
Ak, Herre Gud! nu leer man ad mig strax!
Tør jeg da aldrig elske, aldrig sværme?
Hvad? Er jeg ikke gammel nok dertil?
Gud veed, jeg vil jo ei en Sjæl fornærme,
Nei holde af, det er jo det jeg vil!

Enhver Poet, selv ganske smaae Personer,<note>Personer,] Personer</note>
Har sig en Kjærest; - det maa være rart!
Man er ulykkelig, man sukker og man daaner,
O, jeg maa med! og jeg maa med lidt snart.
Men endnu har jeg ingen ret i Sigte,
At jeg kan blive for min Længsel qvit;
Gud veed, jeg sværmer nok for mine Digte,
Men Herre Gud, det er mig dog for lidt!

Nei jeg maa eie - hvad jeg nu vil sige -
En Kjæreste, saa faaer vist Hjertet Ro;
En lille, kun en ganske lille Pige,
Thi jeg er stor nok for os begge to!
O, kom! lad ei det søde Haab mig svigte;
Thi Kjærlighed dog klæder Folk saa net.
Men Du maa rose alle mine Digte,
Thi jeg slaaer op, saa snart Du glemmer det!
</body>
</poem>

<poem id="andersen2002110706">
<head>
   <title>Den fremmede Fugl</title>
   <toctitle>Den fremmede Fugl</toctitle>
   <indextitle>Den fremmede Fugl</indextitle>
   <firstline>Seer Du Huset med de røde Bjelker i den hvide Muur?</firstline>
   <notes>
      <note>Teksten følger <i>Phantasier og Skizzer</i> (1831), side 7-13.</note>
   </notes>
   <quality>korrektur1,kilde,side</quality>
</head>
<body>
        <nonum><small>Soll ich dir die Gegend zeigen,</small></nonum>
        <nonum><small>Mußt du erst das Dach besteigen.</small></nonum>
                                                  <nonum><i>Göthe</i></nonum>

Seer Du Huset med de røde Bjelker i den hvide Muur?
Rundt om kneise stolte Bøge i den store frie Natur.
Seer Du hist, bag Brombærhækken, Drengen med det aabne Blik?
Ene tumler han sig, lystig efter muntre Drenge-Skik;
Men nu standser han og lytter, thi høit oppe paa en Green,
Sidder der en Fugl og synger, o en lille, deilig een!
Ret som Guld og skjønne Perler skinner Hoved jo og Krop,<note>Hoved jo] H ovedjo</note>
Og den selv er ikke større end en fyldig Rosenknop.
Drengen og den lille Sanger blive snart fortrolig her,
Og de skiftes til at synge i det røde Aftenskjær.
Men i Drengens Hoved spøger mange rare Eventyr,
Dem han alle vil fortælle for det lille smukke Dyr;
Men see, Fuglen kan dem alle, selv han saae det paa sin Flugt,
Ingen kan som han fortælle, nei, det er dog alt for smukt!
Men det er ei nok med dette, den kan ogsaa hexe lidt;
Tusind Mile kan den flyve, mens den siger ,,qvirrevit!''
See den flyver, og den kommer, Drengen er saa sjæleglad,
Sjældne Frøkorn bringer Fuglen, indsvøbt i et Rosenblad.
I hvert Frø er skjulte Kræfter, knap er et i Jorden lagt,
Før et Trylleslot der voxer i sin hele, stolte Pragt.
Taget er af Morgenrøde, Søilerne er Bjergets Snee,
Og igjennem Slots-Portalet kan man ind i Himlen see!
Men et andet Frøkorn svulmer til en deilig Sommersky,
Og med Dreng og Fugl den svæver over Skov og Mark og By,
Seiler ind i Aftensolen, o den er saa rød og stor!
Stiger derpaa ind i Himlen, hvor den gode Gud jo boer;
Seer de mange, mange Stjerner, der som hvide Blomster staae,
Jesubarnet og Guds Engle med de store Vinger paa.
Skyen daler atter med dem, bringer dem til Skovens Krat,
Hvor de smukke Alfer lege i den lyse Sommer-Nat,
Og hvor Aanden af hvert Blomster, der henvisner Aar for Aar,
Atter nu i Midnats-Timen duftende for Øiet staaer.
Fra et Frøkorn stiger hurtigt frem en Palme, høi og stor,
Drengen der med Fuglen sidder, Træet meer og mere groer;
Høit det voxer over Skoven, over Skyen mod sin Gud,
Breder stolt sin grønne Krone over hele Jorden ud.
Fjerne Lande, fjerne Have, seer han dybt dernede staae,
Dog imellem Jord og Himmel underlig han længes maae.
Over Skyen, høit deroppe, Hjertet vil mod Jorden ned,
Og fra Jorden vil det atter søge hist - hvad det ei veed.
Saadan svinder Aar og Dage, Barnets søde Sorg og Lyst,
Øiet bliver da til Flamme, thi det brænder i hans Bryst.
Fuglen flyver, Fuglen kommer, og den flyver bort igjen;
See, da sidder han ved Stranden, stirrer over Fladen hen;
Øiet seer kun Hav og Himmel; Alt er det umaalte Blaae;
Ingen Ø og ingen Skyer, for det trætte Øie staae.
Men see hist, en sneehvid Svane nærmer sig mod Kysten her,
Og sin kjære Fugl han kjender i den stolte Svane der.
See, en Blomsterbaad den trækker, bunden ved sit Vinge-Par!
Og en underdeilig Pige den jo med i Baaden har.
Fra det barnlig' kloge Øie strømmer Freden i hans Bryst;
Kjærlighed &mdash;! O Hjertet svulmer - Du er meer end jordisk Lyst!
Tanken styrker, Tanken knuser, Jord og Himmel er saa nær!<note>,,styrker'' er i begge udgaver af <i>Samlede Skrifter</i> rettet til ,,styrter''.</note>
Alle gode Aander juble i det klare Morgenskjær.
Skoven mere grøn sig hvælver, Alt er Duft og Alt er Sang,
Og der kysses og der drømmes, og der kysses nok engang!
Uger svinde som Minutter, Aaret er en Sommer-Nat,
Hvor kun Glædens Alfer lege i det friske, grønne Krat.
Hvad kan Svanen bringe mere end en trofast Hjertenskjær?
Blomsterbaaden gynger atter, hvad mon vel den bringer her?
Det er meget meer end Perler, meget meer end Sølv og Guld;
Søde Englebørn den bringer, hele Baaden er jo fuld!
Moderen dem ømt omfavner, Faderen er Barn med dem,
Og de begge to er bange, at de flyve fra dem, hjem;
Flyve op til Himmerige, til de andre Børn hos Gud,
Thi et Nu - og Engle-Vingen voxe kan fra Skuldren ud!
Fuglen kaster Svanehammen, er den lille Fugl igjen,
Og den flagrer og den synger, smukt i Barnehimmelen.
Trylleslottet stiger atter af det lille Blomster-Frø,
Og til Solens Land de seile henad Himlens store Sø;
Palmen voxer, og i Kronen gynger Børneflokken glad,<note>Kronen] Kronen,</note>
Og med Alferne de skabe Baade af et Rosenblad.
Manden seer sin Barnehimmel og sin første Kjærlighed,
Som to klare Stjerner funkle de i Aandens Blomsterbed.
Men i Svanehammen stiger han i det umaalte Blaae,
Og som Sandet dybt i Havet seer han Verdner for sig staae.
Alt er kun <i>een</i> Guddoms Tanke, Alt er kun <i>een</i> Kjærlighed!
Aanden svulmer, Hjertet synker til sin Barnehimmel ned. -
Men saa sært sig Verden tumler, det er ret en broget Drøm!
Aarene, som Draaber, svinde i den store, stride Strøm.
Gjennem samme Tidens Prisme hver betragter Livet her,
Men vi see det ikke altid gjennem samme Farveskjer. -
Taus og ene sidder Manden ved den kolde Marmorsteen,
Børn og Hustrue ere døde, Fuglen synger ei paa Green.
Øiet seer hen over Havet, hvor den røde Sol gaaer ned;
,,Mon dog aldrig Svanen kommer? Faaer dog Hjertet aldrig Fred?''
Og saa inderlig han længes, træt er Hjertet af at slaae,
Men der dykker ingen Svane op fra Havets dunkle Blaae.
- Dog, hvad er det hist som svæver i det milde Aftenskjær?
See, paa Svanens hvide Vinger kommer Dødens Engel her;
Hvad han synger, synes Manden han har hørt som Barn engang,
Og en mægtig Hjemvee føler Hjertet ved hiin Barndoms Sang.
Fuglen kan ei bringe mere fra det underfulde Land,
Derfor er det Englen kommer til den trætte Vandringsmand;
Begge stige de i Baaden, glide fra den snevre Bugt,
Og i Aftnens sidste Straale sees den, som en Stjerne smukt.
Men naar Baaden reent er svunden er han i det bedre Hjem,
Og de store, hvide Vinger voxne er' fra Skuldren frem.
</body>
</poem>

<poem id="andersen2002110707">
<head>
   <title>Bruden i Rørvig Kirke</title>
   <subtitle>(Et sjællandsk Sagn)</subtitle>
   <toctitle>Bruden i Rørvig Kirke (et Sagn)</toctitle>
   <indextitle>Bruden i Rørvig Kirke</indextitle>
   <firstline>Klart skinner Maanen paa den nøgne Kyst</firstline>
   <notes>
      <note>Teksten følger <i>Phantasier og Skizzer</i> (1831), side 14-19.</note>
      <note>Mottoet er en (ret tam) oversættelse af Romeos ,,Some consequence yet hanging in the stars / Shall bitterly begin his fearful date / With this night's revels'' (1.4.107-09), sandsynligvis via tysk.</note>
   </notes>
   <quality>korrektur1,kilde,side</quality>
</head>
<body>
        <nonum><small>- - - en Skjæbne, som end hænger</small></nonum>
        <nonum><small>I Stjernerne, begynde skal i Nat.</small></nonum>
                                                  <nonum><i>Shakspear's</i> Romeo og Julie</nonum>

<nonum><center><b>I</b></center></nonum>
Klart skinner Maanen paa den nøgne Kyst.
I Præstegaarden er nu Alt saa tyst;
Dog, tyst og stille er det stedse der,
Thi i den øde Egn den ligger her<note>den ligger] det ligger</note>
Paa Tangen, som gaaer langt hist ud i Havet,
Hvor Kirken staaer i Sandflugt halv begravet.
Hvem nærmer sig? - Med stærke Skridt de gaae.
Det er en Skare Mænd med Kapper paa!
Men under Kappen blinker Staalet frem;
Den gamle Præst de gjæste i hans Hjem. -
Alt ryster Porten ved de stærke Slag;
Selv Spurven vækkes under Husets Tag
Og flagrer, bange, fra sin lille Rede,
Til Lyngen paa den sorte Hede.

<nonum><center><b>II</b></center></nonum>
Med Fader-Blik og sølvgraat Haar,
Den gamle Præst nu hos dem staaer;
Men taus som Aander er hver Mand;
De pege mod den nøgne Strand,
Hvor Kirken hæver sin røde Muur,
I den døde Natur.
Han kjender i dem et fremmed Folk;
De vise ham Guld og den skarpe Dolk,
De bede og true - nu drage de bort,
Og Præsten følger i Kjortel sort.
Fast holder han Bibelen under sin Arm,
Men Hjertet banker i Oldingens Barm;
De bane sig Vei gjennem Sandet,
Til Kirken ved Vandet.

<nonum><center><b>III</b></center></nonum>
Rundtom er alt saa øde, man seer kun den nøgne Strand,
Hvor Tangen flagrer i Vinden, henad det hvide Sand.
Saa underligt Bølgerne synge og over Dybet gaae,
De svulme, som Hjertet der længes, derfor de briste maae.
I Maanskinnet stiger Skummet, det hvide Bølge-Liig;
Den hvidgraa Maage flygter med bange, hæse Skrig,
Og slaaer mod Kirke-Ruden sit stærke Vinge-Par.
See Kirken den er oplyst, som aldrig før den var,
Og huult og dæmpet stiger derinde Sangen frem,
Det er, som Tone-Bølgen kom fra de Dødes Hjem.

<nonum><center><b>IV</b></center></nonum>
Af fremmede Mænd er hele Kirken fuld,
De straale sært i Vaaben og i Guld;
Kun tyndt er Skjægget om den brune Kind,
De hylle sig i deres Kapper ind;
Med Raslen Sværdene mod Gulvet slaae;
Man seer en Qvinde ene blandt dem staae,
Halv er hun Barn kun, halv en voxen Møe,
Og Øiet er en dyb, en kulsort Sø,
Hvor Sjælen stormer, og hvor Bølgens Gang
Ei dæmper Hjertets dybe Orgelklang.
Hun er saa bleg og dog saa navnløs smuk;
Paa Læben svæver Smertens bundne Suk;
Men hun er smykket, som en Konges Brud,
Fromt knæler hun og beder til sin Gud;
Saa underligt det mørke Øie brænder,
Og næsten vrider hun de spæde Hænder.
Hos hende staaer en Yngling, høi og stolt,
Han er i Første-Pragt, men Blikket koldt;
Saa mørkt han stirrer her paa Pigen kun,
Og ligner ret et Liig, saavel som hun,
Han leder hende taus til Altret frem;
Den gamle Præst skal der velsigne dem.
Ak aldrig viede han to saa smukke;
Og aldrig hørte han saa dybe Sukke,
Sligt Sorgens-Bryllup aldrig før han saae.
Som Aander rundtomkring de andre staae,
Kun een, den mægtigste man blandt dem seer,
Hvor kun det fule Smiil om Læben leer,
Med raske Skridt til Altret træder frem,
Han vexler Ringene imellem dem.
- I Kirken er det tyst, som i en Grav,
Man hører kun det nære, barske Hav.
Nu toner hendes ,,<i>Ja!</i>'' - saa dybt det klang,
Ret som den Døende der sukker sidste Gang.
Høit stiger Sangen nu mod Kirkens Bue,
Det er saa sært, at Hjertet ret maa grue!
Og atter bliver Alt igjen saa tyst,
At Bølgen høres kun mod Sandets Kyst.

<nonum><center><b>V</b></center></nonum>
Ved Crucifixet Præsten sværge maa,
Ved Hjertets Fred, ved Himlens høie Blaae,
Ved Dagens Lys, ved Kraftens høire Haand,
Ved Jesu Christ, Gud og den hellig' Aand,
Ved Alt hvad her og hist ham møde maae,
At han vil evig dølge hvad han saae,<note>saae,] saae.</note>
Ei speide det, som kun er klart for Gud;
Først da, de fører ham paa Heden ud,
Hvor Himlen hvælver sig saa blaae og rolig,
Og hvor han snart seer Hjemmets stille Bolig.

<nonum><center><b>VI</b></center></nonum>
Ad ukjendte Veie, gjennem det dybe Sand,
Vender igjen tilbage den gamle Mand;
Fra Kirkens Rude seer han Lysstraalen spille,
Men derinde, er Gravens evige Stille.
Skjult vil han vente den kommende Dag.
Ved Stranden ligger et Skib med det russiske Flag.
Saa underligt svulmer hans Bryst - o evige Gud!
Som han lytter, falder i Kirken et Skud -
Det runger sært i Natten gjennem Hvælvingen hen,
Men snart bliver der atter et Dødsstille igjen.
Nu aabnes Kirkedøren, og see - Mand for Mand
Haste de alle bort, ned mod den nøgne Strand;
Der tales, men Præsten ei fatter de fremmede Ord;
Vildt Kapperne flagre i Vinden - de stige ombord.
Alt svulme de stolte Seil og Skibet flyver fra Land.<note>stolte] stolt</note>
See ved Maanlyset Mændene der! - men den gamle Mand
Knæler bag Kirken og læser sit Fadervor,
Og aabner derpaa Døren til Kirkens Chor.

<nonum><center><b>VII</b></center></nonum>
Hvert Spoer er her forsvundet, som Læbens sidste Sang;
Dog see - en Krudtdamp bølger igjennem Kirkens Gang,
Og Gulvets Fliser ligge jo ganske løse her;
Den gamle Præst sig bøier, og da han løfter hver,
Seer han den sorte Kiste - der har man Pigen lagt.
Et deiligt Liig! hun ligger dræbt, i sin Brudedragt.
Ramt er hun af en Kugle, tæt ved det venstre Bryst,
Hør, derfor sukker Bølgen rundtom den døde Kyst;
- Men Skibet er forsvundet fra Horizontens Rand,
Og roligt skinner Maanen henad den hvide Strand.
</body>
</poem>

<poem id="andersen2002110708">
<head>
   <title>Taaren</title>
   <toctitle>Taaren</toctitle>
   <indextitle>Taaren</indextitle>
   <firstline>Mit Hjerte er en Himmel graae</firstline>
   <notes>
      <note>Teksten følger <i>Phantasier og Skizzer</i> (1831), side 20.</note>
      <note>Guldberg] Guldber .</note>
   </notes>
   <quality>korrektur1,kilde,side</quality>
</head>
<body>
        <nonum><small>- - hiin store Fader gav</small></nonum>
        <nonum><small>Blomsten Dug og Øiet Taarer.</small></nonum>
                                                  <nonum><i>F. H. Guldberg</i></nonum>

Mit Hjerte er en Himmel graae,
Hvor Sorgerne som Kloder staae;
Saa underlig er deres Gang,
Derfor er Barmen dem for trang.
Græd kun, ja græd, saa faaer Du Ro!
Hver Taare, er en Verden jo;
En Verden fuld af Sorg og Lyst,
Der ruller fra det snevre Bryst.

Og har Du grædt dit Øie træt,
Da bliver Du om Hjertet let,
Thi Sorgen, om den end er stor,
I hine Taare-Verdner boer!
Og troer Du vel, at han som glad
Seer Krybet paa det mindste Blad,
Han, som det Hele stræber til,
At han en <i>Verden</i> glemme vil?
</body>
</poem>

<poem id="andersen2002110709">
<head>
   <title>Havfruen ved Samsøe</title>
   <subtitle>(Et Sagn)</subtitle>
   <toctitle>Havfruen ved Samsøe (et Sagn)</toctitle>
   <indextitle>Havfruen ved Samsøe</indextitle>
   <firstline>Det er sildigt alt paa Aft'nen, Stormen stiger meer og meer</firstline>
   <notes>
      <note>Teksten følger <i>Phantasier og Skizzer</i> (1831), side 21-25.</note>
   </notes>
   <keywords>christian4</keywords>
   <quality>korrektur1,kilde,side</quality>
</head>
<body>
        <nonum><small>Die Meerfrau steigt aus den Wellen &mdash;</small></nonum>
                                                  <nonum><i>H. Heine</i></nonum>

Det er sildigt alt paa Aft'nen, Stormen stiger meer og meer,
Bølgen vælter sig mod Kysten, hvor man Fiskerhytten seer.
O, der er saa luunt derinde, gamle Mutter sidder her,
Og ved Fyrrepindens Flamme bøder hun paa Garnet der.
Hist i Krogen ligger Katten, den er ei i Ungdoms Vaar,
Sildehoveder den spiser af et gammelt Potteskaar.
Lav er Døren, uden Lukke ryster den ved Stormens Kast,
Skjøndt den nok saa godt er bunden med en gammel Strikke fast.
Hør - nu rasler det derude, gamle Fatter kommer hjem;
,,Gud skee Lov, han kom den Gamle! Søen er i Aften slem.''<note>,,Gud] Gud</note>
Men, hvor han er bleg og stille, Skyer paa hans Pande staae;
Han sin gamle Klædning kaster, tager Søndags-Stadsen paa.
Haaret børster han med Haanden; see, hans Øie ruller vildt;
Undrende hans gamle Qvinde trykker ham i Haanden mildt.
Hende kan han ikke dølge, hvad der driver ham afsted;
,,Jeg maa bort! til Dannerhoffet; før faaer jeg ei nogen Fred.
Havfruen igjen jeg hørte, det er nu den tredie Gang;
Hvis jeg dvæler længer, vil hun synge snart min Dødningsang.
Hvert af hendes Ord jeg husker, o det klang saa stort, saa smukt!
Snart skal Jubelklokken klinge over Belte, Sund og Bugt,
Og en Prinds skal fødes Danmark, fuld af Snille, fuld af Mod;
Han skal nævnes <i>fjerde Christian</i>, af den oldenborgske Rod.
Under ham vil Danmark blomstre, og hans Værk vil ei forgaae!
Som en <i>Konge</i>, <i>Helt</i> og <i>Fader</i> skal han blandt de Danske staae!''
- <i>Saa</i> den gamle Fisker taler, griber Knortestaven fat,
Vandrer saa afsted fra Hytten, frygter ikke Storm og Nat;<note>ikke Storm] ikke i Storm</note>
Men han skotter sky til Stranden, - aldrig Veien var saa lang -
Havfruen i Dybet dukker; Stormen synger nu sin Sang. -

<nonum><center><b>2</b></center></nonum>
I Røg og Damp staaer Bugt og Sø,
Paa Bølgen glider Havets Mø;
Sin Helt hun seer paa Dækket staae;
Høit om hans Daad vil Harpen slaae:
        <small>,,Kong <i>Christian</i> stod ved høien Mast</small><note>Første strofe af Ewalds<xref poem="ewlad1999022205"/>.</note>
                <small>I Røg og Damp.</small>
        <small>Hans Værge hamrede saa fast,</small>
        <small>At Gothens Hjelm og Hjerne brast;</small>
        <small>Da sank hvert fjendtligt Speil og Mast</small>
                <small>I Røg og Damp.</small>
        <small>Fly, skreg de, fly, hvad flygte kan!</small>
        <small>Hvo staaer mod Danmarks Christian,</small>
                <small>I Kamp?!''</small>
Fra Fader-Øiet strømmer det røde Helteblod,
Men han har Seiren vundet og hævet Danmarks Mod.
See, Fjendens Skare flygter - og gjennem Sund og Belt
Den glade Havfrue synger om Seiren og sin Helt.

<nonum><center><b>3</b></center></nonum>
Aarhundreder forsvinde i Tidens dybe Grav.
See, Natten er saa stille, speilklar er Fjord og Hav;
Dampskibet glider hurtigt, langs <i>Samsøes</i> grønne Kyst,
Maskineriet larmer, forresten Alt er tyst.
De Passagerer sove paa Dækket Natten væk,
Enhver har godt indsvøbt sig i Kappe og i Sæk;
De snorke og de sove Enhver paa sin Maneer.
Styrmanden staaer ved Roret og hen mod Kysten seer,
Thi hist, hvor Øen høiner sig i den salte Sø,
Der sidder bleg og gammel, hiin Havets kjendte Mø.
Det lange Haar er hvidnet, og ligner bleget Tang,
Og mat, som Bølgens Skvulpen er hendes sidste Sang.
,,Trehundred' Aar er svundne, fra først <i>jeg</i> Lyset saae!
Min Barm ei længer svulmer, og Lokken er saa graae!
Snart paa min Gravhøi voxer den lysegrønne Tang,
Mit Minde da forsvinder, som nu min Aften-Sang.
Til Skum jeg snart forvandles - - kun eet gjør mig saa vee:
Ak, aldrig skal jeg mere hans Helteaand da see!
Jeg sang jo ved hans Vugge, jeg sang i <i>Kjøgebugt</i>,
Jeg græd i <i>Issefjorden</i>, da Danmarks Sol var slukt!''
- Den gamle Styrmand lytter - han hører hvert et Ord.
De Passagerer vaagne. - Det kuler stærkt fra Nord.
- Havfruen er forsvunden, forstummet hendes Sang,
Men Skum der sees paa Bølgen og paa det brune Tang.
</body>
</poem>

<poem id="andersen2002110710">
<head>
   <title>Luftaanden</title>
   <toctitle>Luftaanden</toctitle>
   <indextitle>Luftaanden</indextitle>
   <firstline>Mellem det Dybe og Høie</firstline>
   <notes>
      <note>Teksten følger <i>Phantasier og Skizzer</i> (1831), side 26-27.</note>
      <note>Mottoet er fra Goethes <xref poem="goethe2000082938"/>.</note>
   </notes>
   <quality>korrektur1,kilde,side</quality>
</head>
<body>
        <nonum><small>Ich singe mit schwerem Herzen.</small></nonum>
        <nonum><small>Sieh doch einmal die Kerzen,</small></nonum>
        <nonum><small>Sie leuchten in dem sie vergehn.</small></nonum>
                                                  <nonum><i>Göthe</i></nonum>

Mellem det Dybe og Høie
Blev en Luftaand født. Med funklende Øie
Saae han det store Univers sig hvælve,
Men underligt hans Tanke maatte skjælve;
Hans Sjæl var Kjærlighed;
Den var en Higen uden Ro og Fred;
Et Hjerte - ja, et Hjerte søgte han at møde!
Rundt om sig saae han Stjerneskaren gløde,
Den rullede jo med ham, reen og klar;
Da løftede han kjækt sit Vingepar
Og svang sig mod det første Stjernelys;
Det var vor Jord; - men med sit kolde Vinter-Gys,
Den store Masse truende gled frem,
Hvor Menneskeaander, fjernet fra sit Hjem,
Klæbed' i Dynd under Taage og Damp,
Og løftede Vingen i gavnløs Kamp;
Da svang han sig høit, Sollyset nær,
Men de varmende Straaler, det flammende Skjær,
Forsvandt, som en Elskendes Ord;
Og han saae kun en rullende Jord.<note>rullende] rulleude</note>
Da fløi han mod Tankens yderste Fjerne,
Men hver blinkende Stjerne
Var uden Hjerte, og hvor han saae,
Rullede kun Kloder i det umaalte Blaae,
Da svulmede hans Bryst, og i Toner det klang.
- Det kalder nu Mennesket: <i>Sphærernes Sang</i>.
</body>
</poem>

<prose id="andersen2002110711">
<head>
   <title>Den skjønne Grammatica, eller: Badens latinske Grammatik</title>
   <subtitle>
      <line>(Skizzeret, som en rørende, claurensk Novelle)</line>
      <line>Capriccio</line>
   </subtitle>
   <toctitle>Den skjønne Grammatica, eller Badens latinske Grammatik (Capriccio)</toctitle>
   <indextitle>Den skjønne Grammatica, eller: Badens latinske Grammatik</indextitle>
   <notes>
      <note>Teksten følger <i>Phantasier og Skizzer</i> (1831), side 28-39.</note>
      <note>Ord i fed er sat med fed antikva i orig.; noten med foranstillet asterisk er forfatterens egen.</note>
   </notes>
   <quality>korrektur1,kilde,side</quality>
</head>
<body>
        <nonum><small>&mdash; læser Du &mdash; &mdash; &mdash;</small></nonum>
        <nonum><small>Mit Digt, som Fanden læser Bibel,</small></nonum>
        <nonum><small>Saa blier jeg blandt de Godtfolk beet,</small></nonum>
        <nonum><small>Der stave Poesiens Fibel.</small></nonum>
                                                  <nonum><i>Wilster</i></nonum>

<nonum><center><b>1</b></center></nonum>
I Fædre og Mødre! der gives en Bog, der kalder sig Badens latinske Grammatik; det er denne farlige, overspændte Læsning, for et sværmende Hjerte, jeg vil gjøre Eder opmærksom paa. Lader Eders Døttre aldrig faae denne Bog i Hænderne, den er endnu værre end <i>Claurens</i> og alle hans Efterfølgeres Noveller; jo, jeg kjender den nok! Jeg veed hvad den har virket paa mig og paa mange andre! og den er saa meget desfarligere for Damer, da den heelt igjennem er skreven i Prosa og kun, paa de meest indgribende Steder, smykket med aandige Vers i classiske Gevanter. Det undrer mig, at ingen af de overfølsomme Digtere, om jeg tør bruge dette Adjectiv, har benyttet sig af denne rige Guldgrube; her var noget til at vande ud! - Hvilken broget Phantasie-Verden ligger der ikke i hele den latinske Grammatik! hvilket Colos-Billede af en rørende Liebes-Geschichte! - Den begynder hverken med en stormfuld Nat eller Dal, hvor Kilderne risle, nei! med eet føres vi ind i Verdens-Livet; Bogstaverne, disse løse, men skarpttegnede Væsner, der saa mægtigt virke ind paa det Hele, staae selvlydende og medlydende for os, ret som Menneskene, og kun saae ere de selvlydendes Tal.

<nonum><center><b>2</b></center></nonum>
    Hvad kan der siges om den skjønne <i>Grammaticas</i> Barndom? ,,Den paradisiske Lyksalighed har ingen Historie.'' Dog hendes første Omgivning maae vi kjende. <i>Nominativ</i> er Mama, denne eneherskende Dame, fra hvem Alt gaaer ud; <i>Genitiv</i> er Husets Førstefødte, Besidderen af alt, Mamas Hjerte, Papas Pengeskrin, kort sagt, den hele Eiendoms; <i>Dativ</i>, ja, hvem skulde det vel være, uden vor Heltinde selv, for hvis Skyld det Hele skeer; <i>Accusativ</i> er den ulykkelige Papa, hvem det altid gaaer ud over; <i>Vocativ</i> er den gamle Vægter, der raaber udenfor, og <i>Ablativ</i> et fattigt Barn, de har taget i Huset, et Art <i>Cendrillon</i>, der maa varte alle de andre op. Der gik den skjønne <i>Grammatica</i>, som andre Børn, det første Blad af hendes Liv lignede ogsaa det første i Abcen; (Barnet øver sig her i de selvlydende Bogstaver, lige fra <b>A</b> til <b>Æ</b>, før det tager fat paa de medlydende og pludrer sit ab, eb, ib, ob, ub, ba, be, bi, bo, bu; og der ligger meget i disse simple Ord, kunde man bare ret forklare dem! det er jo Alt hvad den lille Verdensborger fortæller os om den nye Verden, han er traadt ind i, og hvad Indtryk den har gjort paa ham); som sagt, hun havde det første Livets Blad tilfælles med andre Børn, men der fulgte nu ikke mere af den venlige Abc, Billederne manglede. - Man begyndte allerede at sørge for hendes Dannelse. <i>Ordenens Retskrivning</i> og <i>Etymologien, Distinctionstegnene</i> og <i>Talens Dele</i> maatte nødvendigviis gaae forud, som et Slags Forstandsøvelse, til hun endelig sattes i en Skole, hvor hun dog aldrig kom længer, end i den første <i>Declinations</i> Classe, men fik her nogle græske Endelser, der gav hendes Characteer det heroiske Sving, der gjør enhver Digter det let, at skildre hende interessant; iøvrigt gjorde hun her Bekjendtskab med mange Jevnaldrende i de fem Declinations-Classer. (<i>Orpheus</i> der gik i anden og <i>Æneis</i> i tredie, var hendes første Kjærlighed, men det er kun Børne-Eventyr). Endnu kjendte hun ikke <i>Substantivernes Kjøn med Hensyn til Bemærkelsen</i>, Rang og Forhold smeltede sammen, <i>Clauren</i> vilde kalde hende: ,,<i>ein unbefangen Kindchen.</i>'' Snart begyndte Tiden at comparere hendes Alder og Væxt, hun stod, ,,en fyldig Rosenknop, der længtes efter at aabne sig.''
    Første Gang flød den hede Dug, fra Øiets Himmel, ned paa Kindens røde Roser, da man vilde lære hende <b>Numeralia</b> eller Talordene; hvorfor dræbe Livets Blomster med at regne? Mon for at tælle Minutterne, hun skulde vente den Elskende, eller Stjernerne, der skulde blive Vidne til hendes Suk og Taarer? De kunde dog aldrig tælles!
    Snart lærte det unge, aabne Hjerte, at Verden ikke var <i>een</i> lille Familie, men at der gaves baade een: <i>jeg, Du, han, hun, I</i> og <i>de</i>; at ,,<b>Pronomen</b> er et Ord, som lader sig bruge i Stedet for <b>nomen substantivum (pro nomine)</b>, og forandres ved Declination.'' Drømmeverdenen var passeret, nu begyndte det verbale, og altsaa det egentlige i Romanen, hvis første Capitler kunde kaldes: om <b>Modi</b> og <b>tempora verborum</b>.

<nonum><center><b>3</b></center></nonum>
    ,,Der Mensch hat hier dritthalbe Minutten, eine zu lächeln, - eine zu seüfzen - und eine halbe zu lieben; den in mitten in dieser Minutte stirbt er,''<footnote>Ikke særlig godt tysk, læs: ,,Der Mensch hat hier dritthalb Minuten, eine zu lächeln - eine zu seufzen - und eine halbe zu lieben; denn mitten in dieser Minute stirbt er'' (fra <i>Hesperus</i>).</footnote> siger <i>Jean Paul</i>, og han har bestemt kjendt den skjønne <i>Grammatica</i>. Hr. Lieutnant <b>Amo</b>, en bleg, sværmerisk, johanneschoppenhauersk Helt, saae hende, hun saae ham, og - ,,<i>Amor</i> ist ein Schelm!'' - den skjønne <i>Grammatica</i> skjænkede ham det første Jordbær af sin lille Have, satte det aromatiske Bær mellem sine blændende, hvide, alabastes Tænder, og lod ham der bide det halve af det, skjønt hun aldrig havde læst den samme Situation hos <i>Clauren</i>, mod hvem hun her gjorde sig skyldig i Plagiat. Der stode de nu begge to, Lieutenant <b>Amo</b> og den skjønne <i>Grammatica</i>; hendes Øie saae i hans og hans i hendes, og det var sødt. - Jasmin-Hytten duftede, Maanen seilede stor og rund over deres Hoveder, de svævede begge i Himlen, og Venskab vaagede for dem paa Jorden; det tænkte de, og glemte Digterens sande, herlige Ord:

        <small>,,At drømme sig en Ven blandt Verdens Luxer,</small>
        <small>Er med en Blomster-Stilk at binde sine Buxer.''</small>

    Veninden, et Pronomen <b>gentile</b>, som skulde give tilkjende hvorfra nogen kom, var sovet ind, den grusomme Onkel Hr. <b>Moneo</b>, der var kommen for at føre den skjønne Grammatica med sig til Staden, overraskede dem; <b>Amo</b> flygtede over Havemuren, og nu begyndte da Skarlagens-Prædikenen; i alle <b>tempora</b> og <b>modi</b> blev hun nu, med det Onde og med det Gode, paamindet om, at lade sin <b>Amo</b> fare, og tænke smukt videre frem. Den gamle Professor <b>Lego</b>, der havde tredie Rang, var et godt Partie, og Tante <b>Audire</b>, som stedse havde Ørene med sig, vidste at fortælle om Pengeskriin, Obligationer og deslige; desuden stod Manden i stor Anseelse, og elskede saa inderlig den skjønne <i>Grammatica</i>; ham skulde hun altsaa have! Han var et godt <i>Subjekt</i> og hun det passende <i>Prædikat</i>. Hun var jo nu i den Alder, at hun burde kjende Livets <b>Syntaxis</b>; aktiv eller passiv, hun kunde være hvad hun vilde, men tage ham skulde hun, og deri var hele det qvindelige Slægtskab enigt, skjøndt de ellers i aandelig Henseende vare <b>verba defectiva</b>.

<nonum><center><b>4</b></center></nonum>
    Hr. <b>Lego</b> var kun nogle og 40 Aar og i Grunden ikke saa styg, naar han var vadsket, ja, havde endogsaa ,,etwas Kindisches'' hos sig, naar det kom over ham; men den skjønne <i>Grammatica</i>, ak! hun kunde dog ikke elske ham; og Tante <b>Audire</b> sagde, at det var en Grille, en daarlig Forfængelighed hos det gode Pigebarn. Hr. <b>Lego</b> havde nemlig, som et <b>verbum transitivum</b>, sine to Objecter; den skjønne Grammatica, der, som vi Alt veed, staaer som Dativ i Romanen, var hans <b>Objectum personæ</b>, og hans Studeringer vare hans <b>Objectum rei</b>; hun vilde nu altsaa ikke taale at Manden deelte sin Kjærlighed og Tanke mellem dem begge to.
    Hvor sværmede han ikke for hende! hvor inderlig ,,kindisch'' bad han hende ikke, at være hans <b>Objectum personæ</b>! med Taare og Suk kjæmpede hun imod, men nu stormede hele Familien ind, og bad hende smukt at tænke paa: <b><i>temporum</i></b> <i>rette Brug og Følger</i>, og det var et Under, at det følende Hjerte ikke brast.
    Hun maatte tømme den bittre Skaal; Skjæbnen og hendes egen Familie vilde det; hun maatte drikke <i>Jaord</i>. Næste Morgen modtog hun en Billet fra Hr. <b>Amo</b>, der sagde hende hans Fortvivlelse; han var ikke Menneske længer, hans Mod var knuust, og han vilde derfor søge Heltedøden. Han gik i fremmed Krigstjeneste.

<nonum><center><b>5</b></center></nonum>
    Hensjunken i stille Smerte, sad nu den skjønne <i>Grammatica</i> paa sit lille Værelse, hendes Beslutning var fattet, forladt vilde hun flygte og opsøge den Elskede; for ham vilde hun stride, som <i>Rosa</i> for den svage <i>Emil!</i><footnote>* See Claurens: Das Lebens Höchstes ist die Liebe. [orig. har: ,,Clanrens''.]</footnote> ogsaa hun skulde da modtage Honeur af den hele Parade, falde for ham, og sødt sværmende udaande sin skjønne Sjæl:
    ,,Der mit Kornblumen durchflochtenen Dornenkranz - der Blumen blau - es deutet auf Treue! - Ich habe Farbe gehalten, und der Dornen sind mir reichlich geworden - Des Lebens Höchstes ist die Liebe!''

<nonum><center><b>6</b></center></nonum>
    Bryllupsdagen nærmede sig, men den skjønne Grammatica var forsvunden. Sit lange Haar havde hun afskaaret, og indsvøbt i simpelt Maroqin vandrede hun ud i den vide Verden; da lærte hendes fromme Sjæl baade at kjende: <b>ut</b> og <b>quod</b>; fra By til By drog hun<footnote>hun] han</footnote> afsted for at finde sin <b>Amo</b>, men forgjæves. Ofte knugede Sorgen tungt hendes Bryst, og da følte hun ret levende det sidste Exempel i 11te Regel om <b>Dativus</b> med <b>verbo</b>: ,,<b>faciendum id nobis, quod parentes imperant</b>.'' Men de sorte Skygger forsvandt snart igjen, thi i Kjærligheds Rødt svævede <b>Amo</b> forbi det taarefyldte Øie. Saaledes kom hun, i een af hine yndige Aftener, hvoraf Naturen har saa faae, men Romancerne saa mange, til en deilig Bøgeskov; udmattet af Dagens Vandring satte hun sig ned paa det friske, grønne Teppe; alle kjære Erindringer vaagnede i hendes Sjæl; Fuglene declinerede: <b>spes, spei, spei, spem</b>, efter den femte Declination, og Kilderne boblede deres: <b>ille, illa, illud</b> da blev ogsaa hun ganske ,,kindisch''; Hjertet maatte udaande sig i Toner, og hiin naive Sang fra Barndommens Dage duftede fra hendes Læber:

    <small>,,<b>Mascula sunt, torris, lapis, orbis, vectis, aqualis,</b></small>
    <small><b>Glis, collis, follis, pollis,</b> - - &mdash;''</small>

    Længer kom hun ikke, da styrtede Taarerne ud af hendes Øine, men Hjertet var lettet, og hun vandrede videre.

<nonum><center><b>7</b></center></nonum>
    Interjectionerne, disse Proteus-Skikkelser, der følger ethvert talende Menneske fra Vuggen til Graven, kjendte hun nu i alle deres Forvandlinger. <b>Interjectiones gaudentis &amp; ridentis</b> vare kjære Barndoms-Venner, i brogede, luftige Gevandter, med friske Blomsterkrandse om Haaret havde de været med i alle Barnets Lege. Den rødmende <b>Approbantis</b>, i Haabets grønne Dragt, havde jo lagt hendes Haand i den elskende <b>Amo's</b> med den blege <b>Dolentis</b> og higende <b>Vocantis</b> vandrede hun nu omkring for at finde <i>ham</i> eller Dødens faste <b>Silentium præcipientis</b>, der vilde sætte ,,<b>pax</b>'' paa hendes Grav; derfor bar hun med et stille Sind sin Skjæbne, og naar den kolde Verden spottede hendes Længsel og blege Kind, forankrede<footnote>forankrede] forandrede</footnote> hun paa sig Digterens Ord:

    <small>,,<b>Barbarus hic ego sum, quia non intelligor ulli.</b>''</small>

<nonum><center><b>8</b></center></nonum>
    Men det vil blive for vidtløftigen at gjennemgaae alle hendes <b>fata</b>; 50 tydske Lommebøger kunde have godt af hende; jeg vil kun bemærke, at hun aldrig fandt sin <b>Amo</b>; han var vistnok blegnet paa Valpladsen, og havde der udaandet sit: <b>triste vale</b>. - Klostret var nu den sidste Tilflugt for den skjønne <i>Grammatica</i>, og med et Hjerte, endnu fuldt af Kjærlighed, besluttede hun at tilbringe sine Dage inden for dets skumle Mure; men hendes Kræfter manglede hende, hvor skulde hun naae hen til dette Fredens Sted. Da lod Tilfældet, Skjæbnen eller de romerske Guder, en gammel Nonne fra Vartou finde den Ulykkelige i en afsides Krog, langt fra Livets Østergade; hun tog hende med til det venlige Asyl, det rolige Kloster, hvor Krusemynterne groe bag de solbrændte Ruder, og hvor de fromme Nonner synge deres Hymner og tænke paa de svundne Dage.

<nonum><center><b>9</b></center></nonum>
    ,,In diesen heiligen Hallen'' henrandt nu hendes øvrige Dage, og det er interessant at see hende i de venlige Nonners Kreds, og høre hvor de i de lange Vinteraftener tale om <b>Supinum</b> og <b>Gerundium</b>, og om <b>Ablativus consequentiæ</b> og <b>Pleonasmus</b>. Ofte tænkte den skjønne <i>Grammatica</i> paa sin Elskede, og conjugerede i Tankerne den elskede <b>Amo</b> i alle <b>Modi</b>, og de Gamle ærede hendes Trofasthed. - Een Aften følte hun sig saa underlig opløftet, hendes Øie flammede, <i>Liremanden</i> spillede uden for: ,,Vi binde Dig en Jomfrue-Krands,'' og alle Nonnerne flød hen i Taarer; men den skjønne <i>Grammatica</i> hævede sig, talede om <i>Prosodien</i>, Stavelsernes Qvantitet i Almindelighed, og de forskjellige Versearter, da følte hun sig sit Endeligt nær; alle Nonnerne knælede om hende og bad høit:

    <small>,,<b>Antistes, vates, adolescens, autor &amp; augor &mdash;</b>''</small>

men hun sang, som sin Svanesang, hele den romerske Almanak, bad endnu et lille <b>amare</b>, og var ikke mere.

<nonum><center><b>10</b></center></nonum>
    Indsvøbt i hvidt Papiir laae hun paa Baaren; Maanen skinnede ind af de smaae Vindues-Ruder; da nærmede de fromme Vartou-Nonner sig, som sande <b>interjectiones dolentis</b>, og istemte tre Gange deres <b>væ</b>! <b>væ</b>! <b>væ</b>! til den sidste af Skaren, den længe ønskede, <b>Silentium præcipientis</b> fremsagde sit venlige <b>pax</b>; men den skjønne <i>Grammaticas</i> Navn vil endnu længe nævnes blandt den studerende Ungdom, thi de romerske Guder, der ikke ere ganske stødte fra Regjeringen, skjænkede hendes <b>Manes</b> Nøglen til det sjunkne Romas Porte, og enhver som følger hende tro, vil hun vise alle dets gyldne Skatte.

---

    Kun løseligt har jeg skizzeret denne, den skjønne <i>Grammaticas</i> Historie, men jeg haaber, at det dog vil være nok for at vise, hvor farlig denne sværmeriske Bog er og maae blive for det unge, ubevæbnede, qvindelige Hjerte, og at nu alle Fædre og Mødre omhyggeligt vil skjule for deres Døttre Alt, hvad der hedder:

<center><b>GRAMMATICA LATINA</b>.</center>
</body>
</prose>

<poem id="andersen2002110712">
<head>
   <title>Jylland</title>
   <toctitle>Jylland</toctitle>
   <indextitle>Jylland</indextitle>
   <firstline>Da Oltid kun var nyfødt Skum paa Tidens stolte Vove</firstline>
   <notes>
      <note>Teksten følger <i>Phantasier og Skizzer</i> (1831), side 40-43.</note>
      <note>Mottoet citerer <i>Sven Grathe</i> (1825) af C.J. Boye; se dennes <xref poem="boyecj2002010101"/>; dette digt citeres ofte i lidt afvigende former.</note>
   </notes>
   <quality>korrektur1,kilde,side</quality>
</head>
<body>
        <nonum><small>Fra Eiderens Strøm til Skagens nøgne Banker</small></nonum>
        <nonum><small>Den jydske Halvø krummer sig mod Nord; &mdash;</small></nonum>
        <nonum><small>&mdash; Den fede Hjord i Kløverengen vanker,</small></nonum>
        <nonum><small>Og Stimer myldre i den dybe Fjord.</small></nonum>
                                                  <nonum>Sørgespillet <i>Svend Grathe</i></nonum>

Da Oltid kun var nyfødt Skum paa Tidens stolte Vove,
Laae <i>Jylland</i>, som et Vildnis stort, med dybe, sorte Skove;
Een Skov det hele Land kun var, hvor stolte Ege groede,
De stærke, tykke Grene fast sig om hinanden snoede;
Og Ørnen bygged' Rede her, og Ulven grov sin Hule,
Men ingen Snekke gled endnu forbi mod Nordens <i>Thule</i>;
Og intet Øxeslag der faldt, en Dæmring laae der inde,
Og Secler svandt, før Skoven saae sin første Mand og Qvinde.
Den vilde Kraft fandt her sit Hjem, Naturen stod ei ene,
Og Fuglene saa lystigt sang fra Skovens grønne Grene.
- Men dybt fra Havet Taagen steeg, saa skarp og dog saa stille,
Den slukked' Solens Ild, man saae ei længer Straalen spille.
Da isned' Blomst og Græs og Krat, selv Skovens stærke Stammer,
Og Bølgen steeg og kjæmpede mod Jordens rødblaae Flammer.
Med Hyl sig styrted' Skovens Dyr, fortvivlet ud i Havet,
Og Mennesket drog fra et Hjem, som Bølgerne begraved'.
Den vilde Jordbrand angreb Alt, hver Fugl, hver Rovdyr døde,
Som Lava damped' Ahlen. - - Alt i Secler var et Øde.
Da voxte Lyngen høi og sort, med fiolette Blommer,
Med Skove Landets Østkant stod, smukt i den varme Sommer,
Og Fuglen kom, med lystig Sang, og byggede sin Rede,
Og Mennesket et Eden fandt, her bag den sorte Hede;
Og Kjæmper færdedes og faldt - og Troskab fandt sin Arne,
Og Sangeren var Folket kjær, det lære vi af <i>Hjarne</i>.
Paa Heden holdte Kongen Ting, og Hornet kaldte sammen,
Saa manget kraftigt Ord blev talt, og Natten svandt i Gammen; -
Og hele Slægter svandt, som den, med deres stolte Drømme,
Men Maanen seiled' taus, som nu, paa Tidens Vexels Strømme.
<i>Den</i> saae dem plante Christi Kors, den hørte Munkens Sange,
Mens Bølgen brødes, end som nu, mod Skagens hvidgraae Tange.
Den saae hiin stolte Ridder-Tid, den saae dens Borge gløde,
Den saae <i>Niels Ebbesen</i>, som Helt, for Danmarks Frelse bløde. -
- Den lyser endnu bleg og rund, som Tidens store Øie,
Paa Jyllands skovbekrandste Kyst og lyngbegroede Høie,
Seer Vesterhavet med sin Storm, der kuer Egens Grene,
Mens Fredens Blomster voxe smukt om Heltens Bautastene.
</body>
</poem>

<poem id="andersen2002110713">
<head>
   <title>Hjertetyven</title>
   <toctitle>Hjertetyven</toctitle>
   <indextitle>Hjertetyven</indextitle>
   <firstline>Bekjendt er Amor jo, det slemme Skarn!</firstline>
   <notes>
      <note>Teksten følger <i>Phantasier og Skizzer</i> (1831), side 44-47.</note>
      <note>Mottoet er fra <i>Kierlighed uden Strømper</i>, <a poem="1999022104,115-116">Femte Optog, Fierde Optrin</a>.</note>
   </notes>
   <quality>korrektur1,kilde,side</quality>
</head>
<body>
        <nonum><small>Man sætte Hjerte for, man sætte Hjerte bag,</small></nonum>
        <nonum><small>En Tyv er dog en Tyv, det er en afgjort Sag.</small></nonum>
                                                  <nonum><i>Wessel</i></nonum>

Bekjendt er Amor jo; det slemme Skarn!
Man ham afmaler som et deiligt Barn
Med Piil og Bue, samt med store Vinger;
Men det jo næsten som en Fabel klinger,
Hvor kan man tro han saadan vilde gaae,
Nei, Gud bevares! han har Klæder paa;
Og for hver Gang han et Partie vil stifte,
Saa veed han snildt sin hele Dragt at skifte.
Den unge Pige allerhelst ham seer
Klædt, som Student, hvad eller Officeer;
Og disse, ja, det falder nu saa lige!
De see ham atter allerhelst som Pige.
I Grunden er han, ja, fra Taa til Top,
En Tyveknægt, der burde klynges op.
- Den første Gang jeg saae ham for mit Øie,
Var jeg endnu en Dreng og gik i Trøie;
Jeg leged' Skjul med nogle andre Børn,
Ved Plankeværket stod en Rosentjørn,
Der krøb jeg ind, man kunde mig ei finde,
Thi ganske stille sad jeg jo derinde;
Da kom vor Naboes <i>Lise</i> - og hvad meer?
Vor Indqvartering - han, den smukke Officeer!
Men hvad de talte om, det veed jeg ikke,
Kun saae jeg alle Roserne at nikke,
Og midt i een af dem, som hang
Ud over Plankeværket - tænk en Gang!
Der sad - ja ganske underligt det klinger!
Der sad en Officeer, knap som en Finger,
Med Knebelsbarter, Sabel og Kasket,
Der ligned' Officeren paa en Plet!
Jeg saae, hvor Rosen gyngede i Vinden,
Saa at den <i>Lise</i> slog paa Næsen og paa Kinden,
Derfor den store Officeer den brød,
Og <i>Lise</i> tog den, men var ganske rød.
Vips, fløi en Sommerfugl paa smukke Vinger,
Det <i>Amor</i> var - og med sin lille Finger
Han bød mig være taus med hvad jeg saae;
Thi der blev kysset, og jeg saae derpaa!
Jeg siden traf den lille <i>Amor</i> ofte,
Snart var han silkeklædt, snart i en Vadmels Kofte;
Men jeg, som ældre, mærkede nu snart,
At, hvad han gjorde, var just ei saa rart,
Thi lovede jeg høit, i hvor det vilde gaae,
Paa mig han skulde aldrig Fingre faae.
Det svoer jeg høit, den Tid jeg gik til Præsten,
Og nu - ja, vil I bare høre Resten! -
- Ved Bondebyen, hist hvor Præsten boer,
Er der en Hasselskov, den er ei stor,
Men Øiet taber sig i Jordbær-Vrimlen,
Der kom jeg just i Dag, - høit Solen stod paa Himlen,
Bag Buskene en Bondedreng jeg saae,
Der gik og samled' Jordbær paa et Straae,
Jeg samled' selv mig Haanden fuld og spiiste;
Den Lille mig sit fulde Græsstraae viiste,
Og som vi stod', kom vi i Passiar;
Da var det, som man mig i Hjertet skar,
Jeg blev saa løierlig - høit lo Krabaten,
Thi Bondedrengen var den lille Satan.
Det var ei Jordbær, nei! men Hjerter smaae,
Han alle havde trukket paa sit Straae;
Det mærkede jeg nu, og mellem disse,
Mit eget arme Hjerte var tilvisse!
Jeg skjændte, græd og bad, men høit han lo,
Og svarede mig kun et kort: ,,jo, jo!
See, disse Hjerter jeg i Dag har faaet,
Og <i>dit</i>, det er det sidste her paa Straaet.''
Paa disse Ord især han lagde Vægt,
Og løb saa bort, den slemme Tyveknægt!
Jeg løb saa godt jeg kunde, strax bag efter,
Og skreg, og skreg igjen af alle Kræfter,
Men altfor snart han mig af Øie kom.
Nu kan jeg tænke, løber han vel om,
Fra Dør til Dør, med sine stjaalne Hjerter,
Og hvad især der allermeest mig smerter,
Faldbyder mit til baade den og den;
Nu maa jeg see at stjæle det igjen!
Hvis ingen kan og vil mig et forære?
Thi hjerteløs, det kan jeg ikke være!
</body>
</poem>

<poem id="andersen2002110714">
<head>
   <title>Spillemanden</title>
   <toctitle>Spillemanden</toctitle>
   <indextitle>Spillemanden</indextitle>
   <firstline>I Landsbyen gaaer det saa lystigt til</firstline>
   <notes>
      <note>Teksten følger <i>Phantasier og Skizzer</i> (1831), side 48-49.</note>
   </notes>
   <quality>korrektur1,kilde,side</quality>
</head>
<body>
        <nonum><small>Ruhig mag ich euch erscheinen,</small></nonum>
                <nonum><small>Ruhig gehen sehn.</small></nonum>
        <nonum><small>Eurer Augen stilles Weinen</small></nonum>
            <nonum><small>Kann ich nicht verstehn.</small></nonum>
                                                  <nonum><i>Schiller</i></nonum>

I Landsbyen gaaer det saa lystigt til,
Der holdes et Bryllup med Dands og Spil;
Der drikkes Skaaler i Viin og Mjød,
Men Bruden ligner en pyntet Død.

Ja død hun er for sin Hjertenskjær,
Thi han er ikke som Brudgom her,
I Krogen han staaer med Sorgen sin,
Og spiller saa lystig paa Violin.

Han spiller til Lokkerne blive ham graae,
Han spiller saa Strængene briste maae,
Til Violinen, med Sorg og Gru,
Han trykker mod Hjertet reent itu.

Det er saa tungt, saa knusende tungt,
At døe mens Hjertet endnu er ungt!
Jeg mægter ei længer at see derpaa!
Jeg føler det gjennem mit Hoved gaae.

See, Mændene holde ham fast i Favn -
- Men hvorfor nævne I mig ved Navn?
<i>Vor Herre</i> bevare Enhvers Forstand!
Jeg selv er en fattig Spillemand.
</body>
</poem>

<poem id="andersen2002110715">
<head>
   <title>Aftendæmring</title>
   <toctitle>Aftendæmring</toctitle>
   <indextitle>Aftendæmring</indextitle>
   <firstline>See, Aftnen er saa stille, og Himlen er saa blaae!</firstline>
   <notes>
      <note>Teksten følger <i>Phantasier og Skizzer</i> (1831), side 50.</note>
   </notes>
   <quality>korrektur1,kilde,side</quality>
</head>
<body>
        <nonum><small>Ein stiller Friede kommt auf mich,</small></nonum>
        <nonum><small>Weiß nicht wie mir geschehn.</small></nonum>
                                                  <nonum><i>Göthe</i></nonum>

See, Aftnen er saa stille, og Himlen er saa blaae!
Nu sove alle Blomster og alle Fugle smaae;
De nikke og de drømme, forstyr ei deres Lyst!
En Verden der jo bygger, selv i det mindste Bryst.
I Drømme svinger Lærken sig i den friske Luft,
Og hvad hvert Blomster føler, det aander ud i Duft.
Den hele, vide Verden med sine Verdner smaae,
Og alle Himlens Himle, jo i mit Hjerte staae;
Jeg føler Øiet græde, og svimler dog af Lyst;
Jeg kunde salig trykke hver Skabning til mit Bryst!
See, alle Stjerner blinke - og Aftnen smelter bort;<note>Aftnen] Aften - i overensstemmelse med tidligere og senere tryk af digtet.</note>
- Lad Stormene kun stige og klæde Natten sort,
Sov sødt og drøm, I Fugle! - drøm kun I Blomster smaae!
I Hjertet er der stille, og <i>der</i> er Himlen blaae!
</body>
</poem>

<poem id="andersen2002110716">
<head>
   <title>Bøgetræet</title>
   <toctitle>Bøgetræet</toctitle>
   <indextitle>Bøgetræet</indextitle>
   <firstline>Hist staaer et Bøgetræ paa Høien ene</firstline>
   <notes>
      <note>Teksten følger <i>Phantasier og Skizzer</i> (1831), side 51-52.</note>
   </notes>
   <quality>korrektur1,kilde,side</quality>
</head>
<body>
        <nonum><small>,,Träume sind Schäume.''</small></nonum>

Hist staaer et Bøgetræ paa Høien ene;
Afhugget har man jo dets bedste Grene,
Sært ryster Toppen paa den stakkels Fyr;
Han vist fortæller gamle Eventyr,
Om Elskende og andet saadant noget,
Hør kun! - forstod' vi bare Sproget!

        ,,Høi og stolt jeg Kronen bar!
        Ægte jo min Stamme var!
        Mine Børn, de stolte Grene,
        Havde Alting paa det Rene,
        Fik ei Skjænd og fik ei Huk,
        Drak kun Sol og Morgen-Dug;
        Alt har jeg som Moder gjort!
        De maae blive noget stort!
        Tænkte jeg - det kan ei feile!
        Som en Skibsmast, hver skal seile
        Lystigt over salten Vande,
        See og sees i fjerne Lande!
        Men af tretten jeg har havt,
        <i>Een</i> blev kun et Kosteskaft!
        Gjærdestave blev de <i>tre</i>,
        Men de <i>ni</i>, o bittre vee!
        De fik dog den værste Ende,
        De blev kun til Pindebrænde!''
</body>
</poem>

<poem id="andersen2002110717">
<head>
   <title>Børnene og den graa Morlille</title>
   <toctitle>Børnene og den graa Morlille</toctitle>
   <indextitle>Børnene og den graa Morlille</indextitle>
   <firstline>I Hjertet sidder en lille Person</firstline>
   <notes>
      <note>Teksten følger <i>Phantasier og Skizzer</i> (1831), side 53-55.</note>
      <note>Andersen eller trykkeren har været lidt sløset med versaliseringen i dette digt, det er ikke rettet.</note>
   </notes>
   <quality>korrektur1,kilde,side</quality>
</head>
<body>
        <nonum><small>Der dö väl månnga bubblor bort,</small></nonum> 
            <nonum><small>Som glänste för min syn;</small></nonum> 
        <nonum><small>Men nya växa innan kort</small></nonum> 
            <nonum><small>Med lika bild af skyn.</small></nonum> 
                                                  <nonum><i>Franzén</i></nonum> 

I Hjertet sidder en lille Person,
    Han gestikulerer saa saare,
Men det er ækelt hvor føelsom han er,
    Han svømmer bestandigt i Taare.
Han digter allene de rørende Ting,
    Ak! Vand er vist Tanken og Tonen,
Thi, tænk! vore Øine staae lidt under Vand,
    Skjøndt de er' saa langt fra Personen.
Han maa ei slippe i Verden ud,
    Saa blev der først Graad og Jammer,
Vort Bryst skal være hans Fangetaarn,
    Og Hjertet hans Fængselskammer.
Han sidder jo luunt inden Vægge der,
    Skjøndt evigt og altid han skraaler:
,,Her er saa snevert! o ud! derud!
    Hvor Himlen og Sollyset straaler!''
- Nei, saa gaaer det meget bedre til
    hos dem, som boe i vor Pande;
Vel er det Tagkammer lidet og lavt,
    Dog rummer det godt maa man sande!
Thi der er' tusind' velsignede Smaae,
    Ja tusinde til, og lidt flere,
Der synge og springe ved Dag og Nat,
    (hos <i>visse</i> de mindre genere);
Det er <i>Phantasiens</i> levende Smaae,
    De kjende ei Savn eller Længsel;
Ja tidt gjør' de Nar af den lille Person,
    Der sidder i Hjertets Fængsel.
De kan de deiligste Eventyr,
    Og naar vi Mennesker læse,
Saa spille de strax, som Comedie Alt,
    Her lige over vor Næse.
Ja, tidt kan de udvide Kammeret selv,
    saa mange alt føle en Svimlen,
Men tænk dog ogsaa, hvor høit det gaaer!
    Det gaaer gjennem hele Himlen;
Saa høit, saa høit over Sol og Planet,
    Ja, langt paa den anden Side!
Hvorledes de ellers kan gjøre Sligt,
    Ja, det maa <i>vor Herre</i> vide!
- Men vil' de gjøre for stort et Spring,
    Hvad eller Spektakel og Trætte,
Da kommer <i>Fornuften</i>, en graa Morlil,
    Hun bringer dem snarlig tilrette.
Tidt tysser hun ogsaa, og er lidt vred
    Paa ham, som i Hjertet græder,
Men ofte hun trøster, da synge de Smaae,
    Saa smukt om Himmelens Glæder.

---

Men Dagene svinde og Aarene gaae,
    Om selv de er' nok saa mange,
Da bliver det Fængsel i Hjertet her,
    For svagt til at holde sin Fange,
Det Tagkammer selv er i skrøbelig Stand,
    Det taaler ei Børnenes Springen,
Den gamle Morlille dem tager i Favn,
    Som Moder, hun glemmer slet ingen;
Og Hjertets Lille, det Længsels Barn,
    Er nærmest ved hendes Hjerte,
Saa barnligt, saa trygt det hviler der,
    Og glemmer sin Sorg og Smerte;
Da er hun ei længer en graa Morlil,
    Med Furer og Sorg paa sin Pande,
Nei ung og blomstrende hæver hun sig
    Til Himlens lysende Lande.
</body>
</poem>

<poem id="andersen2002110718">
<head>
   <title>Phantasiebillede</title>
   <toctitle>Phantasiebillede</toctitle>
   <indextitle>Phantasiebillede</indextitle>
   <firstline>Uden Græs og Blomster, uden høie Fjelde</firstline>
   <notes>
      <note>Teksten følger <i>Phantasier og Skizzer</i> (1831), side 56-57.</note>
   </notes>
   <quality>korrektur1,kilde,side</quality>
</head>
<body>
        <nonum><small>Mein dunkles Herze liebt dich,</small></nonum>
        <nonum><small>Es liebt dich und es bricht,</small></nonum>
        <nonum><small>Und bricht und zuckt und verblutet,</small></nonum>
        <nonum><small>Aber du siehst es nicht.</small></nonum>
                                                  <nonum><i>H. Heine</i></nonum>

Uden Græs og Blomster, uden høie Fjelde,
Kun et øde Sand-Revl mod Havets Vælde,
Strækker Odden sig her, sørgende, stor!
Det golde Klittag i Sandet groer,
Hvor de sorte Vrag titte frem, omviklet med Tang,
Og skue Bølgerne fødes og døe, under Stormens Sang.
Nu tændes Fyret - det røde Skjær over Dybet gaaer;
Klar er Himlen, - Stjerne ved Stjerne staaer,
Og hist ude over de svulmende Vande
Flyver en Snekke mod fjerne Lande;
Men hist paa Tangens yderste Pynt, mod Bølgens Slag,
Sidder et Barn, han holder sig fast ved et Vrag,
Og blæser Bobler, brogede, smukke,
Mens Bølgerne briste, foran ham, med dybe Sukke. -
Han seer i Boblen Barndommens Lykke og Drømme,
Seer Farverne vexle saa smukt, i Luftningens Strømme;
Seer Ungdommens Længsel og Kjærligheds jublende Lyst,
Medens underligt, rundtomkring paa den øde Kyst,
De sorte Vrag hæve sig op fra det hvide Sand,
Og luftige Aander svæve hen ad den barske Strand;
De synge om Kjærligheds Lykke,
Og Bølgerne synge med dem, medens de smykke
De knuste Vrag, med Krandse af Tang.
Men Barnet forstaaer ei den dybe Sang;
Han blæser Bobler for Livets Færdsel, for Hjertets Fred,
For Troskab og for - hvad ei selv han veed.
Og Bølgerne svulme, og hans Hjerte som de, -
Og de rive ham med - men Stjernerne see
Den sidste Boble endnu paa Luftningens Strømme,
Det er Hjertets Længsel, dets flammende Drømme,
Den stiger - og brister nu bort.
- Men Bølgerne rulle evigt fort!
</body>
</poem>

<poem id="andersen2002110801">
<head>
   <title>Den nye Sprøite</title>
   <toctitle>Den nye Sprøite</toctitle>
   <indextitle>Den nye Sprøite</indextitle>
   <firstline>En Sprøite har vi faaet nu</firstline>
   <notes>
      <note>Teksten følger <i>Phantasier og Skizzer</i> (1831), side 58-59.</note>
   </notes>
   <quality>korrektur1,kilde,side</quality>
</head>
<body>
        <nonum><small>,,Les plaisirs sont divers.''</small></nonum>

En Sprøite har vi faaet nu,
Der sprøiter saa det er en Gru!
Vor hele Bye er sjæleglad,
Den evig see paa Sprøiten gad,
Og paa dens store, tykke Straale;
Men Sprøiten kan det ikke taale!

Ak, hvor den Sprøite er os kjær!
Den er jo alle lige nær!
Og baade Pige, Dreng og Svend,
Faae Lov at gaae paa Torvet hen,
Thi der er Tromme jo og Fløite,
Hver Gang vi prøve med vor Sprøite!

Ved Raadhuus-Døren sidder ned
Den hele, høie Øvrighed,
Og alle Byens Damer staae
I Vinduet og see derpaa,
Mens Drengene af Glæde skraale,
Og vandes af den store Straale.

Den Sprøite, ja den Sprøite her,
Den sætter Liv dog i enhver!
Selv jeg, saa tidt jeg Sprøiten seer,
Det er, som Hjertet i mig leer,
Jeg glemmer Trommen selv og Fløiten,
Thi al min Tanke er i Sprøiten!
</body>
</poem>

<poem id="andersen2002110802">
<head>
   <title>Hytten</title>
   <toctitle>Hytten</toctitle>
   <indextitle>Hytten</indextitle>
   <firstline>Hvor Bølgen høit mod Kysten slaaer</firstline>
   <notes>
      <note>Teksten følger <i>Phantasier og Skizzer</i> (1831), side 60.</note>
      <note>Mottet er <xref poem="baggesen2002100709"/> fra digtkredsen <i>Balders Igjenkomst, eller Digte til Nanna</i>, trykt i Baggesens tidsskrift <i>Danfana</i>. Andersen har sandsynligvis læst det lille digt i tredje bind af Baggesens <i>Danske Værker</i>, der udkom i 1828. Samme digters <xref poem="baggesen2002031204"/> (også fra tredje bind af <i>Danske Værker</i>) kan meget vel have inspireret Andersen.</note>
   </notes>
   <quality>korrektur1,kilde,side</quality>
</head>
<body>
        <nonum><small>Her i Tid, og hist i Evighed,</small></nonum>
        <nonum><small>Eet er ene nødigt: Kjærlighed.</small></nonum>
                                                  <nonum><i>Baggesen</i></nonum>

Hvor Bølgen høit mod Kysten slaaer,
En ganske lille Hytte staaer,
Men rundt om paa det hele Næs,
Man finder ei en Plet med Græs,
Kun Himmel, Hav og nøgent Sand
Omgiver Hyttens Drømmeland;
Der kan man Paradiset finde,
Thi Kjærligheden boer derinde.

Ei Sølv, ei Guld man finder der,
Men to, som har hinanden kjær,
See Kys og Smiil paa Læben leer,
Og Øiet dybt i Øiet seer;
De tale ei det mindste Ord,
Glemt er den hele, store Jord,
Med al dens Kamp, dens Fryd og Smerte,
Her svulmer Hjerte kun mod Hjerte.
</body>
</poem>

<poem id="andersen2002110803">
<head>
   <title>Skildvagten</title>
   <toctitle>Skildvagten</toctitle>
   <indextitle>Skildvagten</indextitle>
   <firstline>Aft'nen er taaget - døsigt Lygterne brænde</firstline>
   <notes>
      <note>Teksten følger <i>Phantasier og Skizzer</i> (1831), side 61-65.</note>
      <note>HCA rettede siden mottoattributionen til ,,Victor Hugo''.</note>
      <note>* Skrevet i Foraaret 1830.</note>
   </notes>
   <quality>korrektur1,kilde,side</quality>
</head>
<body>
        <nonum><small>,,Lui, lui, et toujours lui.''</small></nonum>
                                                  <nonum><i>Casimir Delavigne</i></nonum>

Aft'nen er taaget - døsigt Lygterne brænde;
Kun paa sin Støi og sin Larm kan man kjende
Det store Paris.
Den brogede, larmende Vrimmel, paa Bølgernes Viis,
Fremtrænger sig vildt gjennem Stræde og Gade.
Hist staaer et Palads med pragtfuld Façade,
Men kun svagt, gjennem Taagen, dæmrer den straalende Krands
Af Lampernes flammende Glands.
Hvem er vel Eier af hiin Pragt, man seer?
,,Un cavalier,'' man veed ei meer.
Ved Porten staaer en Graaskjæg i Gevær,
Han tjente engang i den store Keisers Hær, -
Forresten man om ham veed meget mindre;
Men saae man i den gamle Krigers Indre,
Da for vort Blik,
En svunden Verden, stor og klar opgik.
,,Hvor underligt forandres Alt med Tiden!''
- Saa drømmer han. - ,,Her stod jeg just! dog, det er længe siden.
Mit Bryst var fuldt af store Ungdoms Drømme;
Da bruste Blodet - ja, i vilde Strømme
Flød <i>Frankrigs</i> Blod,
Men Friheds-Træet grønt og herligt stod,
Og jeg var hærdet; nu jeg gammel er og blød.

<i>Toulon</i> var Fjendens. Seier eller Død
Vi med vor yngste Officeer da svore,
Thi han - han var <i>Napoleon</i> den Store.
- Med ham gik Frankrigs yngste Helte-Flokke
Hen over Alpelandets Kjæmpeblokke,
Bestandigt opad, opad i den skarpe Vind,
Som vilde vi i Himlen ind!
Han gik foran, vi fulgte Mand for Mand,
Hvor før kun Mulen steeg paa Fjeldets Rand,
Og gjennem Iis og Snee og skarpe Vinde,
Vi vidste Fjenden, og vor Seir at finde;
<i>Der</i> midt imellem Kamp og Dødens Flamme,
Han stod den Samme,<note>Samme,] Samme.</note>
Skjøndt Kugler fløi om ham i Dagens Dyst.
,,Om han blev dræbt!'' - det gjøs i hvert et Bryst,
Thi <i>Gud</i> og <i>han</i> vor Tanke var i Leiren,
Og begge gav os Seiren.
Hvor jublede jeg høit med Folke-Vrimlen,
Da Keiser-Navnet tonede mod Himlen;
- Smaae-Fuglene paa Fjeldets Tind,
Saae stolt til Konge-Ørnen ind;
Da stormede vi gjennem Busk og Hække,
Og Konger kaared' <i>han</i>, hvis Kraft de vilde knække.
Selv Havets Slange, skjøndt den bister lo,
Dog frygtet Konge-Ørnens stærke Klo;
En evig Troskab, Venskab høit de svore,
Og glemte dog saa snart den <i>Eneste</i> - den <i>Store!</i>

Ud over Reden voxte det stolte Vinge-Par,
For lidet ham det store <i>Frankrig</i> var;
Han var <i>Europas</i> Helt - <i>Europa</i> var hans Rige,
Hans Stjerne kjendte kun, at synke, eller stige.

,,Mod <i>Moskov!</i> - <i>Moskov!</i>'' høit han bød,<note><i>Moskov!</i>'' høit han bød] <i>Moskov!</i> høit han bød''</note>
Men stolt det reiste sig i Flamme-Glød,
Kun Ild og Aske inddrak vore Lunger,
Til Bjerge svulmed' Brandens røde Tunger,
Alt blev til Ild, selv Liget i sin Grav,
Og Lykkens Stjerne svandt i dette Flamme-Hav.
- Hver Dag skjød <i>Ruslands</i> Jordbund Hære frem,
Dog havde vi nok faaet Bugt med dem!
Det Vintren var, og ei Kosakkens Landse,
Der røved' <i>Frankrig</i> sine bedste Krandse.
Kun Iis og Snee stod for vort matte Blik;
Ja Neglene fra Kjødet gik,
Mens Børn og Kvinder, Alt - dog taus jeg være maae;
Hvad Øiet <i>dengang</i> saae,
Tør <i>nu</i> mit gamle Hoved ikke tænke paa! -

Jeg blandt de Saarede paa Vognen laae;
Een Flod og Riger var imellem Fædrelandet;<note>Meningen er: ,,imellem os og Fædrelandet''.</note>
Stærk Strømmen gik, tynd Isen var paa Vandet;
Hver Vogn, hver Hest vi synke saae;
Kun <i>enkelt</i> kunde man hiin Side Bredden naae,
De matte Hænder vi fra Vognen strakte frem,
Man saae det ei, thi ,,hjemad! hjem!''
Det lød, det trængte i mit Hjerte;
Jeg styrted' mig fra Vognen i min Smerte,
Men Isen brast; - - dog Strømmen hæved' atter,
- En Haand mig fatter -
Det var <i>Napoleons</i> - <i>Han</i> var min Redningsmand,
Og jeg saae <i>Frankrig</i>, saae mit Fødeland.
Fri stod jeg der, men ham man Haanden bandt;
<i>Europas</i> Sol bag <i>Elbas</i> Skove svandt.

Men synke kan ei det som Gud opreiser,
Og Folket selv ham kaarede til Keiser;
Der maatte til den hele Spurve-Vrimmel,
For at forjage Ørnen fra sin Himmel.

Han kom - - mit Hjerte vilde mig af Barmen!
Min Hustru holdt den Spæde frem paa Armen;
Velsignelse fløi fra hans Helte-Blikke,
Han kom igjen - han glemte Frankrig ikke!
- Men <i>Frankrig</i> glemte ham - det gav ham bort til Havet;
Ei Fædrelandet har sin første Helt begravet.

- Mod Fjeldet stolt den høie Bølge slaaer,
Men den er bristet længst, naar Fjeldet staaer;
<i>Det</i> synker ei, hvad engang Gud opreiser!
Europa glemmer ei min store Keiser!'' -

Saadan den gamle Skildvagt drømmer nu.
,,Hvad græder Du? &mdash;''<note>Du? &mdash;''] Du? &mdash;</note>
,,Lidt vaade er de gamle Øienlaage,<note>,,Lidt] Lidt</note>
Dog, det er mueligt Aft'nens kolde Taage ...''<note>Taage ...''] Taage ...</note>
,,Tys, stille dog! glem nu den Store!<note>,,Tys] Tys</note>
Hist gaaer en lille Een med Sabel og med Spore,
Derfor ei Mere!
Husk, gamle Graaskjæg, Du skal presentere!''<note>presentere!''] presentere! - <i>som det nok ses er citationen her i digtets slutning lidt mangelfuld, der er både i originalen og i de senere optryk i <i>Samlede Skrifter</i> kun det ene par gåseøjne oppe før ,,Hvad'' i l.100.</i></note>
</body>
</poem>

<poem id="andersen2002110804">
<head>
   <title>Hjemvee</title>
   <toctitle>Hjemvee</toctitle>
   <indextitle>Hjemvee</indextitle>
   <firstline>Om Aft'nen i det lille, snevre Kammer</firstline>
   <notes>
      <note>Teksten følger <i>Phantasier og Skizzer</i> (1831), side 66-67.</note>
      <note>,,Jean Poul'', læs: ,,Jean Paul''.</note>
   </notes>
   <quality>korrektur1,kilde,side</quality>
</head>
<body>
    <wrap><small>Warum wurde auf den schmutzigen Erdenkloß ein Geschöpf mit unnützen Lichtflügeln geklebt, wenn es in die Geburtscholle zurückfaulen sollte, ohne sich je mit den ätherischen Flügeln los zu winden?</small></wrap>
                                                  <nonum><i>Jean Poul</i></nonum>

Om Aft'nen i det lille, snevre Kammer,
Naar Alt er stille, i mit Bryst det flammer!
En mægtig Længsel fylder al min Tanke,
Af Hjemvee føler jeg mit Hjerte banke,
Og jeg maa græde, skjøndt jeg er en Mand,
Thi <i>her</i>, har Hjertet intet Fædreland!

Naar Kunsten aabner mig sit store Rige,
Den samme Længsel føler jeg da stige,
Enhver Musik, hver Sang der naaer mit Hjerte,
Gjenvækker denne bittre, søde Smerte,
Men Hjemmet finder jeg dog aldrig her,
Mit Hjem er der, hvor jeg kun ikke er!

Seer jeg den friske Skov, de grønne Dale,
Da føler jeg, hvad ei jeg kan udtale,
Seer jeg det stolte Hav og Aftenrøden,
Da længes Hjertet mægtigt efter Døden!
Dog nei! det er ei Døden, nei, et Hjem, -
Et Hjem, hvis Navn jeg ei kan stamme frem.
</body>
</poem>

<poem id="andersen2002110805">
<head>
   <title>Den jydske Hede i Regnveir</title>
   <toctitle>Den jydske Hede i Regnveir</toctitle>
   <indextitle>Den jydske Hede i Regnveir</indextitle>
   <firstline>Ak, Himlen staaer med Graat i Graat!</firstline>
   <notes>
      <note>Teksten følger <i>Phantasier og Skizzer</i> (1831), side 68-69.</note>
   </notes>
   <quality>korrektur1,kilde,side</quality>
</head>
<body>
        <nonum><small>Röslein, Röslein, Röslein roth,</small></nonum>
        <nonum><small>Röslein auf der Heiden.</small></nonum>
                                                  <nonum><i>Göthe</i></nonum>

Ak, Himlen staaer med Graat i Graat!
Og Regnen rusker nu saa smaat;
See, <i>Heden</i> hist og her sig høiner,
Men Lyng og Lyng og Lyng man øiner;
Hver grønlig Plet gjør Hjertet glad,
Skjøndt Græsset ligner Andemad.

Saa tungt i Sandet Vognen gaaer,
Og Lyngen ind mod Hjulet slaaer;
To Smaa-Børn vogte Faar ved Veien,
Hør, Drengen blæser paa Skalmeien,
Imedens fromt hans Søsterlil,
En Psalme synger os dertil.

Hun ogsaa andre Viser veed,
Selv den, om: ,,<i>Roat</i>, som faldt ned'' -<note>Om linedanseren Roat, se J. L. Heibergs <xref poem="heibergjl2002012103"/>.</note>
- Men tys! hvem er det som sig nærmer?
Det er' Nomade-Folk, som sværmer;
Zigeunere de er' paa Tydsk,
Men kaldes Kjeltringer paa Jydsk.

See, Konen her er ikke styg!
Hun bærer Vuggen paa sin Ryg;
Den Lille sover der og drømmer,
Skjøndt Regnen over Vuggen strømmer;
De andre Unger ved Siden gaae,
De tradske godt, skjøndt de er' smaae.

Hvem veed &mdash;? Selv Tanken gjør saa godt;
Maaskee jeg her - skjøndt Alt er graat,
Skal deres <i>Preciosa</i> møde,
Den <i>fine, line, søde, bløde!</i>
Hvor er hiin Sol paa Hedens Nat?
Mon hun er alt i Hullet sat?
</body>
</poem>

<poem id="andersen2002110806">
<head>
   <title>Hvile paa Heden</title>
   <toctitle>Hvile paa Heden</toctitle>
   <indextitle>Hvile paa Heden</indextitle>
   <firstline>Sørgende, stor ligger foran os</firstline>
   <notes>
      <note>Teksten følger <i>Phantasier og Skizzer</i> (1831), side 70-72.</note>
   </notes>
   <quality>korrektur1,kilde,side</quality>
   <keywords>grundtvig</keywords>
</head>
<body>
        <nonum><small>&mdash; - - den nøgne Hede,</small></nonum>
        <nonum><small>Som er sin egen Grændse - &mdash;</small></nonum>
                                                  <nonum><i>Grundtvig</i></nonum>

Sørgende, stor ligger foran os
Den sortbrune Hede;
En enkelt Enebærbusk hæver sig lysegrøn
Frem mellem Lyngen.
Rundtom er Bakker og Høie,
Der som en Bjergryg sig strækker langs gjennem Landet.
Men ved hver Skrænt,
Ja ved Hjulsporet selv,
Fremtrænger den rødgule Ahl.
Det er, som glede vi over en Klode, der uddød
Laae under os; en sørgende Grav;
Men Fuldmaanen skinner saa smukt paa den dunkelblaae Himmel,
Hvor de underligt formede Skyer
Glide henad, som svømmende Bjerge.
Alt er saa stille!
Man hører kun Vognhjulets Skuren
Dybt i den sandede Vei,
Men stille sidde de Reisende, indsvøbt i Kapper,
Thi skarp blæser Vinden fra Vest
Over den øde, sortbrune Hede.

Her ligger et Huus,
Eensomt, midt i den ubeboede Egn,
Faldefærdigt og lavt;
Ret som et Vrag i det blik-stille Hav,
Staaer det foran os.

I løse, natlige Dragt
Viser Huusmoderen sig;
Hæslig er hun, gammel og bruun;
Skjødesløst hænger det lasede Skjørt
Om de skarpe, knoklede Lænder.
Snart gjør hun Ild med den tørrede Lyng;
See hun puster, og Røgen
Hvirvler kulsort i Veiret,
Og Flammen kaster sit rødlige Skjær
Paa det magre, rynkede Ansigt.

Udenfor Huset leire vi os,
Lave vor Punsch og sidde, som Guder
Stolt, paa den sortbrune, slumrende Jord,
Der seiler med Maanen i Luften.
Den Gamle griner saa smaat og nipper
Til Punschen hun fik, og fortæller
Om <i>Spaniolerne</i>, som
Her i Krigens Tid havde været;
Hvordanne de fremmede Gjæster, som ingen forstode,
Sloge Leir her paa Heden;
Hvordan de ofte græde som Børn
Og nævnede Hjemmet;
Snart dansed' og sprang i de maanklare Aftner,
Og sang deres fremmede, hjemlige Sange,
Langt fra Hjemmet, allene,
Paa den øde, sortbrune Hede. -

Vort Maaltid endt,<note>endt,] endt.</note>
Vi sidde paa Vognen igjen
Og nikke Farvel til den Gamle,
Der spøgelseagtigt stirrer paa os og nikker igjen;

Men bag Døren
Titter en halvvoxen Pige nysgjerrig frem;
Forundret seer hun paa os, gaber og strækker
De dovne, deilige Lemmer,
Saa Kjolen, hun løst har slængt om sig,
Gaaer bort fra den fyldige Skulder
Og viser os Marmor paa Heden.
</body>
</poem>

<poem id="andersen2002110807">
<head>
   <title>Drengen og Moderen paa Heden</title>
   <toctitle>Drengen og Moderen paa Heden</toctitle>
   <indextitle>Drengen og Moderen paa Heden</indextitle>
   <firstline>O siig mig dog, kjær Moder, hvad aldrig Du har sagt</firstline>
   <notes>
      <note>Teksten følger <i>Phantasier og Skizzer</i> (1831), side 73-74.</note>
   </notes>
   <quality>korrektur1,kilde,side</quality>
</head>
<body>
        <nonum><small>Det Grønne, Blaae og Røde var kun Tant, &mdash;</small></nonum>
        <nonum><small>Maaskee det Sorte turde være Sandt.</small></nonum>
                                                  <nonum><i>C. Wilster</i></nonum>

O siig mig dog, kjær Moder, hvad aldrig Du har sagt,
Naar skal jeg see min Fader? Er han i Jorden lagt?
Ei før Du mig fortalte, hvem dog min Fader var,
Derfor saa sære Drømme, jeg tidt om Natten har!
Var ei min Fader Konge? - Tidt tænker jeg derpaa!
Og hvorfor skal vi evig paa denne Hede gaae?

Hvor er' de sorte Skove, hvor der var Dands og Sang?
Hvor er' de store Bjerge, som jeg har seet engang?
O siig, hvor er min Fader? O siig mig, hvem han var!
Thi underlige Drømme jeg tidt om Natten har!
O siig mig dog, kjær Moder, kan Du min Drøm forstaae?
I Nat da var det for mig, som jeg min Fader saae!

Regnbuen stod foran mig, af tvende Bjerge holdt,
Men oppe under Buen min Fader svæved' stolt;
Om Halsen hang en Kjæde, og han en Krone bar,
Og Engle fløi omkring ham, paa hvide Vinge-Par.
Jeg saae ham ad mig vinke, det Hele var saa klart;
O, siig mig dog, kjær Moder! siig finde vi ham snart?

Ti stille med din Drømmen! Du Alt for stort har tænkt!
I <i>Ungarn</i> hvor Du fødtes, der blev Din Fader hængt.
Stolt var han, som en Konge, selv da han hængtes op!
Nu har de sorte Ravne fortæret længst hans Krop.
Da jeg brød ud af Hullet, Du ved mit Hjerte laae - -
Nu, bliv ei bleg om Kinden! - Nu! - vil Du bare gaae!
</body>
</poem>

<poem id="andersen2002110808">
<head>
   <title>Længsel med Potterne</title>
   <toctitle>Længsel med Potterne</toctitle>
   <indextitle>Længsel med Potterne</indextitle>
   <firstline>Hist hvor man kun seer Lyngen groe</firstline>
   <notes>
      <note>Teksten følger <i>Phantasier og Skizzer</i> (1831), side 75-76.</note>
   </notes>
   <quality>korrektur1,kilde,side</quality>
</head>
<body>
        <nonum><small>,,Lad Fovlen flyv'</small></nonum>
        <nonum><small>Lad Taagen dryv'' &mdash;</small></nonum>
                                                  <nonum><i>Sallingboe Hyrdesang</i></nonum>

Hist hvor man kun seer Lyngen groe,
Der laves Jydepotter jo!
Der laves store, laves smaae,
Paa Vognen snart de pakked' staae,
Og see, med Potter rigt begavet,
Den reiser langveis over Havet.

Ak see, nu kjører den afsted!
Og Pottefaderen er med;
Hans lille Dreng ved Døren staaer,
Med nødbrun Kind og gule Haar,
Han seer paa Vognen, som nu kjører,
Og sært det i hans Bryst sig rører.

Han føler, nei, han veed ei hvad!
Med Potterne han reise gad,
At see Soldater, Skov og By,
Med Kirketaarne høit mod Sky;
Ja Havet med de stærke Strømme,
Og Alt, hvad han kun saae i Drømme.
</body>
</poem>

<poem id="andersen2002110809">
<head>
   <title>Phantasie ved Vesterhavet</title>
   <toctitle>Phantasie ved Vesterhavet</toctitle>
   <indextitle>Phantasie ved Vesterhavet</indextitle>
   <firstline>Er disse høie, sorte Masser Fjelde?</firstline>
   <notes>
      <note>Teksten følger <i>Phantasier og Skizzer</i> (1831), side 77-78.</note>
      <note>Et originalmanuskript til dette digt er bevaret, med otte ekstra linjer som altså ikke kom med i den endelige udgave, se <xref poem="andersen1831a0"/>.</note>
   </notes>
   <keywords>ingemann</keywords>
   <quality>korrektur1,kilde,side</quality>
</head>
<body>
        <nonum><small>Herlige Hav!</small></nonum>
        <nonum><small>Ved din svulmende Barm har jeg hjemme.</small></nonum>
                                                  <nonum><i>Ingemann</i></nonum>

Er disse høie, sorte Masser Fjelde?
Nei! fremad styrte de med Vælde,
Og Sneens Dynger paa den høie Tinde,
Snart stige, snart forsvinde!
- Er det da Skyer, som i Dalen svæve,
Og nu med eet sig høit mod Himlen hæve?
Nei, det er Havet! - hør dets dybe Sang,
Ei hørte Øret før slig Orgelklang,
Den ryster Sjæl og Tanke,
Thi her er alting stort og uden Skranke.
- Hvad gjemmer Du, o Bølge, i Dybets Bugt?
Hvad saae Du paa Din stolte Flugt?
Hvad hørte Du? - Du Jordens Vugge, Jordens Grav!
Herlige Hav!!!
- Din Bølge saae ved Nordens Pol
Den ei synkende Sol,
Iisbjergenes evige Lag!
<i>Den</i> følte <i>Æquators</i> brændende Dag;
<i>Den</i> hviled' stille, udbredt som et Klæde
Om Øen, hvor Pilene græde!
Den hørte paa Klippens, paa Sandets Kyst,
Hvad dybt der sig rører i Menneskets Bryst;
Den sang jo omkap med hver Fugl paa Green,
Og gik over Perler og Dødningebeen.
Den skued' ved Luftningens Strømme ved Stormenes Chor,<note>Stormenes] Stormens - <i>originalmanuskriptets ordlyd er her at foretrække, selvom alle trykte udgaver er enige om at skrive ,,Stormens''.</i></note>
Verden saa undrende stor!
Ja <i>stor</i> Du hæver Dig selv i Din Vugge og Grav,
Herlige Hav!
Og dog, hvad er vel <i>Du</i>, mod Himlens store Sø,
Hvor Jorden staaer kun, som en lille Ø,
Hvor Sol og Maane, ja, hvor hver en Stjerne,
Som Øer ligge udspredt i det Fjerne!
Og hvad er atter denne store Vrimmel?
<i>Een</i> Draabe kun i den uendelige Himmel!
- Nu fatter jeg først klart hvad Døden bringer
Paa Cherub-Vinger!
Thi bruus kun, vilde Hav, opløft Din Kjæmpe-Vove,
Med Dig og Stormen, jeg min Gud vil love!
</body>
</poem>

<poem id="andersen2002110810">
<head>
   <title>Malerie fra Jyllands Vestkyst</title>
   <toctitle>Malerie fra Jyllands Vestkyst</toctitle>
   <indextitle>Malerie fra Jyllands Vestkyst</indextitle>
   <firstline>Man seer ei Træ, ei Busk, selv Lyngen vil ei groe</firstline>
   <notes>
      <note>Teksten følger <i>Phantasier og Skizzer</i> (1831), side 79-81.</note>
      <note>Mottoet har i originalen ,,stàr'' for ,,står'', hvad udelukkende skyldes typografisk afmagt over for det dengang udanske bogstav å.</note>
   </notes>
   <quality>korrektur1,kilde,side</quality>
</head>
<body>
        <nonum><small>Den hela jorden likner här ett lik,</small></nonum>
        <nonum><small>Och himlen står, liksom en mördare,</small></nonum>
        <nonum><small>I blodig skrud, betraktande sitt offer.</small></nonum>
                                                  <nonum><i>Atterbom</i></nonum>

Man seer ei Træ, ei Busk, selv Lyngen vil ei groe,
Fra Sandet pipper frem et Græsstraae eller to;
Sandklitter reise sig, de vexle Dag for Dag,
Og rundtom stikke frem de nøgne, sorte Vrag.
Foruden Grændse Havet udstrakt for os staaer,
Speilklart og glat det er, saa langt som Øiet naaer,
Strandbredden er belagt med Stene, store, smaae,
Og alle runded' smukt, see, røde, hvide, blaae!
Hist komme Fiskere, de gaae til Havet froe;
En herlig Slægt det er, med Marv i hver en Kno.
Nu læses først en Bøn, fromt folder sig hver Haand,
Saa ile de med Christ, Gud og den hellig Aand.

---

    Den gamle Mor paa Klinten staaer,
    Saa graat som Sand er hendes Haar!
    Hun drikker Solens Ild saa smaat,
    Og skutter sig, det gjør saa godt.
    Men som hun ret paa Havet seer,
    Strax hendes gustne Ansigt leer,
    Thi ude, hist paa Bølgens Hjem,
    En prægtig Seiler glider frem,
    Men uden Roer og uden Mast;
    Den borer sig i Sandet fast,
    Det <i>Dødningskibet</i> er man seer,
    Thi see - - - nu er det ikke meer.
    Da knæler fromt den gamle Mor,
    Hun læser høit et <i>Fadervor</i>,
    Og siger: ,,Gud! til os Du see!<note>,,Gud] Gud</note>
    Lad det paa vores Kyst dog skee!
    De drukne vist, den hele Flok,
    Men vi skal leve, veed Du nok!''

---

Blikstille hviler Havet, tyst som de Dødes Hjem,<note>Dødes] Dødens</note>
Men underligt fra Dybet en Susen stiger frem,
De mange Fiskerbaade med Bytte, høit i Lag,
See, hvor de søge Kysten, med stærke Aareslag.
Med eet sig Floden hæver, den stiger meer og meer,
Den grumset, sorte Bølge, høi, som et Bjerg, man seer.
Vel hundred' Favne reiser den sig med Gny og Larm,
Men Brændingen den knuser til Støvregn i sin Harm.
Dog gjennem hver en Brænding, hver Fiskerbaad nu gik,
Stift holdt hver Fisker Aaren, hver saae med Ørnens Blik;
Nu springe de i Søen, de drage Baaden frem,
Saa slæbe deres Qvinder det rige Bytte hjem;
Dybt bøiet under Vægten de gaae med deres Smaae,
Mens Manden mørk og stille ved Stranden seer derpaa.
- Hvad svæver over Dybet? Hvi er saa taus hver Mand?
Der er et Skib i Havs-Nød, det driver stærkt mod Land.
See, Masten er alt kappet, i Brændingen det staaer,
Et <i>Nu</i> - og Kjæmpebølgen det knuust mod Kysten slaaer.
Men see! Mandskabet klynger sig om den store Mast,
Høit op paa Land den hvirvles, ved Bølgens stærke Kast.
Er' de nu frelst? - Nei, Bølgen dem river atter med,
See Masten, hvor den ruller, den knuser hvert et Leed.
Nu styrter den i Dybet, man hører intet Suk.
- Snart tier Storm og Bølge, og Natten er saa smuk,
Da ligger Stranden broget med Vare og med Stads,
<i>Havgasserne</i> da juble, og gjør' et stort Galads.
</body>
</poem>

<poem id="andersen2002110811">
<head>
   <title>Digterskibet</title>
   <toctitle>Digterskibet</toctitle>
   <indextitle>Digterskibet</indextitle>
   <firstline>Midt i det Uendelige</firstline>
   <notes>
      <note>Teksten følger <i>Phantasier og Skizzer</i> (1831), side 82-85.</note>
      <note>,,Jean Poul'', læs ,,Jean Paul''.</note>
   </notes>
   <quality>korrektur1,kilde,side</quality>
</head>
<body>
    <wrap><small>&mdash; O wer nicht zuweilen zu viel und zu weich empfindet, der empfindet gewiß immer zu wenig.</small></wrap>
                                                  <nonum><i>Jean Poul</i></nonum>

Midt i det Uendelige
    Strækker sig det stolte Hav,
Lystigt glide Skib og Baade
    Over denne aabne Grav;
Tusind' Flag i Luften vaie,
    Hvilken Vrimmel, hvilken Lyst,
Hvor de dreie, hvor de krydse,
    De vil naae den grønne Kyst.

Der er Een, han bringer Steenkul,
    Denne holsteensk Smør og Ost,
Een har Korn, Een Fleskeskinker,
    Andre herlig Viin og Most;
Og hver Skipper har en Kone,
    Hun er ham hans bedste Last;
Vuggen med den lille Unge
    Surret er til Skibets Mast.

Hør de synge, hør de snakke,
    Andre sove nok saa trygt,
Men <i>eet</i> Skib mod Strømmen seiler,
    Det er stolt og herligt bygt:
Kjøl og Planker ere Tidens
    Ege, rykked' op med Rod,
Masten selv er Kundskabs-Træet,
    Som i Edens Hauge stod;

Seilene er Dagens Skyer,
    I det røde Aftenskjær,
Og med friske Blomsterkrandse
    Alt er herligt pyntet her.
Skjalden ene staaer ved Roret,
    Det en Harpe er af Guld,
Og i Bølgens Brænding toner
    Hver en Stræng saa underfuld.<note>Hver] hver</note>

Aander sig i Luften boltre,
    Synge i den milde Vind;<note>Synge] synge</note>
Skjalden seer med Aandens Øie
    Salig i Guds Himmel ind;
Han tør Fortids Kyst beseile,
    Alt oplives der paa ny,
Fremtid selv staaer som en Stjerne,
    Bag den lette Morgensky;

Høit han i Begeistring synger
    Himlens Fred og Jordens Lyst,
Thi det store Heles Billed',
    Lever, aander i hans Bryst.
Mængden, som nu ogsaa seiler,
    Finder det er broget Stads,
Lytter lidt, men passer derpaa
    Sine Oste, sin Seilads.

Livets Færdsel, Alt om Skjalden,
    Hæver sig til Poesie,
Ja selv <i>det</i>, der i hans Indre
    Knuse vil al Harmonie;
Bølgen stiger, Hjertet svulmer,
    Skyer henad Himlen gaae;
Hjertets dybe, stærke Banken
    Kan han selv ei ret forstaae;

Og et mægtigt Savn han føler
    Selv midt i sin bedste Lyst,
<i>Ene</i> staaer han mellem Aander,
    Uden et beslægtet Bryst,
<i>Ene</i> er han i sin Himmel,
    Intet Hjerte mod ham slaaer,
<i>Ene</i> er han i sin Smerte,
    <i>Ene</i> han i Døden staaer!

Hjertet vil et Hjerte møde -
    Nu han klart sin Længsel veed,
Og han styrter sig i Vrimlen,
    Styrter sig fra Skibet ned,
Bølgen lukkes - - Skibet seiler
    Fremad med sin Aandehær,
Men fra Himlen funkler Stjernen
    I det blege Aftenskjær.
</body>
</poem>

<poem id="andersen2002110812">
<head>
   <title>Manden fra Paradiis.</title>
   <subtitle>En komisk Fortælling</subtitle>
   <toctitle>Manden fra Paradiis (En komisk Fortælling)</toctitle>
   <indextitle>Manden fra Paradiis.</indextitle>
   <firstline>Der var engang en Enke</firstline>
   <notes>
      <note>Teksten følger <i>Phantasier og Skizzer</i> (1831), side 86-92.</note>
   </notes>
   <quality>korrektur1,kilde,side</quality>
</head>
<body>
        <nonum><small>&mdash; Man schreibet von <i>Paris</i>, es habe kein Gefahr, &mdash;</small></nonum>
        <nonum><small>&mdash; Til <i>Paradiis</i> fra os er nu fast ingen Fart. &mdash;</small></nonum>
                                                  <nonum><i>Holbergs</i> ,,Peder Paars''</nonum>

Der var engang en Enke -
Dog nei! - - jeg maa mig først betænke;
Hun havde været det, men var nu gift paany,
Med Een fra <i>Thy</i>;
(Det maae vi ikke glemme).

- En Aftenstund, da Manden ei var hjemme,
Sad hun med Haanden under Kind,
Selv Theemaskinen var en Smule sovet ind,
(Den ellers sang en Tone, reen og klar,
Og førte tidt ved Bordet den bedste Passiar).
Fra Jordens Taageland,
Fløi Tankerne til hendes første Mand;
Hun kunde ei den søde Sjæl forglemme,
Og ak! den anden var jo ikke hjemme,
- ,,Du har det godt!'' udbrød hun, ,,fri for Nød
Du sidder i det <i>abrahamske</i> Skjød,
Og seer til os, der i den snevre Stue
Maa plages slemt af Hoste og af Snue!''

Hun taug og faldt igjen i Tanker,
Da hører hun, hvor det paa Døren banker;
Hun skotter hen til Krogen;
,,Uh! er der Nogen?''
(Thi hun var bange for - ja det var hele Tingen -
At see en Aand i <i>den</i>, der havde før slet ingen).
Nu banker det igjen, og saa gaaer Døren op - -
Men det er ingen Aand, nei Een med Kjød og Krop!
Det er en Haandværkssvend, der nu har sprængt sit Buur,
Og gaaer fra By til By og seer paa Guds Natur;
Han gjør Visitter kun, for ei at smægte,
Sligt kalder man: at <i>fægte</i>.

Han var, det saae hun nok, en sælle Een,
Der gik i dette Liv paa sine egne Been;
Og som han sagde det, der noget laae i Tonen,
Der rørte Konen.
Hun spurgte ham, hvorfra han kom, hvorhen han gik;
Og Svaret, som hun fik,
Det var: han drog paa Bursche-Viis,
Nu gjennem <i>Tydskland</i> til <i>Paris</i>. -
Da blev hun i sit Hjerte glad,
Hun dækked' op med Øl og Mad,
Og sagde: ,,Sæt sig dog, og spiis!
Hvad, reiser han til <i>Paradiis?</i>
O, Herre Gud! i dette Land
Der har jeg jo min første Mand;
Hils ham fra mig og fra vor Datter,
Og hils ham ogsaa lidt fra Fatter!''

Da mærkede Skjelmen, at ei vor Viv
I Geographien var meget stiv,
At hende klang paa ligeviis
De Navne: <i>Paris</i> og <i>Paradiis</i>.
Thi faldt han strax i Talen ind:
,,Jeg kjender ham, det gode Skind.'' -
- ,,Ak!'' udbrød da hans Hjertenskjær:
,,I altsaa før har været der!<note>altsaa] Altsaa</note>
Hvor lever dog den søde Skat?'' -
- ,,Ak det er ilde med ham fat!
Jeg var der for en Maaned siden;
Da sleed han meget suurt paa Tiden,
Stod tidlig op, kom seent i Seng,
Og var de Andres Hunde-Dreng!
Hvad Tøi han fik i Gravens Nat,
Gik strax itu det tynde Pjat!
Af Kjoler har han ikke een,
Og tænk, han gaaer med bare Been!'' -

De Ord i hendes Hjerte stak som Syle,
Og hun begyndte gyseligt ar hyle,
Fik nu, og det i største Hast,
En Byldt af baade løst og fast;
Ja Skjorter, Strømper, uldne Sokker,
(Og jeg veed Pokker), -
Og bad, mens Øiet stod i Vand:
,,O bring det til min salig Mand,
Og siig: jeg sender meer afsted,
Naar jeg kun seer en Leilighed!
Ak ja! ak ja! det er dog haardt,
Han der skal gaae til Spot og Tort!''

Da Knøsen havde spiist sig mæt,
Han loved' at besørge det,
Tog Bylten, takkede og gik;
Men Konen sad med vaade Blik;
Thi vil vi springe nogle Timer frem
Til hendes Mand kom hjem,
(Jeg mener han, den <i>sidste</i>,
Den <i>første</i>, veed I, staaer paa Dødens Liste). -

,,Nu, jeg kan hilse Dig fra salig Thiis,''
(Saa heed den første Mand; o det er slemt,
Jeg Navnet har i Førstningen forglemt!) -
,,Her var nys Een, der gik til Paradiis! &mdash;''
Og nu fortalte hun om ham, som alt var gaaet,
Og hvad han havde med paa Reisen faaet.
Men Manden fatted' snart den hele Ting,
Og i et Spring han sadlede sin allerbedste Hest,
Og foer afsted, som Skyerne i Blæst.
Han vilde, sagde han til Konen,
Dog tale selv en Smule med Personen.

Det var en deilig Nat med Maaneskin og Sligt,
Der klæder endnu bedre i et elegisk Digt,
Høit Nattergalen slog, og Uglen peb Discant!
Og hvad der her var bedst - den rette Vei han fandt,
Hvor Tyven gik afsted i Maanens blege Straale.
(Thi mere Lys en Tyv i Grunden ei kan taale) -

Nu vil vi da med Tyven gaae!
Saasnart han saae
Een foer afsted som bare Fanden,
Han tænkte ganske ret: der har vi Manden,
Og kastede sin Bylt i Grøften nær ved Krattet,
Og satte sig derved, thi han var fattet.
Med skyldfrit Sind han vilde sig forskandse,
Og sang om grønne Jomfru-Krandse,
Idet han stirrede paa Nattens klare Himmel,
Til Manden kom og standsede sin Skimmel,
Og spurgte, uden megen anden Snakken,
Om ei han havde seet en Mand med Bylt paa Nakken,
Og for at give Sagen mere Vægt,
En Tyveknægt. -
,,Jovist!'' var Svaret: ,,nylig saae jeg Een,
Der gjorde lange Been,
Saasnart han saae, I vilde ham indhente,
Svandt han i Skoven, hurtig, som en Glente;
Men skynd jer lidt, saa kan I Knægten fange;''
Den anden takkede ham mange Gange,
Og bad ham holde lidt paa Hesten.
(Nu veed I Resten) -
Den gode Mand i Skoven sprang,
Men Tyven sig paa Hesten svang,
Tog Bylten med, ,,hyp, - vil du gaae!''
Det var en Lyst at see derpaa. -

Udmattet, stønnende og bister
Kom Manden som en vred Philister,
Men tænk jer nu hans store Skræk,
Da ogsaa Hesten her var væk.
Han raabte: ,,hov!'' han raabte: ,,hei!''
Men Tyven løbet var sin Vei.
- Da ingen anden var tilstede,
Fik Maanen hele Mandens Vrede.
,,Paa slig en Daad Du skinne kan;
O tvi Dig an!
Har Du ei hørt, en Tyvehæler
Rangerer lige med en Stjæler.
Jo, jo, Du er en deilig Een!'' -
Saa gik han hjem paa sine Been.

,,Naa, traf Du ham?'' saa spurgte Konen;
Men Manden havde nedstemt Tonen,
Og sagde: ,,Jo, min kjære Skat,
Jeg fik ham dog til Lykke fat!
Vor bedste Hest jeg gav ham med,
At han kan komme lidt afsted!''
- Da blev hans Kone ganske mild:
,,O lille Mand, hvor Du er snild!
Det maa man dog de Mandfolk skjænke,
At <i>de kan tænke!</i>''

---

Moralen, som man finder,
Er, at der gives dumme Qvinder;
Dog - Mændene i samme Farve spille,
Men, <i>de kan bedre tie stille!</i>
</body>
</poem>

<poem id="andersen2002110813">
<head>
   <title>Stormen</title>
   <toctitle>Stormen</toctitle>
   <indextitle>Stormen</indextitle>
   <firstline>Som i en Søvn ligger Luften og Havet</firstline>
   <notes>
      <note>Teksten følger <i>Phantasier og Skizzer</i> (1831), side 93-97.</note>
   </notes>
   <keywords>oehlenschlaeger</keywords>
   <quality>korrektur1,kilde,side</quality>
</head>
<body>
        <nonum><small>&mdash; - - Skibet</small></nonum>
        <nonum><small>Med matte Vinger,</small></nonum>
        <nonum><small>En Spurv i Hvirvelvind.</small></nonum>
                                                  <nonum><i>Oehlenschläger</i></nonum>

Som i en Søvn ligger Luften og Havet,
Ingen Bølge man seer,
Kun døsigt svulmer Fladen og synker igjen;
En enkelt Luftning gaaer, som en Skygge,
Over de slappe, hængende Segl;
Men den hvidgraae Maage
Flyver i Kredse om Skibet
Og med hæse Skrig den fortæller
Hvad Dybet nu drømmer. -
En Kastevind griber i Seilet,
Med Larmen det svulmer, men synker døsigt igjen,
Som den trætte Vandrer,
Der kaldes ved Midnat fra Leiet,
Vaagner, men sover atter igjen, -
- Nu dæmrer Natten og fjernt i Nordvest
Staaer et Bjergland af Skyer hvor Stormene bygge;
Det stiger med Mørket,
Og Lynstraalen leger, som glødende Lava,
Over Bjergenes Rygge.
Nu Havet er vakt af sin dybe Slummer,
See, Bølgen dandser til Stormenes Sang
Men sort, og med sølvhvidt Skum er den klædt,
Og underligt dybt og veemodigt den sukker,
Thi den veed, at i Nat,
Mangen livsglad Søgut og trofaste Søn
Skal den trykke, som Liig, iiskold og hvid,
Fast til sit Hjerte.
See derfor svulmer dens Barm og de store Taarer
Falde som Støvregn hen over Skibet.
Men høit deroppe,
Høit i den gyngende Mast,
Sidder den modige Skibsdreng, hans Lokker flagre,
Og stille skuer han over de svulmende Bølger.
- Aldrig før saae Du Havet saa mørkt,
Aldrig Lynet saa klart;
Som Fjeldmasser hænge de truende Skyer
Over vort Hoved',
Og Havet løfter med stærke Arme
Skibet, som var det en Fjer kun,
Høit, saa høit det slynges i Luften,
Som skulde det knuses mod hine Fjelde;
Men Menneske-Hjertet klynger sig fast til sin Gud,
Og ved hver truende Bølge, det løftes
Høiere, nærmere ham,
Algodhedens Fader.
Dybene sukke med Skyens Bjerge,
Dog mere dybt
Sukker eet Hjerte, et Ungdoms-Hjerte.
Seer Du i Stormen, Skibsdrengen høit
I den svaiende Mast?
Veed Du hans Længsel og Savn,
Hvad Hjertets Brændinger tone?

    ,,I Hytten hos min Moder
    Der var dog ei mit Hjem
    Bestandig vilde Hjertet,
    Kun frem og altid frem.

    Min Moders Hjord jeg græssed'
    Da i den grønne Dal,
    Men Hjertet følte Længsel<note>Hjertet] Hjerte</note>
    Til Skovens Bøgesal.

    Først græd jeg høit af Glæde,
    Saa længtes jeg igjen,
    Og Hjertet fløi da atter
    Til Hyttens Hjemstavn hen.

    Nu misted' jeg min Moder,
    Det knuste Barnets Lyst;
    Jeg ene stod i Verden,
    Med Smerten i mit Bryst.

    I Dalen var saa snevert,
    Jeg stræbte modigt frem,
    Men oppe høit paa Bjerget
    Var heller ei mit Hjem.

    Da saae jeg Havet for mig,
    Og Himlen var saa blaae,
    Det var, som al min Længsel
    Bag Horizonten laae.

    Da foer jeg over Bølgen,
    Til fjerne Lande frem,
    Men ingen, ingen Steder
    Fandt Hjertet der sit Hjem.

    Og dog kan Hjemmet findes
    Paa denne store Jord,
    Men Hjertet tør ei sige
    Det dybe Trolddoms Ord.'' -

<i>Saa</i> toner det dybt i hans Bryst, uden Ro, uden Fred.
- Og Skibet flyver i Stormen, over Bølgen, afsted.
</body>
</poem>

<poem id="andersen2002110814">
<head>
   <title>Cometen 1834</title>
   <toctitle>Cometen 1834</toctitle>
   <indextitle>Cometen 1834</indextitle>
   <firstline>Lad Verden tee sig nok saa lærd, foruden som forinden</firstline>
   <notes>
      <note>Teksten følger <i>Phantasier og Skizzer</i> (1831), side 98-102.</note>
      <note>* Fremsagt af Jfr. <i>Jorgensen</i> paa Hr. og Mad. <i>Winsløws</i> Aften-Underholdning, paa det Kgl. Theater, den 7de Marts 1830.</note>
   </notes>
   <quality>korrektur1,kilde,side</quality>
</head>
<body>
        <nonum><small>Saa rædsom en Historie</small></nonum>
        <nonum><small>Jeg aldrig har oplevet.</small></nonum>
                                                  <nonum><i>Ingemann</i></nonum>

Lad Verden tee sig nok saa lærd, foruden som forinden,
Naar først Cometen viser sig, den ryger dog af Pinden.
Saa seer man, den er ei solid, men saa er det for silde,
Nu lapser den sig alt for fælt, og derfor gaaer det ilde.
Ja, hører nu, hvordan det gaaer, og hvad der snart vil hænde,
Thi <i>siden</i> faae vi neppe Tid, at see paa Verdens Ende.

- Omtrent naar Tappenstregen slaaer,
Naar Vægteren paa Gaden gaaer,
Og synger høit mod Skyen,
Mens <i>Flyveposten</i> flagrer over Byen,
Da viser sig Cometen stor og rød,
Men hver Mand troer: ,,O det har ingen Nød,
Den gaaer nok over!''
Selv Byens Magistrat med denne Tanke sover.
- Men ak! Cometen kjender ei til Hvile,
I hvert Minut den løber hundred' Mile;
Den mod vor Jord fremrykker,
Men slaaer os ikke lige strax i Stykker,
Nei, den gjør os en anden stor Fortred,
<i>Den ta'er vor Jord paa Slæbetouget med</i>.

,,Ak!'' sukke gamle Folk, og falde hen i Daanen:
,,Hvi løb den ikke heller af med Maanen!''
- ,,Und immer weiter, hop, hop, hop!''
Vi fare Alle i Galop;
Men at vor Jord saaledes galoperer,
Just ei generer,
Man holder meget jo af <i>Galopade</i>,
Paa Baller, som paa Østergade;
Man kjender Touren, holder let Balancen;
Men Jorden - ak! den taber Contenancen.
Ved disse nye Spring
Den glemmer reent at dreie sig omkring.

Fra <i>Maribo</i> man hører Klager,
,,Som Mange megen Skræk indjager;''<note>Allusion til det gamle ABC-vers: "I Indien man finder Drager, / Som mangen megen Skræk indjager".</note>
Man mærker, det er ilde fat,
Cometen bli'er i Bladet sat.
Men ak! den løber dog afsted,
Og Jorden - ja, den løber med.

Da mærker man, selv hos det mindste Noer,
At Dandse-Organet i Hjertet boer,
Thi Hjertet hopper fra Bryst til Hals,
Som i Wiener-Vals.
- Snart er' vi Solen ganske nær,
Af Hede tabe vi vort Veir;
Enhver gjør Vind - men ak, for lidt.
Med de bekjendte korte Trit,
Og Arme, som Græshoppe-Been,
De unge Damer løbe hver og een,
Gjør Vind paa Gaden op og ned,
Men Luften bliver lige heed.
- Tilsidst vi Solen dog passere,
Men mange fede Folk crepere,
Og Bladene, ak ja! - de komme slemt tilkort,
Thi alt hvad Vand er, tørres ganske bort.

Men lad det gaae med Verden som det vil!
Man vænner sig dertil.
Snart gaaer enhver til sine gamle Skikke,
Man frygter ikke,
Man holder Baller, drikker Thee og snakker.
- Jeg takker!!!
Men ei Cometen falder os i Talen;
Tilsidst faaer den dog Lyst at røre os med Halen,
Men neppe er det skeet,
Saa gaaer det galt med Jord og med Comet;
O, kunde vi Halen dog englisere,
Saa skulde vi ikke saa brat crepere!
Betænk, hvilken ,,fürgterlig Ildebrand,''<note>Allusion til den ufrivillgt komiske <i>Historiske-Beskrivelse over den mærkværdige og meget fyrgterlige store Ildebrand 1728</i> af C.F. Reiser (1784).</note>
- Fælt sprutter Jorden af polemisk Vand,
Men ei det nytter, den gaaer reent itu,
Men kan det trøste, nu
Saa gaaer det ei Cometen meget bedre,
Thi <i>den</i> og <i>vi</i> med Alt gaae da til vore Fædre. -

O hvilket Virvar dog i vor Natur!
I Nakken faae vi den chinesiske Muur,
Ja Rundetaarn og selv Theatret vælter,
I Taschenbücher man paa Gaden ælter,
Og tænk en Gang - de brænde!
Nu hører man et Knald, og saa har Verden Ende. -

Men som en Phønix, mærk mit Ord,
Snart af Cometen og vor Jord
En Klode danner sig paa ny,
Med Folk og Fæ, med Mark og By;
Men deres Storhed ei vi fatte,
Mod dem er' vi kun Padehatte;
Forstanden tred've Grader naaer,
(Mod dem var <i>Plato</i> selv et Faar).
De skrive, skrive, og studere,
Spadsere
I Luften, grave dybt i Jorden,
Da finde de baade i Syd og Norden,
Ret tydeligt Spoer af en Verden før,
Og det er vores, som det sig bør.

Man finder Folk - ja hele Lag,
Med Ordner baade for og bag,
Men man tør ikke Personerne røre,
Thi de ere skjøre. -
Ja, hvad som findes, selv mindste Kat,
Betragtes strax som en gylden Skat.
Saaledes Kjære,
Vi komme engang i Agt og Ære,
Faae Plads paa Museet, i Kirke og Slot;
Som Antiqviteter de os vil vise;
O lader os alle Cometen prise!
<i>Naar Enden er god, er jo Alting godt!</i>
</body>
</poem>

<poem id="andersen2002110815">
<head>
   <title>Lille Lise ved Brønden</title>
   <toctitle>Lille Lise ved Brønden</toctitle>
   <indextitle>Lille Lise ved Brønden</indextitle>
   <firstline>Tæt ved Huset Brønden staaer</firstline>
   <notes>
      <note>Teksten følger <i>Phantasier og Skizzer</i> (1831), side 103-04.</note>
      <note>,,Jean Poul'', læs ,,Jean Paul''.</note>
   </notes>
   <quality>korrektur1,kilde,side</quality>
</head>
<body>
    <wrap><small>,,Unschuld, nur wenn du dich nicht kennest, wie die kindliche, dann bist du eine; aber dein Bewustseyn ist dein Tod.''</small></wrap>
                                                  <nonum><i>Jean Poul</i></nonum>

Tæt ved Huset Brønden staaer,
Lille Lise til den gaaer,
Stirrer tankefuld derned,
Thi hun af sin Moder veed,
At man her fra Brøndens Vand
Trækker Børnene i Land;
Ja, hun selv, som her nu staaer,
Kom derfra for fire Aar,
Og en Broder tog' de nys,
Ham, som faaer saa mange Kys.

Stivt hun ned i Brønden seer;
,,Mon der nu er ingen fleer?
Eller sidde hver og een,
Skjult bag Brøndens Kampesteen?
Rigtignok har Søster sagt,
At os Børn har Storken bragt,
At han har bag Redens Tjørn,
Piger og smaae Drenge-Børn;
Men hvor skiller han de Smaae,
Naar de ei har Klæder paa?

Nei, de boe i Brønden her!
Jeg har selv jo været der;
O, nu kan jeg ogsaa see,
Een igjennem Vandet lee!
Hun som lille Lise staaer,
Og har ogsaa gule Haar.
Kunde jeg dog bare faae,
Kun den mindste af de Smaae!
De er' meget bedre der,
End min dumme Dukke her!''
</body>
</poem>

<poem id="andersen2002110816">
<head>
   <title>Poetisk Note til Digtet: Erindringblad fra Hovedstaden</title>
   <toctitle>Poetisk Note til Digtet: Erindringblad fra Hovedstaden</toctitle>
   <indextitle>Poetisk Note til Digtet: Erindringblad fra Hovedstaden</indextitle>
   <firstline>Alverden mig belærer, man mener det saa godt!</firstline>
   <notes>
      <note>Teksten følger <i>Phantasier og Skizzer</i> (1831), side 105-06.</note>
      <note>* Da Digtet selv allerede er mere bekjendt og læst, end denne ubetydelighed fortjener, vil jeg ikke her byde Læseren det anden Gang.</note>
   </notes>
   <quality>korrektur1,kilde,side</quality>
</head>
<body>
        <nonum><small>Ehret die Frauen! sie flechten und weben</small></nonum>
        <nonum><small>Himmlische Rosen ins irdische Leben.</small></nonum>
                                                  <nonum><i>Schiller</i></nonum>

Alverden mig belærer, man mener det saa godt!
Ja selv i <i>Morgenposten</i> besynges jeg saa smaat;
Een er jeg al for barnlig, en anden al for rask,
Men enig' er' de begge, at jeg fortjener Dask.
Jeg havde løst skizzeret et enkelt Compagnie,
(Den ædle, sande Qvinde gaaer Skudet jo forbi!)
Var Digtet ikke kraftigt, er Skylden dog ei min,
Det er et sjeldent Stykke, at gjøre Vand til Viin.
Som sagt, mod Compagniet jeg brugte Pen og Blæk,
At Mundens Hurtigpresser dog kunde faae et Knæk,
Men der skal store Kræfter, just til saa grov en Tvæt,
Og med den bedste Villie det gik dog ei saa let.
Hvordan jeg vendte Stoffet, hvordan jeg tog det fat,
Saa fandt jeg ikke andet, end hvad man kalder: ,,<i>Pjat</i>.''
Og tænk, nu er der Mandfolk ved hines Compagnie,
Der ere blevne vrede, fordi de reent gik frie;
Vel kan jeg ikke nægte, da Sagen er bekjendt,
At til den ægte ,,Pjatten'' de har et stort Talent,
Skjøndt de er lidt borneerte, og uforskammet her,
At troe, naar fem man dadler, saa gjælder det Enhver.
De vil ei tie stille, de trænge daglig frem,
Ak, vil de bare vente, jeg skal nok bruge dem!
Jeg samler Characterer til et og andet Digt,
Snart skal jeg dem benytte, og det ei blot af Pligt!
</body>
</poem>

<poem id="andersen2002110817">
<head>
   <title>Reise-Capriccio</title>
   <toctitle>Reise-Capriccio</toctitle>
   <indextitle>Reise-Capriccio</indextitle>
   <firstline>Farvel, du stolte Hav med al din Vælde!</firstline>
   <notes>
      <note>Teksten følger <i>Phantasier og Skizzer</i> (1831), side 107.</note>
   </notes>
   <quality>korrektur1,kilde,side</quality>
</head>
<body>
            <nonum><small>&mdash; immer sehnt sich fort das Herz,</small></nonum>
        <nonum><small>Ich weis nicht recht, ob himmelwärts;</small></nonum>
        <nonum><small>Fort aber will es hin und hin,</small></nonum>
        <nonum><small>Und möchte vor sich selber fliehn.</small></nonum>
                                                  <nonum><i>Göthe</i></nonum>

Farvel, du stolte Hav med al din Vælde!
Jeg saae dine Bølger faae Liv og svulme til Fjelde.
Din Sang var saa dyb, som steeg den i Smerte;
Og dog har du intet levende Hjerte!
Nei, kold og død du styrter med Vælde
Dine skummende Fjelde. -
Her har ei Hjertet sit Hjem!
Nei, over Hederne frem,
Til de grønne Skove, de blomstrende Vange,
Lystig afsted, med jublende Sange!
Herlige Land! - romantiske Egne!
Piger, som ingen Digter kan tegne,
&mdash; - Hvorfor vil jeg ile?
- Den jydske <i>Amor</i> har ingen Pile!
</body>
</poem>

<poem id="andersen2002110818">
<head>
   <title>Fyen</title>
   <toctitle>Fyen</toctitle>
   <indextitle>Fyen</indextitle>
   <firstline>Ved Tanken om min Føde-Ø</firstline>
   <notes>
      <note>Teksten følger <i>Phantasier og Skizzer</i> (1831), side 108.</note>
   </notes>
   <quality>korrektur1,kilde,side</quality>
</head>
<body>
        <nonum><small>&mdash; ,,Der er godt at være.''</small></nonum>
                                                  <nonum><i>Wilster</i></nonum>

Ved Tanken om min Føde-Ø,
Forsvinder hver en Smerte!
Den favnes af den stolte Sø,
Og kaldes ,,Danmarks Hjerte.''

Her havde <i>Freia</i> fordum Bo,
Nu flyer hun disse Kyster,
Thi ellers havde Øen to,
&mdash; Nys saae jeg hendes Søster.
</body>
</poem>

<poem id="andersen2002110819">
<head>
   <title>Kjærlighed</title>
   <toctitle>Kjærlighed</toctitle>
   <indextitle>Kjærlighed</indextitle>
   <firstline>See Solen blusser saa elskovsrød!</firstline>
   <notes>
      <note>Teksten følger <i>Phantasier og Skizzer</i> (1831), side 109-10.</note>
   </notes>
   <keywords>oehlenschlaeger</keywords>
   <quality>korrektur1,kilde,side</quality>
</head>
<body>
        <nonum><small>Kjærlighed er stærk som Døden, &mdash;</small></nonum>
        <nonum><small>&mdash; Skjøn som Morgenrøden.</small></nonum>
                                                  <nonum><i>Oehlenschläger</i></nonum>

See Solen blusser saa elskovsrød!
Den lægger sit Hoved i Bølgens Skjød.
Dog, hvem kan skildre det ret med Ord!
Tilbedende tier den hele Jord,
Kun Blomsterne nikke i Vinden,
De kysse hinanden paa Kinden.

I Bugten, hist hvor Sivene groe,
Der gynge i Baaden de Elskende to;
I Havet, i Øiet og høit i det Blaae,
Alle tre Steder jo Himle staae,
Men allerherligst blandt disse,
Er Øiets Himmel tilvisse.

Den Himmel eier det reneste Blaae,
Og Tankerne der, som Stjerner staae;
Der skuer man klart i Aandernes Land!
Man føler sig Barn og dog en Mand;
Hver Tanke mod Himlen sig taber,
Og Hjertet troer paa sin Skaber.
</body>
</poem>

<poem id="andersen2002110820">
<head>
   <title>Digteren og Amor</title>
   <toctitle>Digteren og Amor</toctitle>
   <indextitle>Digteren og Amor</indextitle>
   <firstline>Jeg min Kjærlighed maa dølge</firstline>
   <notes>
      <note>Teksten følger <i>Phantasier og Skizzer</i> (1831), side 111-12.</note>
   </notes>
   <quality>korrektur1,kilde,side</quality>
</head>
<body>
        <nonum><small>Liebe wirkt dieses alles und noch mehr.</small></nonum>
                                                  <nonum><i>Wieland</i></nonum>

<nonum><center><sc>Digteren</sc></center></nonum>
Jeg min Kjærlighed maa dølge,
O det gjør mit Hjerte Vee!
Vi er' skildt ved Land og Bølge;
Hun kan ei min Længsel see.

<nonum><center><sc>Amor</sc></center></nonum>
Ei en Digter maa forsage!
Han har Perler, Sølv og Guld,
Aanden seirer alle Dage,
Amor er sin Digter huld.

<nonum><center><sc>Digteren</sc></center></nonum>
Jeg kan ei med hende tale,
Drikke Liv af hendes Blik,
Flagre, som den bange Svale,
Tro om Hjemmet, hvor hun gik;

Skue dybt i hendes Hjerte,
Vinde Haabets Himmel-Fred;
&mdash; Nu - nu glemmer hun min Smerte,
Og min dybe Kjærlighed.

<nonum><center><sc>Amor</sc></center></nonum>
Lad ei Modet ganske svigte!
Hvem er lykkelig som Du?
Du kan tale gjennem Digte,
Sige hver en Tanke nu.

Du for Verden tør bekjende,
Hvad hun allerede veed,
Ingen troer det gjælder <i>hende</i>;
- <i>Hun</i> forstaaer Din Kjærlighed.

Du kan lade alting trykke.
,,<i>Det er Digte</i>,'' siger Folk;
Men hos hende - tænk Din Lykke!
Der skal jeg nok være Tolk.
</body>
</poem>

<poem id="andersen2001052601">
<head>
   <title>Hjertets Melodier</title>
   <toctitle>Hjertets Melodier</toctitle>
   <indextitle>Hjertets Melodier</indextitle>
   <firstline>To brune Øine jeg nyelig saae</firstline>
   <notes>
      <note>Teksten følger <i>Phantasier og Skizzer</i> (1831), side 113-17.</note>
      <note><b>III</b>, l. 1: ,,lege'', læs ,,læge''.</note>
   </notes>
   <quality>korrektur1,kilde,side</quality>
</head>
<body>
        <nonum><small>Himmelhoch jauchzend,</small></nonum>
        <nonum><small>Zum Tode betrübt,</small></nonum>
        <nonum><small>Glücklich allein</small></nonum>
        <nonum><small>Ist die Seele, die <i>liebt.</i></small></nonum>
                                                  <nonum><i>Göthe</i></nonum>

<nonum><center><b>I</b></center></nonum>
<resetnum/>To brune Øine jeg nyelig saae,
I dem mit Hjem og min Verden laae,
Der flammede Snillet og Barnets Fred; -
Jeg glemmer det aldrig i Evighed!

---

<nonum><center><b>II</b></center></nonum>
<resetnum/>Min Tanke er et mægtigt Fjeld,
Der over Himlene gaaer;
Mit Hjerte er et Hav saa dybt,
Hvor Bølge mod Bølge slaaer.

Og Fjeldet løfter Dit Billed
Høit over Himlenes Blaae,
Men selv Du lever i Hjertet,
Hvor dybe Brændinger gaae.

---

<nonum><center><b>III</b></center></nonum>
<resetnum/>Du gav mig Blomster; hvis de lege kunde,
Da vandt jeg atter Lunets frie Lyst,
Men nei, de aabne meer den dybe Vunde,
Og sprede Giften i mit unge Bryst.

---

<nonum><center><b>IV</b></center></nonum>
<resetnum/>En Digter-Verden er saa navnløs stor!
Den hvælver sig høit over Himlens Bue;
Hver Sol og Stjerne i dens Luft-Hav boer,
Og ingen Tanke kan den overskue;
Dog kan Dig Intet i det store Rige,
Mit Hjertes dybe Kjærlighed udsige.<note>Hjertes] Hjertets</note>

---

<nonum><center><b>V</b></center></nonum>
<resetnum/>Henvisned' er de Blomster Du mig gav,
Men fra de Dødes Grav
Staae Aander frem, i Livets dunkle Gange.
Gjenkjend dem her, i mine bedste Sange.

---

<nonum><center><b>VI</b></center></nonum>
<nonum><center>(Ørkenens Søn)</center></nonum>
<resetnum/>Den vilde Hengst jeg tumler,
    Vi flyve paa Sletten afsted,
Men Hjertet slipper dog ikke
    Den stærke Kjærlighed.

Som Solen brænder i Sandet,
    Saa brænder det dybt i mit Bryst;
Det er som Hjertet vil sprænges
    Af Længsel og af Lyst!

Saa høi og saa stor er Himlen,
    Med Sol og Stjerner paa,
Dog rummer den ei <i>den</i> Flamme,
    Mit Hjerte dølge maa!

Der brænder mig Ild i Blodet,
    Flyv, vilde Hengst, afsted!
Mit unge Hjerte sprænges
    Af haabløs Kjærlighed.

---

<nonum><center><b>VII</b></center></nonum>
<resetnum/>Jeg elsker Dig - Dig, som jeg ei tør sige!
Du staaer som Tanken i mit Drømmerige,
Du skaber Aanden i hver dristig Sang,
Thi svulmer Hjertet, ret som Bølgens Gang,
Og brister stolt - thi Skjalden er en Gud;
Du er jo Brud - og lykkelig som Brud.

---

<nonum><center><b>VIII</b></center></nonum>
<resetnum/>Man har et Sagn - et Eventyr:
Hvert Musling-Dyr,
Der bygger i den dybe, salte Sø,
Naar det har skabt sin Perle maa det døe.
- O Kjærlighed! Du blev mit Hjerte givet,
Og Perlen koste vil sin Skabning Livet.
</body>
</poem>

<poem id="andersen2002110821">
<head>
   <title>Det Første og det Sidste</title>
   <toctitle>Det Første og det Sidste</toctitle>
   <indextitle>Det Første og det Sidste</indextitle>
   <firstline>Et Syn jeg saae paa Tankens stærke Strøm</firstline>
   <notes>
      <note>Teksten følger <i>Phantasier og Skizzer</i> (1831), side 118-20.</note>
   </notes>
   <quality>korrektur1,kilde,side</quality>
</head>
<body>
        <nonum><small>Tanker i vingede Flugt, jeg skimter liig svømmende Lande,</small></nonum>
        <nonum><small>Og som de svæve forbi, tegner jeg dristig dem ned!</small></nonum>
                                                  <nonum><i>C. Hauch</i></nonum>

Et Syn jeg saae paa Tankens stærke Strøm,
Det var saa klart, det var ei nogen Drøm!
Det var et Syn, der males ei ved Ord.
Jeg saae vor Jord
Fra Tidens første Pulse-Slag,
Til Dommens sidste, store Dag.
- Alt var en giftig Dunst, der var ei Liv at haabe,
Men Kraften bød, og Taagen blev en Draabe,
Een Draabe kun, men dog en Verden stor,
En Verdens Kugle, hvor
Sig Liv udvikled', og igjen de faste Former brast
Og blev en Grundvold fast,
I Bølgen dybt begravet;
Da steeg, som nøgent Skjær, det første Bjerg af Havet.
Det nøgne Skjær blev til en Ø, med Græs og Krat,
Og Øen blev et Fjeld i Bølgen sat,
Der rundt om sig saae atter Øer stige;
<i>Saa</i> steeg fra Bølgen frem det første Verdens Rige.
Og Alt var Liv og Blomst og Frugt;
Gud saae det selv og fandt det viist og smukt,
Og skabte Mennesket. - Jeg saae den første Mand,
Og Alt var Duft og Sang paa Bølge, Luft og Land;
Men hvad han følte, alle Hjertets Drømme,
Mens <i>ene</i> han gik over Tidens Strømme,
Steeg, som en Verden, fuld af Aandens Glæder,
Høit mod hiint Land, hvor intet Øie græder.
- Det er ei godt at Mennesket er ene,
Det vidste Gud, og som fra Bøgens Grene
Udvoxer Green, og atter Blad ved Blad,
Saa samled' sig et Folk, - og Folket skiltes ad;
Og der blev Krig og Fred,
Og der var Haab og Sorg og Kjærlighed. -
Jeg saae min Nutid komme og forgaae,
Og mangen Gaade opløst for mig laae;
Men Verdens Lande kjendte Øiet neppe,
Thi mangen Stad blev nu en øde Steppe,
Og manget Land blev Sø, og Søer atter Land,
Og Byer reiste sig fra Strand til Strand;
Kunst blev Natur;
Og Aanden kjendte ingen jordisk Muur; -
Alt var udviklet, Alt var moden Frugt.
<i>Her til</i>, og ikke meer, gik Støvets Flugt!
Alt Jordisk ældes maa, hver Sol, hver Stjerne,
Det Nære og det Fjerne;
Alt sagtne vil sin Gang, dets Kraft vil standse!
Jeg saae det visne hen som Blomsterkrandse.
Ei længer svulmede det stolte Hav,<note>svulmede] svnlmede</note>
Der kom ei Blomst, ei Græs - Alt var en Grav,
Hvor ingen Luftning steeg og svandt igjen;
Selv Solen blev en Kugle, uden Glands;
Som Taage hang den stolte Stjernekrands;
Alt smuldrede hen.
Og Mennesket - hvert Øie maatte briste!
Jeg saae den sidste,
Det <i>sidste</i> Menneske paa Jordens store Grav, -
Og da nu <i>han</i> tillukkede sit Øie,
Fløi ingen Tanke mere mod det Høie,
Men Alt var Chaos i det store Himmel-Hav.
Men Chaos svandt, som Støv-Gran, for mit Blik,
Og hver en salig Aand til Gud indgik,
Og Alt var Gud, og Salighed - og Myriader,
Og Himlen sang: ,,<i>Halleluja, vor Fader!</i>''
</body>
</poem>

<poem id="andersen2002110822">
<head>
   <title>Pauli 1. Cor. 15, 42-44</title>
   <toctitle>Pauli 1. Cor. 15, 42-44</toctitle>
   <indextitle>Pauli 1. Cor. 15, 42-44</indextitle>
   <firstline>Naar Jordelarven brister</firstline>
   <notes>
      <note>Teksten følger <i>Phantasier og Skizzer</i> (1831), side 121-23.</note>
      <note>Titlen og mottoet henviser til <xref bibel="bibel1korint15,42-44"/>.</note>
   </notes>
   <quality>korrektur1,kilde,side</quality>
</head>
<body>
    <nonum><small>Legemet, som døer - ,,det saaes i Forkrænkelighed, det opstaaer</small></nonum>
<nonum><small>i Uforkrænkelighed, - det saaes i Skrøbelighed, det opstaaer i Kraft</small></nonum>
<nonum><small><i>det saaes et naturligt Legeme, det opstaaer et aandeligt Legeme.</i></small></nonum>

Naar Jordelarven brister
    med sine skjøre Baand,
Et aandigt Legem slutter
    sig om den stærke Aand;
Det er de samme Former,
    men i en nyfødt Vaar,
Og luftigt, klart og herligt,
    det kjendte Billed staaer.

- I Træ, i Fjeld og Bølge
    bevæger sig en Aand;
Troe ikke <i>den</i> forsvinder
    for Dødens kolde Haand!
Dens Aander dristigt forme
    sig over Jordens Kyst,
Til Legemet for Aanden,
    der voxte i vort Bryst.

Den stærke Aand i Druen
    og Rosens friske Duft,
Vil forme sig til Læber,
    frisk' som den rene Luft;
Hver Flamme-Aand, alt Aandigt
    i Fjeldets Marmorsteen,
Sig runder smukt til Skuldre,
    til Arme, Bryst og Been.

Hver Bølge-Aand, hver Guddom
    i Solens Straaleskjær,
Vil smelte venlig sammen
    og danne Øiet her;
Den luftige, lette Taage,
    der over Engen gaaer,
Sit Aandige vil skjænke
    til lange Bølge-Haar.

Men hvert et Suk herneden,
    af Længsel og af Lyst,
Med Tone-Verdnen, formes
    til Hjerte i vort Bryst.
- Hvem løste mig hiin Gaade,
    hvoraf mon sligt jeg veed?
Jeg lærte det af hende,
    min første Kjærlighed!
</body>
</poem>

<poem id="andersen2002110824">
<head>
   <title>Studier efter Naturen</title>
   <toctitle>Studier efter Naturen</toctitle>
   <indextitle>Studier efter Naturen</indextitle>
   <firstline>Solen skinner i Naboens Gaard, Husene ere saa lave</firstline>
   <notes>
      <note>Teksten følger <i>Phantasier og Skizzer</i> (1831), side 124-28.</note>
      <note>De tre mottoer er fra hhv. Goethes <xref poem="goethe2017082101,7-10"/>, Chamissos <xref poem="chamisso2017082101,1-2"/> og Christian Winthers <xref poem="winter1999070504,75-76"/>.</note>
   </notes>
   <quality>korrektur1,kilde,side</quality>
</head>
<body>
<nonum><center><b>I</b></center></nonum>

        <nonum><small>Fände sich ein Niederländer hier,</small></nonum>
        <nonum><small>Er nähme wahrlich gleich Quartier,</small></nonum>
        <nonum><small>Und was er sieht, und was er mahlt,</small></nonum>
        <nonum><small>Wird hundert Jahre nachgezahlt.</small></nonum>
                                                  <nonum><i>Göthe</i></nonum>

Solen skinner i Naboens Gaard, Husene ere saa lave,
Gaarden har Plads til en Møding kun og en trealens Have.
Haven er i sin egen Maneer, den har slet ingen Gange,
Men den eier <i>een</i> Stikkelsbær-Busk, der er saa god, som saa mange!
Mutter i Dag har næstendeels skjult baade Møding og Have,
Thi sine Sengklæder, paa et Stillads, har hun i Solen, den brave!
Ungerne sole sig ogsaa lidt, ligge paa Dyne og Pude,
Hver har i Haanden et Smørrebrød, som de fortære derude;
Smørret smelter i Solens Brand, - Søvnen over dem daler -
Gaardhanen stikker sit Hoved frem, bryster sig stolt og galer.

---

<nonum><center><b>II</b></center></nonum>

        <nonum><small>Die Mühle dreht ihre Flügel,</small></nonum>
        <nonum><small>Der Sturm, der sauset darin</small></nonum>
                                                  <nonum><i>Adalbert von Chamißo</i></nonum>

Vort Landskab her er næsten fladt;
Men Maanen skinner jo i Nat!
Dog, hvad vi ved dens Lys har seet,
Er kun, at Alt gaaer ud i Eet.
Forgrunden maae vi blive ved;
Der er lidt høit paa dette Sted;
Veirmøllen, som vi skal forbi,
Gjør, at vi faae et Malerie.

Saa lystigt alle Hjul nu gaae;
Et Lys man seer bag Lugen staae,
Og Svenden bærer Sækken bort;
Hans Kammerater spille Kort;
Ølkanden midt paa Bordet staaer.
See, Møllevingen, hvor den gaaer!
Men mellem Skyer Maanen leer,
Og fornemt paa det Hele seer.

Nu kommer der en Byge-Regn,
Den skygger os den halve Egn,
Og hver en Hest og hver en Ko
Forstyrres i sin søde Ro;
Og da paa Marken ei er Læ,
De staae, som var de gjort af Træ.
Dog, Maanens Lys er ikke slukt,
Thi see, en Regnbue hvælver smukt.

Regnbuen over Møllen staaer,
Det er, som Vingen mod den slaaer,
Og under Mølle-Husets Tag,
Der sover til den lyse Dag
Vor Møllers lille syvaars Dreng;
Høit under Bjelken er hans Seng;
Han ene sover der, som sagt,
Thi Moder er i Jorden lagt.

Han hører Hjulene at gaae,
Og deres Støi kan han forstaae;
Han titter gjennem Rudens Glar,
Og seer det store Vinge-Par.
Høit vil de stige mod det Blaae,
Men kan kun i en Cirkel gaae;
De flyve Dag og Nat og Aar -
Men Møllen dog paa Bakken staaer.

---

<nonum><center><b>III</b></center></nonum>

        <nonum><small>Hvad jeg skued' med mit Øie,</small></nonum>
        <nonum><small>Tegned' jeg med Blæk og Pen.</small></nonum>
                                                  <nonum><i>Christian Winther</i></nonum>

Den gothisk-gamle Kirke er sjunken for vort Blik,<note>* <i>Graabrødre-Kirke</i> i <i>Odense</i>.</note>
Og Mand er Barnet vorden, der ved Ruinen gik.
Der er saa tomt og øde, hver Steen er revet hen,
Men i <i>Graabrødrelille</i> gaaer Taarnet her igjen.<note>* Hr. Cancellieraad <i>Hempel</i> i <i>Odense</i> har, til stor Prydelse for denne By, paa sin Gaard ladet opføre, af en Deel af de Steen, der var i den gamle <i>Graabrødre-Kirke</i>, et astronomisk Taarn, og kaldet det til Erindring om hiin: <i>Graabrødrelille</i>.</note>
Ungdommeligt det hæver sin Tinde høit mod Sky,
Og seer paa Markeds-Vrimlen i Odins gamle By.
Et Selskab staaer deroppe, de see sig rundt omkring;
De finde, Jord og Himmel har mange smukke Ting.
Det fyenske Land de prise, og det af Hjertens Lyst,
Det maa jo ret begeistre hver ærlig Fyenboes Bryst.

    - Ja <i>Fyen</i> er ret et herligt Land!
    Det kan dog ingen nægte.
    Der vexler Skov og Mark og Strand,
    Og Hjertet her er ægte!

    Selv Navnet <i>Fyen</i>, betyder <i>fiin</i>,
    Og vil saa meget sige,
    At <i>Fyen</i>, det er en Hauge fiin,
    For hele Danmarks Rige!

Den glade Kreds beskuer nu Egnens Herlighed,
Dog <i>een</i>, hvad end de skue, seer kun sin Kjærlighed;
Hans Blik mod Syden søger, mod Østersøens Strand,
Der bygger <i>hun</i>, som ene gjør <i>Fyen</i> til Hjertets Land;
Men Lyngets sorte Banker staae om det kjære Sted,
Hvor ingen Blomster voxe for deres Kjærlighed.
</body>
</poem>

<poem id="andersen2002110825">
<head>
   <title>Livet en Drøm</title>
   <toctitle>Livet en Drøm</toctitle>
   <indextitle>Livet en Drøm</indextitle>
   <firstline>Du kjender Grunden til min dybe Smerte</firstline>
   <notes>
      <note>Teksten følger <i>Phantasier og Skizzer</i> (1831), side 129-34.</note>
      <note>Mottoets attribution har ved en fejl ,,bon'' for ,,von''.</note>
   </notes>
   <quality>korrektur1,kilde,side</quality>
</head>
<body>
                                         <nonum><small>&mdash; Der Mensch &mdash;</small></nonum>
        <nonum><small>Träumt sein ganzes Seyn und Thun,</small></nonum>
        <nonum><small>Bis zuletzt die Träum' entschweben.</small></nonum>
                                                  <nonum><i>Calderon</i> (übersetzt von <i>Gries</i>)</nonum>

<nonum><center><sc>Til Vennen</sc></center></nonum>
Du kjender Grunden til min dybe Smerte,
Du kjender hver en Tanke i mit Bryst;
Jeg holder fast ved Dig med Sjæl og Hjerte,
O vær mig tro, i Smerte og i Lyst!
Mit stolte Haab, jeg saae som Boble briste,
O lad mig ikke Venskab ogsaa miste!

Dit aabne Blik, Dit barnlig' rene Hjerte,
Og hun - <i>vor Søster</i> - bandt mig fast til Dig;
Nu er hun død - jeg saae Din stille Smerte,
Imens Din Læbe vilde trøste mig. -
&mdash; - O Broder, Livets bedste Bobler briste,
O lad mig ei Dit stærke Venskab miste!

Nei, Du er tro! - hvor mildner Du min Smerte!
&mdash; Mens nu Du trykker broder-ømt min Haand
Med Blik mod Blik og Hjerte imod Hjerte,
En mægtig Tanke stiger for min Aand,
Den bringer Fryd og Veemod uden Lige,
Og hvad den seer, vil Læben Dig udsige.

---

<nonum><center><b>1</b></center></nonum>
I det store Verdens-Rum, over Sol og over Stjerne,
Høit, hvor ingen Tanke naaer, i det Blaae, umaalte Fjerne,
Leve gjennem Evighed Aandehærens Myriader,
Fuld af Kraft og Kjærlighed, skabt af Naadens store Fader.
Deres Kamp Begeistring er, deres Længsel Kjærligheden;
Begge voxe Stund for Stund, gjennem hele Evigheden.
Feile de, da straffer Gud hine faldne Aandeskarer,
De maae slumre, slumre dybt; - men det kun Minutter varer.
Kort kun standses Aandens Flugt, snart den atter fri kan svæve,
<i>Drømmen</i> i hiin Straffe-Søvn, <i>det er Livet her vi leve</i>.
Er endogsaa Drømmen smuk, eie vi al jordisk Lykke,
Den er dog en Skygge kun, mod hiint <i>Liv</i>, hvor vi skal bygge!
Døden her, er Livet hist, snart er Straf og Drøm tilende,
Men i Drømmen her, kun svagt Aanden kan sig selv gjenkjende.

---

<nonum><center><b>2</b></center></nonum>
Døden kalder. - Sprængt er det jordiske Baand.
Drømmen er endt. Fri svæver den mægtige Aand,
Mindes sin Drøm og svimler i svulmende Lyst.
Nu er <i>hun</i> hans! - See, Bryst imod Bryst,
Læbe ved Læbe, og Øie mod Øie,
Svæve de elskende Aander gjennem det Høie.
<i>Een</i> er kun Tanken, <i>een</i> deres Stræben;
Som Toner flyde Drømmen fra Læben,
Drømmen om Jordlivet her,
Den vi drømme enhver:

    ,,Underligt jeg nylig drømte,
        og jeg var - jeg veed ei hvor!
    Jeg var i et Legem fængslet,
        var ei længer fri og stor;
    Følte Tvivl og Sorg og Længsel,
        som den aldrig føles her,
    Til en Klode var jeg bundet,
        Hjemmet var saa snævert der.
    Dunst og Taage, livløs Glimmer,
        var dens hele Herlighed;
    Jeg var Barn, og jeg blev Yngling,
        kjendte ei til Kjærlighed;
    Saae ei Dig, nei ung og modig
        i min tunge Larvedragt,
    Fyldt med Anelse om Himlen,
        spøgte jeg med Jordens Pragt;
    Loe af Sorgen, som af Glæden,
        ,,<i>Kaadhed</i>'' kaldtes det at lee,
    Thi for Støvets tunge Larve
        Hjertet kan ei Hjertet see.
    Underlig mit Indre brændte,
        sært jeg tumlet mig omkring,
    Tidt mit unge Hjerte blødte,
        men det var kun Hverdags-Ting.
    Da engang - jeg klart det mindes,
        Jorden stod i Sommer-Pragt,
    Dig jeg fandt, og mig Du ligned',
        Fængslet under Larvens Dragt.
    Men, alt første Gang vi mødtes,
        følte jeg, at det var <i>Dig</i>;
    Og jeg saa Din Kind at rødme,
        skjøndt Du kjendte ikke mig.
    Du var min, i Sjæl og Tanke,
        inderlig jeg bad til Gud;
    Ei jeg kunde mig løsrive,
        skjøndt Du var en andens Brud.
    Dog jeg vilde Flammen dæmpe,
        nøde Hjertet til at lee,
    Men vi maatte atter mødes,
        mødes til vor bittre Vee!
    I Dit barnlig, fromme Øie,
        Sjælens dybe Stemme laae,
    Aldrig dog Din Læbe sagde,
        hvad jeg i Dit Øie saae.
    Pligten var Dig høi og hellig,
        og vi maatte skilles ad;
    Dybt Du græd - men kun som <i>Søster</i>, -
        aldrig blev mit Hjerte glad.
    Dig jeg leved', Dig jeg tænkte,
        Du kun i mit Hjerte laae,
    Livet var saa langt, saa bittert,
        Dig jeg aldrig mere saae.
    Tidt jeg sang i stille Smerte,
        - Ungdoms-Lunet var forbi;
    Mængden hørte Sangen stige,
        kaldte Smerten: Poesie!
    Saadan svandt der Aar og Dage,
        Døden bar jeg i mit Bryst.
    - Døden endte Nattens Drømme,
        og jeg vaagner nu i Lyst;
    Du er min! vi skal ei skilles,
        mægtig svulmer Tankens Strøm;
    Alle Himlens Himle tone:
        ,,<i>Jordelivet er en Drøm!</i>''''<note><i>Drøm</i>''''] <i>Drøm</i>''</note>
</body>
</poem>
</workbody>
</kalliopework>

CVS-TIMESTAMP: $Date$
VQ:korrektur1

H1:Af Samlede Skrifter (1854)

I:andersen2002111303
T:,,Ved en Vens Afrejse til Paris!''
TI:Ved en Vens Afreise til Paris!
F:Hør Venners Stemme: drik og spiis!
N:Teksten følger <i>Samlede Skrifter</i>, bind XV (1854), side 60-61.

<nonum><small>Mel. Jeg er et Søndagsbarn!</nonum></small>

Hør Venners Stemme: drik og spiis!
Thi snart, saa er Du i Paris,
Og nyder der, ja, Gud veed hvad,
Men det er ei den danske Mad!

Paa Boulevarden skal Du gaae;
Gud give at vi saae derpaa!
I Omnibus og i Coucou,
Hvo er saa lystig vel, som Du!

Vi see Dig alt halv udenlandsk,
Grisetter smaa Dig lære Fransk;
Du reiser bort som Nordens Iis,
Men kommer hjem som -ak Paris!

Du oversættes skal paa Fransk,
Originalen er dog Dansk,
Dit Træk med Hovedet, dit Smiil -
Nei, aldrig glemmes det Emil!<!-- SS2 det, -->

Skjøndt Hjertet sidder lidt paatvers,
Skal Visen aande kun Comers!
Igjennem Taarer kan man lee!
Farvel! farvel! det Bedste skee!


I:andersen2002111304
T:Vi er i Marts, men Martsviol
F:Vi er i Marts, men Martsviol
N:Teksten følger <i>Samlede Skrifter</i>, bind XV (1854), side 61-62.

<nonum><small>Mel. Der var engang en tapper Mand.</small></nonum>

Vi er i Marts, men Martsviol
Kun sees i Rude-Isen,
Man selv maa bringe Foraars-Sol
Og ,,Fatter'' bringe Visen!
Her er vi jo den gamle Stok,
(Det sagt er med Poliskhed)
:/: Og more os det skal vi nok,
Vi har jo Ungdoms Friskhed! :/:

See Stuen her, hvor pompeiansk,
Nei, det er den ved Siden,
Herinde, her er østerlandsk,
Med Nyden hele Tiden.
Hver Væg et Billedgalleri,
Imens vi kildre Ganen,
:/: Paa kjøbenhavnsk kaldt Poesi,
Paa østerlandsk: Divanen! :/:

Det er omtrent eengang hvert Aar,
Vi her slaae Basserallen,
I Danmarks ny Historie staaer
Det ei - spørg kun von <I>Allen!</I>
Men det er ligemeget det,
Vi ærgre os slet ikke.
:/: Vi svinge Hue og Kasket,
Vor egen Skaal vi drikke! :/:

Har Tiden ingen Martsviol,
Saa har den her ,,Slukefter''!<!-- SS2 !'' -->
Din Skaal, min Skaal, vort Selskabs Skaal,
Hurra, af alle Kræfter!
Her er gemytligt friskt og sundt,
Og ingen Rigsdags Tanker,
:/: Drik ud dit Glas, det er Dig undt,
,,Hvil Hoved paa et Anker!'' :/:


I:andersen2002111305
T:Hæv Dig vor Sang! Her synger Stort og Smaat
F:Hæv Dig vor Sang! Her synger Stort og Smaat
N:Teksten følger <i>Samlede Skrifter</i>, bind XV (1854), side 62-63.

<nonum><small>Mel. Hvis et godt Raad I følge kan.</small></nonum>

Hæv Dig vor Sang! Her synger Stort og Smaat,
Har man kun Røst, paa den megen gode Spisen!
Blæse være Røsten! er bare Hjertet godt,
Man kan indvortes følge med i Visen!
:/: Hjertet slaaer Tact og Øiet leer,
Her Ingen er, som fordrer meer! :/:

Rosenhækken har Geburtsdag i Guds Sol,
Roserne dens Børn, de drikke Dug og nikke.
Hver har sin Stilk, vi sidde paa en Stol,
De dufte, men vi Andre vi drikke,
:/: Alle synge samme Skaal i Chor:
Din Skaal, Du kjære Bedstemo'er! :/:

Skjænd passer ei, og dog vi skjænde maae,
Fødes i November, det er ikke rigtigt!
Det er jo umuligt at vi kan Blomster faae!
Til en Fest er Blomster noget Vigtigt!
:/: Nu maae vi binde en Tone-Bouquet,
Dog Hjertets Sang er aldrig slet! :/:

Blomster har Du selv i Hjertets Mindebog,
Blomster, som kan Sindet styrke og fornøie.
Dengang Nattens Sky hen for dit Øie drog,
Stærkt og klart saae dit indre Øie!
:/: Skyen tager Flugt! - dog nok er sagt,
Du os forstaaer: Skaal Solens Pragt! :/:

Der boer i hvert et Bryst, som elsker ret,
Toner, som ingen Digter kan udsige;
Han kun peger hen - men vi, vi føle det,
Det er Summen fra Kjærlighedens Rige!
:/: Hjertet har seet da Skyen laae,
Hjertet vil og vor Sang forstaae! :/: 


I:andersen2002111306
T:Ved Festen for Architekt Bindesbøll
F:Som Du tænkte det staaer nu Museet
N:Teksten følger <i>Samlede Skrifter</i>, bind XV (1854), side 66.

Som Du tænkte det staaer nu Museet,
Klart vi have for os din Idee!
Stille gjemmer i sig Rosentræet
Tanken til den Blomst vi siden see;
Og vort Hjerte slaaer ved dette Skue,
Sangen runger over Sund og Bugt,
Det gjør godt at føle Hjertet lue,
Juble for hvad dygtigt er og smukt!

Livet leves skal! hvo ret har levet
Friskt og sundt i Tanke, Daad og Gud,
Han sit Navn i Verdens Bog har skrevet,
Fuldendt sin Mission, sin Skabers Bud!
Danmark fik en Skat, Du Caps'len bragte,
Mangt et Kunstværk, skabe Du lig den!
I vort Øie Gud en Guldmønt lagde,
Glædens Guld, tag din Betaling Ven!<!-- SS2 Betaling, -->


I:andersen2002111307
T:Prolog og Epilog
U:(Fremsagte paa et Privattheater ved en Forestilling, givet af Elever fra det kongelige Theater)
F:En Aftenunderholdning med Bevilling
N:Teksten følger <i>Samlede Skrifter</i>, bind XV (1854), side 86-87.

En Aftenunderholdning med Bevilling,
(Naturligviis maa der Bevilling til);<!-- SS2 til); -->
En Aftenunderholdning faaer De, en <I>Udstilling</I>, -
Udstilling, ja, det Navn her passe vil,
Thi det er en Udstilling af Elever,
Saaledes som Theatret disse har;
Men da vor Virkekreds er der saa snever,
At Publicum os neppe bliver vaer,
Saa ville vi os dristigt dette nærme,
Og for i Aften glemme alle Baand; -
Det er de unge Bier her, som sværme,
De gaae iaften lidt paa egen Haand,
Og Publicum vil see hvad her sig rører,
Og muligt gjette Skjæbnen, som vi faae,
Om Hoben eller Kunsten vi tilhører,
Paa hvilken Plads vi skal i Templet staae;
Elevens Fremtid ligger mellem Gaader,
Og Menneskene spaae, men Een kun raader;
Til Kunstens Maal er Veien heel besværlig;
Ei ganske <I>ved sig selv</I> man kommmer frem,
Tidt ender man hos <I>Titchen</I> eller <I>Werlich</I>,
Hjelp maa der til, en Bølge maa os bære,
Thi det er ikke nok, Flid og Talent,
Og denne Bølges Navn er godt bekjendt,
Den kaldes <I>Publicum</I>, - den for os være! - 

---

<center><nonum><sc>Et Par Ord</sc></nonum></center>
<nonum><center><small><i>Epilog</i></small></center></nonum>
<wrap><center><small>fremsagt af en af Eleverne, der paa det kongelige Theater endnu kun var brugt til at være Bud eller Tjener</small></center></wrap>
<resetnum>Høistærede! - jeg troer De vil mig kjende,
De veed jeg fører ei den lange Snak;
En kort Replik og saa er Alt tilende -
Iaften skal jeg sige - ,,Mangetak!''


H1:Af I Spanien (1863)

H3:Indtrædelse i Spanien

I:andersen2002112411
T:I
TI:Sindet forfriskes, Tanken beriges
TOC:I. Sindet forfriskes, Tanken beriges
F:Sindet forfriskes, Tanken beriges
N:Teksten følger <i>Samlede Skrifter</i>, bind XXIV (1863), side 1.

Sindet forfriskes, Tanken beriges;
O kun i fattige Ord det udsiges:
Deiligt at flyve og juble i Vrimlen;
Tak for min Lykke, Fader i Himlen!


H3:Mucia

I:andersen2002112403
T:I
TI:Granattræ, Citrontræ, - ja slige Høibaarne
TOC:I. Granattræ, Citrontræ, - ja slige Høibaarne
F:Granattræ, Citrontræ, - ja slige Høibaarne
N:Teksten følger <i>Samlede Skrifter</i>, bind XXIV (1863), side 73.

Granattræ, Citrontræ, - ja slige Høibaarne,
De vare til Castagnetterne Rod,
Og disse fik Klang af det Træ, de blev skaarne,
Og Klang af den Varme, der er i vort Blod;
Fra Blodet i Hjertet heelt ud i hver Finger
Det strømmer, hvert Pulseslag høres deri;
Fra Castagnetten saa mægtigt det klinger;
Forstaaer Du det Følelsens Fyrværkeri?
Forstaaer Du de Ord, de i Klangen udstøde,
De sige, hvad Hjertet Dig siger, min Ven:
,,Granattræets Blomst maa blusse og gløde,
Citrontræ, jeg tænder Dig, brænd saa igjen!
Vi favnes, vi blusse, livsalige Møde,
Og saa - Du er Aske og jeg faren hen!''

H3:Cartagena

I:andersen2002112404
T:I
TI:I Afrikanerbyen
TOC:I. I Afrikanerbyen
F:I Afrikanerbyen
N:Teksten følger <i>Samlede Skrifter</i>, bind XXIV (1863), side 78.
N:Balkonen overfor med den dejlige datter bringer mindelser om eventyret <I>Skyggen</I> fra 1847, som også foregår i de varme lande og hvori hovedpersonen drømmer om en smuk jomfru stående på genboens altan.
.
I Afrikanerbyen,
    i Cartagena jeg boer,
I den smalle, snevre Gade,
    saa snever, Du knap det troer;
Jeg naaer med Haanden Balconen
    derovre hos Gjenbomo'er,
Hvor den deilige Datter sidder
    i Ungdommens Skjønhedsflor,
Saa fyldig, kraftig og ildfuld;
    det lange, kulsorte Haar
Nu Moderen løser af Fletning;
    det ned til Fødderne naaer.
Og Skuldren er som Antikens,
    og Øinene som et Lyn;
Det er næsten ikke muligt
    at udholde dette Syn.
Fra Afrika brænder Luften,
    og Blodet er Ild som den; -
Nu vil jeg slukke Lampen
    og hvert et Ord med den.


I:andersen2002112405
T:II
TI:De dandse med Castagnetter
TOC:II. De dandse med Castagnetter
F:De dandse med Castagnetter
N:Teksten følger <i>Samlede Skrifter</i>, bind XXIV (1863), side 82.

De dandse med Castagnetter,
    det er den hele Musik;
De see hinanden i Øiet,
    det er en berusende Drik.

De hvirvle sig som Mænader,
    alt i den strengeste Takt;
O hvilken uendelig Skjønhed
    er dog i et Menneske lagt!

En Nellike og en Granatblomst!
    i Dandsen de leve og groe.
I, som bleve Konstens Udkaarne,
    beseir i Dandsen de To.


I:andersen2002112406
T:III
TI:Hvor Himlen har Stjerner! jeg kjender jo hver
TOC:III. Hvor Himlen har Stjerner! jeg kjender jo hver
F:Hvor Himlen har Stjerner! jeg kjender jo hver
N:Teksten følger <i>Samlede Skrifter</i>, bind XXIV (1863), side 82-83.

Hvor Himlen har Stjerner! jeg kjender jo hver,
De hjemlige Venner, hvor funkle de her!
De sende en Luftning saa frisk og saa mild,
En Lædskedrik i den brændende Ild,
Et Vindpust over det glødende Sand,
Det er som et Kys fra det danske Land!


I:andersen2002112407
T:IV
TI:Hvor flyver min Tanke imorgen den Dag?
TOC:IV. Hvor flyver min Tanke imorgen den Dag?
F:Hvor flyver min Tanke imorgen den Dag?
N:Teksten følger <i>Samlede Skrifter</i>, bind XXIV (1863), side 84-85.

Hvor flyver min Tanke imorgen den Dag?
Den evigt leve jo vilde;
Mit Legeme bliver et sjunket Vrag,
Men Draaben fra Evigheds Kilde,
Mit Jordliv? Som Blinket det brat henfoer!

Min Tanke har kæmpet en Kamp saa stor,
I den var Vor Herre tilstede.
&mdash; - Min Barnetroes hellige ,,<I>Fadervor</I>'',
Vær du mig mit Hvilesteds Klæde!
Jeg lukker mit Øie til evig Ro,
Hvad eller til Klarhed i Gud og Tro.


H3:Malaga

I:andersen2002112408
T:I
TI:Der under Træerne nede
TOC:I. Der under Træerne nede
F:Der under Træerne nede
N:Teksten følger <i>Samlede Skrifter</i>, bind XXIV (1863), side 90.

Der under Træerne nede
    paa <I>Alameda</I> de gaae;
Gaslamperne brænde festligt,
    og Nyet staaer høit i det Blaa.

Man mærker ikke en Luftning,
    ei Havet har Aandedrag,
Og Skyerne staae i Luften
    som et udhugget Marmortag.

Mig bringer Synet af Skyer
    igjen til den nordiske Strand,
Og Havet er Landeveien
    hjem til mit Fædreland.


I:andersen2002112409
T:II
TI:Ingen kjender mig, Ingen kjender jeg
TOC:II. Ingen kjender mig, Ingen kjender jeg
F:Ingen kjender mig, Ingen kjender jeg
N:Teksten følger <i>Samlede Skrifter</i>, bind XXIV (1863), side 91.

Ingen kjender mig, Ingen kjender jeg,
Som i en ny Slægt vandrer jeg om;
En af Syvsoverne, synes jeg, er jeg her,
Stedet og Folket, Alt er mig nyt.
O hvilken Deilighed! jeg ret som Straaet vil
Drive paa Strømmen ned, dreie mig rundt;
Gid at jeg turde kun, Straaet tør gjøre det,
Kysse hver Blomst paa den svulmende Strøm!


I:andersen2002112410
T:III
TI:Flodleiet ligger udtørret
TOC:III. Flodleiet ligger udtørret
F:Flodleiet ligger udtørret
N:Teksten følger <i>Samlede Skrifter</i>, bind XXIV (1863), side 96-97.

Flodleiet ligger udtørret
    og bruges som Landevei;
Der er Marked og Handel, Disken
    en Steen kun og Andet ei.
Der sælges Traad, stegte Snegle,
    Vand, Jernkram, Cactussens Frugt;
Rundt om de udbrændte Bjerge
    danne en Ramme smukt.
Bønder, bevæbned' med Bøsser,
    og hver i Bæltet en Kniv,
Ride de vildkaade Muuldyr;
    Der er en Færdsel, et Liv.

Pludseligt Bjergegnen skrækkes,
    o hvilket Skybrud af Regn!
Alt i et Nu staaer forvandlet,
    Fjeldstrømmen bryder hvert Hegn;
Alle flygte, Flodleiet
    rummer ikke sin Flod,
Svulmende møllevands-voldsom,
    raa, kaad i Overmod;
Cactus og Palmer den river
    med sig i vildkaade Hast,
Dog ikke min Erindring,
    den holder Billedet fast.


I:andersen2002112601
T:IV
TI:Ja Guult og Rødt er Spaniens Farver
TOC:IV. Ja Guult og Rødt er Spaniens Farver
F:Ja Guult og Rødt er Spaniens Farver
N:Teksten følger <i>Samlede Skrifter</i>, bind XXIV (1863), side 98-99.

Ja Guult og Rødt er <I>Spaniens</I> Farver,
De straale ildfuldt fra Flag og Faner,
Og Cactusblomsten dem samlet har,
En Smeltning i det hede Solkys.
Du Solens Blomst, Du <I>Spaniens</I> Symbol,
Du blev, da Maurerne man bortjog;
Jordbunden holdt Du, groer til et Vildnis,
Med Flammeblomst og Lædskedrik.
Dig frelste ikke de tusind Dolke,
Der pible frem fra dine Blade,
Paa Disken kom Du, blev solgt for Spotpriis,
Du Solblomst-Frugt med <I>Spaniens</I> Farver!


I:andersen2002112602
T:V
TI:Hvo skal jeg troe?
TOC:V. Hvo skal jeg troe?
F:Hvo skal jeg troe?
N:Teksten følger <i>Samlede Skrifter</i>, bind XXIV (1863), side 102.

Hvo skal jeg troe?
Øinene to?
Lyve ei disse?
Lokkende kjæk
Er om Munden et Træk,
Det mig daarer tilvisse!

    Men de Øine,
    Disse Løgne,
    Dette kjække Smiil om Munden,
    Det er Satan dog i Grunden,
    Han mig har i hendes Hænder,
    Og jeg brænder!

Hvor er mit Pas! hvor er min Musa!
Forsvar mig
Mod Spaniens Medusa!
Inqvisitionen har mig.


I:andersen2002112603
T:VI
TI:Ved Husets Muur stod en Hæk af Geranier
TOC:VI. Ved Husets Muur stod en Hæk af Geranier
F:Ved Husets Muur stod en Hæk af Geranier
N:Teksten følger <i>Samlede Skrifter</i>, bind XXIV (1863), side 103.

Ved Husets Muur stod en Hæk af Geranier,
Der sad hun paa Trappens Marmorsteen,
Saa ung, saa deilig, hun solgte Kastanier,
Sad med Blomst i Haaret og med bare Been.
Hun saae med to Livsens Øine paa En,
Var man ei en Iismand, strax blev man en Spanier.


I:andersen2002112604
T:VII
TI:Som en Lotus paa den stille Sø
TOC:VII. Som en Lotus paa den stille Sø
F:Som en Lotus paa den stille Sø
N:Teksten følger <i>Samlede Skrifter</i>, bind XXIV (1863), side 103.

Som en Lotus paa den stille Sø
Er i Norden Qvinden;
Fra den dybe Havbund Skjønheds Frø
Groer og sætter Blomst trods Nordenvinden.
Her i Syd bag Pyrenæertinden
Groer Granatblomst, der paa Trolddoms Viis
Pludselig er Frugt fra Paradiis,
Glødende, et Flammevæld fra Inden.
Lotusblomst, hvor er Du frisk og skjær,
Tro i Hjertet, Tanker bygge der;
Spaniens Ildblomst, Trolddom eier Du,
Barnet bliver Jomfru i et Nu,
Livet er et Kys, et sødt Forsvinden.
Brænd Du mig til Aske, lad mig døe;
Lotusblomst paa Nordens dybe Sø,
Bed en Bøn for mig - hos <I>Spanierinden</I>. 


I:andersen2002112605
T:VIII
TI:I Norden, i Kakkelovns-Krogen
TOC:VIII. I Norden, i Kakkelovns-Krogen
F:I Norden, i Kakkelovns-Krogen
N:Teksten følger <i>Samlede Skrifter</i>, bind XXIV (1863), side 104.

I Norden, i Kakkelovns-Krogen,
Groe Eventyr deiligt i Bogen,
Men ovre bag Pyrenæernes Muur,
Der voxe de vildt i den hele Natur,
Og er Du selv ung, ret Flamme og Fyr,
Saa brænder du op i et Eventyr!

H3:Granada

I:andersen2002112606
T:I
TI:Grønne Flod, Du strømmer sorgfuld
TOC:I. Grønne Flod, Du strømmer sorgfuld
F:Grønne Flod, Du strømmer sorgfuld
N:Teksten følger <i>Samlede Skrifter</i>, bind XXIV (1863), side 115.

,,Grønne Flod, Du strømmer sorgfuld,
Mange Liig Du fører med Dig;
Liig af Christne og af Maurer,
Som det tunge Sværd har fældet.

Dine friske, klare Bølger
Ere røde nu af Blodet;
Blod af Maurer og af Christne,
Som er' faldne her i Slaget.'' *)

<nonum><small>*) Gammel spansk Romanze.</small></nonum>


I:andersen2002112607
T:II
TI:Darro givet har det Løfte
TOC:II. Darro givet har det Løfte
F:Darro givet har det Løfte
N:Teksten følger <i>Samlede Skrifter</i>, bind XXIV (1863), side 133.
N:Digtet følger efter følgende prosastykke: ,,Ældgamle, forunderlig høie Træer, staae opstillede i Række, slynge deres tykke, bladfulde Grene ind i hverandre, danne et for Sollyset uigjennemtrængeligt Løvtag, der løfter sig saa høit, saa høit. Laurbærbuske, Oleander og tætbladede Hækker skjerme paa Siderne mod den stærke Sol; <I>Xenil</I> løber tæt forbi for snart at forenens med <I>Darro</I>; derom er en Sang, som Børnene synge:''

<I>Darro</I> givet har det Løfte:
Ved Formælingen med <I>Xenil</I>
Bringer den i Morgengave
Plaza Nueva og Zacatin.


I:andersen2002112608
T:III
TI:Held mig! Granada jeg seer
TOC:III. Held mig! Granada jeg seer
F:Held mig! Granada jeg seer
N:Teksten følger <i>Samlede Skrifter</i>, bind XXIV (1863), side 136-38.

<nonum><center><b>I</b></center></nonum>
Held mig! <I>Granada</I> jeg seer,
    Mindernes selsomme By!
<I>Rom</I> Du ligner deri,
    her strax man føler sig hjemme.
Bjergene rundt om har Snee,
    Himlen ikke en Sky.
Fra Alamedaen smukt
    klinger Gitanaens Stemme,
Øinene blaae som i Nord,
    sneehvide Blomster i Haaret.<note>Haaret.] således originalen, skulle måske have været et komma.</note>
Havfruens Skjønhed og Blik!
    &mdash; Vandrer! er alt Du bedaaret?

<nonum><center><b>II</b></center></nonum>
Ja havblaae er hendes Øine,
    men Haaret som Skovsneglens Skind;
Gjennem Øinene seer man
    lige i Tankerne ind.
Hun er saa fast som en Drue,
    Munden et Væld med Kys,
Om Tonedybet derinde
    havde en Drøm jeg nys;
Over os glødende Æbler
    i hvert Granattræ hang; -
En salomonisk Høisang
    Hjertet om <I>Sulamith</I> sang.

<nonum><center><b>III</b></center></nonum>
I <I>Granada</I> er det Maaneskin,
    saa klart, at Hver man kjender,
Dog Vægteren gaaer med Lygte,
    og Lyset i Lygten brænder.
Hvad søger han efter? Han søger
    vel Solen, der skal staae op.
Imellem Bladenes Bolstrer
    en Drømmeverden er lagt;
Du Rose, bliv mit <I>Alhambra</I>,
    med hende jeg boer i din Pragt,
Og vi ere unge &mdash;! imorgen
    da falder hvert Rosenblad.
Vær Du min Erindring, skrinlagt
    i dette smuldrende Qvad.

<nonum><center><b>IV</b></center></nonum>
Jeg leve vil i <I>Granada</I>,
    der Phantasus reiste sit Slot;
Men nede i <I>Malaga</I> grav mig
    en Grav ved Havet saa blaat,
Saa udstrakt, svulmende herligt;
    høit synger den rullende Sø.
I Norden jeg skar i en Græstørv
    mit Navn paa den danske Ø,
Snart voxer Græsset derover,
    alle Minderne døe!


I:andersen2002112609
T:IV
TI:Bibelens Job ham kjender Du vel?
TOC:IV. Bibelens Job ham kjender Du vel?
F:Bibelens Job ham kjender Du vel?
N:Teksten følger <i>Samlede Skrifter</i>, bind XXIV (1863), side 140.

Bibelens <I>Job</I> ham kjender Du vel?
Vennernes Ord slog ham ikke ihjel,
Skrabed' tilblods kun som Potteskaar,
Saa der stod Ar til de seneste Aar,
Mærker herom, saa dybe og stærke:
Verset her, - det er ogsaa et Mærke!


I:andersen2002112610
T:V
TI:Giv af dit Hjerte til Folk og til Slægt
TOC:V. Giv af dit Hjerte til Folk og til Slægt
F:Giv af dit Hjerte til Folk og til Slægt
N:Teksten følger <i>Samlede Skrifter</i>, bind XXIV (1863), side 141.

Giv af dit Hjerte til Folk og til Slægt,
Venter Du Tak, da er Du en Daare,
Staa døv og steenkold, saa faae de Respekt,
Dig de ei krænke, Dig de ei saare,
Nærme sig ei som den surrende Myg,
Nei de kun spytte ad Dig bag din Ryg.
Giv Dig ei hen til Den, Du troer kjende,
Husk at din Ven kan blive din Fjende.
&mdash; Dog følg dit Hjerte! giv af dit Hjerte!
Venter Du Glæde &mdash;, ja, da faaer Du Smerte.


I:andersen2002112611
T:VI
TI:Den, som jeg gav af mit Hjerteblod
TOC:VI. Den, som jeg gav af mit Hjerteblod
F:Den, som jeg gav af mit Hjerteblod
N:Teksten følger <i>Samlede Skrifter</i>, bind XXIV (1863), side 141-42.

Den, som jeg gav af mit Hjerteblod,
Hun traadte mig med sin fine Fod;
Dem, som jeg gav hvert Tankens Barn,
De dænged' mig over med Gadens Skarn,
Og gav jeg et Suk idet jeg led,
Saa kaldte de det Utaknemlighed;
Der blæser en iiskold, skjærende Vind,
Den trænger som Gift i mit Hjerte ind,
Den kommer fra Menneskets Hjertebund,
O, maatte mit briste i denne Stund!


I:andersen2002112612
T:VII
TI:I Granada, gjennem Byen
TOC:VII. I Granada, gjennem Byen
F:I Granada, gjennem Byen
N:Teksten følger <i>Samlede Skrifter</i>, bind XXIV (1863), side 152-53.
N:Digtet følger efter følgende prosastykke: ,,Stumme, mægtige Cypresser i <I>Generalifes</I> Have, hvad vidne I? Hvad have I seet? - <I>Boabdils</I> Fald, Maurernes Undergang! Til Eder naaede Jammerens Raab, da <I>Alhama</I> var falden.''

    ,,I <I>Granada</I>, gjennem Byen,
    Sorgfuld drager Maurerkongen;
    Fra <I>Elviras</I> Port han rider
    Hen til Porten <I>Bivarrambla</I>.
        Vee mig, mit <I>Alhama</I>.

    Breve vare komne til ham,
    At han havde tabt <I>Alhama</I>;
    Brevene han smed til Jorden,
    Den, som bragte dem, han dræbte.
        Vee mig, mit <I>Alhama!</I>

    Og han steg ned af sit Muuldyr,
    Satte sig paa Hesten, red saa
    Til <I>Alhambra</I>, lod der skingre
    Sølvtrompet og Kjedeltromme.
        Vee mig, mit <I>Alhama!</I>''

<wrap>Og Maurerne forsamledes og han forkyndte dem sit Tab; den Ældste af Præsterne forkyndte ham sin Skjæbne.</wrap>

    ,,Kun din Ret skeer Dig, o Konge!
    Du fortjente værre Skjæbne.''

<wrap>og han nævner <I>Abencerragerne</I>, og de Fremmede i <I>Cordoba</I> og Dommen. Sangen slutter:</wrap>

    ,,Som Du <I>Alhama</I> har mistet,
    Miste skal Du snart dit Rige!
        Vee mig, mit <I>Alhama!</I>''


I:andersen2002112613
T:VIII
TI:Som en Æolsharpe brudt itu
TOC:VIII. Som en Æolsharpe brudt itu
F:Som en Æolsharpe brudt itu
N:Teksten følger <i>Samlede Skrifter</i>, bind XXIV (1863), side 157.

Som en Æolsharpe brudt itu,
Men endnu ophængt ved <I>Darros</I> Bjergkant,
Seer jeg Dig, <I>Alhambra</I>, billedsmykket,
Rigt udskaaret; dog din største Skjønhed
Ligger i Erindringen om Klangen,
Tonerne fra dine brudte Strænge!
Klang, som Sværdet gav, som Snillet har den,
Dertil Elskovs Toner bløde, søde,
Svulmende til stormende Scirocco.
Brudt itu er Harpen, Resten hænger
Af den mellem sørgende Cypresser,
Kostbar rigt indlagt - det er <I>Alhambra</I>.

H3:Fra Granada til Gibraltar

I:andersen2002112614
T:I
TI:Man siger, at i Spanien Qvinden
TOC:I. Man siger, at i Spanien Qvinden
F:Man siger, at i Spanien Qvinden
N:Teksten følger <i>Samlede Skrifter</i>, bind XXIV (1863), side 177.

Man siger, at i <I>Spanien</I> Qvinden
Har krigerisk Mandsmod og Aand;
Man siger, at Spanierinden
Har en Dolk ved sit Strømpebaand;
Man siger, - man siger saa Meget;
Tro ikke hver snaksom Tourist:
Et Barnesind, let og bevæget,
Har Spanierinden forvist,
Der er en Sladdren, en Latter,
Du seirende hæver din Haand, -
Ja, <I>da</I> har Spaniens Datter
En Dolk ved sit Strømpebaand.


I:andersen2002112615
T:I Afrika
F:Jeg er ovre i Marokko!
N:Teksten følger <i>Samlede Skrifter</i>, bind XXIV (1863), side 185.

Jeg er ovre i <I>Marokko!</I>
    er det ei et Eventyr?
Norden for mig er <I>Europa</I>,
    der jeg seer <I>Trafalgars</I> Fyr.
Havets Brænding har en Susen,
    Toner fra den danske Strand;
Selv i <I>Afrika</I> jeg synes,
    jeg er nær mit Fædreland;
Venners Stemme kan jeg høre,
    alt det Skjønne kan jeg see;
Lad det snee der, Skyen drysse
    Mandelblomster, Julesnee;
Lad det ruske, lad det regne,
    Vinden gaae til Marv og Been;
I Aartusinder dog grønnes
    der den friske Bøgegreen.
<I>Danmark</I>, Nordens ældste Rige,
    eengang stort, men lille nu!
Grændsen lille, Ungdomssindet,
    det har Storhed, den har Du!
Jeg i Havets Susen hører
    Toner fra den danske Strand;
Hører Du igjen mit Hjertes
    Banken, Du, mit Fædreland?


I:andersen2002112902
T:III
TI:Danmark kommer Bouquetten fra
TOC:III. Danmark kommer Bouquetten fra
F:Danmark kommer Bouquetten fra
N:Teksten følger <i>Samlede Skrifter</i>, bind XXIV (1863), side 186.
N:Digtet følger efter følgende prosastykke (som igen følger umiddelbart efter forrige digt): ,,Hjemligt var her; mit Modersmaal hørte jeg. Fru <I>Drummond Hay</I>, en af disse stille, ædle, qvindelige Naturer, er en Datter af den afdøde danske General-Consul <I>Carstensen</I> i <I>Tanger</I>. Om Slægt og Venner i det kjære <I>Danmark</I> var meget at tale; danske Melodier klang fra Claveret. Husets unge, smukke Døttre sad hos os, <I>Louisa</I> og <I>Alice</I>, den Ene er født i <I>Kjøbenhavn</I>, den Anden i <I>Tanger</I>; de kjendte mine Eventyr i engelsk Oversættelse; den franske Genfer-Udgave, hvori staaer <I>Dyndkongens Datter</I>, et Eventyr, hvori Scenen skifter mellem <I>Danmark</I> og <I>Afrika</I>, fik Plads i deres Bogskab; i Bogen selv skrev jeg:''

<I>Danmark</I> kommer Bouquetten fra,
Den dufter af danske Minder;
Tør jeg vel haabe, i <I>Afrika</I>
At eie to unge Veninder?


I:andersen2002112903
T:IV
TI:Hører Du Havets susende Tone
TOC:IV. Hører Du Havets susende Tone
F:Hører Du Havets susende Tone
N:Teksten følger <i>Samlede Skrifter</i>, bind XXIV (1863), side 188-89.

Hører Du Havets susende Tone,
Klang i Naturens store Accord?
Hver en Conchylie har Lyd af den samme,
Aldrig derinde i den døer den bort.
Sneglehuus nede fra Havdybets Verden,
Hvor i Koralskoven Vragene staae,
Der hvor saa Mange sank ned uden Kiste,
Bølgernes Skum er det Liglag'n, de faae;
Dybets Conchylie, dit Herskab er borte,
Du er et Lighuus med Spøgelse i;
I Dig det suser og synger, hvad Havet
Rummer, mens Tider foer det forbi.
Dig til mit lyttende Øre jeg lægger,
Suus og fortæl, hvad et Verdenshav dækker!

H3:Cadiz

I:andersen2002112904
T:I Cadiz
F:Som store, grønne Fuglebuur
N:Teksten følger <i>Samlede Skrifter</i>, bind XXIV (1863), side 210.

Som store, grønne Fuglebuur,
Hængt ud paa Husets hvide Muur,
Altanerne her prange,
Saa pene og saa mange,
I Høiden, paa det flade Tag;
De tørre Vask bestemt hver Dag,
Her hersker Reenligheden,
Foroven og forneden.
Ja søndagsklædt seer <I>Cadiz</I> ud,
Men kjedelig, Du gode Gud!
Og var her ikke Havet,
Saa heller strax begravet.


I:andersen2002112905
T:II
TI:Fire Fjæle er vor Pragt
TOC:II. Fire Fjæle er vor Pragt
F:Fire Fjæle er vor Pragt
N:Teksten følger <i>Samlede Skrifter</i>, bind XXIV (1863), side 212-13.
N:Digtet følger efter følgende prosastykke: ,,Paa Vandringen gjennem Byen kom jeg forbi et aabent Værksted, der stod en ung Snedker og høvlede; han sang saa lystigt, det var en tydsk Vise, han sang; jeg talte derfor til ham i hans Modersmaal, og han blev endnu mere glad; han var saa nordisk blond, med røde Kinder og blaae Øine; han var fra en lille Stad i <I>Würtemberg</I> og skulde nu have Bryllup i <I>Cadiz</I>; han straalede af Glæde og Fornøielse og stod dog og høvlede paa en Liigkiste. Ret betænkt, er det heller ikke sørgeligt.<br>Der groer ved Sommertid et deiligt Træ i Skoven, Solen skinner derind, Fuglene synge deri og Vinden gynger de grønne Grene. Træet bliver hugget om, det er dets Bestemmelse; det bliver savet til fire gode Bræder, de blive bragt i Snedkerens Værksted.''

,,Fire Fjæle er vor Pragt,
Naar vi bli'er i Graven lagt!''

H3:Sevilla

I:andersen2002112906
T:Cigaren
F:Cigarens Glød er et Ildsted
N:Teksten følger <i>Samlede Skrifter</i>, bind XXIV (1863), side 217-18.

Cigarens Glød er et Ildsted,
    hvor Ildaander er tilhuse;
Den Ene blæser med Puster,
    at Ilden skal ikke gaae ud;
Den Anden rører med Ildtang,
    faaer Saften til at beruse;
I Dampen er der en Troldkraft,
    en lille cigarfødt Gud;
Han bygger, som Fata Morgana,
    det Røg-Slot Tankerne ville;
Han viser nu for mig Hjemmet
    og alle Vennerne der;
Jeg glemmer at Have og Bjerge
    uendeligt vidt os skille,
At nede paa Pladsen rigt gløder
    Orangens duftfyldte Træer.
&mdash; Nu lægger jeg bort Cigaren;
    <I>Sevilla</I>, du deilige Stad!
Jeg glemte Dig, jeg var i <I>Danmark</I>,
    mens her med Cigaren jeg sad.


I:andersen2002112907
T:II
TI:Ja vel, vi er midt i November
TOC:II. Ja vel, vi er midt i November
F:Ja vel, vi er midt i November
N:Teksten følger <i>Samlede Skrifter</i>, bind XXIV (1863), side 223.

Ja vel, vi er midt i November,
    men vi er i Spanien med,
Og jeg gaaer i Vinterfrakke,<note>Vinterfrakke,] Vinterfrakke</note>
     jeg fryser paa dette Sted;
<I>Sevilla</I>, din klare, blaae Himmel,
    Oranger i hver en Allee,
Ja deiligt er det at see paa,
    men føle er meer end at see!
Jeg føler, at Luften har Kulde,
    i Slængkappe svøber sig Hver,
Man sidder paa Marmorbænke
    under Orangetræer;
Jeg kjender slet Ingen af dem,
    og dog er jeg ikke forladt,
Jeg kjender saa mange Stjerner
    paa Himlen fra Hjemmets Nat;
Ved dem og ved det at jeg fryser,
    er jeg i mit danske Hjem;
<I>Sevilla</I>, o hvor Du forstaaer dog,
    at trylle det Kjæreste frem!


I:andersen2002112908
T:III
TI:Gud, Almægtige! hvad er det?
TOC:III. Gud, Almægtige! hvad er det?
F:Gud, Almægtige! hvad er det?
N:Teksten følger <i>Samlede Skrifter</i>, bind XXIV (1863), side 229.
N:Andersen gengiver (sandsynligvis) en replik fra Gabriel Téllez' <I>El Burlador de Sevilla</I>, Don Juans tjener har lige set sin herre blive opslugt i ,,Afgrundens Flammer'' og udbryder:

,,Gud, Almægtige! hvad er det?
Gravcapellet staaer i Flamme.
Og jeg blive maa som Liigvagt
Her tilbage hos den Døde.
Jeg vil krybe hen ad Jorden,
Bringe Budskab til hans Fader.
Sanct Georg, Sanct' agnus dei,
Hjelp mig naadigt ud paa Gaden!''


I:andersen2002112909
T:IV
TI:Hun er som en Rose, saa frisk og blød!
TOC:IV. Hun er som en Rose, saa frisk og blød!
F:Hun er som en Rose, saa frisk og blød!
N:Teksten følger <i>Samlede Skrifter</i>, bind XXIV (1863), side 234.

Hun er som en Rose, saa frisk og blød!
Ja en levende Rose, baade hvid og rød.
Hun skinner for mig som Bjergtoppens Snee,
I hendes Øine er Himlen at see.
Jeg veed det nok, at Himlen hos hende
Er den, som Mahomedanerne kjende;
En Houri er hun, et djævelsk Skarn,
Og dog et mageløst Deiligheds-Barn.
Hun lyser ind i mig med Øinenes Ild,
I al den Glands farer Mennesket vild;
Hun siger da til mig, det er som et Qvad:
,,Nyd Livets Minuter, pluk Blomstens Blad,
Troer Du, at en Djævel gjør Mennesket glad!''


I:andersen2002112910
T:V
TI:Ak, var der dog kun et eneste Sprog
TOC:V. Ak, var der dog kun et eneste Sprog
F:Ak, var der dog kun et eneste Sprog
N:Teksten følger <i>Samlede Skrifter</i>, bind XXIV (1863), side 235.

Ak, var der dog kun et eneste Sprog,
Et eneste Sprog paa Jorden;
Saa deiligt man da hinanden forstod
Fra Syd til det yderste Norden.

De Ord er' tidt sagt; men reis Du dog
Til <I>Andalusiens</I> Dale;
Der er et eneste fælles Sprog,
Øine og Pulse det tale.


H1:Af H.C. Andersens Samlede Skrifter (1879)

I:andersen2002112402
T:Med et tydsk Exemplar af mine Eventyr
F:Du har en Kunstnersjæl, jeg troer derpaa
N:Teksten følger <i>H.C. Andersens Samlede Skrifter</i>, bind XII (1879), side 422.
N:Ved juletid 1845 var HCA i Berlin - vistnok for at kunne være sammen med Jenny Lind. I sin dagbog for 22-25. december omtaler han en ung Ulrich, som han traf hos malerinden Allwina Frommann, og til hvem han skrev dette vers. Først i udgaven af HCA's <i>Album</i> (1980) ses det at talen var om Ulrich von Salpius (1828-1867), preussisk gardeofficer.
#BFN1148

<wrap><center><small>(Til en ung preussisk Officeer, der havde stort Talent til at tegne. Frøken <i>Frohmann</i> i Berlin bad mig der at skrive foran i et Exemplar, og jeg skrev:)</small></center></wrap>

Du har en Kunstnersjæl, jeg troer derpaa,
Dens Straaler jeg i dine Skizzer saae.
Du har et ærligt Øje; - Hjertets Grund
Staaer i et trofast Smiil omkring Din Mund.
Jeg strax forstod Dig. Eventyr de skikke
Dig denne Juul; Veninden har dem bragt;
Et lille Vers jeg har i Bogen lagt;
Du har en Ven i Danmark; glem ham ikke!


I:andersen2002111301
T:Vandrerens Sang
U:(Skrevet i Leipzig i Mai 1831)
F:Hvor Stormen løfter høit sin stærke Stemme
N:Teksten følger <i>H.C. Andersens Samlede Skrifter</i>, bind XII (1879), side 365.

Hvor Stormen løfter høit sin stærke Stemme,
Hvor Bølgen svulmer paa det stolte Hav,
Jeg tænker kun paa Dig. - Dig Gud mig gav!
- Jeg kan Dig aldrig glemme!

Paa Sletten, hvor den vilde Hingst har hjemme,
Paa Fjeldets Tind, høit i den kolde Sky,
Jeg seer kun Dig, - selv i hver fremmed By -
- Jeg kan Dig aldrig glemme!

Og bort, ja bort - det snevert er her hjemme -
Did hen, hvor Granerne paa Bjerget groe!
Langt bort, langt bort! - Faaer Hjertet da vel Ro?
- Jeg kan Dig aldrig glemme!


I:andersen2002111302
T:Mene, mene tekel upharsin
U:(1838)
F:Sceptret, ikke det paa Thronen
N:Teksten følger <i>H.C. Andersens Samlede Skrifter</i>, bind XII (1879), side 365-67.
N:Titlen citerer <xref digt="bibeldaniel05">.

Sceptret, ikke det paa Thronen,
<I>Det</I>, der viser os Nationen,
Brænder tidt som Faklen ned.
Aandens Rigdom ene gavner,
Alt det Andet gaaer som Avner,
Veires bort, før Du det veed.

Trende Flammer nyligt brændte;
Mon Betydningen Du kjendte?
Saae Du vel, hvad Haanden skrev?
Hvad der var Nationens <I>Første</I>,
Det, den ansaae for det <I>Største</I>,
I et Nu et Intet blev.

See mod Østens store Rige,
<I>Der</I>, hvor Folkefærd fremstige
Villieløst ved Hersker-Bud!
Under Fyr og Palmeskygge
Adel der og Vorned bygge,
Czaren er en jordisk Gud!

Hvor den rige Sumpstad kneiser,
Stolt Paladsets Pragt sig reiser:
Billedet paa jordisk Magt.
Men, see Flammen slaaer fra Taget,
Alt er Ild, Du hører Braget,
Vældens Glands i Gruus er lagt.

Kom mod Vest, hvor Seinen flyder,
Livet sig i Farver bryder,
Øieblikket Mængden nyder,
Til Theatret vil vi gaae;
Skuespillet her er Sjælen,
Ordet dristigt, Sangen kjælen;
Czarens Slot er ei det Største,
Nei, Theatret er det Første,
<I>Der</I> Nationen selv sig saae.

Ildens Knittren Øret kjender:
See, det rige Flitter brænder,
Ja, <I>det andet</I> Blus er tændt.
Under Himlens Tabernakel
Glædens Scepter som en Fakkel
Snart til sidste Gnist er brændt.

Kom, vi seile over Søen,
<I>Vort</I> Cathago er paa Øen,
Tidens Væverstol vi see;
Og en Jomfru holder Spolen,
Smiler bagved Væverstolen,
Rød som Rosen, hvid som Snee.

Rundtom Mylren og Beregnen!
Som en billedlig Betegnen
Kneiser i den rige Havn
Stolt en Guldkalv, som man krandser;
Alt Europa om den dandser,
Børsen kaldes den ved Navn.

Vil for Støv Du Knæet bøie,
Saa det styrter for dit Øie,
Ilden lægger det i Gruus.
<I>Trende Flammer</I> har Du skuet,
I en Treklang, saae Du, lued
<I>Hver Nations det første Huus</I>.

Føler Du ei, Stor og Liden,
Poesie der er i Tiden,
Dyb Betydning Tanken faaer.
Her er intet Spil af Kræfter,
Nei, naar Du kun tænker efter,
Flammeskriften Du forstaaer:

<I>Hvad</I> characteristisk throner,
<I>Præget</I> paa de tre Nationer,
<I>Hvad</I> de kalde vil <I>det Største</I>,
<I>Hvad</I> de nævne som <I>det Første</I>,
Blev en glødende Ruin.
En usynlig Haand alene
Skrev sit understærke: ,,Mene,
Mene tekel upharsin!''.


H1:Blandede digte

I:andersen2002112401
T:Paa Ungdommens friske Rosenblad
F:Paa Ungdommens friske Rosenblad
N:Teksten følger Robert Watts <i>Igjennem Europa. Reisenotitser</i>, udgivet på Kristian Vissing Forlag i 1866 (dvs. dec. 1865), hvor digtet står som indledende "Vers-Vignet" (så kaldet sidenhen i <I>Samlede Skrifter</I> (1879)).
P:andersen2002112401.jpg%Faksimile af digtet.
#BFN898

Paa Ungdommens friske Rosenblad
Staaer <I>at reise</I> med Solskin skrevet;
Det er for den Ældre et Aandens Bad,
En Stund af hans Foraar gjenlevet;
Den Yngre med Et seer sin Hverdagshistorie
Gaae frem i den deiligste Glands og Glorie.
Men da det nu ikke blev Alle forundt
At flyve til fremmede Lande,
Faae Yduns Æblet forfriskende sundt
Med Runer om fremmede Strande,
Saa griber den Hjemmeblivende glad
Den hjembragte Blomst og betragter hvert Blad,
Thi der staaer, hvad seet er og levet;
Det er ham <I>hans</I> Reise - Kom med, Du ham bad!
Paa Ungdommens livsfriske Rosenblad
Har <I>at reise</I> med Solskin Du skrevet.


I:andersenandrea0
T:Min Undskyldning
U:Liebe kann einen Satan besehre - Hoffmann.
F:Om mine Digte
N:Skrevet 1831

Om mine Digte
  Man sige vil
At her det neppe
  Gik rigtigt til.

Ja, til slig Tale
  Man er parat,
At de fra Heine
  Er' Plagiat.

Ak, hvis de ligne,
  Er jeg dog fri:
Gud Amor ene
  Er Skyld deri.


I:andersenandrea5
T:Konen med Æggene
U:(En gammel Historie sat i Riim)
F:Der var en Kone paa Landet

Der var en Kone paa Landet,
Hun havde en Høne blandt Andet.
Nu, lægge Æg er Hønens Fag,
Og denne gav eet hver evige Dag;
Det var et Par Snese, da de blev talt,
See, det fandt Konen ikke saa galt!
Hun dem forsigtig i Kurven fik,
Tog den paa Hovedet og gik.
Til Staden styrede hun sin Gang;
Men hun var ene og Veien var lang,
Skjøndt hun gik til af alle Kræfter.
Nu tænkte hun over og regned' efter,
Hvor godt hun fik sine Æg betalt,
Og det var jo heller ikke saa galt:
»Ja vist!« saaledes hun gaaer og taler,
»For disse faaer jeg en hel Rigsdaler.
For den vil jeg kjøbe to Høns, lad see!
Med den der hjemme har jeg da tre;
Hver lægger Æg, og om ikke længe
Kan jeg handle igjen og komme til Penge;
Jeg kjøber tre Høns, til de tre jeg har;
See det bliver sex- Deres Æg jeg ta'er;
Jeg sælger de halve, den anden Rest
Skal ruges til Kyllinger, det er bedst!
Jeg faaer da en Hønsegaard; tænk Dig bare!
Og den tager til. Det er holdende Vare!
Endeel lægger Æg, endeel ruger ud -
Hvor jeg bliver rig, Du søde Gud!
Jeg kjøber to Gæs og et lille Faar,
Og bedre og bedre Handelen gaaer
Med Æg og med Høns og med Fjær og med Uld.
Tilsidst faaer jeg Pengeposen fuld!
Jeg kjøber en Griis, jeg kjøber en Ko,
Hvo veed, maaske kan jeg kjøbe to?
See det giver af sig! og efter et Aar
Har jeg Huus og Folk og Køer og Faar.
Saa kommer en Frier ind i min Stue,
Han kysser min Haand, og jeg bliver Frue!
For han har en Gaard, der er større end min!
Jeg bliver saa fornem, saa stolt og saa fiin,
Jeg taaler ikke den mindste Snakken,
Jo, jeg skal vide at knejse med Nakken!«
- Og ret som hun sagde det, gjorde hun saa-
Klask! Æggene der paa Jorden laae!
Med dem den hele Lyksalighed faldt -
Og det var i Grunden ikke saa galt!


I:andersenandrea7
T:Jeg har en Angst som aldrig før
F:Jeg har en Angst som aldrig før

Jeg har en Angst som aldrig før,
Som stod jeg foran Dødens Dør,
Og maatte ind og styrte ned
I Mørke og i Eensomhed!
Jeg drives frem med Stormens Hast.
O Herre, Herre, hold mig fast!

Alt Ondt i mig, det kom fra mig,
Hvad Godt jeg gjorde, kom fra Dig;
De Andres Skyld jeg nok opskrev,
Men ei mit eget Skyldnerbrev;
Hvor har jeg for mig selv hver Dag
Besmykket godt min egen Sag!

Jeg trædes skal af Dødens Hæl,
Først da sig løfte kan min Sjæl.
Læg Fadervor som Duens Blad
Mig paa min Tunge, gjør mig glad!
Har jeg ei Gud, hvad har jeg da,
Naar hele Verden falder fra!


I:andersen1999041402
T:Langelandsk Folkemelodi
F:Hun mig har glemt! min Sorg hun ei see!
N:Trykt til en koncert, 1850.

Hun mig har glemt! min Sorg hun ei see!
Ung Elskovs Død gjør Hjertet saa Vee!
Jeg vil gaae min lystig Gang,
Solen skinner jo Dagen lang,
Droslen fløiter sin Sang.

Hun mig har glemt! min Sorg hun ei see!
Ung Elskovs Død gjør Hjertet saa Vee!
Vinden bærer fra Hjemmets Ø;
Ud, derud paa den aabne Sø.
Alle Griller skal døe!

Hun mig har glemt! min Sorg hun ei see!
Ung Elskovs Død gjør Hjertet saa Vee!
Nye Lande jeg snart skal see,
Øiet græd, men nu skal det lee,
Selv om Hjertet har Vee!

Hun mig har glemt! min Sorg hun ei see!
Ung Elskovs Død gjør Hjertet saa Vee!
Solen skinner jo Dagen lang,
Maanen taus gaaer sin gamle Gang,
Hjertets Sorg bliver Sang.


I:1999041403
T:Vandring i Skoven
U:(Langelandsk Folkemelodi)
F:Min søde Brud, min unge Viv
N:Trykt i <I>Nodehefte med langelandsk Folkemelodi</I>, 1852.

Min søde Brud, min unge Viv,
Min Kjærlighed, mit Liv!
Kom, Maanen skinner stor og klar,
En Stilhed Natten har,
En Deilighed, en Eensomhed,
Min søde Brud, kom med!
I Bøgeskoven gaae vi To,
Der, hvor Skovmærker groe.

I denne lyse, tause Nat,
Hos Dig, min Verdens Skat,
Jeg er saa glad, saa salig glad,
Duft friske Bøgeblad!
Syng Nattergal! lys Maane klar!
Jeg her al Rigdom har:
Min søde Brud, min unge Viv,
Min Kjerlighed, mit Liv!

Du er saa frisk som Bøgens Hang,
Som Nattergalens Sang,
Saa dyb som Nattens stille Ro,
Her hvor Skovmærker groe,
Hvor maleriske Bøge staae
Og vi ved Maan'skin gaae!
Min søde Brud, min unge Viv,
Min Kjærlighed, mit Liv!


I:andersen1999041404
T:Min lille Fugl, hvor flyver Du?
F:Min lille Fugl, hvor flyver Du
N:Trykt i <I>Poesie og Prosa</I>, udgivet af P.N. Jørgensen, 1844.

Min lille Fugl, hvor flyver Du,
Imellem grønne Grene?
Ak mon jeg rinder Dig i Hu?
Mit Hjerte briste vil itu - !
- O Gud, hvor jeg dog er ene!

Du sagde, at Du var mig god;
Ja, godt mig Alle mene,
Men hvis Du ret min Sorg forstod,
Du kom, Du sang mig Sjæle-Mod,
Da sad jeg ikke alene!

Min lille Fugl, Du kommer ei
Fra dine grønne Grene;
Jeg stille vandre maa min Vei -;
Ak, ingen elsker Dig som jeg!
- O Gud, hvor jeg dog er ene!


I:andersen1999041407
T:Lille Viggo
F:Lille Viggo, vil Du ride Ranke?
N:Trykt i <I>Nyeste Repertorium for Moerskabslæsning</I>, 1832.

Lille <I>Viggo</I>, vil Du ride Ranke?
Sæt Dig paa mit Knæ, Du søde Dreng!
Jeg hos Dig er Barn i Sjæl og Tanke;
Vi vil lege, til Du skal i Seng.

Her hos Dig jeg Barnehimlen finder,
Glemmer Alt, hvad der gjør Hjertet Vee;
Lad mig kysse dine røde Kinder,
Lad mig dog de brune Øie see!

Viis mig saa, hvor stor Du er, Du Søde!
Nei, hvor Haanden dog er buttet rund!
Smilet sidder i de Kinder røde,
Altfor smuk er dog din lille Mund!

Hver en Blomst Du kysser, som en Broder,
Taler med den, paa din egen Viis,
Hele Verden har Du i din Moder,
Hendes Skjød er Dig dit Paradiis.

Ingen seer paa Dig med mørke Blikke,
Du er Barn, Dig er man ikke vred;
Verdens vilde Strid forstaaer Du ikke,
Kjærlighed kun kjender Kjærlighed.

Jeg en smuk Historie Dig lover,
Følg nu Moder til din lille Seng!
Synge vil jeg for Dig, til Du sover,
Lille <I>Viggo</I>, Moders bedste Dreng!

Du maaske for mig, som ældre, synger,
Naar jeg skal til Ro den sidste Gang;
Ja, naar Jorden paa min Kiste tynger,
Syng da med den dybe Vuggesang!

Tænk paa ham, der trofast mange Gange
Gynged' Dig paa Armen op og ned.
Verden glemmer mig og mine Sange!
Mon Du glemme vil min Kjærlighed?


I:andersen1999041410
T:Spillemand, spil paa Strænge
F:Spillemand, spil paa Strænge
N:Første gang trykt i <I>Kjøbenhavns flyvende Post</I>, 1830.

Spillemand, spil paa Strænge,
Barmen er mig trang,
Hvo kan savne længe
Barnets simple Sang?
Ride, ride Ranke!
Flyv afsted min Tanke,
Flyv hen over Bjerg og Elv,
Hjertet bliver først sig selv
I sin Barneverden!

Spillemand, spil paa Strænge,
Grib med stærke Slag!
Haabet gaaer i Enge
Den lange Livets Dag,
Finder, selv i Moser,
Krusemynt og Roser,
Synger: »Ro til Fiskeskjær,
Mange Fiske faae vi der,«
Aldrig Haabet slipper!

Spillemand, spil paa Strænge,
Livet er saa smukt,
Ei det varer længe,
Snart er Lampen slukt.
Klappe, klappe Kage!
Graven er tilbage -
Giv hver Grille kort Besked,
Qvist den op, og qvist den ned,
Saa falder den i Asken!

Spillemand, spil paa Strænge,
En October-Sang;
Taagen staaer paa Enge,
Barmen er saa trang.
Visselul mit Hjerte!
Vug' i Søvn din Smerte!
Bedst i Graven Vuggen staaer,
Om end ikke Gængen gaaer,
<I>Der</I> ei Barnet græder!


I:andersen1999041412
T:Fortrøstning
F:Ei Nogen veed, hvad imorgen skeer
N:Trykt første gang i <I>Dagbladet for 7. Dec. 1863.</I>

Ei Nogen veed, hvad imorgen skeer,
Alene Gud Herren det veed og seer;
Men naar det for <I>Danmark</I> saae mørkest ud,
Kom altid Frelse og Hjælp fra Gud.

Da Landet laae splittet og reent faldet hen,
Opmandet det blev af <I>Niels Ebbesen;</I>
Gud Herren ledte vor Velfærds Sag,
Og hele Danmark saae Atterdag.

Det er en Storm-Nat, høit Søen slaaer,
Vort lille Fartøi paa Dybet gaaer,
Men Gud, Vorherre ved Roret staaer,
Han raader, hvad ogsaa end Mennesket spaaer.

Ei Nogen veed, hvad imorgen skeer,
Alene Gud Herren det veed og seer;
Men naar det for Danmark saae mørkest ud,
Kom altid Frelse og Hjælp fra Gud.


I:andersen1999041414
T:Psalme
F:Som Bladet der fra Træet falder
N:Trykt i <I>Danske Kirketidende</I>, 1853.

Som Bladet der fra Træet falder,
Saa er mit Jordliv, ikke meer!
Jeg er beredt naar Du mig kalder,
Gud, Du som heelt mit Hjerte seer,
Veed al min Brøst, hvad i mig boer,
Og min Fortrøstning dog saa stor.

Gjør Smerten kort i min Forvandling,
Forund mig Barnets hele Mod,
Du dømme Tanke, dømme Handling
I Naade kjærlig, fadergod.
Ryst bort min Angst! kun dig jeg see!
I Jesu Navn, din Vilie skee!


I:andersen2001060801
T:Berliin
F:Snorlige Gader, Palai ved Palai
U:(Hjemsendt fra Digteren, under hans Udenlandsreise, Juni d. A. [: 1831]).
N:Trykt i Læsefrugter, 52. Bind, 496. Junihæftet. (Optaget i Skyggebilleder af en Reise til Harzen, det sachsiske Schweitz etc. etc., i Sommeren 1831. 1831. - Udeladt i Udgaven af Skyggebilleder i Samlede Skrifter [8. Bind, 1854].)
N:Bidrag fra Sven Sørensen, Malta.

Snorlige Gader, Palai ved Palai,
Man bliver træt af at gaae og at see,
Pæne Soldater - den første jeg saae,
Følte jeg gjennem mit Hjerte gaae,
Og jeg brød ud: »hvilken Krop, hvilke Been!
Gud, hvor det dog er en nydelig een!«
»Unter den Linden« Alverden gik,
(Det er dog smukkest i Kobberstik):
Gaderne støve, og Ungdommen med,
Ak, det gjør Øinene stor Fortræd!
Ægte berliner Witz finder man her,
Og den er kostbar, tro mig, især
Hvis den med »Schnellposten« skulde herfra,
Blev den for dyr ved sin Tyngde, ak ja!
»R« bliver snurret, man siger »mein Jott«,
Ellers er Folket meget godt.
Byen - ja vendt paa kryds eller tvers,
Bliver for stor til at sætte i Vers.

      Moral

Mærk dig: Moralen er saare fiin,
Som man faaer ud af det Store Berlin!


I:andersen2001081001
T:Bort med Taarer, bort med Suk!
F:Bort med Taarer, bort med Suk!
K:helpwanted
N:Efter Arne Bruun Rasmussen, Bogauktion Nr. 320 (1974), side 94: 'Renskrift af utrykt digt ... Efter proviniensen[sic] at dømme er det en gave til Riborg Voigt fra H. C. Andersen under dennes besøg i Fåborg i 1831.' Kommentarer er velkomne (brug venligst feltet for rettelser!) 
N:Bidrag fra Sven Sørensen

Bort med Taarer, bort med Suk!
Verden er kun lys og smuk!
Stjernen blinker fra det blaae,
Gud er med os hvor vi gaae!

            H. C. Andersen
	    
Faaborg den 7 August.


I:andersen2001091301
T:Formens evige Magie
U:(1831)
U:(Et poetisk Spilfægteri)
P:andersen2001091301-p1.jpg%Figur tilhørende digtet.
F:Om  Kageformen, eller selve Kagen

Om  Kageformen, eller selve Kagen
Er Hovedsagen
I denne Verden, gaae vi her forbi.
Jeg bringer - (ja, det kommer til det samme)
Jeg bringer nemlig her en lille Ramme
Til hvad jeg skrev og kaldte Poesi.
Og muligvis faaer Rammen meest Værdi,
Thi den har ,,Formens evige Magie''
Og den kan stikke Hjertets Poesi.
Han, som til Dato vragede hvert Stykke,
Jeg bragte frem (fordi deri var Skygge)
Maaskee hos ham min Ramme gjør sin Lykke,
Thi jeg skal trænge den i Formen ind;
Jeg vil den seje Prosa-Lyng oprykke,
Og, kort sagt - lave Suppe paa en Pind.
Hvad der er mest mod Poesien bister,
Geometriens yndede <w>Magister</w> 
<w>Matheseos</w>, jeg her paa Bladet rister;
See saa! pas paa Enhver.

<IMG SRC="fdirs/andersen/andersen2001091301-inline.gif">

Trianglen ABC er givet her,
Retvinklet og paa Siderne  Quadrater;
Beviset er nu om de to Krabater,
Det, at Quadraterne paa hvert Catheder
AC, BC (jeg naevne disse Steder)
Er' just i Eet og Alt, som den Krabat,
Hypothenusen kalder sin Quadrat.
Nu gaae vi da til vore Præparater.

En lodret Linie maa man som De veed
Her drage til den større Side ned, 
Og saa forlænge den endnu til K,
Da vil man finde, ei det mindste mangler,
AB-Quadraten ganske rigtig staae
Delt (som AK  BK) i to Rectangler.
(Thi tvende Linier, man veed,
Har just det generelle, 
Naar paa en tredie de staae lodret' ned,
Saa er' de ogsaa ganske paralelle.)
Nu drages en fra A til G, fra C til I,
Og da Præparationen er forbi.
Ei sandt, o Mester! - true dog ei med Riset!
Nu gaae vi til Beviset.
- Vi har de to Triangler ABG 
Og CBI, hos dem er Vinklen p
Lig Vinklen o, men o er lig en Ret,
Ja, der er Ingen, som vil nægte det,
Thi rette Vinkler er der i Quadrater, 
Nu Vinklen r lig Vinklen r. Ei sandt?
(Thi  sund Fornuft kan sige
Hver størrelse jo med sig selv er lige.)
Saaledes p plus r lig o plus r man fandt,
(Her i Figuren staae de smaa Krabater.) 
Naar lige nu til begge bliver lagt,
En lige Sum er da tilvejebragt.
(Nu er vi med Beviset snart forbi,
Det stærkt mod Enden lider.)
See Vinklen ABG lig CBI,
AB er lig BI, BG er lig BC
(I en Quadrat er' lige store Sider,
Derfor, saasandt som Tre gjør altd Tre,
To Sider og en Vinkel vil os lette),
Trianglen ABG vi her tør sætte
Lig CBI (og det er intet Træf),
Nu ABG er lig en halv BF
Pas paa!
Nu CBI er lig en halv BK.

(Husk: lige stort for lige stort kan gaae.)
Eens er Divisor, eens er Dividenden;
Eens bliver altsaa ogsaa Quotientent,
Og ad den samme Vei vi faae:
AD er lig AK.
Der har Du Maaden,
Snart som <w>Pythagoras</w> man løser Gaaden.

Ja løst, beviist - Du store Trylleri!
Du Himmel Tak! - at det er nu forbi!
Thi slige Vers er ikke Narreri;
De løbe vel, som der var Intet i -
Dog her var jo <w>Fornuft</w> og <w>Form</w>-Magi.
Det sidste vil jeg haabe,
Og denne Form er i det minste fri
For hvad der dæmper slemt hver Melodi:
En Mudderdraabe.)
<w>Fornuft</w> og <w>Form</w> har her skabt - Poesi.
Her seer man ,,<w>Formens evige Magie.</w>''


I:andersen2001120101
T:Sonnet ved Fyrstinde Borgheses og hendes tre Børns Død
U:(Efter Fiorentini)
F:En Paradisets Blomst af Troen bragt
K:gravskrift
K:sonnet
Q:korrektur2,kilde,side
N:Gendigtning af Fiorentinis <XREF DIGT="fiorentini2001120101">.
N:Trykt første gang, med den her anførte overskrift og dateret 'Rom, den 1ste Januar 1841', i <i>Portefeuillen for 1841,</i> 1. bd., 5. hæfte (31. jan.), pp. 97-98.  Inkluderet i rejsebogen <i>En Digters Bazar,</i> 1842, 2. del ('Italien'), 6. kapitel ('Familien Borghese'), sammen med den italienske original.  Her gengivet efter digterens <i>Dagbøger</i> for 28. dec. 1840 (bind 2, 1973, pp. 86-91).
N:H. C. Andersen var fra 20. dec. 1840 til 24. feb. 1841 i Rom, og herfra fortsatte han sin rejse til Malta, Grækenland og Konstantinopel. Netop da bortrev en smitsom sygdom fyrstinde Borghese, født Catherine-Gwendolin Talbot (1817-40), og tre af hendes børn. Af de mange digte som fremkom i denne anledning, oversatte han det som var skrevet af F. Fiorentini.
N:Bidrag fra Sven Sørensen.

En Paradisets Blomst af Troen bragt
Til Temsens Bred og plantet der i Solen
Skjød herligt frem. Dens Duft, dens Yndes Magt
Dens Glands, sligt findes ei hos Vaarviolen<note>I <i>Bazaren</i>: Natviolen</note>.

Men Kjærligheden planted' Blomsten om
Den Blomst, som gjorte alle Hjerter glade,
Den plantedes ved Tiberen i Rom,
En himmelsk Duft gik fra dens rene Blade.

Og Duften steeg -; vi hørte Engle sige:
"Den Blomst er ei for noget jordisk Sted,
I Lysets Have blomstrer kun dens Lige!"

En Engel saae vi da til Jorden stige,
Og rive Blomsten op: tre Skud gik med,
Tre unge Skud - de groe nu i Guds Rige.


I:andersen2001122801
T:I dette Jordlivs Forgjængelighed
F:I dette Jordlivs Forgjængelighed

I dette Jordlivs Forgjængelighed
Der voxer en Urt: Forfængelighed!
Den groer selv hos Barnet, der gaaer i Skole,
Ja, selv i hver Fold af en Præstekjole,
Ja, hvor et Menneske gik eller sad,
Der voxer den op som et Veibredblad.


I:andersen2001122901
T:Jylland
F:Jylland mellem tvende Have
N:1859
N:Trykt i <i>Illustreret Tidende</i>, 1. Bind, Nr. 25, 18.3.1860, 209
N:Bidrag fra Sven Sørensen

Jylland mellem tvende Have
som en Runestav er lagt,
Runerne er Kjæmpegrave
inde midt i Skovens Pragt,
og paa Heden alvorsstor,
her, hvor Ørknens Luftsyn boer.

Jylland, du er Hovedlandet,
Højland med Skoveensomhed!
Vildt i Vest med Klittag, Sandet
løfter sig i Bjerges Sted.
Østersø og Nordhavs Vand
favnes over Skagens Sand.

Heden, ja, man troer det næppe,-
men kom selv, bese den lidt:
Lyngen er et pragtfuldt Tæppe,
Blomster myldre milevidt,
Skynd dig, kom! om føje Aar
Heden som en Kornmark staaer.

Mellem rige Bøndergaarde
snart Dampdragen flyve vil;
hvor nu Loke sine Hjorde
driver, Skove vokse til.
Briten flyver over Hav,
gjæster her Prins Hamlets Grav.

Jylland mellem tvende Have
som en Runesten er lagt
Fortid mæle dine Grave,
Fremtid folder ud din Magt;
Havet af sit fulde Bryst
synger højt om Jyllands Kyst.


I:andersen2001122902
T:Gurre
F:Hvor Nilen vander Ægypterens Jord
N:1842
N:Bidrag fra Sven Sørensen
Q:kilde
P:andersen2001122902-p1.jpg%Manuskript

Hvor Nilen vander Ægypterens<note>Dette er den oprindelige ordlyd, både i manuskriptet fra januar 1842 (se billede) og i tobladstrykket fra april samme år (BFN.#416). Kun i senere optryk forekommer formen <i>Ægypternes.</i> - Museumsinspektør Karsten Eskildsen, H. C. Andersens Hus i Odense, har i januar 2002 venligt oplyst dette samt leveret faksimile af manuskriptet med tilladelse til at dette medtoges i Kalliope.</note> Jord
I Africas brændende Lande,
Der mødtes to Fugle, de kom fra Nord,
De talte om Danmarks Strande:
"O husker du Sjølund, den deilige Ø,
Hvor de vilde Skovduer kurre,
De duftende Bøge, den stille Sø,
Husker du <i>Gurre?</i>"
- "Ja, der har jeg bygget en Sommerdag,"
Saa talte den lille Svale,
"Jeg havde min Rede ved Bondens Tag,
Jeg hørte ham synge og tale.
Jeg troer der er skjønnest i Danmark!"
          Chor
Jeg troer der er skjønnest i Danmark!
          Eccho
              - skjønnest i Danmark!

Ved Gurre-Sø laae Kong <i>Valdemars</i> Borg,
Den saae ham med <i>Tovelille;</i>
Den kjendte hans Lykke, den kjendte hans Sorg,
- Ak Trøstens Harper hang stille;
Hans Glæde blev skrinlagt bag Kirkens Muur,
Hvor de vilde Skovduer kurre.
- Om <i>Tovelille</i> sang Guds Natur
Deiligst i <i>Gurre!</i>
Der havde de vandret hver lønlig Sti,
Naturen blev her til hende;
Han kunde ei gaae en Blomst forbi,
Den sagde: "Kan Du mig kjende?"
Jeg troer der er skjønnest i Danmark!
          Chor
Jeg troer der er skjønnest i Danmark!
          Eccho
              - skjønnest i Danmark!

Ved Gurre-Sø holdt Kong <i>Valdemar</i> Jagt,
Smukt Hornet lød gjennem Skoven,
Den stod i sin rigeste Sommerpragt,
Og Stjerner funkled' foroven;
Da raabte Kongen saa lystelig,
Hvor de vilde Skovduer kurre:
"Lad Gud beholde sit Himmerig,
Har jeg kun <i>Gurre!</i>"
- Det er saa deiligt en Sommerdag,
Men deiligst i Nattens Stille,
Naar Stjernerne blinke og Droslens Slag
Fortæller om <i>Tovelille.</i>
Jeg troer der er skjønnest i Danmark!
          Chor
Jeg troer der er skjønnest i Danmark!
          Eccho
              - skjønnest i Danmark!

	      
I:andersen2002010101
T:Romance af Festen paa Kenilworth
F:Hyrden græsser sine Faar
N:Af en opera, baseret på Walter Scotts roman <i>Kenilworth</i> (1821).
N:Kilde er C. E. F. Weyse: <i>Romancer og Sange</i>, u.å.
N:Bidrag fra Sven Sørensen.
Q:kilde

Hyrden græsser sine Faar,
Gjærdet er hans Throne,
Solen Purpur om ham slaaer,
Maanen er hans Krone.
Hvad mon vel han tænker paa?
længe taus han stod og saae
frem i Aftenstunden.
Hjertet veed, Kjærlighed
er det fagreste Træ i Lunden.

Kongens Datter, stolt og fiin,
staaer i Kongeborgen;
Silke, Guld og Hermelin
skjule ikke Sorgen.
Tanken, som en Fugl saa let,
flyver, bliver aldrig træt,
synger: "Jeg har funden!"
Hjertet veed, Kjærlighed
er det fagreste Træ i Lunden.

Vind og Blomst, svar, hver især,
kommer hun dog ikke?
Vinden hvisker: "Hun er nær!"
Blomsterne de nikke.
Skjult en Sti fra Slottet gaaer,
Fuglen høit bag Krattet slaaer:
"Han har hende funden!"
Hjertet veed, Kjærlighed
er det fagreste Træ i Lunden.


I:andersen2002010102
T:Vise af Festen paa Kenilworth
F:Brødre, meget langt herfra
N:Af en opera, baseret på Walter Scott
N:Kilde er C. E. F. Weyse: <i>Romancer og Sange</i>, u.å.
N:Bidrag fra Sven Sørensen.
Q:kilde

Brødre, meget langt herfra,
over salten Vande,
reiser sig Amerika
med de gyldne Strande,
det er der Fugl Phønix boer;
Guld og Sølv paa Marken groer,
og i Skovens Skygge
stegte Duer bygge!
Hvor frydeligt!
Gud! hvor det er nydeligt!
Skade, at Amerika
ligge skal saa langt herfra!

Der gaaer Solen aldrig ned,
stegt er hver Kastanie,
der er Alting Kjærlighed,
Kilderne Champagne.
Gi'er man der sit Hjerte hen,
faaer man strax to tre igjen,
og paa Mark og Enge
blomstrer der kun Penge.
Hvor frydeligt!
Gud! hvor det er nydeligt!
Skade, at Amerika
ligge skal saa langt herfra!


I:andersen2002021001
T:ABC-Bogen
F:En Amme gaaer i Søndagsklæder
N:Af eventyret <i>ABC-Bogen</i> (1858).
N:Ikke blot er der intet "Aa"; "I" mangler fordi det sammenfalder med "J" i fraktur. "Z" er tilkommet i et senere optryk.
N:Jvf. Claudius' <xref digt="claudius2001102203">.
Q:korrektur2

   A. Amme.
En <b>Amme</b> gaaer i Søndagsklæder,
Og Andres Børn er hendes Hæder.

   B. Bonde.
En <b>Bonde</b> før leed stor Fortræd,
Nu er han tidt for meget med!

   C. Columbus.
<b>Columbus</b> over Havet foer,
Og Jorden den blev dobbelt stor!

   D. Danmark.
Om <b>Danmarks</b> Rige Sagnet gaaer,
Gud ei sin Haand af <b>Danmark</b> slaaer!

   E. Elephant.
En <b>Elephant</b> gaaer altid tungt,
Om ogsaa Hjertet det er ungt!

   F. Formørkelse.
<b>Formørkelse</b> gjør Maanen godt,
Den gaaer saa længe med Kalot!

   G. Galten.
Om <b>Galten</b> end faaer Ring i Næsen,
Han lærer ei det fine Væsen.

   H. Hurra.
Tidt er et <b>Hurra</b> paa vor Jord
Et meget ubesindigt Ord!

   J. Jord.
Vor <b>Jord</b> er vor Moder saa rund og saa stor,
Og vi gaae tilsidst igjen i vor Moer!

   K. Ko. Kalv.
En <b>Ko</b> er Tyrens Madamme,
Og <b>Kalven</b> kan blive det samme!

   L. Løve. Lorgnet.
Den vilde <b>Løve</b> har ei <b>Lorgnet</b>,
Det har den tamme i Nummer-Parquet.

   M. Morgensol.
Op staaer den gyldne <b>Morgensol</b>,
Men ei fordi Gaardhanen goel.

   N. Neger.
Sort er en <b>Neger</b> al sin Tid,
Ham kan man ikke vaske hvid.

   O. Olieblad.
Det bedste Blad - ja veed Du hvad?
Det var dog Duens <b>Olieblad</b>.

   P. Pande.
Tidt rummes i Menneskets <b>Pande</b>,
Hvad knap kan rummes i Tider og Lande.

   Q. Qvæg.
At eie <b>Qvæg</b> er stort og godt,
Selv være <b>Qvæg</b>, det er kun smaat.

   R. Rundetaarn.
Skjøndt man er skabt som <b>Rundetaarn</b>,
Er man derfor ei høivelbaar'n.

   S. Sviin.
Lad det Dig ikke gjøre hoven,
At Du har mange <b>Sviin</b> paa Skoven.

   T. Theekedel. Theemaskine.
<b>Theekedlen</b> fik kun Skortsteens-Rang,
Og har dog <b>Theemaskinens</b> Sang.

   U. Uhret.
Skjønt <b>Uhret</b> stadigt slaaer og gaaer,
Midt i en Evighed man staaer!

   V. Vaskebjørn.
En <b>Vaskebjørn</b> kan vaske Tingen
Saa længe, at den bliver ingen!

   X. - -
I Ægteskabs-Sø skal der findes en Klippe,
Af Socrates blev den betegnet Xanthippe.

   Y. Ygdrasil.
Under <b>Ygdrasil</b>-Træ var Gudernes Sted, -
Træet er dødt og Guderne med!

   Æ. Æsel.
Et <b>Æsel</b> er et <b>Æsel</b> dog,
Om selv det gaaer med gyldent Skrog.

   Ø. Østers.
En <b>Østers</b> har ikke til Verden Fiduus,
Den veed, man kan æde den ud af sit Huus!


I:andersen2002021301
T:Rolighed
F:Det gamle Kjøbenhavn groer over Volden
N:Dedikationsdigt i <i>Nye Eventyr og Historier,</i> 3. Række, 2. Samling (udkom 23. nov. 1872).
N:HCA optrykte sit digt uændret i 1874, dog med følgende note: »Da Digtet blev skrevet boede her og tildeels boe endnu: Fru <i>Heiberg,</i> Malerne <i>Skovgaard, Sørensen, Læssøe, Aagaard,</i> Medailleuren <i>Conradsen,</i> Componisten <i>Emil Hartmann,</i> Digteren <i>Bergsøe, Lobedanz, Henriette Brandis</i> etc.«
N:Om Rosenvænget og udsigten derfra over Øresund, se også Ibsens <xref digt="ibsen2002010601"> fra 1871. Ejendommen ,,Rolighed'' tilhørte familien Melchior som tog sig meget af HCA i disse år, og dér døde han den 4. august 1875.
N:Bidrag fra Sven Sørensen
Q:kilde

   Det gamle Kjøbenhavn groer over Volden,
   Det kneiser ungt ud mod de aabne Søer,
   Hvor <i>"Rosenvænget"</i> naaer til <i>Øresund,</i>
   Og Konstner-Navne lyse ud i Verden.

   Her trives Roserne. Det vilde Viinløv
   Udfolder Efteraarets Farvepragt,
   Mens bag Kastanietræer og Hyld og Popler
   Et Hjem sig løfter, minderigt fra Fortid.
   <i>Her</i> Sangen lød: <i>"Eleonora Ulfeldt",</i><note>Et digt af Chr. Wilster <link> har denne titel.</note>
   <i>Her</i> Tænkeren sad under Poppelpilen
   Og lyttede til <i>Aanden i Naturen.</i><note>Hentydning til H. C. Ørsted.</note>

   Det Hjem er nu et lille <i>"Rosenborg",</i>
   Med Taarn og med Altaner ud mod Sundet,
   Hvor <i>Malmø</i> og <i>Landskrona</i> sees i Solskin
   Og <i>Tycho Brahes Ø</i> og <i>Gyldenlund.</i><note>Ældre navn for Charlottenlund.</note>
   I Karavane Skibe gaae forbi,
   Slig Svaneflok, saa stor, kun sees i Sundet.

   Naar saa i Aftnen Himlens Stjerner blinke,
   Og Fyret fra <i>"Trekroner"</i> lyser vidt om,
   Hvert Fartøi ude tænder sin Lanterne,
   Troer man at see et festbelyst <i>Venedig,</i>
   En svømmende, illumineret By.
   Dog skjønnest er her inden fire Vægge,
   I Gjestfrihedens lykkelige Hjem.

   <i>Johannes Ewald</i> sang udødeligt
   <i>Rungsteds Lyksalighed.</i><note>Cf. Ewalds <xref digt="ewaldandrea4"></note> O, havde han
   I vor Tid levet og i dette Hjem,
   I dette Hjertelag, hos disse Venner,
   Han havde sjunget da en deilig Sang
   Om <i>"Rolighed"</i> og <i>Rosenvængets</i> Roser.

   Mit Hjem i Hjemmet, hvor bag Hyldens Hang
   Mit Liv fik Solskin og min Harpe Klang,
   <i>Dig</i> bringer jeg taknemlig, glad min Sang!


I:andersen2002040501
T:Spørg Amagermo'er
F:Der var en ældgammel Gulerod

 Der var en ældgammel Gulerod,
Saa knoldet, saa tyk og saa tung,
Den havde et ganske forfærdeligt Mod,
Den vilde gifte sig med en ung,
En yndig ung, lille Gulerod
Af Røddernes fineste Blod.
- Og Brylluppet stod.
Bevertningen var ubetalelig god,
Den kostede slet ingen Penge;
De slikkede Maaneskin og drak Dugg,
Tog Blomsterfnug,
Som det kom fra Mark og Enge.
- Gammel Gulerod hilsede med et Buk,
Og talte saa langt og saa længe,
De Ord de klukkede Kluk i Kluk;
- Ung Gulerod sagde ikke et Muk,
Sad uden at give et Smiil eller Suk,
Ung og smuk.

         Hvis ikke Du troer,
         Spørg Amagermo'er!

Et Rødkaalshoved var deres Præst,
Og Brudepiger Hvideroer;
Agurk' og Asparges sad som Æresgjest,
Kartoflerne stod og sang Chor.
Og der blev dandset af Lille og Stor.
Spørg Amagermo'er!
Gammel Gulerod sprang uden Strømper og Skoe,
Hu, hei! han revned' i Ryggen,
Og saa var han død, kunde aldrig groe.
Ung Gulerod loe,
Saa underligt vender sig Lykken.
Nu var hun Enke, nu var hun glad,
Nu kunde hun leve som helst hun gad,
Kunde svømme som Jomfru i Suppefad,
Ung og glad.

         Hvis ikke Du troer,
         Spørg Amagermo'er!


I:andersen2002103101
T:Ved Christian Ryders Grav
F:Jeg saae dig nys, da Du var karsk og glad
N:Trykt (anonymt) i <i>Adresseavisen,</i> 10. april 1838.
N:Om digtets tilblivelse, se H. Topsøe-Jensen i <i>Fund og Forskning</i> XII (1965), side 96-97.
N:Bidrag fra Sven Sørensen.
Q:korrektur2,kilde,side

Jeg saae dig nys, da Du var karsk og glad,
Hos Dig og Dine var saa godt at være.
Nu Kredsen er som Avner splitted ad,
Brat tog dig Døden bort fra Dine Kjære.
"Guds Villie skee!" var Bønnen som Du bad,
"Guds Villie skee!", den Bøn vi og frembære.
I Kisten er kun Jord, et vissent Blad,
Det som vi elsked, boer hos Lysets Hære.


I:andersen1831a0
T:Phantasie ved Vesterhavet
F:Er disse høie, sorte Masser Fjelde? 
N:Teksten følger delvist en transkription på <A HREF="http://www.andersen.sdu.dk/vaerk/vesterhavet/trans.html">H.C. Andersen-Centrets hjemmeside</A>, delvist en faksimile af slutningen af digtet på samme side. Linje 37-44 er skåret væk i digtets endelige version i <I>Phantasier og Skizzer</I> (1831), se <xref digt="andersen2002110809"> - de øvrige afvigelser er ubetydelige.

Er disse høie, sorte Masser Fjelde?
Nei! fremad styrte de med Vælde,
Og Sneens Masser paa den høie Tinde,
Snart stige, snart forsvinde!
- Er det da Skyer, som i Dalen svæve,
Og nu med eet sig høit mod Himlen hæve?
Nei, det er Havet! hør dets dybe Sang.
Ei hørte øret før slig Orgelklang,
Den ryster Sjæl og Tanke,
Thi her er alting stort og uden Skranke!
- Hvad gjemmer Du, o Bølge, i Dybets Bugt?
Hvad saae Du paa din stolte Flugt?
Hvad hørte du? -Du Jordens Vugge, Jordens Grav!
Herlige Hav!!!
- Din Bølge saae ved Nordens Pol
Den ei synkende Sol,
Iisbjergenes evige Lag!
<I>Den</I> følte <I>Saharas</I> brændende Dag;
<I>Den</I> hvilte stille, udbredt som et Klæde
Om øen, hvor Pilene græde!
Den hørte paa Klippens, paa Sandets Kyst,
Hvad dybt der sig rører i Menneskets Bryst.
Den sang jo omkap med hver Fugl paa Green,
Og gik over Perler og Dødningebeen.
Den skued ved Luftningens Strømme, ved Stormenes Chor,
Verden, saa undrende stor! -
Ja <I>stor</I> Du hæver Dig selv i Din Vugge og Grav,
Herlige Hav!
Og dog, hvad er vel <I>Du</I> mod Himlens store Sø,
Hvor Jorden staaer kun, som en lille Ø,
Hvor Sol og Maane, ja hvor hver en Stjerne
Som Øer ligge adspredt' i det Fjerne!
Og hvad er atter denne store Vrimmel?
Een Draabe kun i den uendelige Himmel!
- Nu fatter jeg først klart hvad Døden bringer
Paa Cherub-Vinger.
- Men døe? - ja det er underligt at tænke paa!
Dog, grumme lidt det Hele vi forstaae!
Det er saa stort og smukt hvad Døden skjænker,
Ja meget meer end nogen Digter tænker.
O, saae vi det kun klart med Aandens Blik,
Vi lige strax da ned i Graven gik,
Men vi er' Børn jo kun paa denne Side,
Og Børn maae ikke alt paa eengang vide.
- Thi bruus kun vilde Hav, opløft din Kjæmpe-Vove,
Med Dig og <I>Stormen</I> jeg min Gud vil love!


I:andersen2002110901
T:Venskabs-Pagten
F:Nu flyve vi bort fra den danske Strand
N:Først trykt som indledning til eventyret <i>Venskabs-Pagten,</i> da dette optryktes i <i>Samlede Skrifter,</i> bind 25, 1868. Her efter <i>Eventyr,</i> kritisk udg., bind 4, 1966.

Nu flyve vi bort fra den danske Strand,
Heelt ud om fremmede Lande,
Og saa er' vi nede i <i>Grækenland</i>
Ved de deilige kornblaae Vande.

Citrontræet staaer med sin guulgule Frugt,
Den tynger mod Jorden Grenen;
Der Tidslen groer, der Billeder smukt
Er hugget i Marmorstenen,

Hvor Hyrden sidder; hans Hund har sig lagt
Tæt ved ham, dens Plads vi tage
Og høre fortælle om <i>Venskabs Pagt,</i>
En smuk Skik fra gamle Dage.


I:andersen2002110902
T:Digterens sidste Sang
F:Løft mig kun bort, Du stærke Død
N:Trykt i <i>Gæa, æsthetisk Aarbog,</i> 1845, side 214.

Løft mig kun bort, Du stærke Død,
Til Aandens store Lande,
Jeg gik den Vei, som Gud mig bød,
Fremad med opreist Pande.
Alt hvad jeg gav, Gud, det var dit,
Min Rigdom ei jeg vidste;
Hvad jeg har øvet, er kun lidt,
Jeg sang, som Fugl paa Qviste.

Farvel, hver Rose frisk og rød,
Farvel, I mine Kjære!
Løft mig kun bort, Du stærke Død,
Skjøndt her er godt at være!
Hav Tak, o Gud, for hvad Du gav,
Hav Tak for hvad der kommer!
Flyv Død, hen over Tidens Hav,
Bort, til en evig Sommer!


I:andersen2002110903
T:Agnetes Vuggevise
F:Sol deroppe ganger under Lide
N:Af: <i>Agnete og Havmanden,</i> 1834.

Sol deroppe ganger under Lide,
Sov mit Barn, saa bli'r du stærk og stor,
Paa den vilde Havhest skal du ride,
Under Bølgen dejligst Engen gror.

Hvalerne med deres brede Finne
Over dig som store Skyer gaa,
Sol og Maane gennem Vandet skinne,
Begge to du skal i Drømme faa.

Visselul! Jeg fødte dig med Smerte!
Bliv min Glæde altid Aar for Aar,
Du har drukket Livet ved mit Hjerte,
Hver din Taare til mit Hjerte gaar.

Sov, mit Barn! Jeg sidder ved din Vugge,
Lad mig kysse dine Øjne til,
Naar engang de begge mine lukke,
Hvem mon dig da Moder være vil!


I:andersen2002112650
T:Vi en Sang maae Holger skiænke
F:Vi en Sang maae Holger skiænke
N:Holger Stampe (1822-1904) var søn af baronesse Christine Stampe (1797-1868). Sangen er skrevet på Nysø gods ved Præstø til Holgers fødselsdag, 27. august 1840. Trykt første gang i <i>Baronesse Stampes erindringer om Thorvaldsen,</i> (1912), side 72-73.

Vi en Sang maae Holger skiænke,
Siger man, og standser da:
Om saa ung en Mand da tænke,
Hvor skal vi faae Stoffet fra?
Der er nok, syng bare til:
Visen selv sig digte vil.

Har I hørt ham føre Ordet,
Seet ham læse sin Latin,
Skuet ham ved Frokostbordet,
Seet ham drikke Thee og Vin,
Og I frygte at ei han
Stof til Visen give kan?

Har I seet vor Holger Stampe
Nøgen paa den sorte Hest,
Ved det Syn man kan faa Krampe,
Hiertet giver det sin Rest!
Hvor man ham betragte vil,
Hvilket deiligt Muskelspil!

Saae I ham paa Jagt derovre,
Der paa Feddet, naar han sang:
"Frage nicht, warum ich traure,"
Og han gik sin egen Gang.
Fuglen selv med Vinger paa
Neie sig for Holger maae.

Saae I ham i Dandsen trine,
Giøre Flicflac, høie Spring?
Hver en Dame, Død og Pine!
Gik da Hiertet ud og ind.
"Han vil blive," lød i Chor,
"God naar først han bliver stor."

Har I seet Personen svømme,
Har I seet ham staae paa Tørt?
Det er nok, vi kan berømme,
Søde Holger, vi er rørt!
Gid du snart bag Rosens Tiørn
Staae med Viv og Maaske-Børn!<note>36 Maaske-Børn: Hentyder til en ofte citeret replik i J.L. Heibergs <i>Et Eventyr i Rosenborg Have</i> (1827).</note>


I:andersen2002112901
T:Sang til Thorvaldsens sidste fødselsdag
F:En lille Sang, - o hør dog den!
N:Improviseret den 19. november 1843 på Nysø gods ved Præstø.
Først trykt i <i>Mit Livs Eventyr,</i> 1855 (udg. 1951, bind 1, side 
264-265).

En lille Sang, - o hør dog den!
Thi nu er vi saa glade!
Det ere vi for Thorvaldsen,
Og saa for - Chokolade.
    Hæver nu Stemmen,
    At han kan fornem'en!
    Som paa Svanevinge
    Den klinge!

Alverden sang om hans Genie,
Det har han hørt saa ofte,
Thi vi vil gjøre Narreri,<note>vi vil] udg. 1859: vil vi</note>
Men i anstændig Kofte!
    Klinke med Koppen,
    Synge os rød i Toppen,
    Dersom det kan more
    Den Store!

Før Visen bliver altfor mat
Vi standse vil vor Lire,
Gid Skjæbnen aldrig slaae en Klat
Paa Thorvaldsens Papire!
    Dandse og trampe,
    Saa vi alle dampe,
    Thorvaldsen skal leve
    Den Giæve!
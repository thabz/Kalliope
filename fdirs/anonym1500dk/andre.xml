<?xml version="1.0" encoding="UTF-8"?>
<!DOCTYPE kalliopework SYSTEM "../../data/kalliopework.dtd">
<kalliopework id="andre" author="anonym1500dk" status="incomplete" type="poetry">
<workhead>
   <title>Andre digte</title>
   <year>?</year>
   <quality>korrektur1</quality>
   <cvs-timestamp>$Id$</cvs-timestamp>
</workhead>
<workbody>

<text id="anonym2001101101">
<head>
   <title>Lad fare, min Sjæl, din høje Attraa</title>
   <toctitle>Lad fare, min Sjæl, din høje Attraa</toctitle>
   <indextitle>Lad fare, min Sjæl, din høje Attraa</indextitle>
   <firstline>Lad fare, min Sjæl, din høje Attraa</firstline>
   <notes>
      <note>Kilde er <i>Den Danske Lyrik før 1800</i>, ved F.J. Billeskov Jansen, Hans Reitzel 1967, side 72.</note>
      <note>Ranet fra Brian Bentsens <a href="http://d2.kalliope.org/~bbb/thepierianspring.dk/">The Pierian Spring</a>.</note>
   </notes>
   <quality>korrektur1,korrektur2,kilde,side</quality>
</head>
<body>
<poetry>
Lad fare, min Sjæl, din høje Attraa,
lad fare saa stalten Begære;
lad sidde den Frugt, du kant ikke naa,
besvær dig ret aldrig mere.
   <i>Forsét det vendes aldrig.</i>

Forgæves dit Haab og høje Mod,
saa ringe er Styrken dine;
lad fare din Mod, som du tror god,
saa løser du Fængsel mine.

Hvi bær du Ved saa til den Baal,
som kan dig selver brænde;
naar det optænder den varme Sol,
det staar ej til at vende. &mdash;

O ringe Kreatur, elendig Trøst,
o fattige Hu og Sinde,
som ej var værd at have den Lyst,
at Solen skulde over dig skinne.

Hvi siger du det forgæves at være,
som dog kan ske og hænde;
stiltiendes Haab kan meget udrette,
umuligt til muligt at vende.

Aldrig sidder Frugt saa højt paa Kvist,
som modnes af Sol og Sommer,
at den jo falder en Gang forvist,
Gud give, inaar det kommer.

Aldrig sad Falken saa højt paa Hald,
Djuren var aldrig saa vilde,
de maa jo frygte for et Fald,
om Jægerens Raad var snilde.

Min Styrke er større end du forstaar,
jeg den usjunlig dølger;
jeg er ikke ene, ihvor jeg gaar,
tryg Magt mig altid følger.

Et villigt Fængsel er lystig Tvang,
let Byrden som gerne drages,
sød er den Graad som endes med Sang,
kort Nat som lystig dages.

Hvi skulde jeg ej forøge den Baal,
som baade kan slykke og tænde,
naar det læskes af Dug, som brænder af Sol,
trods dennem som det kan vende.

Hvi skulde jeg frugte den Livsens Nød,
som mig kan holde i Live;
kort er den Tvang, ringe den Død,
som mig kan Livet give.

Paa Jorden er Djur, i Floden er Fisk,
adspredte baade langt og vide;
i Luften svæver de Fugle risk,
saa højt over Berrig og Lide.

Saa er og muligt og kan vel ske
i Ilden Djur at leve
og derudi baade lege og le
og sælsom Kortvile at prøve.

Skinne Sol, du klare, med kraftig Magt,
tænde op, den gerne vil tændes;
at smelte som Sne lad være din Agt,
dens Hu som hæftig længes.

Der er og ingen i Verden til,
og der min Hu kan tvinge,
foruden du alene, om du vilt,
de andre ere for ringe.

De er ej uden Skygge af dit Glans,
som følger din Klarhed skønne;
de ere at regne mod dig i Dans,
som Nælder mod Linden hin grønne.

Hør op, min Sang, fuldvel jeg naar,
hvad du giver at betænke;
halve Ord er nok, hvem dennem forstaar,
viise Skæmt er Alvors Svenke.
   <i>Forsét det vendes aldrig.</i>
</poetry>
</body>
</text>

<text id="anonym2002072701">
<head>
   <title>Visen om Danyser</title>
   <toctitle>Visen om Danyser</toctitle>
   <indextitle>Visen om Danyser</indextitle>
   <firstline>Velan jeg her begynde vil</firstline>
   <notes>
      <note>Denne vise, hvis kilde stammer fra flyveblade omkring 1580, må med rette siges at være en dansk (liberal) bearbejdelse af en nedertysk vise Tännhauser i Venusbjerget-sagnet (ca. 1520). Sagnet kendes ligeledes fra en højtysk vise (ca. 1515).</note>
      <!-- Billen -->
   </notes>
   <quality>korrektur1</quality>
</head>
<body>
<poetry>
Velan jeg her begynde vil
om en Danyser at kvæde,
hvad han haver drevet for godt Spil
med Fru Venus i Lyst og Glæde.

Danyser var en Ridder god
med underlig Ting at finde;
til Bjerget stod al hans Sind og Mod
til Fru Venus og hendes Kvinder.

Den Tid et Aar forløbet var
hans Synder de gjorde hannem bange;
han straks hen til Fru Venus gaar,
sagde: ,,Fra Eder vil jeg gange.''

,,Hr. Danyser, vi have Eder vel kær;
om det er Eders Vilje,
tænker paa den Ed, der soren er:
I aldrig vilde fra os skilje.''

,,Fru Venus, det haver jeg ikke gjort,
jeg nægter det aabenbare;
jeg agter Eders Tale ej meget stort,
jeg vil nu fra Eder fare.''

,,Hr. Danyser, hvi tale I saa,
I maa vel hos os blive;
en af mine Jomfruer skulle I faa,
og hende vil jeg Eder give.''

,,Om jeg til Gifte faar andet Fund,
end jeg nu haver i Sinde,
da maa jeg vist i Helvedes Grund
min Sjæl evindelig brænde.''

,,I siger mig meget af Helvedes Grund,
I havet det intet befundet;
tænker oppaa min røde Mund,
han ler i allen Stunde.''

,,Hvad hjælper mig Eders røde Mund,
naar jeg i Pinen monne være;
giv Orlov, ædele Frue rund,
for alle Jomfruers Ære.''

,,Danyser, begærer I Orlovsbrev,
dem ville vi Eder ej give;
I blive hos os en Ridder gæv,
forlyster Eders unge Live.''

,,Mit Levnet er mig vorden trang,
jeg kan her ej længer blive;
efter Bod og Skriftemaal er min Forlange,
til Anger vil jeg mig give.''

,,Danyser, Danyser, hvi tale I saa,
hvad kan det Eder fromme?
Vi ville bort i et Kammer gaa,
fra os skulle I ej komme.''

,,I siger mig af Eders Kammer smaa,
af Eders falske Sinde,
Jeg ser det paa Eders Øjen graa,
I ere en Djævelinde.''

,,Danyser, Danyser, hvi tale I saa,
ville I fluks med os skælde?
Skulde I længer med os omgaa,
I skulde det tit undgælde.''

,,Frue Venus, jeg siger Eder visselig,
mig skulle I ej længer her finde;
hjælpe mig Krist af Himmerig
fra disse onde Kvinder.''

,,Danyser, vi ville ej Orlov spare,
vi ville Eder Vejen vise;
Ihvor som I udi Landene fare,
vort Lov det skulle I prise.''

Saa gik han straks udaf det Bjerg
med Lov og god Vilje:
,,Og hjælpe mig, Krist af Himmerig,
lad mig ikke fra dig skilje.

Til Rom saa agter jeg nu at gaa
og se, hvad jeg kan bade,
om Pave Urban mig hjælpe maa
og mig mine Synder forlade.

O Pave, gejstlig Fader god,
jeg klager Eder alle mine Synder,
der jeg tit haver brødt Gud imod,
dem vil jeg Eder forkynde.

Et ganske Aar haver jeg fangen været
med Fru Venus i Syndens Snare;
ve alle mine Synder, de paa mig kære,
det skrifter jeg aabenbare.''

Den Pave havde en Stav i Haand,
han stødte med hannem paa Jorden:
,,Om denne Stav bær Blomster paa Stand,
dine Synder forladne vorde.''

Danyser udaf Staden gik
med Sorrig og med stor Smerte:
,,Og hjælp mig, Krist af Himmerig,
Gud trøste alle sorgefulde Hjerter.

Forbandet blive den Pave ogsaa,
som mig til Helvede monne skrive;
en Sjæl de Gud berøve fra,
som maatte beholden blive.''

Den Tid han gik for Bjerget at staa,
saa vidt sine Øjen han kaste:
,,Gud signe baade Sol og Maane ogsaa.''
I Bjerget ind monne han haste.

Der han nu kom i Bjerget ind,
de hannem monne vel undfange:
,,Siger os, Danyser, dette Sind,
hvorledes det Eder monne gange?''

,,Som det med mig nu begav sig,
det havde jeg vel forsoret;
dog beder jeg Krist af Himmerig,
han lader mig ej blive forloret.''

Det skede derefter paa tredje Dag,
den Stav begyndte at grønnes;
før Aftenen kom, bar samme Stav
baade Løv og Blomster skønne.

Den Pave sendte Bud i alle Land,
Danyser skulde igen komme:
,,Han er nu løst af Syndsens Baand
ved Kristum sig til Fromme.''

Den Pave bedrøvede sig mer og mer,
han bad Gud alle Stunde:
Gud vilde fuldkomme Danysers Begær,
forlade hannem sine Synder.

O Venus, Venus, hvad du est blind,
hvor mangen du forkaster,
at han taber baade Hjerte og Sind,
falder hen i slemme Laster.

Hvo paa Guds Naade synde vil,
han lønnes med evig Unaade;
det ser I her i Danysers Spil,
thi vogte sig hver for Skade.
</poetry>
</body>
</text>

<text id="anonym2002073101">
<head>
   <title>Nu vil jeg for Eder kvæde</title>
   <toctitle>Nu vil jeg for Eder kvæde</toctitle>
   <indextitle>Nu vil jeg for Eder kvæde</indextitle>
   <firstline>Nu vil jeg for Eder kvæde</firstline>
   <notes>
      <note>Den første kendte kilde til denne vise har været at finde i <i>Ide Giøes Haandskrift</i> fra omkring 1630.</note>
   </notes>
   <quality>korrektur1</quality>
</head>
<body>
<poetry>
Nu vil jeg for Eder kvæde,
om I vil mærke og høre:
om den jeg elsker saa saare,
han vil imod mig gøre.
     <i>Min Allerkæreste, forglem mig aldrig.</i>

Jeg elsker hannem, og det var vist,
alt udaf Hjertens Grunde;
jeg agter hverken Venner eller Slægt
eller nogen Klaffers Munde.

Jeg elsker dig meget mere,
end jeg nu skrive vil;
dog kan jeg aldrig leve den Dag,
jeg kan forglemme dig.

Jeg elsker dig udi Ærlighed
udaf en trofast Hjerte;
hvor mange Gang haver jeg sørget for dig
og lidt baade Længsel og Smerte.

Dog vil jeg lide for dig en Død,
lade Livet udaf mig tage,
førend mig tykte min kæreste gode Ven,
dig skulde blive noget at skade.

Af Længsel og stor Kærlighed
da er mit Hjerte overvunden;
jeg tror ikke andet, min Allerkæreste,
du haver det selver befunden.

O, Kærlighed er underlig,
over dig giver jeg stor Klage;
for den som dig mon elske saa saare,
den monne du snarest forsage.

Du haver ikke Lyst at drikke
enten Mjød eller klaren Vin,
du haver talet med mig,
dit Hjerte var ligesom min.

Derpaa saa haver jeg elsket dig
af Hu og al min Magt;
dit Hjerte haver altid været mig god,
saa haver du for mig sagt.

Om all de Menneske i Verden er til,
saa mange som paa Jorden monne bo:
dog lever den aldrig i Verden til,
jeg monne saa vel attraa.

Dog ved jeg vel, min Allerkæreste,
dit Hjerte haver været mig god;
det haver jeg ofte befunden af dig,
du gjorde dine Venner imod.

Nu haver de raad't dig hid og did
og baade aarlig og silde;
nu est du funden paa den Sted,
som du est kommen til Gilde.

Og lige som Jægeren i Skoven monne ride
og agter de Djur at bede:
saa kan han ofte finde den,
som han ikke efter leder.

Han agter at skjude den samme Fogel,
som man kalder Pelikan,
dog kan han snarlig skjude mist
og ramme en liden And.

Du haver ledt efter Rigdom og Gods,
som Venner haver raad't dig til;
du haver ikke fanget andet derfor
end Leg og Strengespil.

Trometer, Symfoni og Strengespil
de ville ikke altid vare;
men vogte dig vel, min Allerkæreste,
de ville dig visseligen daare.

Se vel til, min Allerkæreste,
de ville dig visseligen daare;
Herre Gud, hvad jeg det nødigt vilde,
at du skulde ilde fare.

Hvad dig er sagt, og det er vist,
dertil saa maa du lide;
men aldrig lever du den Dag,
jeg agter dig at svige.

Du haver ladt mig din Mening forstaa,
du elsked mig saa saare;
der vi haver førend talet tilsammen,
da have vi fældet Taare.

Dog Skilsmiss er der kommen paa,
det haver Rigdom volden;
men er det Sande, der jeg haver spurgt,
da haver du lidet funden.

Saa mange Tusind de lovede dig,
du skulde have med hende;
men naar du fanger den Jomfrue hjem,
du fanger vel halv minde.

Kunde du ikke fange saa meget Rigdom,
som de monne efter spørge,
da takker jeg Gud for Venner og Slægt,
den kunde jeg svare og høre.

Jeg tror dig vel, min Allerkæreste,
du vilt mig ikke svige;
det vedst du selv, saa vel som jeg,
vi ere hver andens Lige.

Men Rigdom haver voldet det,
du vilt mig nu forsage;
men dog skal mine Venner gaa frem,
som hendes skal staa tilbage.

Haver jeg ikke saa stor Rigdom og Gods,
som snarligen er forødt,
da takker jeg Gud af Himmerig,
jeg er af Ærlighed født.

Der hun skulde skille vor Venskab ad,
dertil agter jeg hende for ringe,
som vi i Æren tilsammen haver haft,
lidet skal hun deraf vinde.

Du tænke paa, min Allerkæreste,
hvor vi haver været for Munde,
og ofte været paa den Sted,
som vi mon aldrig komme.

Saa ofte haver jeg svaret for dig,
der du varst ikke tilstede,
den Tid du varst saa langt fra Led
blandt Pors paa vilden Hede.

Alt paa min Hjertes Trofasthed
der er slet ingen Ende;
men den lever aldrig i Verden til,
der mig skulde fra dig vende.

Længsel og stor Sorrig,
det slaar mig vist ihjel;
men den er aldrig i Verden til,
der jeg haver troet saa vel.

For hver gang jeg dig saa med Øjen,
saa blev jeg af Hjertet glad;
men det kom mindst udi min Hu,
at Rigdom skulde skille os ad.

Og havde mig beden en Kongens Søn,
dog vilde jeg hannem forsvære;
saa tænkte jeg derimod igen,
en anden skulde ligesaa være.

Havde mig beden baade Ridder' og Svende
med Slot og megen Gave,
da vidste jeg ikke den i Verden til,
der jeg vilde for dig have.

Hvor mange tusind Sinde
haver jeg sid't over mit eget Bord,
af baade Venner og Slægt
lidt mange Hadingsord.

Det var for dig, min Allerkæreste,
fordi jeg haver været dig saa god,
aldrig paa nogen anden tænkte,
men gjorde mine Venner imod.

Dog vide jeg vel, dit Hjerte er god,
som mod mig monne være;
men alle de Dage jeg lever,
jeg vil dig elske og ære.

Uden den Aarsdag elsked jeg dig
af Hu og al min Magt;
den lever ikke i Verden til,
der jeg vil sætte paa min Agt.

O Gud, som alting haver i Vold,
han raader, hvor det skal ske;
ingenledes monne jeg det tro,
førend jeg monne det se.

Jeg ved det vel, du est mig god,
udaf ret Hjertens Grunde;
men aldrig skalt du leve den Dag,
jeg tror nogen Klaffers Munde.

Og vidste du nu, min Allerkæreste,
jeg er i Huen saa gram,
paa alle de Klaffer i Verden er til;
Herre Gud da give dem Skam.

Lykken befaler vi i Herre Guds Haand,
han monne den bedst gemme:
min Allerkæreste, forglem ikke mig,
hvad du est ude eller inde.

Og efterdi vi have hver anden kær
og er hver andens Lige,
da skal jeg aldrig svige dig,
førend Sjælen af Kroppen vige.

God Nat, god Nat, min Ven saa god,
du far af Landet hen;
jeg haabes til Gud i Himmerig,
du kommer vel snart igen.

Far vel, far vel, Allerkæreste min,
du skalt dig fuld vel vare,
at ingen med deres falske List,
de skal dig ikke daare.

Herre Gud, som alting haver i Vold,
han styre for dig og raade;
hvad heller du est til Land eller Vand,
saa bliver dig intet at skade.

Denne Vise er ikke digtet
enten af Skæmt eller Tant;
saa sandt hjælpe mig Gud i Himmerig,
som det er alvorlig og sandt.

Denne Vise haver jeg digtet nu
udaf en trofast Hjerte;
bevis du mig det samme igen,
foruden al Sorg og Smerte.

Mit Navn vil jeg ikke skrive her hos,
du mon det selv vel kende;
vores Navne haver været skrevne tilsammen
alt baade med Tugt og Sinde.

Vores Navne stander tilsammen
udi det røde Guld;
alle de Dage jeg leve maa,
da vil jeg være dig huld.

Nu vil jeg ikke mere skrive herom,
nu haver denne Vise en Ende;
den Herre og Gud, som alting volder,
umuligt til muligt kan vende.

Hermed vil jeg befale dig Gud,
og dertil tusind gode Nat,
som Jorden er med Blomster groen
og Himlen med Stjerner sat.
     <i>Min Allerkæreste, forglem mig aldrig.</i>
</poetry>
</body>
</text>
</workbody>
</kalliopework>

CVS-TIMESTAMP: $Date$
VQ:korrektur1
VN:Bemærk, vi ved ikke hvem der har skrevet disse drikkeviser eller om de er skrevet af samme person.

I:anonym2001101601
T:De store Cirkler som Pesten jeg hader
F:De store Cirkler som Pesten jeg hader
N:Bidrag fra Margit Ammentorp. Indtastet fra <i>Digter-Krands - En Samling af udkaarede ældre og nyere Selskabssange</i>, Odense, 1826. Trykker og udgiver er S. Hempel "Eier af Fyens Adressekontoir".
K:drikkevise
Q:kilde

De store Cirkler som Pesten jeg hader, -
fra dem flygter Glædens og Rankernes Fader;
med Stjerner og Nøgler der gjøres Parade,     
og Ceremonien gjør Glæden til Iis.        
Man sidder paa Stads for de rygende Fade
og glemmer at drikke paa Fædrenes Viis.
Man leer uden Vid - Man skjæmter - og gab.           
Man sidder sig træt,
Man kjeder sig mæt,
til selv Appetiten Man taber!

Jeg holder meest af en broderlig Kjæde;         
kun der trives ægte, venskabelig Glæde!           
Nær Pigen, og Vennen, og Flasken jeg sidder:       
hver Time for mig er da knap et Minut.         
Ved Vid og ved Spøg hele Natten henglider. 
Man klinker for hver en fortryllende Glut.
vi Daarskabens Gud til Gildet indbyde;
han til vort Dessert
har bragt sin Couvert,
og Venus og Bacchus os fryde.


I:anonym2001101602
T:Glæde! du som mild udbreder
F:Glæde! du som mild udbreder
N:Bidrag fra Margit Ammentorp. Indtastet fra <i>Digter-Krands - En Samling af udkaarede ældre og nyere Selskabssange</i>, Odense, 1826. Trykker og udgiver er S. Hempel "Eier af Fyens Adressekontoir".
K:drikkevise
Q:kilde

Glæde! du som mild udbreder
Roe og Lyst,
hør mit Hjerte, hvad det beder,
hør Retfærdighedens Røst!

Flye, o Glæde! flye den stygge
falske Ven!
Lad ham gribe din Skygge
skuffet skamfuld staae igjen!

Flye, o Glæde! flye den Grumme,
som en Haand
ei udrækker til den Fromme,
for at løse Kummers Baand!

Flye dens Bryst, som andre saarer,
volder Harm,
leer ad de udpres'de Taarer,
Glæde, flye den Ondes Barm!

men hvo Kummers Saar at lindre
iler froe,
af hans Øie reen du tindre,
Glæde! du hans Sjel beboe!

Hvo det letter Landets Sorger,
gavner det,
Glæde! favn den gode Borger,
og gjør du ham Alting let!


I:anonym2001101603
T:Hvad plage de Folk paa Guds yndige Jord
F:Hvad plage de Folk paa Guds yndige Jord
N:Bidrag fra Margit Ammentorp. Indtastet fra <i>Digter-Krands - En Samling af udkaarede ældre og nyere Selskabssange</i>, Odense, 1826. Trykker og udgiver er S. Hempel "Eier af Fyens Adressekontoir".
K:drikkevise
Q:kilde

Hvad plage de Folk paa Guds yndige Jord?
de kives og klamres fra Syd og til Nord;
hist plukkes de Store, her pilles de Smaae,
hist bankede Trøier, her Øine saa blaa!
:|: Al Verden miskjender den salige Fred,
som svæved' elskværdig fra Himmelen ned. :|:

Hist skuer en Voldsmand det rygende Blod,
som sprudler ved Tronens den vaklende Fod;
dog raner han Lande fra Menneskers Ven,
som neppe har Navnet af Hersker igjen.
:|: Her svømme de Flaader med hvæssede Dolk,
at stødes i Barm paa blødende Folk. :|:

Og Smaakrige fylde selv fredeligt Land:
hist trættes en Hustru med skeyende Mand;
her flaaes Man for Æren med Kugler og Krudt;
hist skjær Man sig lidt for en maadelig Glut;
:|: Her bides de Lærde med galdesmuurt Pen,
og lade hinanden knap Kjødet igjen. :|:

O Venner! er ikke den Tvedragt en Spot,
naar man kunde leve saa hjertelig godt?
O Held os, som Livet forundtes i Nord,
hvor trygt Man kan sidde ved velbesat Bord!
:|: Vi har kun det vigtigste Ønske endnu:
gid indbyrdes Venskab forene vor Hu! :|:

Maaskee skal da Jorden erkjende sin Feil,
see sig paa fromme Kjøbenhavner i Speil,
Top! lad os begynde! den Idræt er stor,
at fremstaae som Mønster for agtsomme Jord.
:|: Reis, Venskab! dit Alter, at vi ved dets Fod
kan ofre dig Druernes perlende Blod! :|:

I:anonym2001101604
T:Hvad spørger jeg om Gods og Guld
F:Hvad spørger jeg om Gods og Guld
N:Bidrag fra Margit Ammentorp. Indtastet fra <i>Digter-Krands - En Samling af udkaarede ældre og nyere Selskabssange</i>, Odense, 1826. Trykker og udgiver er S. Hempel "Eier af Fyens Adressekontoir".
K:drikkevise
Q:kilde

Hvad spørger jeg om Gods og Guld,
naar jeg er veltilfreds?
Lad Andre have Laden fuld,
jeg nøies med min Kreds,
og synger glad ved Leens Klang
min Morgen- og min Aftensang.

Saa mangen Een har Guld og Gods
og Snese af Retter Mad;
men Kjedsomheden sidder hos -
og han er sjelden glad.
Hvo meget har, han meer attraaer,
og Ønsket aldrig stille staaer.

Dog skjænker du, o milde Gud!
os Glæder uden Tal;
nu grønnes Skoven ved dit Bud,
nu blomstre Mark og dal;
hver Morgen synger Lærken froe
og Nattergal ved Aftens Roe.

Og jeg er glad, tilfreds og Riig,
ved uforfærdet Mod;
thi Verdners Fader elsker mig,
naar jeg er from og god.
Hans Almagts Haand min Hytte naaer,
og Haabet smiler hvor jeg gaaer.


I:anonym2001101605
T:Hvo lystig er, som jeg, kun han
F:Hvo lystig er, som jeg, kun han
N:Bidrag fra Margit Ammentorp. Indtastet fra <i>Digter-Krands - En Samling af udkaarede ældre og nyere Selskabssange</i>, Odense, 1826. Trykker og udgiver er S. Hempel "Eier af Fyens Adressekontoir".
K:drikkevise
Q:kilde

Hvo lystig er, som jeg, kun han
kan føle denne Sang;
thi mangen stolt og mægtig Mand
kan ikke det engang.
Men er han glad og med mig leer,
saa er han dog kun hvad jeg er.

Selv Moguls Guld og Sultans Pragt
hans Held (Hvo var den Nar,
der saae al Verden i sin Magt,
og dog tilfreds ei var?)
Alt det jeg ønsker ei; men glad
og med Foragt jeg leer derad.

Vær glad! mit første Valgsprog var.
Hvad Hjelper Kroners Værd?
Jeg er tilfreds med hvad jeg har;
Hvo klog er vil ei meer;
thi, hvad man ønsker, faaer man det,
saa er man derfor dog ei mæt.

Og Guld og Magt, og Kroners Værd,
hvad er vel disse Ting?
Naar Tiden selv et Vidne er,
at Lykkens falske Sving
forandre ofte Mogul selv
til en elendig ussel Træl.

At være en retskaffen Mand,
er meer end Kroners Pragt;
og har jeg da kun Brød og Vand,
men Glæden i min Magt,
saa har jeg meer end Mogul har,
og bytter ikke med den Nar.

Hvo lystig er, som jeg, kun han
kan føle denne Sang;
thi mangen stolt og mægtig Mand
kan ikke det engang.
Men han er glad, og med mig leer,
saa er han dog kun hvad jeg er.


I:anonym2001101606
T:Hvo vilde sig med griller plage
F:Hvo vilde sig med griller plage
N:Bidrag fra Margit Ammentorp. Indtastet fra <i>Digter-Krands - En Samling af udkaarede ældre og nyere Selskabssange</i>, Odense, 1826. Trykker og udgiver er S. Hempel "Eier af Fyens Adressekontoir".
K:drikkevise
Q:kilde

Hvo vilde sig med griller plage
i feire Ungdoms lyse Aar,
naar Engen liig, i Vaarens Dage
vort Liv i fulde Blomster staaer?

Fortroligt Jordens Glæder hegne
omkring vor korte Levetid;
hvor smiler ikke alle vegne
Naturen yndefuld og blid!

End Engens klare Kilder rinder,
end Lunden kjølig er og grøn;
end venlig Maanen os beskinner,
som fordum Edens skyldfrie Søn.

End Saften af de røde Druer
forkorter mangen kjedsom Stund,
og end i Aftenrødens Luer
et Kys er født af Pigens Mund.

End skingre Bøgens tætte Kroner
af søde Harmoniers Lyd;
end Nattergalens Aftentoner,
omsmelte Sjelens Qval til Fryd.

O! herlig er Guds skjønne Klode,
og værd paa den at fryde sig!
thi vil jeg nyde glad dens Gode,
til Gravens Hvile kalder mig!


I:anonym2001101607
T:Hvorfor med Griller Sindet plage
F:Hvorfor med Griller Sindet plage
N:Bidrag fra Margit Ammentorp. Indtastet fra <i>Digter-Krands - En Samling af udkaarede ældre og nyere Selskabssange</i>, Odense, 1826. Trykker og udgiver er S. Hempel "Eier af Fyens Adressekontoir".
K:drikkevise
Q:kilde

Hvorfor med Griller Sindet plage,
i Ungdoms friske Blomstervaar?
Hvi Rynker over Panden drage,
mens Livets Rose rød end staaer?
See, Glæden paa hver Bane smiler,
vi gjennem Pilgrimslivet Gaae.
End med sin Krands hun mod os iler,
naar vi paa Skilsmisstedet staae.

End surre<footnote>eller furre, kan ikke læse det --Margit.</footnote> Engens klare Kilder,
end Lunden grøn og kjølig er,
end Maanens fromme Straaler spille
saa klart, som mellem Adams Træ'r;
end Purpurdruens Saft ombytter
for Glæden hver en sorgfuld Stund;
i Aftenglands, i Rosenhytter,
end tryller Kys af elskte Mund.

End Nattergalens Røst indgyder
i Ynglingshjertet Salighed,
end strømmer, naar dens Lovsang lyder,
selv i den Barm, der bløder, Fred.
O herlig, herlig er Guds Klode,
og værd at fryde sig paa den.
Thi vil jeg nyde hver dens Gode,
til jeg i Graven smuldrer hen.


I:anonym2001101608
T:Ja Folk maae sige alt hvad de vil
F:Ja Folk maae sige alt hvad de vil
N:Bidrag fra Margit Ammentorp. Indtastet fra <i>Digter-Krands - En Samling af udkaarede ældre og nyere Selskabssange</i>, Odense, 1826. Trykker og udgiver er S. Hempel "Eier af Fyens Adressekontoir".
K:drikkevise
Q:kilde

Ja Folk maae sige alt hvad de vil,
saa gik det dog i gamle Dage
langt mere lystigt og muntert til,
end nu, da Alting maa fremmed smage;
hvor var det herligt? hvor var det kjerligt?
Ja indtil Ruset saa var det ærligt,
:|: ja trut og norskt. :|:

Og Jule-Grøden! hvor smagte den?
Og Jule- Lege med Kys og Panter?
Med Spøg og Latter mfløi Natten hen,
og Glæden klang der fra alle Kanter;
da Pægle- Kanden, opfyldt til Randen,
blev tømt saa tit, at man klø'de Panden,
:|: og drak igjen. :|:

værtindens fødselsdag var en Fest,
hvor muntre Skaaler ei glemte bleve;
hver sang den Vise, han kunde bedst,
og Alle ønskte: gid Konen leve!
Saa drak de siden paa Eftertiden,
og ønskte Konen en vakker Liden,
:|: ad Aar igjen! :|:

Nu tyve Retter en skjøn Kalas,
og Skaalers Navn gjør en Gjest trangbrystig,
med Taushed tømme vi pene Glas,
og Juul og Fasten er lige lystig,
vi lee og grine ved hede Vine,
dog knap Man sporer en munter Mine,
:|: ved sidste Glas. :|:

Thi Kaffe, Thee og en Priis Tobak,
og ydmyg Tjener nu moden ere;
om Kour og Kulde, lidt Pølsesnak,
og saa ved hvert Ord: jeg har den Ære;
naar sød som Sukker, Man Ziirlig bukker,
da er det brav, skjøndt Man ei oplukker,
:|: den tvungne Mund. :|:

Nei, træder udi Forfædres Spor!
Vi har en Vært, som kan Spøg fordrage,
i Dag hans Glæde er dobbelt stor,
et Aar er lagt til hans Elsktes Dage:
lad Glasset røres, en Sang fremføres!
For mere værdigt ei Ønsker gjøres,
:|: end Liv og Held! :|:

Gid Gretes Helbred og Lykke staae,
i varig Flor til ærværdig Alder!
Gid hendes Minde velsignes maae,
til Glaamen tørres og Dovre falder!
Gid Held og Ære en Frugt maa være,
af varme Ønsker, som Venner bære,
:|: for hendes Huus! :|:

I:anonym2001101609
T:Jeg elsked' meest det kjere Land
F:Jeg elsked' meest det kjere Land
N:Bidrag fra Margit Ammentorp. Indtastet fra <i>Digter-Krands - En Samling af udkaarede ældre og nyere Selskabssange</i>, Odense, 1826. Trykker og udgiver er S. Hempel "Eier af Fyens Adressekontoir".
K:drikkevise
Q:kilde

Jeg elsked' meest det kjere Land,
hvor jeg er fød og blev opdragen;
der sad jeg tit paa græsrig Strand,
og hørte Havets stolte Bragen.
:|: Her, tænkte jeg, paa denne Øe,
her vil jeg leve glad, og døe. :|:

Jeg paa de grønne Sletter gik
imellem Agrens gule Grøde;
jeg Uld af Faareflokken fik,
af muntert Qvæg min bedste føde.
:|: Naturen var mit Øies Lyst,
og Sorg var Fremmed for mit Bryst. :|:

Jeg stod saa glad med Solen op,
naar Sommerdagens Morgenrøde
forgyldte fjerne Klippers Top,
og Straaler sig paa Bølger brøde;
:|: og reen og klar som Himlens Blaae,
saa var min unge Sjels Attraae. :|:

Jeg kom til Byens qvalme Borg,
til Modens og til Daarskabs Sæde,
hvor Glæden var forgyldet Sorg,
hvor Armod gik i Purpurklæde;
:|: hvor Lasten Dydens Maske bar,
og Vellyst Sygdoms Moder var. :|:

Min Længsel stod til Fødested,
til Landets sørgeløse Skygger.
Ei saae jeg Mark, ei Faar, ei Qvæg,
og ei hvor Fuglen Rede bygger;
:|: o! tænkte jeg, o var jeg der,
hvor Frihed og Naturen er. :|:

Saa tænkte jeg, da Damon kom,
og han var een af Dalens Sønner;
mit Hjerte han anholdte om,
jeg blev opmærksom ved hans Bønner;
:|: jeg blev - kort! - han mit Hjerte fik,
og Lyst til Landet snart forgik. :|:

Bedrøvet Byen jeg forlod,
thi Damon jeg forlod tillige.
Jeg saae den Eng, hvor grøn den stod,
jeg saae Naturens muntre Rige;
:|: jeg sagde:|: det en Ørken er,
thi jeg her ingen Damon seer. :|:

Saa førte Kjerlighed ham hen
til Øen, til sin kjere Pige.
Mig dobbelt kjær blev da min Ven,
Naturen dobbelt skjøn tillige;
:|: og i hans raske Favnetag
jeg smagte Livets bedste Dag. :|:

Saa hører, Piger! denne Sang,
og lærer, intet Sted at vrage!
Os bliver Tiden aldrig lang
ved Siden af en elsket Mage:
:|: i Dal og Øe, paa Land og Fjeld
udbreder Elskov Fryd og Held! :|:



<?xml version="1.0" encoding="UTF-8"?>
<!DOCTYPE kalliopework SYSTEM "../../data/kalliopework.dtd">
<kalliopework id="1858" author="arentzen" status="complete" type="poetry">
<workhead>
    <title>Et Livsstadium</title>
    <year>1858</year>
    <notes>
        <note>Teksten følger Kristian Arentzen: <i>Et Livsstadium</i>, Chr. Steen &amp; Søn, Kbh., 1858.</note>
    </notes>
    <pictures>
        <picture src="1858-p2.jpg">Forsiden til <i>Et Livsstadium</i> (1858).</picture>
        <picture src="1858-p1.jpg">Titelbladet lyder ,,Et Livsstadium. / Nogle Digte, / af / Kristian Arentzen. // Kjøbenhavn. / Forlagt af Chr. Steen &amp; Søn. / 1858.''</picture>
    </pictures>
    <source facsimile="11530804020B_color" facsimile-pages-num="166" facsimile-pages-offset="12">Kristian Arentzen: <i>Et Livsstadium</i>, Chr. Steen &amp; Søn, Kbh., 1858.</source>
</workhead>
<workbody>

<text id="arentzen2019011101" variant="arentzen2019010633">
<head>
    <title>Tilegnelse</title>
    <firstline>Den sande Ungdom vier jeg min Sang</firstline>
    <source pages="1-2"/>
    <quality>korrektur1,kilde,side</quality>
</head>
<body>
<poetry>
<w>Den sande Ungdom</w> vier jeg min Sang,
der under Ungdomskamp for Idealet,
naar Modet høiest sted og dybest daled,
fra Sjælen strømmed med bevæget Klang -

en Ungdom, der ei sorgløs gynger hen,
letsindig sværmende, paa Verdensstrømmen,
men sætter Livet ind for Ungdomsdrømmen
og kæmper fremad for at vorde Mænd -

en Ungdom, der ei, gammelklog og kold,
ad Idealet som en Daarskab smiler,
men glad, som til en Dands, i Striden iler
og slipper, selv i Døden ei, sit Skjold -

den sande Ungdom: ikke den af Aar,
den evige, der fældes ei af Tiden,
men voxer, styrkes, luttres gjennem Striden
og endnu blusser under hvide Haar
</poetry>
</body>
</text>

<text id="arentzen2019011102">
<head>
    <title>Med Foraarsblomster</title>
    <firstline>Af Foraarets første Gave</firstline>
    <source pages="3"/>
    <quality>korrektur1,kilde,side</quality>
</head>
<body>
<poetry>
<nonum><small><right>Foraarsblomster skulle ei gaae os forbi!</right></small></nonum>
<nonum><small><right>(Salomons Visdoms Bog.)</right></small></nonum>

Af Foraarets første Gave:
Krokus, Fiol og Sommernar
i Gartnerens lille Have
en Skare jeg samlet har.

O, gid deres vaarfriske Duften
maa trænge sig dybt i dit Hjerte ind
og fylde med Foraarsluften,
Maria, dit unge Sind:

saa, glad som Morgenens Lærke,
din Sjæl folder sine Vinger ud
og priser i Toner stærke
Lysets og Glædens Gud!
</poetry>
</body>
</text>

<text id="arentzen2019011103">
<head>
    <title>Paa det norske Fjeld</title>
    <firstline>Naar Mørket sniger sig lønligt</firstline>
    <source pages="4"/>
    <quality>korrektur1,kilde,side</quality>
</head>
<body>
<poetry>
Naar Mørket sniger sig lønligt
til Jorden, den deilige Huldre,
og slaaer sin stjernede Kappe
omkring henfes runde Skuldre,

saa sniger jeg mig saa lønligt
til Dig, o Du deilige Huldre!
og slaaer min mørke Kappe
omkring dine lyse Skuldre.

Og tæt, som Mørket Jorden,
favner jeg Dig, min Huldre!
og kysser din friske Læbe
og dine runde Skuldre.
</poetry>
</body>
</text>

<text id="arentzen2019011104" variant="arentzen2019010614">
<head>
    <title>Nattevandring</title>
    <firstline>Jeg iler mod Døren og griber min Hat</firstline>
    <source pages="5-7"/>
    <quality>korrektur1,kilde,side</quality>
</head>
<body>
<poetry>
Jeg iler mod Døren og griber min Hat,
jeg siger dem Alle saa venligt Godnat,
men Hjertet vil briste.
De jublede høit i ungdommelig Lyst,
og jeg trængte til Stilhed, trængte til Trøst;
men Ingen det vidste.

Paa Gaden er tyst, som i Gravenes Bo;
og Vægteren slumrer i Skuret i Ro,
mens Stjernerne spille.
Og Taarerne strømme og væde min Kind,
mens jeg, kæmpende mod den bidende Vind,
forbløder mig stille.

Histhenne er Lyset endnu ikke slukt.
O hør, hvor dog Tonerne vugge sig smukt,
vemodige, bløde!
Det er som de bragte mig Hilsen og Bud,
som mildt de forjætted, at Kjærligheds Gud
ei vil mig forstøde.

<w>Der</w> sidder hun inde bag røden Gardin,
hun sidder saa ung og saa faur og saa fin
hos Søster og Moder.
O, sad jeg paa Skammelen ved hendes Fod;
o, trøsted hun mig og opreiste mit Mod -
var jeg hendes Broder!

Jeg vilde ved Arnens fortrolige Skin
fortælle om dette forvildede Sind,
der frister og daarer.
Da skulde hver ussel og vanhellig Lyst,
som knuger mit Hjerte og tynger mit Bryst,
jeg drukne i Taarer.

Saa saae hun mig kjærligt i Øinene ind,
mens Haaret hun strøg fra den brændende Kind,
nedover mig bøiet.
Saa taled hun milde og kvægende Ord,
og Himmelen dalede atter til Jord,
og jeg blev fornøiet.

Og Smilene dukket af Taarernes Hav,
og Engelen lo ved den opbrudte Grav:
,,Se, han er opstanden!''
... Nu Tonerne tie, hun Stuen forlod.
Du aner ei ham som paa Gaden stod -
drøm kun om en Anden!
</poetry>
</body>
</text>

<text id="arentzen2019011105">
<head>
    <title>I det Frie</title>
    <firstline>Naar Sommersolen høit paa Himlen staaer</firstline>
    <source pages="8-9"/>
    <quality>korrektur1,kilde,side</quality>
</head>
<body>
<poetry>
Naar Sommersolen høit paa Himlen staaer
og venlig ind ad Ruden titter,
bevæget og uroligt Hjertet slaaer,
som Fuglens i et Bur bag Gitter.
Vor kvalme Stue bliver os saa trang,
og Tiden falder os saa lang, saa lang.
Lystig med Sang
styre vor Gang
vi udad, udad i det Frie.

O, stolte Hav, baade stærkt og blødt,
hvis Brusen os imøde toner!
O, Bøgeskov der os vinker sødt
med dine fulde, grønne Kroner!
O, gyldne Kornmark, der i lune Vind
med dine Vipper bølger ud og ind!
O, Lærkesang
høit over Vang!
Ja, der er deiligt i det Frie!

O, hvilken frisk og balsamisk Luft
slaaer vore Kinder imøde!
O, hvilken krydret, ætherisk Duft
af Blomster, hvide og røde!
I Sommerskolskin, under Himlens Blaa
vi juble maa med alle Fugle smaa.
Høit paa vore Gang
lyde vor Sang:
O, der er deiligt i det Frie!
</poetry>
</body>
</text>

<text id="arentzen2019011106" variant="arentzen2019010617">
<head>
    <title>Farvel</title>
    <firstline>Du drager nu bort fra Sjællands Ø</firstline>
    <source pages="10-12"/>
    <quality>korrektur1,kilde,side</quality>
</head>
<body>
<poetry>
Du drager nu bort fra Sjællands Ø
med de rige, smilende Sletter
og Skoven, der om den stille Sø
Krandsen, den deilige, fletter.

Du drager afsted til det høie Nord,
hvor Fjeldet mod Skyen rager,
og vildt, under Stormens susende Kor,
Bølgen mod Stranden brager.

Vel er der smukt paa den danske Strand,
hvor Kornet bølger i Vinden;
men smukt er ogsaa det norske Land
med Fossen og Klippetinden.

- O, herlige Lod at sige Farvel
til Menneskelarmen og Vrimlen,
at læne sig, taus, til et Bakkehæld
og, drømmende, stirre mod Himlen!

O, herlige Lod at drage sin Vei
fra Byernes travle Dværge!
Bedre Naboer gives der ei
end Fosse og vilde Bjerge.

O, herlige Lod at hylle sit Liv
i Glemsel, fjernet fra Verden
med al dens Smaalighed, al dens Kiv
og al dens urolige Færden!

Lad Andre prise det smukke Bur
og Kanarifuglen paa Pinden,
jeg priser den store, vilde Natur
og Stormens Push paa Kinden.

Paa din lille Gaard, mellen Fjelde gjemt -
den staaer saa grant for mit Øie! -
sidder Du skjult, af Verden glemt,
i Naturen, den mægtige, høie.

Og Hun, din unge, trofaste Brud,
former dit Hus til en Kirke,
hvor Aanderne vanke ind og ud,
og usynlige Alfer virke.

- Farvel! Farvel! Til den store Natur
og Dig og din Hustru milde
tit fra mit snevre Fangebur
Tankerne drage ville.
</poetry>
</body>
</text>

<section level="2" id="arentzen2019011180" variant="arentzen2019010680">
<head>
    <title>Blade af en Islandsfarers Papirer</title>
</head>
<content>

<text id="arentzen2019011107" variant="arentzen2019010622">
<head>
    <title><num>I.</num>Paa Fjeldheden</title>
    <toctitle><num>I.</num>Paa Fjeldheden</toctitle>
    <indextitle>Paa Fjeldheden</indextitle>
    <linktitle>Paa Fjeldheden</linktitle>
    <firstline>Sig nøgen Heden strækker</firstline>
    <source pages="15-19"/>
    <quality>korrektur1,kilde,side</quality>
</head>
<body>
<poetry>
Sig nøgen Heden strækker,
saa langt mit Øie naaer;
kun Sten paa Sten i Rækker,
hvor Hestehoven gaaer.

Paa bratte, grønne Hlider
knap Faaret græsse kan,
nedaf de steile Sider
sig styrter Bækkens Vand.

Imellem øde Fjelde
sig strækker vidt en Sø.
Her throner i sin Vælde
vort Nordens mørke Mø.

Rimkronen om sin Pande
og Taageslør om Kind,
hun raget over Lande
i Nordlysflammers Skin.

En lille Blomst jeg øiner
med blege Farveskjær
paa Stenen, som sig høiner
ved mine Fødder her.

Saa vild er rundtom Scenen,
saa øde og forladt -
dog dufter selv fra Stenen
en Blomst i Nordens Nat!

En ensom Sangfugl sidder
paa Kæmpedyssen hist
og sender ud sin Kvidder,
saa monoton og trist.

Mig tykkes, svunde Dage
staae op i Fuglens Sang;
en blodig Oldtids Sage
jeg hører i dens Klang.

,,Paa Høien her, som reiser
sit Hoved paa din Vei,
hvor Stenen paa den kneiser,
der stod en Kæmpeleg.

De stærke Sværde bede
og haardt mod Skjoldet slog,
den vældige Thord Hrede
Sørle den stærke vog.

Henover Heltens Bene
med Skrigen Ravnen fløi.
Dybt under Bakkens Stene
blev Sørle lagt i Høi.''

Jeg Egnens Fylgie skuer
forvist i Fugleham.
Nu svang i lette Buer
den sig mod Fjeldets Kam.

... Min Sjæl sig stille vugger
i Hedens Poesi,
en Taare Øiet dugger
i blid Melankoli.

Med Smil i Ensomheden
jeg mindes Verdens Larm,
paa Englevinger Freden
sig sænker i min Barm.

Tog i den vilde Vrimmel
Du Skade paa din Sjæl,
sank din Drømmes Himmel,
og tabte Du Dig selv -

o, disse stille Fjelde
vil mildt Dig skjenke Trøst!
O, saligt, taus, at hælde
sig til Naturens Bryst!

I Moderarme ømme
hun Sorgen dysser hen,
og dine bedste Drømme
Du drømmer her igjen.

Fjernt fra den travle Færden,
omsust af Nordenvind,
en ny og bedre Verden
i Sjælen drager ind.

O, Ensomhed, som tryller
med underfuld Magi!
Med Fred Du født mig fylder,
Fjeldhede-Poesi!
</poetry>
</body>
</text>

<text id="arentzen2019011108" variant="arentzen2019010623">
<head>
    <title><num>II.</num>I Dalen</title>
    <toctitle><num>II.</num>I Dalen</toctitle>
    <indextitle>I Dalen</indextitle>
    <linktitle>I Dalen</linktitle>
    <firstline>I Sommeraftnen, den svale -</firstline>
    <source pages="20-21"/>
    <quality>korrektur1,kilde,side</quality>
</head>
<body>
<poetry>
I Sommeraftnen, den svale -
Solen bag Fjeldet gaaer -
ved Gaarden dybt i Dale
ensom og taus jeg staaer.

Huset af Tørv og Stene
med sit Grønsværs Tag
smiler, vemodigt, ene,
i den synkende Dag.

Mod gyldne Skyer, som svæve
paa Himlen i sagte Flugt,
Røgens Kruser sig hæve
fra Arnen hyggeligt, smukt.

Aaen slynger sig stille
i den tause Natur:
efter Foreller en lille
Pilt sidder hist paa Lur.

Smukke, skraanende Hlider
i deres grønne Dragt
holde til begge Sider
om Gaarden i Dalen Vagt.

Paa Engen Karle og Piger
slaae Hø i den klare Luft,
sødt mig imøde stiger
dets livsalige Duft.

En ensom Fugl sin Trille
slaaer, saa underlig øm.
Tankerne blive stille,
og Sjælen synker i Drøm.
</poetry>
</body>
</text>

<text id="arentzen2019011109">
<head>
    <title><num>III.</num>I Teltet</title>
    <toctitle><num>III.</num>I Teltet</toctitle>
    <indextitle>I Teltet</indextitle>
    <linktitle>I Teltet</linktitle>
    <firstline>Hvor Marken grøn sig strækker</firstline>
    <source pages="22-24"/>
    <quality>korrektur1,kilde,side</quality>
</head>
<body>
<poetry>
Hvor Marken grøn sig strækker
mit Reisetelt er sat.
Jeg hviler, svøbt i Kappen
den lune Sommernat.

Skjønt træt af Dagens Reise,
jeg kan ei slumre ind;
thi Natten straaler næsten
med Dagens lyse Skin.

En Fugl sin Trille fløiter
hist i det lave Krat.
Med Jubel høit den priser
vort Nordens Sommernat,

Hvor Aften kysser Morgen,
saa sværmerisk og øm,
og Hjertet yndigt vugges
ind i en Elskovsdrøm.

Ei langt fra Teltet strækker
sig blank en lille Sø.
Paa Engen ved den Karle
og Piger høste Hø.

Jeg hører Leen klinge
i Nattens stille Luft,
og hen imod mig bølger
sig Høets søde Duft.

Mens Morgen kysser Aften,
saa sværmerisk og øm,
mit Hjerte yndigt vugges
ind i en Elskovsdrøm.

.. Hun hæver Teltets Lærred -
høit rødmer hendes Kind -
og dukker taus og sagte
i Natpaulunet ind.

Med Øine blaa og klare
hun staaer i Teltet, rank,
de lyse Lokker flagre
om Svanehalsen slank.

Den sorte Vadmelstrøie
om Barmen slutter fast,
og ned fra Huen hænger
den guldbesatte Kvast.

Jeg kysser hendes Læbe
og hendes fulde Barm
og hviler, sødtberuset
i hendes bløde Arm.

O, Livets høieste Jubel,
o, Lykke uden Meen,
naar Mand og Kvinde favnes,
og Tvende vorde En!
</poetry>
</body>
</text>

<text id="arentzen2019011110" variant="arentzen2019010624">
<head>
    <title><num>IV.</num>Gjensyn</title>
    <toctitle><num>IV.</num>Gjensyn</toctitle>
    <indextitle>Gjensyn</indextitle>
    <linktitle>Gjensyn</linktitle>
    <firstline>Saa skal jeg nu atter skue</firstline>
    <source pages="25-30"/>
    <quality>korrektur1,kilde,side</quality>
</head>
<body>
<poetry>
<nonum><center>1.</center></nonum>

Saa skal jeg nu atter skue
Venuen fra Ungdoms Aar
med de sorte Øines Lue
og det lyse, fyldige Haar,

med de aandfulde Smil om Munden
og den rige, poetiske Aand.
Jeg skal atter i Aftenstunden
knytte det gamle Baand.

O, hvor vi skulle tale
om al vor Ungdoms Lyst,
naar i Skov og dybe Dale
vi sværmed i Sommer og Høst

med Randslen kastet om Skulder,
i Haanden vor Vandringsstav -
høit vor Jubel ruller
vidt over Land og Hav.

Vi skulle mindes med Gammen
den herlige Vintertid,
naar vi, glade, studerede sammen
Platon med klassisk Flid,

naar vi sag, over Shakspeare bøied',
og en Verden forbi os drog,
mens Taaren traadte i Øiet,
og Hjertet høiere slog.

Han var kommen vidt over Voven
fra Islands Klippeø
til Sletten og Bøgeskoven
og den stille drømmende Sø.

Vi havde i Ungdoms Dage
sammen haabet og drømt.
Mindet vender tilbage,
og Sjælen hilser det ømt.


<nonum><center>2.</center></nonum>

Saa det er Præsegaarden
henne ved Hliden hist!
Ussel, forfalden staaer den
i Fjeldnaturen trist.

Et Faar paa Grønsværstaget
græsser i Ro og Mag.
- Af Minderne sært betaget,
jeg staaer i den heldende Dag.

Jeg træder ind i Stuen
med Lergulv, lille og lav.
Fra Kjøkkenet Skorstensluen
en dunkel Belysning gav.

En Mand ved Vinduet hviler
sit Hoved mod Bordets Kant.
Han reiser sig. Døsigt han smiler
og raver en Smule iblandt.

,,Sæl!'' han imøde mig sender
en rækker mig Haanden hen.
Jeg ham kjender og ikke ham kjender.
Jo, det er min Ungdomsven!

Øiet usikkert flammer,
om Munden spiller et Grin,
lallende, Tungen flammer -
en sørgelig, vild Ruin!

Jeg ned min Smerte dæmper
og nævner for ham mit Navn.
Jeg ser hvor det i ham kæmper,
da han kaster sig i min Favn.

Han kysser mig ømt på Munden
og klapper mig paa min Kind.
Tause, i Aftenstunden
vi staae med bevæget Sind.

En Hær af Minder drage
stille gjennem vort Bryst:
alle de svundne Dage,
al vor Ungdoms Lyst.


<nonum><center>3.</center></nonum>

,,Naa, skynd Dig, min deilige Dise,
herfrem med Druens Blod!
Som Noah, den gamle Vise,
vi drikke os lystigt Mod.''

En Kjærling med gnavne Minder,
snavset, fed og stor,
ind i Stuen triner
og sætter Vinen paa Bord.

En Hob Unger med uredte Lokker
nedad den buttede Kind
ude paa Gangen sig flokker
og kiger af Døren ind.

... Dog hvorfor videre male
Gjensynets bittre Ve!
Jeg kunde for Sorg knap tale
og maattee dog spøge og le.

,,Svei mjer!'' vildt han banded.
,,Det gaaer nu som det kan bedst.
Duer man ikke til Andet,
saa duer man altid til Præst.''

Jeg sad og sænkede Øiet,
det sortnede for mig halvt.
Jeg ned over Glasset mig bøied,
i Vinen en Taare faldt.

,,Naa, Skaal!'' han hikkende, klukked.
En Gysen gjennem mig gik.
Jeg har aldrig i Verden drukket
noget bedskere Drik.
</poetry>
</body>
</text>

<text id="arentzen2019011111">
<head>
    <title><num>V.</num>I Hus</title>
    <toctitle><num>V.</num>I Hus</toctitle>
    <indextitle>I Hus</indextitle>
    <linktitle>I Hus</linktitle>
    <firstline>Fra Himmelens aabne Sluser</firstline>
    <source pages="31-33"/>
    <quality>korrektur1,kilde,side</quality>
</head>
<body>
<poetry>
Fra Himmelens aabne Sluser
styrter en øsende Regn,
Stormen fra Fjeldet bruser
gjennem den hele Egn.

Vaad, jeg saa Hesten hyller
tæt mig i Kappen ind,
trodser Regner, som skyller,
og den larmende Vind.

Dagen er snart tilende,
fra Elementernes Sus
stærkt - det maa jeg bekjende -
længes jeg nu efter Hus.

Hurra! Noget jeg øiner.
Rigtig! En fattig Bar
sig over Stenen høiner.
Hvem der er glad det er mig!

Af Grønsvær er Huset bygget,
Døren er lav og trang.
Her jeg dog smiler, betrygget,
ad Stormens dundrende Sang.

Høiere Hytten jeg priser
end noget Kongeslot.
Nei, paa Marmorfliser
havde jeg knap det saa godt!

En gammel, fattig Kone
pleier mig gjestfrit her.
En Dronning paa sin Throne
ei var mig mere kjær!

Venligt en ypperlig Vælling
sætter hun for mig ind.
Den gamle, furede Kjærling
vinder mit hele Sind.

Hendes Øine lyse saa milde
i Alderens Aftenstund.
Jeg kysser den brave Moerlille
med ,,Tak for Mad!'' paa Mund.

Knap nogen blomstrende Kvinde
jeg krysted med gladere Hu
end den frofaste Gamle herinde
barnligt jeg favnede nu.

Jeg om hende svinger i Stuen
paa Gulvet, plumpet af Ler,
beskinnet af Arneluen -
se saa, nu kan hun ei mer!

Hun skotter til mig fra Siden -
ja, jeg er en lystig En!
Det er langt tilbage i Tiden
hun saadan fik rørt sine Ben.

,,Godnat, Du gamle Kvinde!'' -
og nu i Seng i en Fart!
... Saa glad igjen som herinde
bliver jeg ikke saa snart.
</poetry>
</body>
</text>

<text id="arentzen2019011112" variant="arentzen2019010625">
<head>
    <title><num>VI.</num>Stulken paa Tunet</title>
    <toctitle><num>VI.</num>Stulken paa Tunet</toctitle>
    <indextitle>Stulken paa Tunet</indextitle>
    <linktitle>Stulken paa Tunet</linktitle>
    <firstline>Hun stod paa Tunet, rank og høi</firstline>
    <source pages="34-40"/>
    <quality>korrektur1,kilde,side</quality>
</head>
<body>
<poetry>
Hun stod paa Tunet, rank og høi,
i Morgensolens Skin;
den lyse Lok i Vinden fløi
om hendes brune Kind.

Paa Hesten Saddelen var hængt,
og Tømmen rede laa;
med Reisekappen om mig slængt
jeg om mod Tunet saae.

Jeg kunde, som en fangen Svend,
ei røre Haand og Fod,
men stirred imod Møen hen,
og ringe var mit Mod.

En Længe mere stærk end Bast
og Jern lagdes i,
de bløde Lokker holdt mig fast
med underfuld Magi.

Min Genius vinked fremad, frem
i Livets vilde Dyst;
men Bindedattrens stille Hjem
et ,,Bliv!'' mig hvisked tryst.

Thi stod jeg som i fordums Tid
Herakles stod engang.
,,Tøv!'' toned Stemmen, yndig, blid.
,,,,Fremad!'''' det atter klang.

... ,,Se Morgensolens Straaleskjær
paa Fjelde og paa Sø!
O, det er godt at leve her,
her er det godt at døe!

De blege Agre smile blødt
i Sommersolens Glands;
og, slaaet, Tunet dufter sødt
og tryller mildt min Sands.

Se! Røgens lette Kruse staaer
op imod Himlens Sky
med Hilsen fra det lille Gaard
i grønne Hliders Ly.

Den store Hjord, som græsser <w>der</w>,
og Fjeldets Faareflok,
Foreller smaa i Aaen her -
er det ei Rigdom nok!

Hvor sødt at leve, glad, forglemt,
et frit, naturligt Liv!
Hvor sødt at færdes, stille, gjemt
for Verden og dens Kiv,

paa Mark og Bjerg med freidig Aand
i Sommersolen mild,
om Vintren med en Bog i Haand
ved Arnekrogens Ild!

O Luft saa høi og frisk og ren!
O yndig-stille Tun!
Hvi vakler Du? O, vær ei sen,
slaa op her dit Paulun!

Et venligt Hjem, en Hustru øm -
hvad kan Du ønske mer.
Din Ungdoms første, bedste Drøm
Dig her imøde ler.

Hvad vil Du hist i Verdens Larm,
Hvor Hjertet lukkes til?
Du har jo i din egen Barm
et bedre Skuespil.

Er Luften hist ei taaget, mørk -
en vældig Stenkulsky?
Er Livet ikke tit en Ørk
midt i den store By?''

... ,,,,Javist er Verden kold og haard,
jeg følte det saa tit;
endnu i Øiet Taaren staaer
af alt hvad jeg har lidt.

Javist er Luften hist ei ren,
men Dagen næsten Nat.
Mer selv end her blandt Fjeldets Sten
er tit man hist forladt.

Men ikkun hvor i Røg og Damp
Maskinehjulet gaaet
Historiens underfulde Kamp
for Livets Krone staaer.

Med Taarer og med Hjerteblod
vel Seiren bliver kjøbt.
Menneskets Søn af Guddomsrod
i Pjalter bliver svøbt.

Mens Ræven i Naturens Pragt
i Hulen finder Læ,
til Golgatha han bliver bragt
og hængt paa Korsets Træ.

Men Korset paa vor Bannerstang
skal plantes i vor Leir,
og under det Martyrers Gang
vi gaae - fra Seir til Seit!

Thi Korsets Træ er Livets Træ
i paradisisk Glands,
og kun i Korsets mørke Læ
Du vinder Livets Krands.

O, følg din Genius! Hør dens Kald!
Fremad til Kampens Lyst!
Den bedste Lod er Heltens Fald
med gjennemstunget Bryst.''''

... Jeg op mig kasted paa min Hest
og satte den i Gang.
I Nordenvindens friske Blæst
et ,,Fremad!'' freidigt klang.

Som Pilen, rask afsted jeg fløi:
,,Farvel, min Lilievaand!''
Hun stod paa Tunet, rank og høi,
og vifted med sin Haand.

Den var ei spinkel, hvid og blød.
Den travle Gjerne skrev
paa Kvindehaanden haard og rød
Arbeidets Adelsbrev.

Saamangen skjønnere jeg saae
af Ringe sluttet ind;
men Hjertet høiere kan slaae,
og dugget kan min Kind,

hvergang sig hæver i ming Aand
imellem Minders Hær
Farvellet hist fra Møens Haand
i Morgensolens Skjær.
</poetry>
</body>
</text>

</content>
</section>

<text id="arentzen2019011113" variant="arentzen2019010634">
<head>
    <title>Krandsen</title>
    <firstline>Jeg sætter Krandsen paa din unge Pande</firstline>
    <source pages="41-42"/>
    <quality>korrektur1,kilde,side</quality>
</head>
<body>
<poetry>
,,Jeg sætter Krandsen paa din unge Pande
og trykker fast den om de rige Lokker.
Min Tro paa Dig Alverden ikke rokker,
hvor vildt Du tumles end paa Livets Vande.

Jeg ser din Genius, stor og underherlig -
usynlig kun for Mængden, dorsk og sløvet,
der, Støvets Børn, sig vælter lavt i Støvet -
slaae sine Vinger om Dig, kraftig-kjærlig.

Hver Hindring paa din Vei den bort vil veire,
der styrker Dig igjennem Kampens Spænding,
og fremad, fremad, gjennem Storm og Brænding,
der fører Dig fra Seire og til Seire.

Jeg ser fra Lysets ætherklare Rige
omkring din høie Pande Glorien funkle.
Om end din Fod forvildes i det Dunkle,
fra Klarhed og til Klarhed skal Du stige.''

... ,,,,Jeg svæver høit paa Livets vilde Pande,
og Modet synker tit, til Døden trættet.
Profetisk har Du Seiren mig forjættet
og trykket Krandsen om min hede Pande.

Som Englevingers Susen, mildt den kjøler.
Mig tykkes: Stormen rundtomkring mig tier,
og Sjælen vugges blødt paa Melodier.
En ukjendt stolt og salig Ro jeg føler.

O, det gjør godt paa Verdens mørke Strømme,
hvor, døsigt gloende og slimet, Krybet
saa gjerne drog os ned til sig i Dybet,
at krandses af to Hænder, bløde, ømme!

Og staaer jeg engang høit i Seiersglandsen,
og Mængdens Bifaldsjubel om mig brager,
i Larmen, rørt, jeg mig i Minde drager:
Du var den Første der mig rakte Krandsen.''''
</poetry>
</body>
</text>

<text id="arentzen2019011114" variant="arentzen2019010626">
<head>
    <title>It is my soul, that calls upon my name</title>
    <subtitle>(Shakspeare: Romeo and Juliet, Act II, Scene II.)</subtitle>
    <firstline>Naar ned i Vinens dunkle Lethestrøm</firstline>
    <source pages="43-44"/>
    <keywords>shakespeare</keywords>
    <quality>korrektur1,kilde,side</quality>
</head>
<body>
<poetry>
Naar ned i Vinens dunkle Lethestrøm
jeg sænke vil mit Hjertes dybe Savn,
da hører jeg en Hvisken, stille, øm:
det er min Sjæl, som kalder paa mit Navn.

Naar vildt jeg higer efter Elskovs Lyst
Læbe mod Læbe i en Kvindes Favn,
da hører jeg den samme blide Røst:
det er min Sjæl, som kalder paa mit Navn.

Ja, hvergang jeg i Livets Bølgekast
mod skjulte Klipper styre vil min Stavn,
en Stemme hvisker, kjærlig, og dog fast:
det er min Sjæl, som kalder paa mit Navn.

Saa dreier atter jeg min Snekkes Ror
og styrer fremad mod den stille Havn.
Jeg lytter, gjennem Stormens vilde Kor,
efter min Sjæl, som kalder paa mit Navn.
</poetry>
</body>
</text>

<text id="arentzen2019011115">
<head>
    <title>Døv!</title>
    <firstline>De sige, at jeg sidder</firstline>
    <source pages="45-46"/>
    <quality>korrektur1,kilde,side</quality>
</head>
<body>
<poetry>
De sige, at jeg sidder
i deres Samkvem sløv;
de gjække mig og raabe:
Jeg bliver nok lidt døv!

Javist, for tomme Løier
og Spot jeg bliver sløv;
javist, for fjælløs Tale
og Fjas jeg bliver døv

Thi mildt min Genius kalder
i Dybet af mit Bryst,
jeg lytter til dens Stemme
i sød og salig Lyst.

Dens underfulde Hvisken
fra Aanders stille Land
Alverdens høie Larmen
ei overdøve kan.

Jeg sidder i Olympen
ved rige Guders Bord -
hvad Under, at jeg faarligt
kun hører Eders Ord!

O, I maa ikke vredes!
Lad hellere mig gaae!
Vi kunne saa dog ikke
hverandre ret forstaae.
</poetry>
</body>
</text>

<text id="arentzen2019011116">
<head>
    <title>Ringene</title>
    <firstline>Jeg fæsted Dig, min unge Mø</firstline>
    <source pages="47-51"/>
    <quality>korrektur1,kilde,side</quality>
</head>
<body>
<poetry>
<nonum><center>1.</center></nonum>

Jeg fæsted Dig, min unge Mø,
min Rose og min Lillie.
Fra nu af skal paa Verdens Ø,
til Dig kun staae min Villie!

Før fløi jeg som en Sommerfugl
og stykked ud mit Hjerte,
nu søger det hos Dig kun Skjul
i Glæde og i Smerte.

O, hvad er dog: et Hjerte delt
at give og at tage -
mod et som banker trofast, helt
i Jubel og i Klage!

... Nu, efter gammel Skik, jeg her
en Fæstensring Dig bringer.
Den sætte Du, min Lina kjær,
som et Symbol, paa Finger!

Den gyldne Ring, betydningsfuld,
Du gjennem Livet bære!
Den tyder: at som luttret Guld
vor Kjærlighed skal være.

Og Ringen, der sig sammen snoer,
paa Pigens Finger stillet,
har altid været her paa Jord
et Evighedens Billed.

Med Ringen binder jeg min Mø,
min Rose og min Lillie!
Fra nu af skal paa Verdens Ø
til mig kun staae din Villie!


<nonum><center>2.</center></nonum>

Der var engang en Dronning -
saa lyde Sagnet Ord -
der elskede en Greve
med Kjærlighed stor.

Engang en Elskovs Time
hun hviled i hans Arm
og læned, sødtberuset,
sit Hoved mod hans Barm.

Da tog hun af sin Finger
en Ring med sjelden Glands
og satte den, bevæget,
med Taarer paa hans.

,,Min Elskede!'' hun taled.
,,Hvis nogensinde jeg,
bedaaret, skulde glemme
min Kjærlighed til Dig -

da løfte Du din Finger
med Ringens gyldne Glands,
og Glemselen skal svinde
fra Sind og fra Sands!

Da skal jeg atter mindes
hver Elskovens Stund
vi favnede hinanden
med Mund imod Mund!''

... Mit Hjertes hulde Dronning,
saa kjærlighedsfuld,
Du satte paa min Finger
en Ring af røden Guld.

Hvis - gid det aldrig hændes! -
paa Livets vilde Vei
Du nogensinde glemmer
din Kjærlighed til mig:

da løfter jeg min Finger
med Ringens gyldne Glands,
og Glemselen vil svinde,
der daarede din Sands!

Da skal du atter mindes
vor Elskovs første Stund
og hvad vi dengang loved
med Haand og med Mund!
</poetry>
</body>
</text>

<text id="arentzen2019011117" variant="arentzen2019010636">
<head>
    <title>Behramgur og Dilaram</title>
    <firstline>Behramgur, Perserfyrste, Sassanide</firstline>
    <source pages="52"/>
    <quality>korrektur1,kilde,side</quality>
</head>
<body>
<poetry>
Behramgur, Perserfyrste, Sassanide,
begejstret taled af sit Hjertes Trang.
Dilaram, Elskerinden ved hans Side,
ham svared ømt med Rimets søde Klang.

Saaledes skal i Persiens fagre Dale,
hvor Luften bølger vellystsuld og blød,
hvor mellem Roser flagre Nattergale,
den skjønne Kunst til Verden være fød.

O, store Mythe, evig unge Sage!
Først naar et Hjertes dybe, stille Trang
af Elskovs Ekko gives blødt tilbage,
da fødes Poesiens hulde Klang.
</poetry>
</body>
</text>

<text id="arentzen2019011118" variant="arentzen2019010641">
<head>
    <title>Afsked</title>
    <firstline>Farvel, farvel, min Lillievaand -</firstline>
    <source pages="53-54"/>
    <quality>korrektur1,kilde,side</quality>
</head>
<body>
<poetry>
<nonum><small><center><b>Han.</b></center></small></nonum>

Farvel, farvel, min Lillievaand -
jeg hører Hesten stampe!
Jeg iler bort med freidig Aand
ud i de raske Kampe.

Jeg kan ei, tryglende og myg,
om Elskov kjælent sukke;
jeg kan ei, som en Sanger, syg,
i Drømme blødt mig vugge.

Farvel, farvel endnu engang
min unge, fagre Kvinde!
Ved Hærtog, under Lurers Klang
jeg skal min Elskte vinde.


<nonum><small><center><b>Hun.</b></center></small></nonum>

Farvel, farvel, Du raske Svend,
som svinger Dig paa Hesten!
Din Hjelmbusk flagrer lystigt hen
og hilser mig i Blæsten.

Jeg sidder paa den stille Borg
og smiler gjennem Taare.
Med Bod for al min Længselssorg
Du kommer vel adaare.

Med Seir glad fra Ledingsfærd
i Hallen ind Du styrter.
Da krandser jeg dit tappre Sværd
med Roser og med Myrther.
</poetry>
</body>
</text>

<text id="arentzen2019011119">
<head>
    <title>I Knibe</title>
    <firstline>Jeg tør ikke henaande Versenes Duft</firstline>
    <source pages="55-56"/>
    <keywords>shakespeare</keywords>
    <quality>korrektur1,kilde,side</quality>
</head>
<body>
<poetry>
<nonum><small><center><w>Lear:</w></center></small></nonum>
<nonum><small><right>O, ve mig,</right></small></nonum>
<nonum><small>mit Hjerte, hvor det løfter sig! Ned! Ned!</small></nonum>
<nonum><small><center><w>Narren:</w></center></small></nonum>
<nonum><small>Sig til det, Fa'er Lear, hvad Kjøbstadmøen sagde til Aalene,</small></nonum>
<nonum><small>da hun puttede dem levende i den glohede Deig. Hun kil-</small></nonum>
<nonum><small>drede dem paa Hovedet med en Pind og sagde til dem: ,,Vil</small></nonum>
<nonum><small>I ned, I smaa Skjelmer, vil I ned med Jer!''</small></nonum>
<nonum><small><right>(Shakspeare: Kong Lear, Act II, Scene IV.)</right></small></nonum>

Jeg tør ikke henaande Versenes Duft,
jeg skal gjøre solidt noget Andet -
Fuglen maa ikke flyve i Luft,
Fisken ei svømme i Vandet!

Jeg har prøvet derpaa, jeg har ærligen stridt.
Ak, Ingen saae min Elende!
Ak, Ingen veed alt hvad jeg har lidt
for engang som Etatsraad at ende!

Jeg kan ikke længere holde det ud,
som Munken viet til Hætten.
Nu sidder jeg her - Du himmelske Gud! -
og rimer ... i Romerretten!!
</poetry>
</body>
</text>

<text id="arentzen2019011120">
<head>
    <title>I Ministeriet</title>
    <firstline>Jeg farer vild i denne Hær af Gange</firstline>
    <source pages="57-58"/>
    <quality>korrektur1,kilde,side</quality>
</head>
<body>
<poetry>
Jeg farer vild i denne Hær af Gange,
i disse Skokke af Bureauer, Trapper.
Fast hjertesyg, jeg efter Veiret snapper
i denne Labyrinth, hvor jeg er Fange.

Fra et Kontoir jeg til et andet vanker
og skuer Landets Ungdom over Acter
at sidde sløv med taabelige Fagter -
mit Hjerte, som det vilde briste, banker.

Mig tykkes, Kretas Labyrinth jeg skuer,
hvortil Athenen aarlig maatte sende
en Flok af sine raske Ungersvende -
og høit i Harm min Sjæl ved Tanken luer.

Til Minotauros offres denne Mængde!
I disse sørgelige, mugne Fængsler
begraves vore unge Haab og Længsler!
En Taare frem sig i mit Øie trængte.

- ,,Du Daare! Det er Statsmaskineriet.
Og disse unge Mænd, som her Du skuer...''
- Javist, det er kun nogle stakkels Skruer,
der, sandt for Herren, sidde deiligt i 'et!

Statsminotauros i din mørke Vælde,
hvortil vi aarlig som Tribut maa sende
en Flok af vore bedste Ungersvende,
hvor kan ingen Thesens dog Dig fælde?
</poetry>
</body>
</text>

<text id="arentzen2019011121" variant="arentzen2018022820">
<head>
    <title>Paa Veien</title>
    <firstline>Min unge Kvinde, fjernt fra Dig</firstline>
    <source pages="59-60"/>
    <quality>korrektur1,kilde,side</quality>
</head>
<body>
<poetry>
Min unge Kvinde, fjernt fra Dig,
mens Solens Straaler brænde,
igjennem Sandet gaaer min Vei
den lange Dag tilende.

Lad Stene skjære kun min Fod,
og lad kun Blodet rinde —
jeg kæmper fort med trøstigt Mod
alt for min favre Kvinde.

Jeg kæmper fort den lange Dag:
jeg veed i Aftenrøde
ved Høiens Fod et straatækt Tag
vil vinke mig imøde.

Fra Døren glad min hulde Mø
vil flyve mig i Favnen.
Thi kæmper jeg paa Dagens Sø
fremad mod Aftenhavnen.
</poetry>
</body>
</text>

<text id="arentzen2019011122" variant="arentzen2019010631">
<head>
    <title>Brændevinsbrænderens Ko</title>
    <firstline>Jeg hører Koen brøle</firstline>
    <source pages="61-63"/>
    <quality>korrektur1,kilde,side</quality>
</head>
<body>
<poetry>
Jeg hører Koen brøle
i Brændevinsbrænderens Gaard;
og, trods mit lærde Hoved,
Hjertet høiere slaaer.

Jeg drømmer om Barndomshjemmet
og om den røde Ko
og Kalven, hvormed jeg leged,
medens jeg lystigt lo.

Jeg sidder høit under Taget
nærved Stjernernes Kor -
ak, og dog maa jeg længes
efter den lave Jord,

efter de grønne Marker,
efter den rindende Aa,
efter de vilde Roser
og alle Blomsterne smaa!

Jeg sidder blandt Oldtids Vise,
Ideens Himmel nær -
Bondekonen ved Leddet
var mig fast ligesaa kjær!

Storken paa Kirketaget
dukker op i mit Sind,
Trofast i Tøndehuset -
Taaren dugger min Kind.

Skjæget er tykt paa Kinden,
jeg er alvorlig og klog -
ak, og bort dog, som Drengen,
længes jeg kan fra min Bog

ud til min Faders Vænge
med Høets livsalige Duft,
ud til den blissede Fole,
ud i den friskere Luft!

Ingen jeg tør lade mærke,
hvordan mit Hjerte slaaer,
hvergang at Koen brøler
i Brændevinsbrænderens Gaard.

Ak, for en lærd Magister
Skammen er altfor slem,
at saadan En paa Fire
faaer ham fra sine Fem!
</poetry>
</body>
</text>

<text id="arentzen2019011123" variant="arentzen2019010637">
<head>
    <title>En Drøm</title>
    <firstline>Jeg drømte, at vi svæved op mod Himlen</firstline>
    <source pages="64-65"/>
    <quality>korrektur1,kilde,side</quality>
</head>
<body>
<poetry>
Jeg drømte, at vi svæved op mod Himlen.
Min Arm jeg havde om din Midie slynget,
og elskovstæt Du op til mig Dig klynged.
Saa fløi vi opad, opad over Vrimlen.

Du hvisked, kjærligt henimod mig bøiet:
,,I dine stærke Arme kan jeg stige
mod Lysets høie, ætherklare Rige!''
og saae mig ømt og smilende i Øiet.

Jeg Liv og Styrke drak af dine Blikke
og svared: ,,Elskte! kun naar Du mig følger,
jeg kraftigt kløver Himmelrummets Bølger.
O, uden Dig jeg mægtede det ikke!''

,,,,Ja'''' - jubled vi i Kor - ,,,,vor Vei er banet!
Som tvende Draaber blidt vi sammenrinde.
En stor og fuld, der slutter Himlen inde,
vi flyde sagte ud i Oceanet.''''
</poetry>
</body>
</text>

<text id="arentzen2019011124">
<head>
    <title>Manddom</title>
    <firstline>Jeg fyldes af en salig</firstline>
    <source pages="66-67"/>
    <quality>korrektur1,kilde,side</quality>
</head>
<body>
<poetry>
Jeg fyldes af en salig,
en dyb og stille Lyst:
jeg føler <w>Manden</w> røre
sig kraftigt i mit Bryst.

Min Ungdoms løse Flakken
paa Livers vilde Strøm
forsvunden ligger bag mig,
som en urolig Drøm.

Jeg kaster mine Pjalter,
min Ungdoms Mummespil
og føler, sært bevæget:
Nu veed jeg hvad jeg vil.

Saaledes rev Odysseus
af Krop sin Tiggerdrags
og viste høit i Hallen
de stolte Lemmers Pragt.

Med Pilen lagt paa Buen
og Armen stærk som Staal
han sigted, og han rammed
sit kongelige Maal.

O Salighed, o Glæde,
som ikke tolkes kan!
Med dyb og stille Stolthed
jeg føler: jeg er Mand.

Ja, drag kun, for at finde
det Største, vidt om Land,
Du finder intet Større
end det at være Mand!
</poetry>
</body>
</text>

<text id="arentzen2019011125">
<head>
    <title>De to Heste</title>
    <firstline>Vor Livsvogn henad Banen hvor vi kjøre -</firstline>
    <source pages="68-70"/>
    <quality>korrektur1,kilde,side</quality>
</head>
<body>
<poetry>
Vor Livsvogn henad Banen hvor vi kjøre -
saa lærer Platon, denne dybe Tænker,
i hvem jeg med Beundring Sjælen sænker -
to væsentlig forskellige Heste føre.

Den ene lidt kun ændser Pidsk og Tømme,
dens hede Blod den under ingen Hvile;
nei, fremad, fremad maa den altid ile,
mens Flammer fra dens vilde Øine strømme.

Den anden derimod sit Hoved hæver
i høi og ædel ro mod Himlens Bue;
i Fred, fra Guder sendt, dens Øine lue;
og kun et ord den for at styres kræver.

O, i min Ungdom priste jeg den Vilde,
der henad Banen fløi, der steiled, stamped,
mens Skum om Munden stod og Boven damped,
og lod mig, som en Daare, af den hilde.

Skjøndt tit den ud fra Banens Linie skeied,
skjøndt tit den slæbte mig afsted, som fangen,
og førte mig til Randen af Undergangen,
jeg ømt den elsked, klappede og pleied.

Dens Ild og Lidenskab mig sært bedaared,
min blinde Yndest Intet kunde svække.
Til Ynddlingsdyr, til Ven og Kjæledægge
jeg havde den, fremfor den Anden, kaaret.

Nu er jeg Mand, og nu er jeg tilsinde
som om, af vilde Drømmesyner hildet,
jeg havde langt fra Banen mig forvildet
og faret fremad, veivild og iblinde.

Nu holder Tømmen stram jeg for den vilde
Bukefalos, der slider i sit Bidsel,
der stamper under Skum og Tænders Gnidsel,
og lader mig ei længer af den hilde.

Nu priser derimod jeg høit den Anden,
hvis Øine klart i ædel Stolthed lue
med Blikket roligt vendt mod Himlens Bue -
thi Et er Ynglingen, og Et er Manden!

En Yngling lader sig af Skinnet daare,
og Lidenskaben han begeistret hylder;
men Manden kun den høie Alvor tryller,
og han vil kun den ædle Storhed kaare.
</poetry>
</body>
</text>

<text id="arentzen2019011126" variant="arentzen2019010632">
<head>
    <title>Opad!</title>
    <firstline>Jeg stiger, og jeg stiger</firstline>
    <source pages="71-72"/>
    <quality>korrektur1,kilde,side</quality>
</head>
<body>
<poetry>
Jeg stiger, og jeg stiger
ad Bjergets Side op.
Jeg higer, og jeg higer
imod den høie Top.

Med magisk Skjær den blinker
i lyse Straalers Dands,
og underfuldt den vinker
i Ætherhavets Glands.

Den skarpe Klippe skærer
tilblods min trætte Fod,
men fremad rask mig bærer
mit kjække Ungdomsmod.

Paa steile Fjeldeskrænter
er Veien tung og trang,
men nyfødt Mod jeg henter
i frisk og freidig Sang.

Og naaer jeg ikke Tinden
og vinder ei saavidt,
men segner, mat forinden -
jeg har dog ærlig stridt!

Jeg har dog opad kæmpet
i høi og dristig Gang.
Jeg har dog ned ei dæmpet
min Længsel og min Trang:

mit Hoved glad at dukke
i Ætherhavets Glands,
min Pande stolt at vugge
i lyse Straalers Dands.

Og blev det ei mig givet
at naae den høie Top,
jeg har dog levet Livet
og higet opad, op!
</poetry>
</body>
</text>

<text id="arentzen2019011127">
<head>
    <title>Hjemve</title>
    <firstline>Jeg sidder paa Klippen ved Stranden</firstline>
    <source pages="73-75"/>
    <quality>korrektur1,kilde,side</quality>
</head>
<body>
<poetry>
Jeg sidder paa Klippen ved Stranden,
græder i Bølgerne ud,
sender med Vind og med Vove
til Hjemmet, til Hjemmet Bud.

<w>Der</w> i det ensomme Kammer
sidder min unge Mø,
sender sin sørgende Tanke
ud paa den vilde Sø,

hvor hendes fjerne Beiler,
hvem hun sit Løfte gav,
tumles omkring af Stormen
høit mellem Himmel og Hav.

Saaledes sad Odusseus
bleg paa Kalypsos Strand,
favnende langlig Hjemmet,
Ithakas kjære Land.

Inderlig higed han efter
hjemad, hjemad at flye,
efter at se fra sine Arne
Røgen stige mod Sky.

Penelopeia sysled
stille i Høienloftssal,
gjemte trofast i Barmen,
ensom og taus, sin Kval.

Taarebadede Tanker,
flyver paa Bølgen ud
til hende his i Hjemmet,
min unge, deilige Brud!

Hun sender til Gjengjæld sine -
en Trækfuglskare - paa Flugt;
ud over Land og Bølge
de svinge sig kjærligt, smukt.

De trofaste Tanker mødes
i vemodsblandet Lyst.
I Aanden vi, grædende, synke,
op til hinandens Bryst.
</poetry>
</body>
</text>

<text id="arentzen2019011128" variant="arentzen2019010627">
<head>
    <title>Et Hjem!</title>
    <firstline>Jeg mægter ikke at sove</firstline>
    <source pages="76-79"/>
    <quality>korrektur1,kilde,side</quality>
</head>
<body>
<poetry>
Jeg mægter ikke at sove
i Sommerens Morgengry
for Svalernes lystige Kviddren
under den rødmende Sky.

Fra deres lille Rede
høit under Husets Tag
de hilse med jublende Stemme
den nyfødte, lyse Dag.

Ak, paa mit ensomme Leie
bliver min Tanke blød,
hvergang jeg hører derude
Svalekvidderen sød!

Yndigt for Sjælens Øie
stiger et Billed frem:
Svalens luftige Rede,
Sangerens lille Hjem.

Ungerne pippe derinde
sagte saa godt de kan.
Nu titter et lille Hoved
ud over Redens Rand.

Nok et og nok et jeg skuer,
Næbbene aabne staae.
Der er en Rigdom, jeg mærker,
paa velsignede Smaa!

Hunnen sidder paa Taget,
titter til Ungerne ned.
Sommermorgenen breder
over det Hele sin Fred.

Jublende kommer Hannen.
Flugten som Pilen snar.
Føde til sine kjære
smaa Forsultne han har.

Hustruen ham imøde
sender en Velkomstsang.
Hvilken en yndig Kviddren,
hvilken en Hjerteklang!

Ak, paa mit enlige Leie
bliver min Tanke blød,
hvergang jeg hører derude
Svalekvidderen sød!

Jeg maa paa Livets Bølger
tumles i Længsel og Savn,
kan ikke styre min Snekke
ind i Kjærligheds Havn.

Kan ikke hvile mit Hoved
op mod en duftende Barm,
ei om en smækker Midie
kraftigt slynge min Arm.

Naar skal jeg, jublende, favne
Dig, mine Tankers Brud?
Naar skal jeg, Læbe mod Læbe,
sødt aande Sjælen ud?

Naar skal jeg finde det drømte
milde, velsignede Hjem?
Naar skal jeg finde det stille,
i Freden hyllede Gjem?

... Lidt det dog baader at klage,
modløs, paa Livets Strøm;
lidt det dog baader at synke
hen i blødagtig Drøm!

Brus kun, skummende Bølger,
skyl kun over mit Dæk -
endnu er Masten ei knækket
endnu er Skuden ei læk!

Kjæk imod Livets Brænding
vende mit Skib Du din Stavn!
Du skal vel ogsaa finde
engang en stille Havn.
</poetry>
</body>
</text>

<text id="arentzen2019011129" variant="arentzen2019010642">
<head>
    <title>Furerne</title>
    <firstline>De første Furer sænkes i min Pande</firstline>
    <notes>
        <note>Mottoet er sidste strofe i William Ellery Channing: <xref poem="channing2018123101,36"/>.</note>
    </notes>
    <source pages="80-81"/>
    <quality>korrektur1,kilde,side</quality>
</head>
<body>
<poetry>
<nonum><small><right>If my bark sinks, 't is to another sea.</right></small></nonum>

De første Furer sænkes i min Pande,
mit Aasyn dækkes af de første Rynker;
men tro kun ei, at over dem jeg klynker,
nei, som Trofæer - tykkes mig - de stande.

Som dybe Ar fra Livets Strid og Møie,
de vidne lydt om Kampen og Bedriften;
en Heltesaga præntet staaer i Skriften,
der læses ud af disse Runer høie.

Jeg har ei, Tithon lig - den stakket unge -
et Drømmeliv i Morgenrøden kaaret;
nei Dagens Støv og Hede har jeg baaret
og kæmpet Livets Kamp, den alvorstunge.

O, jeg er stolt af disse Ar fra Striden!
Af disse Furer spirer Fremtidshøsten,
der bringer, gylden, tusindfoldig, Trøsten,
den evige, for hver en jordisk Liden.

Af Plovens Jern maa Jorden sønderrives,
at fulde Ax sig kan i Vinden vugge,
og Panden gjennemfures under Sukke,
at Aandens Sæd kan saaes og groe og trives.

Thi svind kun, Ungdomsglorie om min Pande;
jeg derfor ikke, som en Kvinde, klynker!
Vis Eder kun, mit Aasyns første Rynker;
som Manddoms Hæderstegn I stolte stande!
</poetry>
</body>
</text>

<text id="arentzen2019011130" variant="arentzen2019010628">
<head>
    <title>Skyfuld Himmel</title>
    <firstline>Skyer paa Himlen sig taarne</firstline>
    <source pages="82-83"/>
    <quality>korrektur1,kilde,side</quality>
</head>
<body>
<poetry>
Skyer paa Himlen sig taarne.
I sær, fantastisk Strid,
af Stormen fremad baarne,
flyve de hid og did.

Hvorhen jeg vender mit Øie
op imod Lysets Hjem,
de vælte sig, sorte, høie,
ustandseligt fremad, frem.

Min Tanke sig forvirrer,
grublende, tung og mørk,
medens jeg opad stirrer
ud i den uhyre Ørk.

Dog hisset, hisset jeg skuer
en lille, blaanende Plet.
Som en Oases Tuer
hviler den, smilende, let.

Til den min vildsomme Tanke,
haabende, klynge sig kan,
som til den sidste Planke
en stakkels skibbrudden Mand.

O Blaa paa den mørke Himmel,
Hjertet hilser Dig glad!
Du svæver blandt Skyers Vrimmel
som Duen med Oliens Blad.

Lysets evige Banner
folder Du kjærligt ud,
som Tegn fraoven Du stander
og bringer det trøstende Bud:

at Solen atter skal stige
og mægtigt straalende staae,
Tungsindsskyerne vige,
og Himlen igjen blive blaa.
</poetry>
</body>
</text>

<text id="arentzen2019011131" variant="arentzen2019010650">
<head>
    <title>Midten</title>
    <firstline>O, lad mig hverken, overtræt</firstline>
    <source pages="84-85"/>
    <quality>korrektur1,kilde,side</quality>
</head>
<body>
<poetry>
<nonum><small><right>Μηδὲν ἄγαν</right></small></nonum>

O, lad mig hverken, overtræt,
mod høie Guder klage,
i Mismod vildt, af Livet mæt,
forbande mine Dage -

ei heller høit paa Lykkens Strøm
i daarlig Stolthed bramme,
og vugge Sjælen i en Drøm,
der gjøres maa tilskamme!

Thi Dagen synker ned i Kvæld
og stiger op i Morgen:
saa stiger, synker Livets Væld,
og Glæden følger Sorgen.

Lad mig i høi og hellig Ro,
i Med- og Modgang lige,
med salig, gudbegeistret Tro
fra <w>Midten</w> aldrig vige!

Den føre, gjennem Smil og Graad,
paa Livets rørte Vande
min jordisk-skrøbelige Baad
til Fredens stille Lande!
</poetry>
</body>
</text>

<text id="arentzen2019011132" variant="arentzen2019010635">
<head>
    <title>Hevnen</title>
    <firstline>Kong Visvamitra flammer</firstline>
    <source pages="86-90"/>
    <quality>korrektur1,kilde,side</quality>
</head>
<body>
<poetry>
Kong Visvamitra flammer
i vild, ustyrlig Harm;
som i en Hexekjedel
det gjærer i hans Barm.

En hellig Eneboer
i Skovens stille Pragt
har modsat sig hans Villie
og kongelige Magt.

Med Fromheds stærke Vaaben
og uforfærdet Bryst
Brahmanen har sig stillet
imod sin Konges Lyst.

Det hjalp ei, at han trygled;
det hjalp ei, at han bød.
Kun Hevn, kun Hevn kan slukke
hans vilde Vredesglød!

Han sender sine Kæmper
imod den stille Skov;
de styrte frem, som Løver,
der brøle høit paa Rov.

Men ud Brahmanen strækker
sin Eneboerstav,
som Brahma over Himlen
og Jorden Magten gav.

Den flammer i hans Høire
og funkler rødt og blaat,
som Scepteret der føres
af Jama, Dødens Drot.

De vilde Kæmper standse,
som rørte af en Gud;
og Sværd og Landser synke
af deres Hænder ud.

Kong Visvamitra stander,
en svag og modløs Mand,
en Slange lig, berøvet
sin giftigstærke Tand.

Han føler, dybt fortvivlet,
han kæmper mod en Aand,
der knækker stærkest Landse,
som Stormen svagest Vaand.

Med dobbelt Harme fylder
ham al hans bittre Nød.
Kun Hevn, kun Hevn kan slukke
hans vilde Vredesglød!

Da hører han en Stemme,
som hvisker i hans Bryst,
den hæver atter Modet
og skjænker nyfødt Trøst.

De stærke Aandens Vaaben
og Kræfter vorde hans,
og smykkes skal hans Pande
med Seirens stolte Krands

Alene bort han drager
fra Verdens Pragt og Larm
og vender sig i Stilhed
ind i sin egen Barm.

Hvor Skoven mørkest skygger,
i fattigt Enebo
sit Liv han ydmygt hyller
i Ensomhed og Ro.

Han kæmper Aandens Kampe
den lange Dag og Nat
og skuer ei tilbage
mod hvad han har forladt.

Forgjæves Tryllesyner
vil drage Sjælen bort,
de skjønne Nymfer komme
mod Villiens Kraft tilkort.

Saa kæmper han og kæmper
i Maaneder og Aar.
Tilsidst med Guddomsstyrke
han, gjennemluttret, staaer.

Men nu han er ved Maalet
han smiler, rolig, glad:
han kan sig ikke hevne
han føler intet Had.

De gode Genier svæve
omkring ham fjernt og nær,
han skuer hele Livet
i Kjærlighedens Skjær.
</poetry>
</body>
</text>

<text id="arentzen2019011133">
<head>
    <title>I Tusmørke</title>
    <firstline>Jeg sidder - Solen daler</firstline>
    <source pages="91-92"/>
    <quality>korrektur1,kilde,side</quality>
</head>
<body>
<poetry>
Jeg sidder - Solen daler -
med Armen om dit Liv.
Kun hviskende Du taler,
min unge, skjønne Viv.

Fra Fredens stille Lande
med blød, vemodig Pragt
en Glorie om din Pande
har Aftenrøden lagt.

I Længsler, dunkle, ømme,
mens Natten vælder ud,
jeg sidder, som i Drømme,
hos Dig, min Ungdoms Brud.

Mit Øie saligt hviler.
I Skumring hyllet, halvt
imøde mig kun smiler
din yndige Gestalt.

Din Skikkelse sig dølger
for mine vaade Blik.
Men sødt din Tale bølger,
en underfuld Musik.

Vemodig jeg mig dukker
ned i din Tales Strøm.
Mit Øie halvt jeg lukker
og synker hen i Drøm.
</poetry>
</body>
</text>

<text id="arentzen2019011134" variant="arentzen2019010647">
<head>
    <title>Kvældulv</title>
    <firstline>I Ungdoms vilde, stormende Aar</firstline>
    <source pages="93-95"/>
    <quality>korrektur1,kilde,side</quality>
</head>
<body>
<poetry>
I Ungdoms vilde, stormende Aar
han havde som Viking hærget.
Skjoldet nu støvet i Krogen staaer,
og rustent paa Væg hænger Værget.

Vikingen er som Bonde ind
paa Fædrenegaarden dragen.
Edderkoppen spinder sit Spind
i Hjelmen oppe paa Knagen.

Det gaaer ei længer i lystig Dands
ad Havets øde Vande.
Solen skinner med stille Glands
paa Hjemmets græsrige Strande.

Han spøger ei mere paa Bølgerne blaa
med Ægirsdøttrene vilde.
En kjærlig Hustru og Glutter smaa
favne ham, vennemilde.

Rolig, sagtmodig og glad han gaaer
den lange Dag tilende
og ser til Marken, til Køer og Faar
og til sine travle Svende.

Men naar det lider mod Aftenstid,
bliver han syg i Sindet.
Ungdommens vilde, stormende Id
rører sig dybt i Mindet.

Vikingelivets blodige Lyst,
i Glemsel stille begravet,
dukker, nyfødt, op i hans Bryst,
naar Solen synker i Havet.

Han drømmer sig atter med Sværd i Haand
i Ungdomskampenes Bulder.
Mørket sænker sig over hans Aand,
og Blodet i Feber ruller.

Da væmmes hans Sjæl ved den jævne Gang,
som Dagen og Aaret bringer;
Faarenes Brægen paa grønne Vang
som Haan i hans Øre klinger.

Om Dagen er han from som et Lam,
men Natten øver sin Vælde.
Bønderne sige, han skifter Ham,
saasnart det lakker ad Kvælde.

Som vilden Ulv han flakker paa Rov
med gnistrende Øine og Tuden.
Høit det gjalder fra Fjeld og Skov,
og Bonden blegner bag Ruden.
</poetry>
</body>
</text>

<text id="arentzen2019011135" variant="arentzen2019010640">
<head>
    <title>Fødselsdagen i Høst</title>
    <firstline>Den første Gang dine lyse Blik</firstline>
    <source pages="96-97"/>
    <quality>korrektur1,kilde,side</quality>
</head>
<body>
<poetry>
Den første Gang dine lyse Blik
Du aabned for Jordens Vrimmel,
en kjærlig Søsterhilsen Du fik
fra Blomsternes brogede Stimmel:
Reseda og Neglik i Høstens Luft
formæled mildt deres søde Duft
i Skin af din Fødselsstjerne.

Forundret Du saae paa den rige Flor,
der samled sig om din Vugge:
et Billed af den brogede Jord
med Jubel, Taarer og Sukke!
Med barnligt aabent og kjærligt Sind
Du stirrede dybt i Kalkene ind
og drømte salige Drømme.

Endnu, som dengang, med aabent Blik
Du skuer paa Jordens Vrimmel;
endnu, som dengang, Du ofte fik
en Hilsen fra Blomsternes Stimmel;
endnu, som dengang, med barnlig Lyst
Du lader Reseda og Neglik i Høst
Dig bringe en Fødselsdags-Hilsen.

Gid altid ved Høstens Atterkomst
dit Øie paa Blomster maa hvile!
Gid altid Du - selv en yndig Blomst -
til dine Søstre maa smile!
Og gid Du sent i din egen Høst
med graanet Haar, men med Barnelyst
maa ligne en Blomst i Høsten!
</poetry>
</body>
</text>

<text id="arentzen2019011136" variant="arentzen2019010652">
<head>
    <title>Palimpsesten</title>
    <firstline>Du sidder, en gammel Kvinde</firstline>
    <source pages="98-100"/>
    <quality>korrektur1,kilde,side</quality>
</head>
<body>
<poetry>
Du sidder, en gammel Kvinde,
fjernt fra det brogede Liv
med Øinene næsten blinde
og Ryggen bøiet og stiv.

Dybt er dit Ansigt furet,
af alle Roser forladt.
Snart vil Skjebne-Uhret
pege paa Dødens Nat.

Forbi Dig Verden iler
til sit lystige Spil,
sjeldent den standser og smiler
til den gamle Moerlil.

Den ser kun Ansigtets Rynker
og Øiets matte Glands.
Medlidende den Dig ynker
og flyver til Leg og Dands.

Den daarlige Verden jeg ynker -
hvor kan den være saa blind!
Jeg i dit Ansigts Rynker
henrykt stirrer ind.

Øiet begeistret luer,
Panden hvælver sig kjæk:
min Ungdoms Elskede skuer
ud af de gamle Træk.

Ud af de slukte Blikke,
ud af den furede Hud
titter - se I det ikke? -
min Ungdoms deilige Brud.

Kun for at overraske
gammel hun blev og graa;
Ansigtet er kun en Maske,
som hun har taget paa.

Tit i et Klosters Haller
ligger et Pergament.
Støvet paa det falder,
det er af Ingen kjendt.

En Munk har paa det skrevet
Livets dybeste Nød,
Pergamentet er blevet
viet den mørke Død.

Men frem under Munkens Klage
med Domsbasunens Klang
titter fra gamle Dage
en herlig Oldtids Sang

om Solens lyse Straaler
i Sydens milde Luft,
om Vin i fulde Skaaler
og Foraarsblomsters Duft.

Ildfuldt det sorte Øie
straaler i Ungdoms Glands.
Olympens Guder, de høie,
møde den henrykte Sands.
</poetry>
</body>
</text>

<text id="arentzen2019011137" variant="arentzen2019010653">
<head>
    <title>Solnedgang</title>
    <firstline>Den høie Sol i Vesten stille daler</firstline>
    <source pages="101-102"/>
    <quality>korrektur1,kilde,side</quality>
</head>
<body>
<poetry>
Den høie Sol i Vesten stille daler,
dens stolte Dagværk er tilendebragt.
Den i sin Nedgang Horizonten maler
med sin uendelige Farvepragt.

I Mørket efterhaanden ned sig dukker
hver Skikkelse paa Jordens vide Rund.
Sødt duftende, sit Bæger Blomsten lukker;
med Kvidder synker Fuglen hen i Blund.

Endnu i Lysets sidste Straaler svømme
de høieste Tinder i et magisk Skin.
I Hjertet drage Længsler, bløde, ømme -
en Evigheds Herolder - sagte ind.

O, maatte, naar det stunder imod Døden,
og Øiet stirrer ud i Livet mat,
saa stille, blidt og blødt som Aftenrøden
jeg strømme over i den store Nat!
</poetry>
</body>
</text>

<text id="arentzen2019011138">
<head>
    <title>Det store Barn</title>
    <firstline>Du kalder Verden gammel, min gammelkloge Ven</firstline>
    <source pages="103-104"/>
    <quality>korrektur1,kilde,side</quality>
</head>
<body>
<poetry>
<nonum><small><right>That great baby, you see there, is not yet out of</right></small></nonum>
<nonum><small><right>his swathing-clouts.</right></small></nonum>
<nonum><small><right><i>(Shakspaeare: Hamlem.)</i></right></small></nonum>

Du kalder Verden gammel, min gammelkloge Ven,
og stirrer, mørk, tungsindig, mod Fremtiden hen.
Du synes, at det lakker ad Undergangen brat,
og at vi snart skal sluges af Dødens mørke Nat.

Du kalder Tiden aflægs, et gammelt, gnavent Skarn.
Mig derimod den tykkes, skjøndt stor, et lille Barn,
der for ei længe siden af Moderslivet krøb
og endnu langtfra ikke er ude af sit Svøb.

Se, hvor den endnu ligger i Bleer og i Baand;
se, hvor den endnu famler omkring sit med sin Haand!
Hør, hvor den endnu laller og ei kan finde Ord
til hvad er uudviklet dybt i dens Indre boer!

Og hvor den griber efter al Glimmer og alt Tant
og mægter ei at skjelne Sandsynlighed fra Sandt!
Og hvor den lystigt leged, naar den er Rangle fik,
og syntes at den toned som Sfærernes Musik!

Javist er Verden gammel og tæller mange Aar;
men husk: i Evigheden kun Tiden lidt forslaaer!
Mod Evighedens Kræfter er Tiden barnesvag -
for Dig, o Tidens Herre, er tusind Aar en Dag!

Ja, Tiden er, skjøndt gammel, ikkun et lille Noer.
Men den skal kraftigt trives og engang blive stor.
Jeg skuer alt i Aanden dens Faner og dens Leir,
jeg ser den ile fremad fra Seir og til Seir.

Skjøndt gammel, ligger Verden endnu kun i sit Svøb -
den gik jo aldrig rigtig, endsige at den løb!
Men engang sprænger Puppen sit Hylster og sit Skjul
og flyver imod Himlen som vinget Sommerfugl.
</poetry>
</body>
</text>

<text id="arentzen2019011139" variant="arentzen2019010649">
<head>
    <title>Bukefalos og Æselet</title>
    <firstline>To Billeder for Aandens Øie træde</firstline>
    <source pages="105-106"/>
    <quality>korrektur1,kilde,side</quality>
</head>
<body>
<poetry>
To Billeder for Aandens Øie træde.
I jordisk Glorie straaler høit det ene,
det andet aabner blidt en himmelsk Scene.
De fylde mig med vidt forskjellig Glæde.

Se! Paa Bukefalos - som Pil fra Bue -
med Sværd i Haanden Alexander farer
fremad igjennem Fjendens tætte Skarer,
i Øiet flammer Heroismens Lue.

Se! Paa et Æsel drager Fredens Bringer
ad palmestrøede Veie op til Byen
Jerusalem, imedens imod Skyen
Hosianna fra de fromme Læber klinger.

Navnkundig Hesten er, som Helten fører;
Bukefalos er høit i Alles Munde.
Men Æslet i Judæas stille Lunde,
skjøndt uden Navn, dog dybere mig rører.

En Helt skal paa Bukefalos sig svinge -
saa toner det, som fra en aandfuld Mythe,
hvortil jeg, i Betragtning tabt, maa lytte -
men Kristoforos vorder kun det Ringe!
</poetry>
</body>
</text>

<text id="arentzen2019011140" variant="arentzen2019010651">
<head>
    <title>Sommer og Efteraar</title>
    <firstline>Den hulde Sommer straaler i sin Pragt</firstline>
    <source pages="107-108"/>
    <quality>korrektur1,kilde,side</quality>
</head>
<body>
<poetry>
Den hulde Sommer straaler i sin Pragt,
og Alting smiler glad i Solens Flamme.
Den grønne Skov i yppig Bladedragt
om Maleriet danner smukt en Ramme.

Men Høsten kommer, og i Storm og Slud
den Blad for Blad af Skovens Krone river;
men breder saa til Gjengjæld for os ud
de underfulde, store Perspektiver.

I Somrens snevre Tryllecirkel ind
jeg huldt mig lader slutte - o, hvor gjerne!
Men høiere sig hæver dog mit Sind
ved Høstens vide Udsigt i det Fjerne.

Som overalt, i Sommer og i Høst
dybe Symboler frem for Øiet træde -
paa Hjertet, naar det svulmer høit i Lyst,
og naar i Sorgen Taarer Øiet væde.

I Glæden sluttes Tanken snevert ind,
og i Momentet Aanden fængslet bliver;
men Sorgen aabner for vort stille Sind
os Evighedens store Perspektiver.
</poetry>
</body>
</text>

<text id="arentzen2019011141" variant="arentzen2019010655">
<head>
    <title>Taarernes Apotheose</title>
    <firstline>Du sidder taus, bedrøvet</firstline>
    <source pages="109-110"/>
    <quality>korrektur1,kilde,side</quality>
</head>
<body>
<poetry>
Du sidder taus, bedrøvet,
med Haanden under Kind;
og som i Stormen Løvet
saa tumles om dit Sind.

En Kirkegaard, en øde,
sig Verden strækker hen;
ligklædte, gaae de Døde
som Levende, igjen.

Et Bjerg af navnløs Smerte
har lagt sig paa dit Bryst,
og med tungsindigt Hjerte
Du speider efter Trøst.

- Med Barnesind Du græde
af Sjælen ud din Ve,
saa skal med Barneglæde
Du atter freidigt le!

Lad Sorgens Perler triller
af dybtbevæget Aand!
De danne, himmelsk-milde,
et Paternosterbaand.

De falde fra vort Øie
i høi og himmelsk Glands
og yndigt sammenføie
sig til en Rosenkrands.

Vor Graad er Jakobsstigen -
hver Taare er et Trin -
der fører Sjælens Higen
i Lysets Himmel ind,

hvor Sorgens Taare svinder,
som Dug i Solen hen,
og Hjertet saligt finder
sit døde Haab igjen.
</poetry>
</body>
</text>

<text id="arentzen2019011142">
<head>
    <title>Til en ung Digter</title>
    <firstline>Du stirrer ud i Verden</firstline>
    <source pages="111-112"/>
    <quality>korrektur1,kilde,side</quality>
</head>
<body>
<poetry>
Du stirrer ud i Verden
med vildt bevæget Sind,
midt i den glade Færden
for Livets Glæde blind.

Din Tanke sig forvirrer
i sælsomt Trylleri.
Gorgonen paa Dig stirrer
og spærrer Vei og Sti.

Lad Perseussværdet suse
med uforfærdet Mod,
og Rædselens Meduse
skal segne for din Fod!

Af Gorgoblodet springer -
o, underfulde Syn! -
en Hest med stolte Vinger,
som af en Sky et Lyn.

Lad Pegasus Dig bære
fremad i driftig Flugt!
Med Sorgernes Kimære
Du let paa den faaer Bugt.

Ja, hvad Du end maa lide
paa Verdens vilde Ø,
holdt Speilet for din Kvide,
da maa den blegne, døe!

Som Basilisken taaler
den ei at se sig selv.
I Morgenrødens Straaler
Du staaer med luttret Sjæl.
</poetry>
</body>
</text>

<text id="arentzen2019011143" variant="arentzen2019010629">
<head>
    <title>Opraab</title>
    <firstline>O, hør ikke paa det daarlige Ord</firstline>
    <source pages="113-114"/>
    <quality>korrektur1,kilde,side</quality>
</head>
<body>
<poetry>
O, hør ikke paa det daarlige Ord,
som de præke for Dig saa gjerne:
at Ideens Magt over Himmel og Jord
er Drøm af en Digterhjerne!

Staa surret til Masten - Odysseus lig -
ved Sirenesangen fra Dybet,
der lokker Dig med dæmonisk Svig,
for at drage Dig ned til Krybet!

O, slip ei modløs dit gode Ror
paa Livets vildene Strømme,
men følg de ledende Stjerners Kor
og tro paa din Ungdoms Drømme!

O, lyt til din Genius dybt i dit Bryst
og Pallas Athene, den høie.
De føre Dig hjem til Hvilens Lyst
efter den tungeste Møie.
</poetry>
</body>
</text>

<text id="arentzen2019011144" variant="arentzen2019010656">
<head>
    <title>Den blinde Homer</title>
    <firstline>Homeros, der med høitbegeistret Sind</firstline>
    <source pages="115-116"/>
    <quality>korrektur1,kilde,side</quality>
</head>
<body>
<poetry>
Homeros, der med høitbegeistret Sind
saa skjønt besang den græske Kamp paa Landet
og Kong Odysseus' Eventyr paa Vandet,
skal - siger Sagnet - have været blind.

,,Hvorledes? Han hos hvem saa høi og klar
hver Gud og Helt staaer som i Marmor hugget,
han, der vort Øie op for Skjønhed lukked,
Homeros, selv ei Lyset skuet har!

Hvorledes! Maa ei Kunstnerøiet glad,
som Barnets aabent, skue ud i Verden
og agte nøie paa dens hele Færden
i Sorg og Lyst, i Kjælighed og Had!''

Jo, frit maa Kunstnerøiet skue om
i Jordens underfulde, skjønne Dale,
frit maa det stirre op mod Himlens Sale,
hvis Kunstens Skaben ei skal vorde tom.

Men ikke mindre, som Homeros blind,
en Kunstner, fjernet fra den hele Verden
med al dens travle, hvileløse Færden
maa vende i sin egen Barm sig ind.

Først naar en Olding, blind for denne Jord,
hans høie Sjæl sig lukket har for Larmen,
da opgaaer for ham dybt i Digterbarmen
en anden Verden, underfuld og stor.

Da sidder han, hensunken som i Drøm,
med Mnemosyne, alle Musers Moder,
og maner nye, lyse Verdenskloder -
en Magus lig - af Tidens dunkle Strøm.
</poetry>
</body>
</text>

<text id="arentzen2019011145" variant="arentzen2019010616">
<head>
    <title>Den døve Musiker</title>
    <firstline>Han sad ved Klaveret med henrykt Aand</firstline>
    <source pages="117-119"/>
    <quality>korrektur1,kilde,side</quality>
</head>
<body>
<poetry>
<nonum><small><right>,,Mener De, at Rafael ikke vilde havde været det største</right></small></nonum>
<nonum><small><right>maleriske Geni, om han ulykkeligviis var blevet født</right></small></nonum>
<nonum><small><right>uden Hænder!''</right></small></nonum>
<nonum><small><right>(Maleren Conti i Lessings Emilie Galotti.)</right></small></nonum>

Han sad ved Klaveret med henrykt Aand,
Ansigtet straaled fornøiet.
Henad Tangenterne fløi hans Haand,
en Taare perled i Øiet.

Han spilled, begeistret, i salig Ro,
mens Larmen omkring ham surred.
Ungdommen skjelmsk i Krogene lo -
thi Strengene klappred og skurred.

Det gamle Klaver var rent forstemt.
men i Harmoniens Rige
han svævede - Alt omkring ham var glemt -
paa Tonernes Jakobsstige.

Døv var den Gamle. Den skurrende Klang
kunde han ikke høre.
Salige Toner, himmelsk Sang
lød for hans indre Øre.

Ungdommen skjelmsk i Krogene lo,
Strengene skurred ilde.
Oldingen sad i himmelsk Ro,
Øinene straaled milde.

- Taus jeg stod med bevæget Sjæl,
og Tankerne bleve bløde.
Mig tyktes, et Billed af mig selv
traadte mig her imøde.

Tonerne klinge høit i mit Bryst;
Ungdommens Haab og Længsel,
smeltende Vemod, jublende Lyst
ville forløses af Fængsel.

Men naar jeg saa i begeistrede Ord
tolker hvad Brystet gjemte
hører jeg rundtom et Latterkor -
Strengene vare forstemte.

Dybt i mit Hjertes dunkle Gjem
klinge Tonerne milde;
men naar de træde for Lyset frem
skurre de, sære og vilde.
</poetry>
</body>
</text>

<text id="arentzen2019011146" variant="arentzen2019010654">
<head>
    <title>Ved en simpel Baare</title>
    <firstline>Det stille Liv i den snævre Kreds</firstline>
    <source pages="120-121"/>
    <quality>korrektur1,kilde,side</quality>
</head>
<body>
<poetry>
Det stille Liv i den snævre Kreds
kun lidet ændses af Verden,
den har ikke Tid til at agte derpaa
for al sin urolige Færden,
den smiler ad det: det er saa Smaat!
og dog kan fjernt fra Larmen
snarest findes den største Skat:
et trofast Hjerte i Barmen.

Den stille Død i den snævre Kreds
kun lidet ændses af Verden,
den har ikke Tid til at agte derpaa
for al sin urolige Færden;
den røres ei af det navnløse Lig -
og dog paa den jævneste Baare
snarest falder den bedste Krands:
den stille, brændende Taare.

Vi bære idag et stille Liv
til den stilleste Hvile - i Graven,
fra den snævre Kreds, hvor det virkede tro,
til den snævreste - Dødninghaven.
Han eied den største og bedste Skat:
et bravt og et kjærligt Hjerte;
det følges til Graven af trofaste Faa
og Hendes dybeste Smerte.
</poetry>
</body>
</text>

<text id="arentzen2019011147" variant="arentzen2019010657">
<head>
    <title>Lærken</title>
    <firstline>Dybt i Agerrenen</firstline>
    <source pages="122-124"/>
    <quality>korrektur1,kilde,side</quality>
</head>
<body>
<poetry>
Dybt i Agerrenen,
hvor Kornets Rødder groe,
hviler, hyllet i Freden,
min simple, fattige Bo.

Over mit Hoved bølge
i Sommerens lune Vind
de fulde, gyldne Vipper
sagte ud og ind.

Nyttige Producenter,
Axene kneisende staae.
I deres Skygge skjules
Sangeren, ringe, graa.

De føle Borgerværdet
og pukke paa deres Guld.
Sangerens Rede hænger
lavt i det sorte Muld.

Ubemærket han bygger
mellem den rige Høst.
Barnligømt han sig hælder
til Jordens Moderbryst.

Naar Solen stiger og daler,
i Morgen- og Aftengry
paa dirrende Vinger jeg flyver
op mod den rødmende Sky.

Svævende høit over Jorden
med al dens Sorg og Lyst,
stærke, sittrende Toner
strømme frem af mit Bryst.

Den trætte Vandrer standser,
bevæget, fin raske Gang,
hæver sit Blik mod Himlen
og lytter glad til min Sang.

Freidig jeg slaaer min Trille
høit under Himlens Sky -
og søger i Agerrenen,
ydmyg, mit skjulte Ly.
</poetry>
</body>
</text>

<text id="arentzen2019011148">
<head>
    <title>Poeten og Filosofen</title>
    <firstline>Din Sjæl i høi og hellig Flamme brænder</firstline>
    <source pages="125-126"/>
    <quality>korrektur1,kilde,side</quality>
</head>
<body>
<poetry>
<nonum><center><b>Filosofen:</b></center></nonum>

Din Sjæl i høi og hellig Flamme brænder,
og Verden former sig for dine Blik.
Men større Gave jeg af Guden fik,
thi alt hvad Du kun skuer jeg erkjender.


<nonum><center><b>Poeten:</b></center></nonum>

Din Tanke trænger op til Himlens Buer
og sænker sig i Mulden dybest ned.
En større Gave? Jeg det ikke veed,
thi alt hvad Du erkjender klart jeg skuer.


<nonum><center><b>Forsoning:</b></center></nonum>

Som Mand med Kvinde trofast sammenslynget,
Side om Side lad os sammen gaae!
Sku! og Erkjend! paa vore Faner staae,
og Livet snart skal hæve sig forynget!
</poetry>
</body>
</text>

<section level="2">
<head>
    <title>Natursymboler</title>
</head>
<content>

<text id="arentzen2019011149">
<head>
    <title><num>I.</num>Hønen og Ællingen</title>
    <toctitle><num>I.</num>Hønen og Ællingen</toctitle>
    <indextitle>Hønen og Ællingen</indextitle>
    <linktitle>Hønen og Ællingen</linktitle>
    <firstline>Hønen har ruget en Ælling ud</firstline>
    <source pages="127-128"/>
    <quality>korrektur1,kilde,side</quality>
</head>
<body>
<poetry>
Hønen har ruget en Ælling ud.
Den vralter alt om i sin gule Skrud.
Den værdige Moder ud i det Fri
fører sin lille Æggeblomme.
Hvor hun har travl med at staae den bi:
,,Bare den ei maa til Skade komme!''
Ikke hun tør den af Øie tabe,
Frøkorn søger hun til den Smaa,
og hun vil lære den selv at skabe -
Ællingen kan det ikke forstaae!
Snakkende gammelt, hun tripper omkring.
Ællingen gjør sine lystige Sving,
hører ei stort paa Moderens Tale.
Sommersolen er alt ved at dale.

Ned de naae til den friske Strand
Ællingen skuer det klare Vand.
Jublende svulmer dens unge Bryst;
dreven af en ustandselig Lyst,
styrter den sig i de lyse Strømme,
Elementet den fødes til.
Hvor det er saligt saadan at svømme!
Det er et anderledes Spil
end at vralte i Hønsegaarden!
Høit paa Bølgernes Rygning baaren,
Ællingen tripper omkring paa Strand,
klager, formaner i Toner ømme.
Den Lille raaber lystigt til Land:
,,Naar man er Ælling, maa man svømme!''
</poetry>
</body>
</text>

<text id="arentzen2019011150">
<head>
    <title><num>II.</num>Paafuglen</title>
    <toctitle><num>II.</num>Paafuglen</toctitle>
    <indextitle>Paafuglen</indextitle>
    <linktitle>Paafuglen</linktitle>
    <firstline>Paafuglen spanker i Gaarden omkring</firstline>
    <source pages="129"/>
    <quality>korrektur1,kilde,side</quality>
</head>
<body>
<poetry>
Paafuglen spanker i Gaarden omkring,
aristokratisk er hele dens Sving,
med dumme Øine den om sig gloer,
høit over Alt den sig hævet troer.
Ud folder den Halens Blomsterhjul
og skriger ud af det prægtige Skjul:
,,Se, af Juveler straaler min Dragt!
Blændes I ei af min Farvepragt?''

Du tossede Dyr kan længenok gale!
Dit indbildske Kræ, Du er jo kun Hale!
</poetry>
</body>
</text>

<text id="arentzen2019011151">
<head>
    <title><num>III.</num>Frugttræet og Rosen</title>
    <toctitle><num>III.</num>Frugttræet og Rosen</toctitle>
    <indextitle>Frugttræet og Rosen</indextitle>
    <linktitle>Frugttræet og Rosen</linktitle>
    <firstline>Frugttræet saae til den deilige Rose</firstline>
    <source pages="130"/>
    <quality>korrektur1,kilde,side</quality>
</head>
<body>
<poetry>
Frugttræet saae til den deilige Rose.
Nøgternt og gnavent, det gav den en Skose:
,,Kjønnere sagtens er Du end jeg,
men ingen Nytte der er dog ved Dig!''

Rosen da svared: ,,Hver har sin Ære!
Skjønhed er min, og din er: at bære!''
</poetry>
</body>
</text>

</content>
</section>

<text id="arentzen2019011152" variant="arentzen2019010638">
<head>
    <title>Med en Bogreol</title>
    <firstline>Som Aanden i Eventyret var sat</firstline>
    <source pages="131-132"/>
    <quality>korrektur1,kilde,side</quality>
</head>
<body>
<poetry>
Som Aanden i Eventyret var sat
i en Kiste paa Bunden af Havet,
saa ligger en stor, en uendelig Skat
i Bøgernes Gjemme begravet.
Den hviler stille med lukket Mund
og venter paa sin Forløsningsstund.

Som den fattige Fisker kasted sit Næt -
Du mindes nok Sagnet fra Østen! -
og fanged Aanden, en kostelig Dræt,
der bragte for Sorgen ham Trøsten:
saa drage Du snildt for Lyset frem
Aanden, der slumrer i Bøgernes Gjem.

Og har Du først manet Aanden frem,
som Taage fra Øiet det falder:
da staaer Du midt i dit simple Hjem
mellem prægtige Søilehaller.
Fortids Vise talende gaae,
Fortids Skjalde Harperne slaae.
</poetry>
</body>
</text>

<section level="2">
<head>
    <title>Med Digterværker</title>
</head>
<content>

<text id="arentzen2019011153">
<head>
    <title><num>I.</num>Med Oehlenschlägers ''Aladdin''</title>
    <toctitle><num>I.</num>Med Oehlenschlägers ''Aladdin''</toctitle>
    <indextitle>Med Oehlenschlägers ''Aladdin''</indextitle>
    <linktitle>Med Oehlenschlägers ''Aladdin''</linktitle>
    <firstline>Den evige Ungdom i vort Bryst -</firstline>
    <notes>
        <note>Cf. Oehlenschlägers <xref poem="oehlen2018083104"/>.</note>
    </notes>
    <source pages="133"/>
    <quality>korrektur1,kilde,side</quality>
</head>
<body>
<poetry>
Den evige Ungdom i vort Bryst -
se, det er Aladdinslampen,
der fører os gjennem Sorg og Lyst
til Seir i Verdenslampen!
</poetry>
</body>
</text>

<text id="arentzen2019011154" variant="arentzen2019010639">
<head>
    <title><num>II.</num>Med ''Tycho Brahes Ungdom'' af C. Hauch</title>
    <toctitle><num>II.</num>Med ''Tycho Brahes Ungdom'' af C. Hauch</toctitle>
    <indextitle>Med ''Tycho Brahes Ungdom'' af C. Hauch</indextitle>
    <linktitle>Med ''Tycho Brahes Ungdom'' af C. Hauch</linktitle>
    <firstline>Af Kampen for et herligt Ungdomskald</firstline>
    <source pages="134"/>
    <keywords>brahe,hauch</keywords>
    <quality>korrektur1,kilde,side</quality>
</head>
<body>
<poetry>
Af Kampen for et herligt Ungdomskald -
ei Aandens blot, men Hjertets ikke mindre -
et Billed rulled op en ædel Skjald
i dette Digt, der griber dybt vor Indre.
Held den der saadan kæmper for sit Kald,
,,tro mod sig selv og mod sin bedste Stræben'';
selv om han falder, glad dog i sit Fald,
han segner hen med Jubelraab paa Læben.
</poetry>
</body>
</text>

<text id="arentzen2019011155">
<head>
    <title><num>III.</num>Med ''Fabler og blandende Digte af H. Kaalund, 1844''</title>
    <toctitle><num>III.</num>Med ''Fabler og blandende Digte af H. Kaalund, 1844''</toctitle>
    <indextitle>Med ''Fabler og blandende Digte af H. Kaalund, 1844''</indextitle>
    <linktitle>Med ''Fabler og blandende Digte af H. Kaalund, 1844''</linktitle>
    <firstline>Som naar Du vandrer i den store Skov</firstline>
    <notes>
        <note>Cf. Hans Vilhelm Kaalunds <a work="kaalund/1844"><i>Fabler og blandede Digte</i> (1844)</a>.</note>
    </notes>
    <source pages="135-136"/>
    <quality>korrektur1,kilde,side</quality>
</head>
<body>
<poetry>
Som naar Du vandrer i den store Skov,
hvor stolte Bøge kneise imod Himlen,
og Fuglen synger Alnaturens Lov,
mens Duften stiger sødt fra Blomstervrimlen

og pludseligt forvilder Dig derinde
og kommer til en Plet Du aldrig saae,
hvor friske Kilder skjult og stille rinde,
omkrandsed' af Forglemmigeier blaa -

saaledes vil det gaae med denne Bog,
som her jeg lægger ned i dine Hænder,
og som den store Verden, gammelklog,
kun lidet ændser og vel neppe kjender.

O, hvilken Frishhed over hvert et Blad!
Der lyder Jubel, og der lyder Sukke,
snart som naar Morgenlærken stiger glad,
snart som ved Midnat Nattergale klukke.

Det er som om man hviled dybest inde
i Skovmysteriets hemmelige Vraa,
hvor friske Kilder skjult og stille rinde,
omkrandsed' af Forglemmigeier blaa.
</poetry>
</body>
</text>

</content>
</section>

<section level="2">
<head>
    <title>Epigrammer</title>
</head>
<content>

<text id="arentzen2019011156">
<head>
    <title><num>I.</num>Paa Evaldshøi i Rungsted</title>
    <toctitle><num>I.</num>Paa Evaldshøi i Rungsted</toctitle>
    <indextitle>Paa Evaldshøi i Rungsted</indextitle>
    <linktitle>Paa Evaldshøi i Rungsted</linktitle>
    <firstline>Den stakkels Evalds bittre Taare flød</firstline>
    <source pages="137"/>
    <keywords>ewald,brahe</keywords>
    <quality>korrektur1,kilde,side</quality>
</head>
<body>
<poetry>
Den stakkels Evalds bittre Taare flød,
som Tycho Brahes hist paa Øen Hveen.
Han bad sit elskte Fædreland om Brød,
det gav ,,blandt gyldne Dynger'' ham - en Steen!
</poetry>
</body>
</text>

<text id="arentzen2019011157">
<head>
    <title><num>II.</num>Kritik</title>
    <toctitle><num>II.</num>Kritik</toctitle>
    <indextitle>Kritik</indextitle>
    <linktitle>Kritik</linktitle>
    <firstline>Han Digte skrev, og de gjorde Nar</firstline>
    <source pages="137"/>
    <keywords>shakespeare</keywords>
    <quality>korrektur1,kilde,side</quality>
</head>
<body>
<poetry>
Han Digte skrev, og de gjorde Nar
og kimsede ad dem blot;
kun om et, som de troede af Shakspeare var,
sagde de, at det var godt.
</poetry>
</body>
</text>

<text id="arentzen2019011158">
<head>
    <title><num>III.</num>Tredie Oplag</title>
    <toctitle><num>III.</num>Tredie Oplag</toctitle>
    <indextitle>Tredie Oplag</indextitle>
    <linktitle>Tredie Oplag</linktitle>
    <firstline>Det tredie Oplag, averteret stod</firstline>
    <source pages="138"/>
    <quality>korrektur1,kilde,side</quality>
</head>
<body>
<poetry>
,,Det tredie Oplag, averteret stod
af disse Digte, som De kalder tomme!''
Min kjære Ven, hvis Samlingen var god,
saa vilde tredie Oplag aldrig komme.
</poetry>
</body>
</text>

<text id="arentzen2019011159">
<head>
    <title><num>IV.</num>Kors</title>
    <toctitle><num>IV.</num>Kors</toctitle>
    <indextitle>Kors</indextitle>
    <linktitle>Kors</linktitle>
    <firstline>En Kunstner skrev til sin fjerne Ven</firstline>
    <source pages="138"/>
    <quality>korrektur1,kilde,side</quality>
</head>
<body>
<poetry>
En Kunstner skrev til sin fjerne Ven
om Roesen hans sidste Værk havde faaet.
Veed Du hvad Vennen svared igjen?
,,Dit Værk kan jo derfor nok være godt!''
</poetry>
</body>
</text>

</content>
</section>

<section level="2">
<head>
    <title>Efter Anakreon</title>
</head>
<content>

<text id="arentzen2019011160">
<head>
    <title><num>I.</num>Eros' Pile</title>
    <toctitle><num>I.</num>Eros' Pile</toctitle>
    <indextitle>Eros' Pile</indextitle>
    <linktitle>Eros' Pile</linktitle>
    <firstline>Afrodites Ægtefælle</firstline>
    <source pages="139"/>
    <notes>
        <note>Gendigtning af Anakreontika <xref type="translation" poem="anakreontika2025122845"/>.</note>
    </notes>
    <quality>korrektur1,kilde,side</quality>
</head>
<body>
<poetry>
Afrodites Ægtefælle
Jernet tog og smeded af det
hist i Ovnene paa Lemnos
Pile til de smaa Eroter.
Afrodite Pilespidsen
dypped i den søde Honning,
Eros blanded Galde i den
Ares kom fra Krigens Bulder.
Svingende sit Spyd, det stærke,
lod han haant om Eros-Pilen.
Eros sagde: ,,Tung er denne!
Prøv det, og Du skal det mærke!''
Ares Pilen tog, den lille -
Afrodite maatte smile.
Ares drog et Suk og sagde:
,,Den er tung! Tag den tilbage!''
,,,,Nei, behold den!'''' svared Eros.
</poetry>
</body>
</text>

<text id="arentzen2019011161">
<head>
    <title><num>II.</num>Eros og Bien</title>
    <toctitle><num>II.</num>Eros og Bien</toctitle>
    <indextitle>Eros og Bien</indextitle>
    <linktitle>Eros og Bien</linktitle>
    <firstline>Engang ei Eros mærked</firstline>
    <source pages="140"/>
    <notes>
        <note>Gendigtning af Anakreontika <xref type="translation" poem="anakreontika2025122840"/>.</note>
    </notes>
    <quality>korrektur1,kilde,side</quality>
</head>
<body>
<poetry>
Engang ei Eros mærked
en Bi som sov i Roser.
Den stak ham i hans Finger.
Da slog han sine Hænder
med Skrigen mod hinanden.
Saa løb han og saa fløi han
til Afrodite hurtigt.
,,Nu er det ude med mig,
o Moder!'' høit han raabte.
,,Det er forbi, nu døer jeg!
Mig stukket har - o, ve mig! -
en lille, vinget Slange,
som Landmænd kalde Bien.''
Hun svared: ,,Dersom Braaden
af Bien volder Smerte,
hvad Smerte troer Du ikke
da dine Pile volde!''
</poetry>
</body>
</text>

<text id="arentzen2019011162">
<head>
    <title><num>III.</num>Digteren og Eros</title>
    <toctitle><num>III.</num>Digteren og Eros</toctitle>
    <indextitle>Digteren og Eros</indextitle>
    <linktitle>Digteren og Eros</linktitle>
    <firstline>I den stille Midnatstime</firstline>
    <source pages="141-142"/>
    <notes>
        <note>Gendigtning af Anakreontika <xref type="translation" poem="anakreontika2025122803"/>.</note>
    </notes>
    <quality>korrektur1,kilde,side</quality>
</head>
<body>
<poetry>
I den stille Midnatstime,
da i Søvn, af Træthed tvungen,
Mennesket paa Leiet hviler,
paa min Dør det sagte banked.
,,Hvem er det der banker'' - skreg jeg -
,,nu saa silde, midt om Natten
og mig op af Drømme vækker!''
,,,,O luk op!'''' en Stemme hvisked,
,,,,Vær ei ræd, jeg er kun lille.
Jeg er vaad og - ak! - forvildet,
da inat ei Maanen skinner.''''
Rørt jeg bliver, tænder Lampen,
lukker op og ser en Lille -
Vinger smykkede hans Skulder,
i sin Haand han bar en Bue,
paa sin Ryg et Pilekogger.
Hen ved Arnen jeg ham satte,
i min Haand de spæde Hænder
varmed jeg og trykked Vandet
af de vaade lange Lokker.
Kulden snart sig hos ham satte
og han sagde: ,,Lad os prøve,
om af Regnen Buestrengen
ikke bleven er fordærvet!''
Buen spænder han og skyder
flux en Pil mig i mit Hjerte,
springer op saa fra sit Sæde
under høi og lystig Latter.
,,Buen har ei taget Skade -
men dit Hjerte!'' raaber Eros.
</poetry>
</body>
</text>

<text id="arentzen2019011163">
<head>
    <title><num>IV.</num>Et Sølvbæger</title>
    <toctitle><num>IV.</num>Et Sølvbæger</toctitle>
    <indextitle>Et Sølvbæger</indextitle>
    <linktitle>Et Sølvbæger</linktitle>
    <firstline>Af dette Sølv, det hvide</firstline>
    <source pages="143"/>
    <notes>
        <note>Gendigtning af Anakreontika <xref type="translation" poem="anakreontika2025122817"/>.</note>
    </notes>
    <quality>korrektur1,kilde,side</quality>
</head>
<body>
<poetry>
Af dette Sølv, det hvide,
Hefaistos! Du mig forme ...
ei nogen vældig Rustning -
hvad angaaer mig vel Krigen!
nei, hul et Drikkebæger,
jo dybere, desbedre!
Afbilde skal Du paa det ...
ei Himlens høie Stjerner -
hvad angaae mig vel Stjerner!
nei, afbild Vindrueranker
med fulde, tunge Klaser.
Mænader ind dem høste.
Og afbild saa en Perse.
Lad sammen med Lyæos
saa Eros og Batyllos
de modne Druer stampe.
</poetry>
</body>
</text>

</content>
</section>

<text id="arentzen2019011164" variant="arentzen2019010621">
<head>
    <title>Bakkos' Billedstøtte</title>
    <firstline>Kallisthenes, en Yngling i Athen</firstline>
    <source pages="144-145"/>
    <quality>korrektur1,kilde,side</quality>
</head>
<body>
<poetry>
Kallisthenes, en Yngling i Athen,
kom engang fra en gjennemsværmet Nat
med vissen Vedbendkrands om vilde Haar
i Morgendæmring tumlende til sit Hjem,
fast mere bleg end Morgnens blege Dæmring.

Da nu hans Tjener til hans Sovekammer
ham lyser gjennem høie Søilegang,
med Et i fuldt og kraftigt Fakkelskin
sig viser Bakkos' Marmorstatue,
et herligt Værk, af Mesterhaanden skabt.
I Ungdomsfylde hæver Guden sig
med Lokkers rige, langt nedrullende Pragt
og Vindruerankers yppigt svulmende Krands.

Forfærdet staaer den blege Ungersvend,
med Øiet blændet fast af Gudens Glands,
det tykkes ham, som Zeus' høie Søn
hans Pande med sin Thyrsusstav berører
og taler til ham disse vrede Ord:
,,Hvi vakler hid Du, Kraft og Sands berøvet,
en Skygge fra det mørke Erebos!
Du har vanhelliget min Vedbendkrands
og kalder Dig dumdristigt for min Præst.
Vig bort fra mig, jeg kjendes ei ved Dig!
Jeg Fylden er af skabende Natur,
der aabenbarer i sin Guddomsmagt
sig rigest i den ædle Drues Blod.
Behøver Eders øde Liv en Gud,
saa søg ham ikke, hvor i Solens Glands
de fulde Ranker dække Bjergets Skrænt,
nei, søg ham dybt i Hades' dunkle Nat!''

Og Guden tier, Fakkelen gaaer ud.
Kallisthenes til Leiet skamfuld gaaer,
han lægger bort den visne Vedbendkrands,
og stille dybt i Hjertets Inderste
besværger han et helligt Løftes Ord.
</poetry>
</body>
</text>

<text id="arentzen2019011165" variant="arentzen2019010658">
<head>
    <title>Epilog</title>
    <firstline>Kjære Digter, kjære Digter</firstline>
    <source pages="146-148"/>
    <quality>korrektur1,kilde,side</quality>
</head>
<body>
<poetry>
,,Kjære Digter, kjære Digter,
slige Ting mig ennuyerer.
De poetiske Papirer
man paa Børsen ei noterer.''

- ,,Kjære Digter, kjære Digter,
da jeg drukner fast i Acter,
finder De det vist naturligt,
Musens Sag ad Acta lagt er.''

- ,,Kjære Digter, kjære Digter,
send De mig kun Deres Blade,
saa skal jeg dem nok i Bladet
grundigt endevende lade.''

- ,,Kjære Digter, kjære Digter,
hvor jeg mig til Ballet gotter!
Vredes ei, jeg bruger dine
triste Vers til Papillotter.''

... Stolte Herrer, muntre Damer,
slet vi passe for hverandre.
Gaa med Strømmen I tilhøire,
saa vil jeg tilvenstre vandre

ensom paa de stille Veie,
ensom paa de trange Stier,
fremad, fremad imod Maalet,
Sjælen fuld af Melodier.

Kunde ret jeg ud kun synge
hvad sig dybt i Hjertet dølger!
Ak, men svagt i Sandet pibler
ofte Sangens klare Bølger.

Naar saa paa min Vei jeg møder
En som længes, En som lider,
En som i de vaagne Nætter
Aandens tunge Kampe strider,

ham jeg hilse vil som Broder,
ham jeg til mit Bryst vil trykke,
og med ham jeg kjærligt deler
fælles Sorg og fælles Lykke.

Naar jeg træffer paa min Vandring
en af disse Kvinder milde,
der i Verdens vide Ørken
tørster efter Livets Kilde,

dybt jeg bøier mig for hende;
thi jeg veed, at Kvindelæben
med en hellig, høi Begeistring
jubler til hver dristig Stræben.

Kling da, kling da, Sangens Toner -
om end brudte kun og svage -
kling som Udtryk for min Jubel,
kling som Udtryk for min Klage!

Der er endnu varme Hjerter,
stærke Mænd og bløde Kvinder;
Sangen fra det varme Hjerte
sagtens vel et Ekko finder.
</poetry>
</body>
</text>

</workbody>
</kalliopework>

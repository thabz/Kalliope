<?xml version="1.0" encoding="UTF-8"?>
<!DOCTYPE kalliopework SYSTEM "../../data/kalliopework.dtd">
<kalliopework id="1862" author="arentzen" status="complete" type="poetry">
<workhead>
    <title>Digtsamling</title>
    <year>1862</year>
    <notes>
        <note>Teksten følger Kristian Arentzen: <i>Digtsamling</i>, C.A. Reitzels Forlag, Kbh., 1862.</note>
        <note>Noter med en foranstillet asterisk er digterens egne.</note>
    </notes>
    <pictures>
        <picture src="1862-p1.jpg">Titelbladet til <i>Digtsamling</i> (1862) lyder ,,Digtsamling / af / Kristian Arentzen // Kjøbenhavn. / C. A. Reitzels Forlag. / 1862.''</picture>
    </pictures>
    <source facsimile="11530804021C_color" facsimile-pages-num="194" facsimile-pages-offset="8">Kristian Arentzen: <i>Digtsamling</i>, C.A. Reitzels Forlag, Kbh., 1862.</source>
</workhead>
<workbody>

<poem id="arentzen2019010601">
<head>
    <title>Synderinden</title>
    <firstline>Se! I Templet sidder han, den Høie</firstline>
    <source pages="1-3"/>
    <quality>korrektur1,kilde,side</quality>
</head>
<body>
Se! I Templet sidder han, den Høie -
Guddomsstraalen i det klare Øie.

Morgensolen falder om hans Pande
som en Glorie fra Fredens Lande.

Og fra Læben strømmer Ordets Manna
under Mængdens jublende Hosianna.

Trøst han bringer alle dem som sørge,
Svar han bringer alle dem som spørge.


Hisset kommer Farisæervrimlen,
lig en dunkel Sky paa Sommerhimlen.

Hør! Den ruller Lovens stærke Torden,
Blomsten bøier Hovedet mod Jorden.

Som en knækket og en falmet Lillie,
slæbe de en Kvinde henad Tillie.


Se! Nu staaer hun for den store Mester,
midt i Kredsen af de mørke Præster.

,,Lærer!'' lyder Raabet. ,,Denne Kvinde
greben er i Hoer som Synderinde.

Moseloven byder hendes Stening,
lad os høre Rabbi Jesu Mening!''


Kristus bøier Hovedet bedrøvet,
skriver, taus, med Fingeren i Støvet.

I hans fulde, rige Manddomshjerte
gynger hele Verdens Synd og Smerte.

Men han føler dybt i Frelseraanden
Naaden - Naaden seire over Vaanden.


Raabet stiger. Og med løftet Pande
møder Frelseren de rørte Vande:

,,Den af Eder, som er ren i Sinde,
kaste første Sten paa denne Kvinde!''

Blikket sænker han igjen bedrøvet,
skriver, taus, med Fingeren i Støvet.


Da fra Jord han atter hæver Øiet,
ser han Synderinden, angerbøiet,

ene, midt paa Gulvet. Gamle, Unge
bort har listet sig med bunden Tunge.

,,Ingen fører mere mod Dig Klage?''
- ,,,,Ingen, Herre, Ingen er tilbage!''''

Kristus taler da i Toner ømme:
,,Heller ikke jeg vil Dig fordømme!

Synd og Død laa over Jorden leiret,
nu har Gud og Kærligheden seiret.

Gak din Vei og synd ei mere Kvinde!
Kvindens Søn har frelst en Synderinde.''
</body>
</poem>

<poem id="arentzen2019010602">
<head>
    <title>Edith med Svanehalsen</title>
    <firstline>Kampen var endt. Paa Englands Kyst</firstline>
    <source pages="4-9"/>
    <quality>korrektur1,kilde,side</quality>
</head>
<body>
Kampen var endt. Paa Englands Kyst
Angelsaxerne segned.
Forrest, med gjennemstunget Bryst
Kong Harold i Døden blegned.

Han havde kjækt paa Hastings Strand
bidt fra sig - en engelsk Dogge -
mod Hertug Vilhelm, den Normann
og mod hans mylrende Flokke.

En Pil havde skudt hans Øie ud;
men klippefast han stander,
til død han synker, med Bøn til Gud
for England, under sit Banner.

Slaget var endt. Paa Hastings Val
Ravnene lystigt skrege.
Dynger af Lig paa Høi og i Dal
laa sønderhugne og blege.

Høstens Himmel hang tung og graa,
mørk var Oktoberdagen,
Taagen over Ligene laa
som et uhyre Lagen.

To saxiske Munke med sorgfuld Hu
i Blodet paa Valen vandre,
de søge Kong Harolds Lig med Gru
imellem de tusinde andre.

Dynger af plyndrede Engelskmand
uden Vaaben og Klæder ligge.
De finde saamangen falden Ven,
men Kongen finde de ikke.

Dagen synker, det lider mod Kvæld.
Da tager tilorde den Ene:
,,O ve, os times aldrig det Held
at finde vor Høvdings Bene.

Men hvad der ei lykkes de stærkeste Mænd
tidt lykkes den svage Kvinde.
Thi lader os ride til Edith hen,
Kong Harolds Elskerinde!''

Den Anden svarer med sorgfuldt Mod:
,,Skal Nogen Liget kjende
i al denne Rædsel, i alt dette Blod,
saa maa det være hende!

Ei noget Øie ser saa grant
som Kjærlighedens Øie;
det gjennemskuer Løgn og Sandt,
det Dybe og det Høie.''

Og Munkene ride til Edith hen.
Hun sidder ved Rammen, bøiet,
og drømmer en gammel Drøm igjen,
mens Taaren træder i Øiet.

Harold havde i Ungdoms Stund,
berust, med Elskovs Varme
kysset den deilige Kvindes Mund
og hvilet i hendes Arme.

Han havde i Manddoms Sorger og Strid
under Kronen, den tunge,
glemt sin Ungdoms sværmende Tid,
glemt sin Elskov, den unge.

Han havde elsket den fagre Mø
og evig Troskab forjættet,
han havde paa Livets vilde Sø
Elskov og Troskab forgjettet.

Den unge, drømmende Kongesøn
var bleven en vældig Konning;
han elsked ikke længer i Løn,
men tog sig en mægtig Dronning.

Mens Harold paa Livets vilde Strøm
tumled sin Kongeskude,
drømte Edith sin gamle Drøm
ved Rammen bag Hjemmets Rude.

Og hvergang Hestehove klang
paa Veien i Aftenrøde,
Edith op fra Stolen sprang -
som fordum til Elskovs Mode.

... Hestehove paa Veien klang,
det lakked mod Aftenrøde.
Edith op fra Stolen sprang -
som fordum til Elskovs Møde.

De tvende Munke for Pigen staae -
Svanehalsen var bøiet.
Hun hørte, at Harald slagen laa,
og Taarer vælded af Øiet.

Dødstaus hun fulgte de Munke to -
hun havde ei Ord for Kvalen.
Hun iled afsted uden Rist og Ro
til Hastings, til Kongevalen.

Snart stod hun hvor Englands Blomster laa
meiede bort af Døden.
Saa sørgelig Høst hun aldrig saae
beskinnet af Aftenrøden.

Hun vader i Blod mellem Dynger af Lig,
alt Natten steg paa sin Kærre.
Da styrter til Jorden hun med et Skrig:
,,Kong Harold, Kong Harold, min Herre!''

Hun kaster sig over en lemlæstet Død
og kysser Munden, den blege,
og lader sin Haand, saa hvid og saa blød,
med de blodige Lokker lege.

Hun kjendte sin Elsker, hun skuffedes ei,
og Munkene fletted en Baare,
saa førte de Drotten den sidste Vei
med Psalmer og med Taare.
</body>
</poem>

<poem id="arentzen2019010603">
<head>
    <title>Digterlønnen</title>
    <firstline>Firdusi, Gartnersønnen fra Tus</firstline>
    <source pages="10-15"/>
    <quality>korrektur1,kilde,side</quality>
</head>
<body>
<nonum><center><b>1.</b></center></nonum>

Firdusi, Gartnersønnen fra Tus,
i hvis Paradis Nattergalen
flagrer om Rosen og klager ømt
og vemodigt Elskovskvalen,

nemmed af Sangerkorets Drot
at gynge paa Tonens Bølger
og bringe for Lyset i Sangen frem
hvad dybt sig i Hjertet dølger.

I Ungdommens drømmende Morgenstund
smelted hans Sjæl ved Klangen,
og høit han svor: til sit sidste Suk
at vie sit Liv til Sangen.

- Sultanen Mahmud vældig sad
i Gasna paa Perserthronen.
Sangen ham tykkes en herlig Juvel
til Smykke for Keiserkronen.

Thi kaldte han Digteren til sit Hof
og bød ham: af gamle Skrifter
at vække til evigt Liv i Sang
de henfarne Stores Bedrifter.

,,Et Guldstykke for hvert klingende Vers
skal være Digterlønnen!''.
saa mæled Persiens stolte Drot
hvimodig til Gartnersønnen.

Og Skjalden sad ved Dag og ved Nat
og grandsked de gamle Skrifter
og vakte til evigt Liv i Sang
de henfarne Stores Bedrifter.

Skikkelser fra den svundne Old
reiste sig af deres Høie,
fagre Kvinder og stærke Mænd
svæved for Digterens Øie.

Og om det Hele slynged sig sært
Drager og Dæmoner.
Det blev et mægtigt Heltedigt
i stærke, brusende Toner.

Saaledes sad han i tredive Aar;
og Kræfterne fast ham svigted,
da han endelig skrev det sidste Vers
og sendte Sultanen Digtet.

- Firdusi glad i det kvægende Bad
de trætte Lemmer strakte,
da Slaven fra Persiens høie Drot
Digterlønnen ham bragte.

Et Guldstykke for hvert klingende Vers
skulde være Digterlønnen -
og blege Sølvstykker rullede hen
for Foden af Gartnersønnen.

Da hæved han stolt sig af Badets Tvæt,
og sparked til Fyrstegaven.
,,Du bringe din Herre Hilsen og Bud!''
saa talede han til Slaven.

,,Jeg gav ham Tonernes klingende Guld,
og Guld skal Digteren lønne.
Hans Tiggerskjærv, hans usle Sølv
jeg agter ei værd en Bønne!''

Saa kasted han Sølvet ud i Grams
til Folkehoben paa Gaden,
skrev en Satire mod Persiens Drot
og flygtede ud af Staden.


<nonum><center><b>2.</b></center></nonum>

Sultanen Mahmud vældig sad
i Gasna paa Perserthronen.
Sangen ham tyktes en herlig Juvel
til Smykke for Keiserkronen.

Thi stemmer en Sanger op et Kvad
om Fortidshelte bolde:
det klang med et mægtigt Tonefald
som Sværdslag imod Skjolde.

Og Sangen skifted og toned blødt
om Møer, fagre og blide:
det lød som Nattergalesang
i Lunden ved Midnatstide.

Og Sangen skifted atter og klang
om Drager og Dæmoner.
Det var et underfuldt Heltedigt
i stærke, brusende Toner.

Bevæget lytter det hele Hof,
Sultanens Kinder gløde:
det var, som Toner fra Paradis
strømmede dem imøde.

Sangeren taug. Da lød et Raab
af tusind begeistrede Tunger:
,,Firdusi leve, den store Skjald!''
igjennem Salene runger.

Sit Øie slog Perserdrotten ned
ved Mindet om Gartnersønnen,
der offred Sangen sit hele Liv
og sveges for Digterlønnen.

Saa vender han sig imod sin Vesir,
mens Stemmen næsten ham svigter,
og spørger sagte: hvorledes det gaaer
Firdusi, den store Digter.

Vesiren bøier sit Hoved dybt,
og Taarer i Øiet brænde:
,,Han lever i Tus, sin Fødeby,
som Olding, i Nød og Elende!''

Da springer Mahmud fra Thronen op,
hans Stemme runger i Hallen:
,,Man føre Kameler, belæssed' med Guld,
til Tus, til Mesterskjalden!''

... Kamelerne traved og naaede Tus,
i hvis Paradis Nattergalen
flagrer om Rosen og klager ømt
og vemodigt Elskovskvalen.

Men medens ind ad den ene Port
under Kamelernes Stønnen,
Drivernes Raab og Folkets Larm
man førte Digterlønnen -

førte man ud ad en anden Port
stille, med Suk og Taare
den stolte Digterkonges Lig
paa en fattig Baare.
</body>
</poem>

<poem id="arentzen2019010604">
<head>
    <title>Kossuth</title>
    <subtitle>(1851.)</subtitle>
    <firstline>Han stod paa Fregattens høie Dæk</firstline>
    <source pages="16-19"/>
    <quality>korrektur1,kilde,side</quality>
</head>
<body>
Han stod paa Fregattens høie Dæk
og stirrede mod Marseille.
Fanerne flagred, Hestene fnøs,
og Trommerne sloge Reveille.

Han kæmped hisset ved Theis'es Strand
for Ungarn, Ungarn det kjære!
Han kæmped for mer end den Plet af Jord,
han kæmped for Frihed og Ære.

Fanerne flagred, Hestene fnøs,
og Trommerne sloge Reveille.
Det var kun en Drøm! Fra Fregattens Dæk
han stirrede mod Marseille.

Han var en Fredløs, der joges bort
fra den gamle Verden, begravet
i Søvn og Død, i Trældom og Frygt,
til den nye Verden bag Havet.

Han stirrede paa den franske Kyst
med Frihedsmartyrernes Grave.
Han turde sin Fod ei sætte paa Land -
Frihedshelten, den brave!

Og Byen, der fordum Fadder stod
til Frihedens stolteste Kvæde,
Byen, hvor Marseillaisen klang,
den turde han ei betræde.

Mørket dækkede Jord og Hav,
i Tougene Høstvinden sused.
Da lød der Larm i den dunkle Nat,
og stærkere Bølgerne brused.

Igjennem den kolde Septembersø
svømmer en Mand til Fregatten.
Nu er han ved Skibet. Han klavrer ombord
og jubler og svinger med Hatten.

Hans Blouse driver - hvad ændser han det!
Han raaber: ,,Glad trodser jeg Faren,
for at hilse her ved mit Fædrelands Kyst
paa ham derhenne, Ungaren!''

Saa iler han med et ,,Eljen!''<note>* Eljen, det ungarske Hurra.</note> hen
til Kossuth og trykker hans Hænder.
Med Taarer i Øiet Helten staaer,
og faderlig mildt han skjender:

,,Dumdristige, i den mørke Nat
igjennem de kolde Vover!''
Den Fremmede svarer med et Smil:
,,Jeg holder nu hvad jeg lover!

Jeg loved mig selv at trykke din Haand.
Jeg fandt ingen Baad ved Stranden,
saa kasted jeg mig i Vandet ud.
Er der Noget umuligt for Manden?''

En Arbeider var det. Men høi som en Gud
han stod med funklende Øie.
Og for hans stolte, mandige Ord
Kossuth maatte sig bøie.

,,Din Devise skal være min:
Der er Intet umuligt for Manden!''
... Saa sprang den Fremmede overbord
og svømmed tilbage til Stranden.

Den Fremmedes Navn? Man veed det ei.
Man veed kun, at hvad han tolked
det var en Begejstring, som føltes dybt
af Anonymen - af Folket.

Og ikke blot af det franske Folk,
men rundtom paa hele Jorden
af talløse Masser - uden Navn -
i Syden, Vesten og Norden.

- Og Kossuth stod paa Fregattens Dæk
og stirrede mod Marseille.
Det tyktes ham fast, som han hørte grant,
at Trommerne sloge Reveille.

Det gik til den sidste, store Kamp
mod alle Verdens Tyranner.
Høit Folket, det anonyme, svang
Frihedens hellige Banner.
</body>
</poem>

<poem id="arentzen2019010605">
<head>
    <title>Grisetten</title>
    <firstline>I Closeries du Lilas gaaer der lystig Dands</firstline>
    <source pages="20-22"/>
    <quality>korrektur1,kilde,side</quality>
</head>
<body>
<nonum><center><b>1.</b></center></nonum>

I <i>Closeries du Lilas</i> gaaer der lystig Dands,
hele Haven straaler i Lampetters Glands.

Ouvrier'en valser ved Grisettens Bryst,
glad Studenten jubler i bakkantisk Lyst!

I en Krog af Haven en Grisette staaer.
Øiet ildfuldt lyner, Hjertet heftigt slaaer.

Foden sig bevæger til Musikkens Klang:
,,Hvem der turde dandse atter dog engang!

Hvem der turde svinge sig i Valsens Takt!''
Ak, men hendes Elsker staaer i Haven Vagt.

Med Lorgnet i Øiet Gammel-Englands Søn
stirrer paa Slavinden - o, hvor er hun skjøn!

Dette sorte Øie, denne lille Fod,
denne stærke Taille, dette varme Blod,

disse fulde Former, disse Lokkers Krands,
denne rige Ungdom - Alting, Alt er hans.

Alting er i Orden, Ingenting er galt:
ærlig kjøbt er Varen, og den er betalt.

Tog han hende ikke fra Mansard'ens Nød,
fra det haarde Arbeid for det tørre Brød?

Ruller ikke dobbelt frisk nu hendes Blod?
Rasler ikke Silken nu for hendes Fod?

Smykker ikke Skuldren Kaschemirets Pragt?
Er hun ei forvandlet ved hans <i>money</i>'s Magt?

- Men Grisetten lytter til Musikkens Klang:
,,Hvem der turde valse atter dog engang!''

Rundtomkring Alverden svinger sig og leer;
hun har maattet love: ei at dandse meer.

Man har engageret hende hvert Minut;
hun har maattet svare: ,,Det er mig forbudt.''

O, hvor har Mylord hun tigget dog og bed't!
Han har kun bestandig svaret: ,,<i>No!</i>'' og leet.


<nonum><center><b> 2.</b></center></nonum>

,,Hvad vilde Du, <i>ma chère</i>, paa den engelske Gallei?''
en lystig Stemme hvisker. ,,O kom og dands med mig!''

- ,,O det er jo Studenten, o det er François!''
Han bukker: ,,<i>Marguerite, dansez avec moi!</i>''

Til Kinden stiger Blodet, hun holder det ei ud,
hun griber til sit Hjerte og stammer: ,,O min Gud!''

Saa flyver hun afsted i Lampetternes Glands
til Albions Søn og raaber: ,,<i>My kingdom</i> for en Dands!''

Hun river Kaschemiret fra sin deilige Hals:
,,Se saa, John Bull, nu er jeg ei længere tilfals!''

Hun kaster Uhr og Ringe og Armbaand for hans Fod:
,,Se saa, Mylord, nu har jeg paany mit gamle Mod!

<w>Der</w>, tag dine Løsepenge! Nu er jeg fri igjen.''
Saa valser hun med Studenten lystigt i Natten hen.
</body>
</poem>

<poem id="arentzen2019010606">
<head>
    <title>Træet</title>
    <firstline>Hvorofte har jeg ei stirret</firstline>
    <source pages="23-25"/>
    <quality>korrektur1,kilde,side</quality>
</head>
<body>
Hvorofte har jeg ei stirret
paa Dig, Du stolte Træ!
Hvorofte har jeg ei hvilet
drømmende i dit Læ!

Saaofte jeg paa Dig stirrer,
røres min Tanke sært.
Som et Symbol paa Længsel
blev Du mit Hjerte kjært.

Med Roden staaer Du fængslet
altid paa samme Plet,
i Stammen stræber Du opad,
din Krone gynger sig let.

Kronen vifter i Vinden
og higer mod Solens Guld -
ak, men Foden er lænket
dybt i det sorte Muld!

Store Symbol paa Længse!,
Billed paa Menneskets Børn:
halvt en Orm i Støvet,
halvt en flyvende Ørn.

Billed paa Tidens Sønner
med den higende Aand -
Evighedsgenien, fængslet
dybt i Materiens Baand.

Viden i Verden vi flakke,
Tankerne dristige gaae -
dog til et Spand i Rummet
bundne, som Træet, vi staae.

Kjækt vi som Træets Krone
stræbe mod Solens Guld -
ak, men Foden er lænket
dybt i det sorte Muld!
</body>
</poem>

<poem id="arentzen2019010607">
<head>
    <title>Raketten og Stjernerne</title>
    <firstline>O see Raketten! lød et Jubelraab</firstline>
    <source pages="25"/>
    <quality>korrektur1,kilde,side</quality>
</head>
<body>
,,O see Raketten!'' lød et Jubelraab,
og Alles Blikke vendte sig mod Synet.
Kjæk som en Tanke, freidig som et Haab,
Den skød iveiret, glimrende som Lynet.

Den fløi afsted høit over grønnen Jord
igjennem Rummet op mod Nattehimlen,
Lys, higed den imod det lyse Kor
af Verdenskloder, imod Stjernevrimlen.

,,Se, hvor den funklende nu op sig svang,
en Stjerne, til den høie Frændeskare!''
Et Knald, og nok et Knald, Raketten sprang,
og tusind Stjerner gjennem Rummet fare.

De lyste, røde, hvide, gule, blaa;
men kun et Øieblik - og Alt var øde.
De høie Stjerner deres Baner gaae
i Evighed og gjennem Natten gløde.
</body>
</poem>

<poem id="arentzen2019010608">
<head>
    <title>En Metamorfose</title>
    <firstline>Jeg sad ved Vinduet forleden Dag</firstline>
    <source pages="26-27"/>
    <quality>korrektur1,kilde,side</quality>
</head>
<body>
Jeg sad ved Vinduet forleden Dag,
Høstvinden sused vildt henover Byen,
paa Gaden stode de og sauged Brænde.
,,Ak!'' tænkte jeg, ,,Du stakkels, stakkels Bøg!
Nys stod i Skoven Du blandt dine Brødre,
høit svang Du Haabets lysegrønne Fane,
og Drossel, Irisk jubled i din Krone -
nu sauge de Dig, hugge Dig i Stykker
og Putte Dig i Ovnen, brænde Dig:
man skal jo gjøre Nytte her i Verden!''

Og Tanken fløi til Dig, min stakkels Ven!
Du stod engang som Bøgen, stolt og herlig,
høit svang Du Haabets lysegrønne Fane,
og i dit Bryst det jubled og det klang -
Du var saa ung, saa glad og saa begeistret.
Nu sidder bøiet Du som Cancellist
og stirrer Øiet blindt paa dumme Acter,
imedens Du i Sjælen gaaer tilgrunde!
De sauget har Dig, hugget Dig i Stykker
og puttet Dig i Statens Ovn som Brænde
man skal jo gjøre Nytte her i Verden!
</body>
</poem>

<poem id="arentzen2019010609">
<head>
    <title>Musens Besøg</title>
    <firstline>Musen, den høie kommer</firstline>
    <source pages="28-29"/>
    <quality>korrektur1,kilde,side</quality>
</head>
<body>
Musen, den høie kommer
til min ensomme Bo,
hvor under Taget jeg throner
høit i olympisk Ro.

Musen, den høie, kommer,
og jeg lukker min Dør -
lad dem kun banke og banke,
jeg er ei hjemme som før!

Stormen suser derude,
Regnen mod Ruden slaaer;
men i mit stille Kammer
blomstrer en evig Vaar.

Væggens Panel, det sprukne,
dækker en Rosenflor;
Genier om mig sig tumle
kjækt i fantastisk Kor.

Høie hellige Muse,
o vær mig altid nær -
Du er mig Fader og Moder.
Du er mig Hustru kjær!

Troet af Jordlivets Møie,
i din evige Favn
kaster jeg mig og glemmer
alle Sorger og Savn.

I dit straalende Llle
skuer jeg henrykt ind -
Evigheds Tanker og Længsler
gjennembæve mit Sind.

Af dine Purpurlæber
drikker jeg Livets Drik -
det er, som om Jorden i Bølger
gyngende under mig gik.

Det er, som om jeg bares
paa stærke Vinger mod Sky -
det er, som om jeg, døende,
skulde fødes paany.
</body>
</poem>

<poem id="arentzen2019010610">
<head>
    <title>Ved Havet</title>
    <firstline>O var jeg en Skipper med Hatten blank</firstline>
    <source pages="30-31"/>
    <quality>korrektur1,kilde,side</quality>
</head>
<body>
O var jeg en Skipper med Hatten blank,
o var Du en Kvinde fri og frank,
saa sagde vi flux Farvel
til Nordens Kulde og Nordens Nat,
hvor mellem Beaumonden, slikket og sat,
man kjeder sig rent ihjel.

Saa heised vi Seil i høien Raa
og fløi afsted paa de Bølger blaa,
hvor Alting er frisk og frit.
Det brusende Hav, den susende Vind,
de luftede ud vort unge Sind,
og Vrøvlet bleve vi kvit.

Vi seilede ned, hvor den stolte Sol
har reist sin straalende Kongestol,
til Syd, hvor Druerne groe.
<w>Der</w> skulde vi favnes og favnes igjen,
<w>der</w> skulde vi sødt sværme Livet hen,
Maria, det kan Du troe!

... Jeg er ingen Skipper med Hatten blank,
Du er ingen Kvinde fri og frank;
thi sige vi ei Farvel,
til alt vort gamle Vrøvl og Besvær.
O nei, mellem Onklers og Tanters Hær
vi kjede os - pænt - ihjel.
</body>
</poem>

<poem id="arentzen2019010611">
<head>
    <title>Efter Hafis</title>
    <firstline>Jeg giver mine Tankers</firstline>
    <source pages="32-34"/>
    <quality>korrektur1,kilde,side</quality>
</head>
<body>
<nonum><center><b>1.</b></center></nonum>

Jeg giver mine Tankers
sublime Kraft til Vinden,
jeg giver al min Visdom
og Videnskab til Vinden.

Jeg giver Bod og Anger
og Kjødets fromme Spægen,
jeg giver dette hele
forrykte Stads til Vinden.

Min Pande glat skal være
og mine Miner glade,
jeg giver hvad der skaffer
en Rynke mig til Vinden.

Jeg giver Tvivl og Sorger
og ængstelig Bekymring,
berust af Læbers Nektar
og Druesaft, til Vinden.

Jeg giver Eders Præken,
der støder frie Aander,
som sprænge Fordoms Lænker,
i Helved ned - til Vinden.

Jeg giver hvad zelotisk
udslynger Anathemer
og lugter Kjætterier
i hvert et Ord - til Vinden.

Og alt hvad der er taaget
og gjør mig Livet broget
og alt hvad der er mystisk,
det giver jeg til Vinden.

Jeg giver alt det Stive
i Skole, paa Katheder,
jeg giver Suk og Klynken
og Præstesnak til Vinden.

<nonum><center><b>2.</b></center></nonum>

Sætter for Munden jeg Flasken,
fuld til Randen - hvad skader det!
Hader jeg bitter Visdom,
taaget Mystik - hvad skader det!

Griber jeg, elskovsbegeistret,
i min Luths sødttonende Streng,
yder jeg yndige Skjønne
Skjønheds Tribut - hvad skader det!

Skyer jeg hellige, gule
Knokkelhænders Berøringer,
men ei Suleimas fine,
silkebløde - hvad skader det!

Flyer jeg Bibliotheker
og deres triste Sort paa Hvidt
og studerer i Vaarens
grønne Blade - hvad skader det!

Tro mig: høist overflødig
er Eders store Fornuftighed!
Bruser det i min Hjerne
og mit Hjerte - hvad skader det!
</body>
</poem>

<poem id="arentzen2019010612">
<head>
    <title>Haandværkersang</title>
    <subtitle>(1849.)</subtitle>
    <firstline>Der gaaer en mægtig Aand igjennem Tiden</firstline>
    <source pages="35-36"/>
    <quality>korrektur1,kilde,side</quality>
</head>
<body>
Der gaaer en mægtig Aand igjennem Tiden,
det bruser underligt i Syd og Nord.
og midt i al vor Trængsel, al vor Liden
sig hæver freidigt et Apostelkor.
Med Tunger, glødende af Hjertets Varme,
de juble: ,,Frihed, Frelse for vor Jord!''
Det rører sig i alle ædle Barme,
og Tanken bøier ydmygt sig og troer.

O lad dem spotte i de høie Sale:
,,I ere fulde af den søde Vin!''
Lad Professorer og lad Præster gale,
og Rotschild skotte til sit Pengeskrin.
De dæmpe skal dog ei den stolte Tale,
ved Seinen ei, og ei ved Øresund;
thi nu er Folket vaagnet af sin Dvale
og Priser Morgenstund med Guld i Mund.

Nei, hedde skal det ei til sene Tider,
at ,,Skrædderen stod feig og flad igjen'';
thi medens Solen henad Banen skrider,
,,en Skrædder'' hvo der ikke følger den!
For Lyset, brave Brødre, Tiden strider,
og vi vil kæmpe med, som vi kan bedst,
om end Beaumonden bitter ad os bider
og snærrer: ,,Schufter, bliv dog ved din Læft!''
</body>
</poem>

<poem id="arentzen2019010613">
<head>
    <title>Vikingen</title>
    <firstline>Jeg veed ikke ret, hvordan det er fat!</firstline>
    <source pages="37-39"/>
    <quality>korrektur1,kilde,side</quality>
</head>
<body>
Jeg veed ikke ret, hvordan det er fat!
jeg glædes ei mere ved Bølgedandsen,
min Sjæl er urolig, mit Hjerte mat,
og Øiet kjedes ved Vaabenglandsen.

Før tumled jeg stolt paa den vilde Sø
i Storm og Brænding min prægtige Skude;
jeg elskede Snekken, som var det en Mø -
men nu er det rent med min Glæde ude.

Naar Luren gjalded, og Sværdene klang,
og Blodet flød paa Dækket i Strømme,
saa stemmed jeg op en jublende Sang -
nu gaaer jeg omkring i vemodige Drømme.

Og kasted jeg Anker ved fremmed Kyst
og tog mig en deilig Mø paa det Samme,
jeg hviled, beruset, ved hendes Bryst -
nu ledes jeg ved den vilde Flamme.

O hvad er Ægirsdøttrene ni
mod Bondens unge, livsalige Datter!
Jeg troer, det er Freias Kogleri;
jeg hører i Skyen Disens Latter.

Naar mod mig hun løfter de Øine blaa -
hvor er de klare, hvor er de milde!
saa maa jeg mine til Jorden slaae,
jeg rødmer og blegner og skaber mig ilde.

Naar til mig hun taler - en sød Musik
strømmer fra hendes yndige Læber! -
slaae Tankerne altid for mig Klik,
og Tungen mig fast til Ganen klæber.

O hvad er paa Kampens blodige Vang
Valkyriens Kvad til Skjoldebraget
mod Bondedatterens smeltende Sang
derhjemme i Gaarden med Grønsværstaget!

Jeg drømmer: jeg hænger min Hjelm paa Væg
og spænder mit gode Sværd fra Belte,
jeg drømmer: jeg kapper mit vældige Skjæg
og lader Heltene være Helte.

Jeg drømmer: jeg vandrer stille bag Plov,
mens Storken paa Gaardens Mønning kneiser,
og ser paa den grønne, viftende Skov
og Skyen, der over mit Hoved reiser.

Jeg drømmer: jeg sidder ved Arnens Ild
og vugger en rødmusset Pusling paa Armen.
Hun nærmer sig sagte - en Hustru mild,
og Hjertet mig hopper af Fryd i Barmen.

... Jeg veed ikke ret, hvordan det er fat!
Jeg hører i Skyen Freias Latter.
Min Sjæl er urolig, mit Hjerte mat,
jeg gaaer og drømmer om Bondens Datter.
</body>
</poem>

<poem id="arentzen2019010614">
<head>
    <title>Nattevandring</title>
    <firstline>Jeg iler mod Døren og griber min Hat</firstline>
    <source pages="40-42"/>
    <quality>korrektur1,kilde,side</quality>
</head>
<body>
Jeg iler mod Døren og griber min Hat,
jeg siger dem Alle saa venligt Godnat,
men Hjertet vil briste.
De jublede høit i ungdommelig Lyst,
og jeg trængte til Stilhed, trængte til Trøst,
men Ingen det vidste.

Paa Gaden er tyst som i Gravenes Bo,
og Vægteren slumrer i Skuret i Ro,
mens Stjernerne spille.
Og Taarerne strømme og væde min Kind,
mens jeg, kæmpende mod den bidende Vind,
forbløder mig stille.

Hist henne er Lyset endnu ikke slukt.
O hør, hvor dog Tonerne vugge sig smukt,
vemodige, bløde.
Det er, som de bragte mig Hilsen og Bud,
som mildt de forjætted, at Kjærligheds Gud
ei vil mig forstøde.

Der sidder hun inde bag røden Gardin,
hun sidder, saa ung og saa faur og saa fin,
hos Søster og Moder.
O sad jeg paa Skammelen ved hendes Fod,
o trøsted hun mig og opreiste mit Mod -
var jeg hendes Broder!

Jeg vilde ved Arnens fortrolige Skin
fortælle om dette forvildede Sind,
der frister og daarer.
Da skulde hver uren og vanhellig Lyst,
der knuger mit Hjerte og tynger mit Bryst,
jeg drukne i Taarer.

Og kjærligt hun faae mig i Øinene ind,
mens Haaret hun strøg fra den brændende Kind,
med Haanden, den bløde.
Saa taled hun milde og kvægende Ord,
og Himmelen dalede atter til Jord
i Sjælenes Møde.

Og Smilene dukked af Taarernes Hav,
og Engelen sad ved den opbrudte Grav,
bortviftende Klage.
... Nu Tonerne tie, hun Stuen forlod.
Med drømmende Tanke paa Gaden jeg stod
i Mørket tilbage.
</body>
</poem>

<poem id="arentzen2019010615">
<head>
    <title>Paa Landet</title>
    <firstline>Af alle Fuglenes deilige Sang</firstline>
    <source pages="43-44"/>
    <quality>korrektur1,kilde,side</quality>
</head>
<body>
Af alle Fuglenes deilige Sang,
af alle Blomster, som dufte,
af Kløveret paa den danske Vang
og de milde, vaarlige Lufte
jeg sendte Jer gjerne, om det kunde ske,
en dygtig Portion, saa I kunde se,
hvor godt man har det paa Landet.

<w>Der</w> straaler det Øie saa mildt og glad,
hvis Glands alt næsten var slukket,
og Kinden rødmer som Rosens Blad,
og Sangen afløser Sukket.
De lyse Skove, det straatakte Hus,
den stille Sø og Bækkenes Sus
gjør Livet herligt paa Landet.

Ja, kom I herud, I gamle To!
I atter, min Sandten, blev unge
og hopped omkring og græd og lo
og sladdred med Stærens Tunge.
Naar Solen gaaer ned i Rosenrødt,
saa bliver Ens Sind saa underlig blødt,
Man takker sin Gud for Landet.
</body>
</poem>

<poem id="arentzen2019010616">
<head>
    <title>Den døve Musiker</title>
    <firstline>Han sad ved Klaveret med henrykt Aand</firstline>
    <source pages="45-46"/>
    <quality>korrektur1,kilde,side</quality>
</head>
<body>
Han sad ved Klaveret med henrykt Aand,
Ansigtet straaled fornøiet.
Henad Tangenterne fløi hans Haand,
en Taare perled i Øiet.

Han spilled, begeistret, i salig Ro,
mens Larmen omkring ham surred.
Ungdommen skjelmsk i Krogene lo,
thi Strengene klappred og skurred.

Det gamle Klaver var rent forstemt -
men i Harmoniens Rige
han svævede - Alt omkring ham var glemt -
paa Tonernes Jakobsstige.

Døv var den Gamle. Den skurrende Klang
kunde han ikke høre.
Salige Toner, himmelsk Sang
lød for hans indre Øre.

... Taus jeg stod med bevæget Sjæl,
og Tankerne bleve bløde.
Mig tyktes, et Billed af mig selv
traadte mig her imøde.

Tonerne klinge høit i mit Bryst;
Ungdommens Haab og Længsel,
smeltende Vemod, jublende Lyst
ville forløses af Fængsel.

Men naar jeg saa i begeistrede Ord
tolker hvad Brystet gjemte
hører jeg rundtom et Latterkor -
Strengene vare forstemte.

Dybt i mit Hjertes dunkle Gjem
klinge Tonerne milde;
men naar de træde for Lyset frem
skurre de, sære og vilde.
</body>
</poem>

<poem id="arentzen2019010617">
<head>
    <title>Farvel</title>
    <firstline>Du drager nu bort fra Sjællands Ø</firstline>
    <source pages="47-48"/>
    <quality>korrektur1,kilde,side</quality>
</head>
<body>
Du drager nu bort fra Sjællands Ø
med de rige, smilende Sletter
og Skoven, der om den stille Sø
Krandsen, den deilige, fletter.

Du drager afsted til det høie Nord,
hvor Fjeldet mod Skyen rager,
og vildt, under Stormens susende Kor,
Bølgen mod Stranden brager.

Vel er der smukt paa den danske Strand,
hvor Kornet bølger i Vinden;
men smukt er ogsaa det norske Land
med Fossen og Klippelinden.

O herlige Lod at sige Farvel
til Menneskelarmen og Vrimlen,
at læne sig, taus, til et Bakkehæld
og, drømmende, stirre mod Himlen!

O herlige Lod at drage sin Vei
fra Byernes travle Dværge!
Bedre Naboer gives der ei
end Fosse og vilde Bjerge.

O herlige Lod at hylle sit Liv
i Glemsel, fjernet fra Verden
med al dens Smaalighed, al dens Kiv
og al dens urolige Færden!

Lad Andre prise det smukke Bur
og Kanariefuglen paa Pinden -
jeg priser den store, vilde Natur,
og Stormenes Pust paa Kinden!

Paa din lille Gaard, mellem Fjelde gjemt -
den staaer saa grant for mit Øie -
sidder Du skjult, af Verden glemt,
i Naturen, den mægtige, høie.

Og Hun, din unge, trofaste Brud,
former dit Hus til en Kirke,
hvor Aanderne vanke ind og ud,
og Alfer usynlige virke.
</body>
</poem>

<poem id="arentzen2019010618">
<head>
    <title>Sommerfuglen</title>
    <firstline>Jeg ligger i Gadens Feieskarn</firstline>
    <source pages="49-50"/>
    <quality>korrektur1,kilde,side</quality>
</head>
<body>
Jeg ligger i Gadens Feieskarn
og brudt er min gode Vinge.
Jeg kan ikke mer, som et lystigt Barn,
i glade Dandse mig svinge.

Min Vugge stod ved den klare Aa -
idyllisk var rundtom Scenen.
Jeg drømte ei om, at jeg skulde forgaae
i Dyndet ved Rendestenen.

Afstreifet er det Blomsterstøv,
min lette Vinge har baaret.
Jeg henslængt er, som et vissent Løv
af Blæsten om Efteraaret.

Du duftende vilde Rosenbusk,
hvorpaa jeg saa tidt har mig vugget -
mellem taarnhøie Mure, i Regn og Rusk
jeg sender Dig Afskedssukket.

Jeg forvilded mig ind i den store By
med alle de stolte Paladser.
Der er ikke Redning, der er ikke Ly
mellem de stenhaarde Masser.

O Kløvermark, o Duft af Hø,
O Lærkesang over Kornet,
Solstraaledands paa den stille Sø
og Skoven og Jægerhornet!

Saa skal jeg ikke udaande min Sjæl
mellem de grønne Tuer.
Træd mig ihjel med Eders Hæl,
I fine Herrer og Fruer!

Træd mig ihjel, gjør Pinen kort,
jeg har længe nok ligget og hivet.
Vingestøvet er veiret bort,
og Døden bedre end Livet!
</body>
</poem>

<poem id="arentzen2019010619">
<head>
    <title>Grettir den stærke</title>
    <firstline>Om Grettir, Islands stærkeste Mand</firstline>
    <source pages="51-57"/>
    <quality>korrektur1,kilde,side</quality>
</head>
<body>
Om Grettir, Islands stærkeste Mand,
saa vidt om Land
gik Rygtet paa Fjeld og i Dale.
Et frygtløst Hjerte slog i hans Barm,
som Staal var hans Arm,
og bidende hvas hans Tale.

En Skjald, begeistret af Suttungs Mjød,
saa stærk og sød,
han digted til Mændenes Glæde;
men fremfor Alt dog hued ham godt
den bittre Spot,
og Nid vilde helst han kvæde.

Han var en Jøkel med Ild og Is,
paa sælsom Vis
en Blanding af Frost og Hede.
Han vandrede stille, kold og stor -
men kun et Ord,
og flux han blussed i Vrede.

Saa foer han op, som en Jætte vild,
med forfærdelig Ild
og stormede frem iblinde;
sit Sværd han over sit Hoved svang,
og Oxen klang,
og Mændene brændte han inde.

Engang i den stille Midienat
et Gjenfærd brat
ad Mørkets ensomme Veie
kom snigende frem uden Rist og Ro
fra Gravens Bo
og standsed ved Grettirs Leie.

Det paa ham foer, som Ulven i Skov,
der styrter paa Rov
med Hylen i Hungerens Vaande:
dens Øine lue hen over Sne,
og vidt er at se
dens hede, dampende Aande.

Det over ham vildt, ustandseligt brød,
som i Dalens Skjød
en Isbræ styrter fra Fjelde.
Han reves med, som Heste og Mænd,
der hvirvles hen
af Elvens brusende Vælde.

Det i ham tog, som i Bjælker og Tag
med dundrende Brag
de brølende Nordenvinde.
Det fæsted paa ham et beskere Blik
end nogen Tid fik
en Mand af en krænket Kvinde.

Tilbage Grettir forfærdet veg
og mæled bleg:
,,Du Skygge af blodig Gjerning,
Du mørke Fylgie fra Helheims Land,
nu spille paastand
om Livet og Døden vi Tærning!

Og Grettir styrted sig, gram i Sind,
paa Trolden ind,
og Underværker han øved.
Sig Kampen vælter ud i det Fri -
nu er den forbi,
og Gjenfærdet segner i Støvet.

Det var det klareste Maaneskin.
I susende Vind
paa Himlen Skyerne joge.
Snart skjulte de Maanens lyse Glands,
snart atter i Dands
de luftigt forbi den droge.

Og just da Gjenfærdet fældet blev,
i Blæsten drev
fra Maanen Skyen, den dunkle;
og op imod Himlens straalende Blaa
den Faldne saae,
og Øinene rædsomt funkle.

Et Ragnarok laa i Øiet skjult,
som rullede hult,
opspilet mod Lysets Himmel;
det var et svælgende Afgrundødyb
med giftigt Kryb -
og Grettir grebes af Svimmel.

Den haardeste Trods, den vildeste Ve
der stod at se
i Gjenfærdsblikkenes Lue;
den mørkeste Rædsels Trolddomsmagt
deri var lagt -
og Grettir daaned paa Tue.

Og Gjenfærdsstemmen til Kæmpen lød,
der, halvt som død,
laa, bleg og svag som en Kvinde;
den tonede med saa dump en Klang,
som om den svang
fra Graven sig dybest inde.

,,Det sælsomt ikke Dig tykkes vil,
at dette Spil
ei, Grettir, Lykke Dig bringer.
Hvorhen Du vandrer paa Jordens Rund
fra denne Stund
en mægtig Skjebne Dig tvinger.

En Natteskygge skal følge Dig
paa hver din Vei
og hviske til Dig i Vinden; -
og disse Øine, hvori Du saae,
skal for Dig staae
og drive Dig Blodet af Kinden.

Og Du, der aldrig for Noget skjalv,
med Styrke halv
skal stride Dig frem gjennem Livet.
Ja, brødes ei her i Nattens Gru
din Kæmpehu,
var dobbelt Styrke Dig givet.''

Da samled Grettir sit sidste Mod,
og op han stod,
af Rædselen vildt bedaaret.
Han rev sit vældige Sværd fra Lænd,
og Trolden hen
han strakte med Banesaaret.

Saa styrted han ud i Livets Larm,
men i hans Barm
den kunde Mørket ei dæmpe;
og hvergang Nattens Skygger faldt paa,
alene gaae
ei turde den stærke Kæmpe.

Og Grettir vandrede viden om;
men hvor han kom
paa Fjeld, i Dal og paa Bølge,
alene og midt i Mændenes Lag,
ved Nat og Dag
var Gjenfærdet i hans Følge.

Forgjæves Kirkeklokkerne klang,
og Klerkerne sang
om Frelsersønnen af Kvinden.
To Spøgelseøine paa ham saae
fra hver en Vraa
og joge ham Blodet af Kinden.
</body>
</poem>

<poem id="arentzen2019010620">
<head>
    <title>Oddur Hjaltalin</title>
    <toctitle>Oddur Hjaltalin (Efter Bjarni Thorarensen)</toctitle>
    <firstline>Ingen dadler</firstline>
    <notes>
        <note>* Islænder, Læge, † 1840.</note>
    </notes>
    <source pages="58-61"/>
    <quality>korrektur1,kilde,side</quality>
</head>
<body>
Ingen dadler
den som under Klipper
ligger levende
med brudte Lemmer
og Kjødet af Lava
sønderhugget,
fordi han ei skriger
efter Noder.

Ingen undre sig,
naar der skyder
sælsomme Kviste
op af en Jordbund,
nedenfra hedet
af Sorgers Flamme,
ovenfra vædet
af Taarers Ildregn!

Thi dadle Ingen
Oddur Hjaltalin,
fordi hans Tale
Somme forarged!
Det var Frostroser
af Dødens Kulde,
Sorgens Latter
og Helblomster.

Alt fra hans Ungdom
Livets Lykke
troløs imod ham
stedse sig viste.
Armod ham fulgte
til alle Møder,
og Sorger som oftest
vented ham hjemme.

Hjertet en Konges,
Evnen en Tiggers -
øged sin Trang han
ved Lindring af Andres.
Lykke for Andre,
men ei for sig selv -
bøiet af Sygdom,
læged han Andre.

Rig var hans Aand dog;
og naar et Bjerg af
Kummer og Sygdom
knuged hans Bryst,
tumled den Bjerget,
fremmaned hurtigt
Trolde og Skjoldmøer,
fantastiske Skove.

Og disse Skikkelser,
vilde og sære,
joge en Stund da
Sorgen paa Flugt.
Andre forarged de;
men Oddur sig skabte
en Verden af Latter,
naar Verden ham martred.

Tier nu Oddur;
og Øinene, brustne,
ind efter Aanden
i Evighed stirre.
<w>Der</w> den har en
saadan Verden,
at den behøver ei
bedre at skabe.

Men Du som nedad
Livets Strøm
flyder sovende
til Dødens Munding -
last ei Laxen,
der kraftigt mod Strømmen
kæmper og opad
Fossen springer!
</body>
</poem>

<poem id="arentzen2019010621">
<head>
    <title>Bakkos' Billedstøtte</title>
    <subtitle>(Efter Uhland.)</subtitle>
    <firstline>Kallisthenes, en Yngling i Athen</firstline>
    <notes>
        <note>Gendigtning af Ludwig Uhland: <xref type="translation" poem="uhland2018123001"/>.</note>
    </notes>
    <source pages="62-63"/>
    <quality>korrektur1,kilde,side</quality>
</head>
<body>
Kallisthenes, en Yngling i Athen,
kom engang fra en gjennemsværmet Nat
med vissen Vedbendkrands om vilde Haar
i Morgendæmring tumlende til sit Hjem,
fast mere bleg end Morgnens blege Dæmring.

Da nu hans Tjener til hans Sovekammer
ham lyser gjennem høie Søilegang,
med Et i fuldt og kraftigt Fakkelskin
sig viser Bakkos' Marmorstatue,
et herligt Værk, af Mesterhaanden skabt.
I Ungdomsfylde hæver Guden sig
med Lokkers rige, langt nedrullende Pragt
og Vindruerankers yppigt svulmende Krands.

Forfærdet staaer den blege Ungersvend,
med Øiet blændet fast af Gudens Glands.
Det tykkes ham, som Zeus' høie Søn
hans Pande med sin Thyrsusstav berører
og taler til ham disse vrede Ord:

,,Hvi vakler hid Du, Kraft og Sands berøvet,
en Skygge fra det mørke Erebos!
Du har vanhelliget min Vedbendkrands
og kalder Dig dumdristigt for min Præst.
Vig bort fra mig, jeg kjendes ei ved Dig!
Jeg Fylden er af skabende Natur,
der aabenbarer i sin Guddomsmagt
sig rigest i den ædle Drues Blod.
Behøver Eders øde Liv en Gud,
saa søg ham ikke, hvor i Solens Glands
de fulde Ranker dække Bjergets Skrænt,
nei, søg ham dybt i Hades' dunkle Nat!''

Og Guden tier, Fakkelen gaaer ud.
Kallisthenes til Leiet skamfuld gaaer,
han lægger bort den visne Vedbendkrands,
og stille dybt i Hjertets Inderste
besværger han et helligt Løftes Ord.
</body>
</poem>

<section id="arentzen2019010680" level="3">
<head>
    <title>Blade af en Islandsfarers Papirer</title>
    <source pages="64-79"/>
</head>
<content>

<poem id="arentzen2019010622">
<head>
    <title><num>I.</num>Paa Fjeldheden</title>
    <toctitle><num>I.</num>Paa Fjeldheden</toctitle>
    <indextitle>Paa Fjeldheden</indextitle>
    <linktitle>Paa Fjeldheden</linktitle>
    <firstline>Sig nøgen Heden strækker</firstline>
    <source pages="64-66"/>
    <quality>korrektur1,kilde,side</quality>
</head>
<body>
Sig nøgen Heden strækker
saa langt mit Øie naaer;
kun Sten paa Sten i Rækker,
hvor Hestehoven gaaer.

Paa bratte, grønne Hlider
knap Faaret græsse kan,
nedad de steile Sider
sig styrter Bækkens Vand.

Imellem øde Fjelde
sig strækker vidt en Sø.
Her throner i sin Vælde
vort Nordens mørke Mø.

Rimkronen om sin Pande
og Taageslør om Kind,
hun stirrer over Lande
i Nordlysflammers Skin.

En lille Blomst jeg øiner
med blege Farveskjær
paa Stenen, som sig hviner
ved mine Fødder her.

Saa vild er rundtom Scenen,
saa øde og forladt -
dog dufter selv fra Stenen
en Blomst i Nordens Nat!

En ensom Sangfugl sidder
paa Kæmpedyssen hist
og sender ud sin Kvidder
saa monoton og trist.

Min Sjæl sig stille vugger
i Hedens Poesi,
en Taare Øiet dugger
i blid Melankoli.

Med Smil i Ensomheden
jeg mindes Verdens Larm,
paa Englevinger Freden
sig sænker i min Barm.

Tog i den vilde Vrimmel
Du Skade paa din Sjæl,
sank dine Drømmes Himmel,
og tabte Du Dig selv -

o disse stille Fjelde
vil mildt Dig skjænke Trøst!
O saligt, taus, at helde
sig til Naturens Bryst!

I Moderarme ømme
den Sorgen dysser hen,
og dine bedste Drømme
Du drømmer her igjen.

Fjernt fra den travle Færden,
omsust af Nordenvind,
en ny og bedre Verden
i Sjælen drager ind.
</body>
</poem>

<poem id="arentzen2019010623">
<head>
    <title><num>II.</num>I Dalen</title>
    <toctitle><num>II.</num>I Dalen</toctitle>
    <indextitle>I Dalen</indextitle>
    <linktitle>I Dalen</linktitle>
    <firstline>I Sommeraftnen, den svale -</firstline>
    <source pages="67-68"/>
    <quality>korrektur1,kilde,side</quality>
</head>
<body>
I Sommeraftnen, den svale -
Solen bag Fjeldet gaaer -
ved Gaarden dybt i Dale
ensom og taus jeg staaer.

Huset af Tørv og Stene
med sit Grønsværs Tag
smiler, vemodigt, ene,
i den synkende Dag.

Mod gyldne Skyer, som svæve
paa Himlen i sagte Flugt,
Røgens Kruser sig hæve
fra Arnen hyggeligt, smukt.

Aaen slynger sig stille
i den tause Natur,
efter Foreller en lille
Pilt sidder hist paa Lur.

Smukke, skraanende Hlider
i deres grønne Dragt
holde til begge Sider
om Gaarden i Dalen Vagt.

Paa Engen Karle og Piger
slaae Hø i den klare Luft,
sødt mig imøde stiger
dets friske, kryddrede Duft.

En ensom Fugl sin Trille
slaaer, saa underlig øm.
Tankerne blive stille,
og Sjælen synker i Drøm.
</body>
</poem>

<poem id="arentzen2019010624">
<head>
    <title><num>III.</num>Gjensyn</title>
    <toctitle><num>III.</num>Gjensyn</toctitle>
    <indextitle>Gjensyn</indextitle>
    <linktitle>Gjensyn</linktitle>
    <firstline>Saa skal jeg nu atter skue</firstline>
    <source pages="69-73"/>
    <quality>korrektur1,kilde,side</quality>
</head>
<body>
<nonum><center><b>1.</b></center></nonum>

Saa skal jeg nu atter skue
Vennen fra Ungdoms Aar
med de sorte Øines Lue
og det lyse, flagrende Haar,

med de aandfulde Smil om Munden
og den rige poetiske Aand.
Jeg skal atter i Aftenstunden
knytte det gamle Baand.

O, hvor vi skulle tale
om al vor Ungdoms Lyst,
naar i Skov og dybe Dale
vi sværmed Sommer og Høst

med Randslen kastet om Skulder,
i Haanden vor Vandringsstav -
høit vor Jubel ruller
vidt over Land og Hav.

Vi skulle mindes med Gammen
den herlige Vintertid,
naar vi glade studerede sammen
Platon med klassisk Flid

og steg mod Ideens Himmel
med henrykt blussende Kind
høit over Jordens Vrimmel
og Fænomenernes Skin -

naar vi sad over Shakspeare bøied',
og en Verden forbi os drog,
mens Taaren traadte i Øiet,
og Hjertet høiere slog.

Han var kommen vidt over Voven
fra Islands Klippeø
til Sletten og Bøgeskoven
og den stille, drømmende Sø.

Vi havde i Ungdoms Dage
sammen haabet og drømt.
Mindet vender tilbage,
og Sjælen hilser det ømt.


<nonum><center><b>2.</b></center></nonum>

Saa det er Præstegaarden
henne ved Hliden hist!
Ussel, forfalden staaer den
i Fjeldnaturen trist.

Et Faar paa Grønsværstaget
græsser i Ro og Mag.
- Af Minderne sært betaget,
jeg staaer i den heldende Dag.

Jeg træder ind i Stuen
med Lergulv, lille og lav.
Fra Kjøkkenet Skorstensluen
en dunkel Belysning gav.

En Mand ved Vinduet hviler
sit Hoved mod Bordets Kant.
Han reiser sig, døsigt han smiler
og raver en Smule iblandt.

Et ,,<i>Sæll!</i>'' han imøde mig sender
og rækker mig Haanden hen.
Jeg ham kjender, og ikke ham kjender
jo, det er min Ungdomsven.

Øiet usikkert flammer,
om Munden spiller et Grin,
lallende Tungen stammer -
en sørgelig, vild Ruin!

Jeg ned min Smerte dæmper
og nævner for ham mit Navn.
Jeg ser, hvor det i ham kæmper,
da han kaster sig i min Favn.

Han kysser mig ømt paa Munden
og klapper mig paa min Kind.
Tause, i Aftenstunden
vi staae med bevæget Sind.

En Hær af Minder drage
stille gjennem vort Bryst:
alle de svundne Dage,
al vor Ungdomslyst.


<nonum><center><b>3.</b></center></nonum>

,,Naa skynd Dig, min deilige Dise,
herfrem med Druens Blod!
Som Noah, den gamle Vise
vi drikke os lystigt Mod.''

En Kjærling med gnavne Miner,
snavset, fed og stor,
ind i Stuen triner
og sætter Vinen paa Bord.

En Hob Unger med uredte Lokker
nedad den buttede Kind
ude paa Gangen sig flokker
og kiger ad Døren ind.

... Men hvorfor videre male
Gjensynets bittre Ve!
Jeg kunde for Sorg knap tale
og maatte dog spøge og le.

,,<i>Svei mjer!</i>'' vildt han banded.
,,Det gaaer nu som det kan bedst.
Duer man ikke til Andet,
saa duer man altid til Præst.''
</body>
</poem>

<poem id="arentzen2019010625">
<head>
    <title><num>IV.</num>Stulken paa Tunet</title>
    <toctitle><num>IV.</num>Stulken paa Tunet</toctitle>
    <indextitle>Stulken paa Tunet</indextitle>
    <linktitle>Stulken paa Tunet</linktitle>
    <firstline>Hun stod paa Tunet, rank og høi</firstline>
    <source pages="74-79"/>
    <quality>korrektur1,kilde,side</quality>
</head>
<body>
Hun stod paa Tunet, rank og høi
i Morgensolens Skin;
den lyse Lok i Vinden fløi
om hendes brune Kind.

Paa Hesten Sadelen var hængt,
og Tømmen rede laa;
med Reisekappen om mig slængt
jeg op mod Tunet saae.

Jeg kunde, som en fangen Svend,
ei røre Haand og Fod,
men stirrede mod Mæen hen,
og ringe var mit Mod.

En Lænke mere stærk end Bast
og Jern jeg lagdes i,
de bløde Lokker holdt mig fast
med underfuld Magi.

Min Genius vinked fremad, frem
i Livets vilde Dyst;
men Bondedattrens stille Hjem
et ,,Bliv!'' mig hvisked tyst.

,,Se Morgensolens Straaleskjær
paa Fjelde og paa Sø!
O det er godt at leve her,
her er det godt at døe!

De blege Marker smile blødt
i Sommersolens Glands;
og, slaaet, Tunet dufter sødt
og tryller Sind og Sands.

Se! Røgens lette Kruse staaer
op imod Himlens Sky
med Hilsen fra den lille Gaard
i grønne Hliders Ly.

Den store Hjord, som græsser <w>der</w>,
og Fjeldets Faareflok,
Foreller smaa i Aaen her -
er det ei Rigdom nok!

Hvor sødt at leve glad, forglemt,
et frit, naturligt Liv!
Hvor sødt at færdes stille, gjemt
for Verden og dens Kiv,

paa Mark og Bjerg med freidig Aand
i Sommersolen mild,
om Vintren med en Bog i Haand
ved Arnekrogens Ild!

O Luft saa høi og frist og ren!
O yndig-stille Tun!
Hvi vakler Du? O vær ei sen,
slaa op her dit Paulun!

Et venligt Hjem, en Hustru øm -
hvad kan Du ønske mer!
Din Ungdoms første, bedste Drøm
Dig her imøde ler.

Hvad vil Du hist i Verdens Larm,
hvor Hjertet lukkes til?
Du har jo i din egen Barm
et bedre Skuespil.

Er Luften hist ei taaget, mørk -
en vældig Stenkulsky?
Er Livet ikke tidt en Ørk
midt i den store By?''

... ,,,,Javist er Verden kold og haard,
jeg følte det saa tidt;
endnu i Øiet Taaren staaer
af alt hvad jeg har lidt.

Javist er Luften tidt ei ren,
men Dagen næsten Nat.
Mer selv end her blandt Fjeldets Sten
er tidt man hist forladt.

Men ikkun hvor i Røg og Damp
Maskinehjulet gaaer
Historiens underfulde Kamp
for Livets Krone staaer.

Med Taarer og med Hjerteblod
vel Seiren bliver kjøbt -
Menneskets Søn af Guddomsrod
i Pjalter bliver svøbt.

Mens Ræven i Naturens Pragt
i Hulen finder Læ,
til Golgatha han bliver bragt
og hængt paa Korsets Træ.

Men Korset paa vor Bannerstang
skal plantes i vor Leir,
og under det Martyrers Gang
vi gaae - fra Seir til Seir.

Thi Korsets Træ er Livets Træ
i paradisisk Glands,
og kun i Korsets mørke Læ
Du vinder Livets Krands.

O følg din Genius, hør dens Kald,
fremad til Kampens Lyst!
Den bedste Lod er Heltens Fald
med gjennemstunget Bryst.''''

... Jeg op mig kasted paa min Hest
og satte den i Gang.
I Nordenvindens friske Blæst
et ,,Fremad!'' freidigt klang.

Som Pilen rask afsted jeg fløi:
,,Farvel, min Lillievaand!''
Hun stod paa Tunet, rank og høi,
og vifted med sin Haand.

Den var ei spinkel, hvid og blød,
den travle Gjerning skrev
paa Kvindehaanden, haard og rød,
Arbeidets Adelsbrev.

Saamangen skjønnere jeg saae,
af Ringe sluttet ind;
men Hjertet høiere kan slaae
og dugges kan min Kind,

hvergang sig hæver i min Aand
imellem Minders Hær
Farvellet hist fra Møens Haand
i Morgensolens Skjær.
</body>
</poem>

</content>
</section>

<poem id="arentzen2019010626">
<head>
    <title>It is my soul, that calls upon my name</title>
    <subtitle>(Shakespeare: Romeo and Juliet, Act II, Scene II.)</subtitle>
    <firstline>Naar ned i Vinens dunkle Lethestrøm</firstline>
    <source pages="80"/>
    <quality>korrektur1,kilde,side</quality>
</head>
<body>
Naar ned i Vinens dunkle Lethestrøm
jeg sænke vil mit Hjertes dybe Savn,
da hører jeg en Hvisken, stille, øm:
det er min Sjæl, som kalder paa mit Navn.

Naar vildt jeg higer efter Elskovs Lyst
Læbe mod Læbe i en Kvindes Favn,
da hører jeg den samme blide Røst:
det er min Sjæl, som kalder paa mit Navn.

Ja, hvergang jeg i Livets Bølgekast
mod skjulte Klipper styre vil min Stavn,
en Stemme hvisker, kjærlig, og dog fast:
det er min Sjæl, som kalder paa mit Navn.

Saa dreier atter jeg min Snekkes Ror
og styrer fremad mod den stille Havn.
Jeg lytter, gjennem Stormens vilde Kor,
efter min Sjæl, som kalder paa mit Navn.
</body>
</poem>

<poem id="arentzen2019010627">
<head>
    <title>Et Hjem</title>
    <firstline>Jeg mægter ikke at sove</firstline>
    <source pages="81-84"/>
    <quality>korrektur1,korrektur2,kilde,side</quality>
</head>
<body>
Jeg mægter ikke at sove
i Sommerens Morgengry
for Svalernes lystige Kviddren
under den rødmende Sky.

Fra deres lille Rede
høit under Husets Tag
de hilse med jublende Stemme
den nyfødte, lyse Dag.

Ak, paa mit ensomme Leie
bliver min Tanke blød,
hvergang jeg hører derude
Svalekvidderen sød.

Yndigt for Sjælens Øie
stiger et Billed frem:
Svalens luftige Rede,
Sangerens lille Hjem.

Ungerne pippe derinde
sagte saa godt de kan.
Nu titter et lille Hoved
ud over Redens Rand.

Nok et og nok et jeg skuer,
Næbbene aabne staae.
Der er en Rigdom, jeg mærker,
paa velsignede Smaa!

Hunnen sidder paa Taget,
kiger til Ungerne ned -
Sommermorgenen breder
over det Hele sin Fred.

Jublende kommer Hannen,
Flugten som Pilen snar;
Føde til sine kjære
smaa Forsultne han har.

Hustruen ham imøde
sender en Velkomstsang.
Hvilken en yndig Kviddren,
hvilken en Hjerteklang!

Ak, paa mit ensomme Leie
bliver min Tanke blød,
hvergang jeg hører derude
Svalekvidderen sød!

Jeg maa paa Livets Bølger
tumles i Længsel og Savn,
kan ikke styre min Snekke
ind i Kjærligheds Havn.

Naar skal jeg finde det drømte
milde, velsignede Hjem?
Naar skal jeg finde det stille,
i Freden hyllede Gjem?

... Lidt det dog baader at klage,
modløs, paa Livets Strøm;
lidt det dog baader at synke
hen i blødagtig Drøm!

Brus kun, skummende Bølger,
skyl kun over mit Dæk -
endnu er Masten ei knækket
endnu er Skuden ei læk!

Kjæk imod Livets Brænding
vende, mit Skib! Du din Stavn.
Du skal vel ogsaa finde
engang en stille Havn.
</body>
</poem>

<poem id="arentzen2019010628">
<head>
    <title>Skyfuld Himmel</title>
    <firstline>Skyer paa Himlen sig taarne</firstline>
    <source pages="85-86"/>
    <quality>korrektur1,kilde,side</quality>
</head>
<body>
Skyer paa Himlen sig taarne.
I sær, fantastisk Strid,
af Stormen fremad baarne,
flyve de hid og did.

Hvorhen jeg vender mit Øie
op imod Lysets Hjem,
de vælte sig, sorte, høie,
ustandseligt fremad, frem.

Min Tanke sig forvirrer,
grublende, tung og mørk,
medens jeg opad stirrer
ud i den uhyre Ørk.

Dog hisset, hisset jeg skuer
en lille, blaanende Plet!
Som en Oases Tuer
hviler den, smilende, let.

Til den min veivilde Tanke,
haabende, klynge sig kan,
som til den sidste Planke
en stakkels skibbrudden Mand.

O Blaa paa den mørke Himmel,
Hjertet hilser Dig glad.
Du svæver blandt Skyers Vrimmel
som Duen med Oliens Blad.

Lysets evige Banner
folder Du kjærligt ud,
som Tegn fraoven Du stander
og bringer det trøstende Bud:

at Solen atter skal stige
og mægtigt straalende staae,
Tungsindsskyerne vige,
og Himlen igjen blive blaa.
</body>
</poem>

<poem id="arentzen2019010629">
<head>
    <title>Opraab</title>
    <firstline>O hør ikke paa det daarlige Ord</firstline>
    <source pages="87"/>
    <quality>korrektur1,kilde,side</quality>
</head>
<body>
O hør ikke paa det daarlige Ord,
som de præke for Dig saa gjerne,
at Ideens Magt over Himmel og Jord
er Drøm af en Digterhjerne.

Staa surret til Masten, Odysseus lig,
ved Sirenesangen fra Dybet,
der lokker Dig med dæmonisk Svig,
for at drage Dig ned til Krybet.

O slip ei modløs dit gode Ror
paa Livets vildene Strømme,
men følg de ledende Stjerners Kor
og tro paa din Ungdoms Drømme!

O lyt til din Genius dybt i dit Bryst
og Pallas Athene, den høie!
De føre Dig hjem til Hvilens Lyst
efter den tungeste Møie.
</body>
</poem>

<poem id="arentzen2019010630">
<head>
    <title>Tjørnehækken</title>
    <firstline>Naar ud i den deilige Sommer Du gaaer</firstline>
    <source pages="88"/>
    <quality>korrektur1,kilde,side</quality>
</head>
<body>
Naar ud i den deilige Sommer Du gaaer,
med sød Forundring din Gang Du standser
langs Veien, hvor Tjørnehækken staaer
og strækker ud sine skarpe Landser,
Du skuer, og troer knap dit eget Øie,
imellem Tornene smidigt sig bøie
og vinde sig frem, saa her og saa der,
af fine Konvolvler en talløs Hær -
et blomstrende Løvtag Tornene krandser.

Og ud af Tornebusken til Dig,
som fordum til Moses, Herren taler:
Naar skarpe Torne spærre din Vei,
og dybt Du saares af Livets Kvaler,
da synke Du hen ei, modløs og mat -
fremad, opad ved Dag og ved Nat!
som Konvolvlen med Klokkeblomsterne hvide
sig hæver høit mellem Tornene stride
og frisk og smilende over dem daler.
</body>
</poem>

<poem id="arentzen2019010631">
<head>
    <title>Brændevinsbrænderens Ko</title>
    <firstline>Jeg hører Koen brøle</firstline>
    <source pages="89-91"/>
    <quality>korrektur1,kilde,side</quality>
</head>
<body>
Jeg hører Koen brøle
i Brændevinsbrænderens Gaard,
og, trods mit lærde Hoved,
Hjertet høiere slaaer.

Jeg drømmer om Barndomshjemmet
og om den røde Ko
og Kalven, hvormed jeg leged,
medens jeg lystigt lo.

Jeg sidder høit under Taget
nærved Stjernernes Kor -
ak, og dog maa jeg længes
efter den lave Jord,

efter de grønne Marker,
efter den rindende Aa,
efter de vilde Roser
og alle Blomsterne smaa!

Jeg sidder blandt Oldtids Vise,
Ideens Himmel nær -
Bondekonen ved Leddet
var mig fast ligesaa kjær!

Storken paa Kirketaget
dukker op i mit Sind,
Trofast i Tøndehuset -
Taaren dugger min Kind.

Skjæget er tykt paa Kinden,
jeg er alvorlig og klog -
ak, og bort dog, som Drengen,
længes jeg kan fra min Bog

ud til min Faders Vænge
med Høets livsalige Duft,
ud til den blissede Fole,
ud i den friskere Luft!

Ingen jeg tør lade mærke,
hvordan mit Hjerte slaaer,
hvergang at Koen brøler
i Brændevinsbrænderens Gaard.

Ak, for en lærd Magister
Skammen er altfor slem,
at saadan En paa Fire
faaer ham fra sine Fem!
</body>
</poem>

<poem id="arentzen2019010632">
<head>
    <title>Opad!</title>
    <firstline>Jeg stiger, og jeg stiger</firstline>
    <source pages="92-93"/>
    <quality>korrektur1,kilde,side</quality>
</head>
<body>
Jeg stiger, og jeg stiger
ad Bjergets Side op.
Jeg higer, og jeg higer
imod den høie Top.

Med magisk Skjær den blinker
i lyse Straalers Dands,
og underfuldt den vinker
i Ætherhavets Glands.

Den skarpe Klippe skærer
tilblods min trætte Fod,
men fremad rask mig bærer
mit kjække Ungdomsmod.

Paa steile Fjeldeskrænter
er Veien tung og trang,
men nyfødt Mod jeg henter
i frisk og freidig Sang.

Og naaer jeg ikke Tinden
og vinder ei saavidt,
men segner mat forinden -
jeg har dog ærlig stridt.

Jeg har dog opad kæmpet
i høi og dristig Gang.
Jeg har dog ned ei dæmpet
min Længsel og min Trang:

mit Hoved glad at dukke
i Ætherhavets Glands,
min Pande stolt at vugge
i lyse Straalers Dands.

Og blev det ei mig givet
at naae den høie Top,
jeg har dog levet Livet
og higet opad, op!
</body>
</poem>

<poem id="arentzen2019010633">
<head>
    <title>Tilegnelse</title>
    <firstline>Den sande Ungdom vier jeg min Sang</firstline>
    <source pages="94"/>
    <quality>korrektur1,kilde,side</quality>
</head>
<body>
Den sande Ungdom vier jeg min Sang,
der under Ungdomskamp for Idealet,
naar Modet høiest steg og dybest daled,
fra Sjælen strømmed med bevæget Klang -

en Ungdom, der ei sorgløs gynger hen,
letsindig sværmende, paa Verdensstrømmen,
men sætter Livet ind for Ungdomsdrømmen
og kæmper fremad for at vorde Mænd -

en Ungdom, der ei, gammelklog og kold,
ad Idealet som en Daarskab smiler,
men glad, som til en Dands, i Striden iler
og slipper, selv i Døden ei, sit Skjold -

den sande Ungdom, ikke den af Aar,
den evige, der fældes ei af Tiden,
men voxer, styrkes, luttres gjennem Striden
og endnu blusser under hvide Haar.
</body>
</poem>

<poem id="arentzen2019010634">
<head>
    <title>Krandsen</title>
    <firstline>Jeg sætter Krandsen paa din unge Pande</firstline>
    <source pages="95-96"/>
    <quality>korrektur1,kilde,side</quality>
</head>
<body>
<nonum><small><center><b>Hun.</b></center></small></nonum>

Jeg sætter Krandsen paa din unge Pande
og trykker fast den om de rige Lokker.
Min Tro paa Dig Alverden ikke rokker,
hvor vildt Du tumles end paa Livets Vande.

Jeg seer din Fylgie som en Genius herlig,
usynlig mellem Mængden, dorsk og sløvet,
der - Støvets Børn - sig vælter lavt i Støvet,
slaae sine Vinger om Dig, kraftig-kjærlig.

Hver Hindring paa din Vei den bort vil veire,
den styrker Dig igjennem Kampens Spænding
og fremad, fremad, gjennem Storm og Brænding
den fører Dig fra Seire og til Seire.

Jeg ser fra Lysets ætherklare Rige
omkring din høie Pande Straaler funkle.
Om end din Fod forvildes i det Dunkle,
fra Klarhed og til Klarhed skal Du stige.


<nonum><small><center><b>Han.</b></center></small></nonum>

Jeg svæver høit paa Livets vilde Vande,
og Modet synker tidt, til Døden trættet.
Profetisk har Du Seiren mig forjættet
og trykket Krandsen om min hede Pande.

Som Englevingers Susen mildt den kjøler.
Mig tykkes: Stormen rundtomkring mig tier,
og Sjælen vugges blidt paa Melodier.
En, hid til ukjendt, salig Ro jeg føler.

O, det gjør godt paa Verdens mørke Strømme,
hvor, døsigt gloende og slimet, Krybet
saa gjerne drog os ned til sig i Dybet,
at krandses af to Hænder, bløde, ømme!

Nu gaaer jeg atter glad i Vaabendandsen,
hvor Sværdeslaget imod Skjoldet brager;
og ydmyg, rørt jeg mig til Minde drager,
at min Valkyrie mig rakte Krandsen.
</body>
</poem>

<poem id="arentzen2019010635">
<head>
    <title>Hevnen</title>
    <firstline>Kong Visvamitra flammer</firstline>
    <source pages="97-100"/>
    <quality>korrektur1,korrektur2,kilde,side</quality>
</head>
<body>
Kong Visvamitra flammer
i vild, ustyrlig Harm;
som i en Hexekjedel
det syder i hans Barm.

En hellig Eneboer
i Skovens stille Pragt
har modsat sig hans Villie
og kongelige Magt.

Med Fromheds stærke Vaaben
og uforfærdet Bryst
Brahmanen har sig stillet
imod sin Konges Lyst.

Det hjalp ei, at han trygled;
det hjalp ei, at han bød.
Kun Hevn, kun Hevn kan slukke
hans vilde Vredesglød!

Han sender sine Kæmper
imod den stille Skov;
de styrte frem, som Løver,
der brøle høit paa Rov.

Men ud Brahmanen strækker
sin Eneboerstav,
som Brahma over Himlen
og Jorden Magten gav.

De vilde Kæmper standse,
som rørte af en Gud;
og Sværd og Landser synke
af deres Hænder ud.

Kong Visvamitra stander,
en svag og modløs Mand -
en Slange lig, berøvet
sin giftigstærke Tand.

Han føler, dybt fortvivlet,
han kæmper mod en Aand,
der knækker stærkest Landse,
som Stormen svagest Vaand.

Med dobbelt Harme fylder
ham al hans bittre Nød.
Kun Hevn, kun Hevn kan slukke
hans vilde Vredesglød!

Da hører han en Stemme,
som hvisker i hans Bryst,
den hæver atter Modet
og skjenker nyfødt Trøst.

,,De stærke Aandens Vaaben
og Kræfter vorde hans,
og smykkes skal hans Pande
med Seirens stolte Krands!''

Alene bort han drager
fra Verdens Pragt og Larm
og vender sig i Stilhed
ind i sin egen Barm.

Hvor Skoven mørkest skygger,
i fattigt Enebo
sit Liv han ydmygt hyller
i Ensomhed og Ro.

Han kæmper Aandens Kampe
den lange Dag og Nat
og skuer ei tilbage
mod hvad han har forladt.

Forgjeves Tryllesyner
vil drage Sjælen bort,
de skjønne Nymfer komme
mod Villiens Kraft tilkort.

Saa kæmper han og kæmper
i Maaneder og Aar.
Tilsidst med Guddomsstyrke
han, gjennemluttret, staaer.

Men nu han er ved Maalet
han smiler, rolig, glad:
han kan sig ikke hevne
han føler intet Had.

De gode Genier svæve
omkring ham fjern og nær,
han skuer hele Livet
i Kjærlighedens Skjær.
</body>
</poem>

<poem id="arentzen2019010636">
<head>
    <title>Behramgur og Dilaram</title>
    <firstline>Behramgur, Perserfyrste, Sassanide</firstline>
    <source pages="101"/>
    <quality>korrektur1,kilde,side</quality>
</head>
<body>
Behramgur, Perserfyrste, Sassanide,
begejstret taled af sit Hjertes Trang.
Dilaram, Elskerinden ved hans Side,
ham svared ømt med Rimets søde Klang.

Saaledes skal i Persiens fagre Dale,
hvor Luften bølger vellystsuld og blød,
hvor mellem Roser flagre Nattergale,
den skjønne Kunst til Verden være fød.

O store Mythe, evig unge Sage!
Først naar et Hjertes dybe, stille Trang
af Elskovs Ekko gives blødt tilbage,
da fødes Poesiens hulde Klang.
</body>
</poem>

<poem id="arentzen2019010637">
<head>
    <title>En Drøm</title>
    <firstline>Jeg drømte, at vi svæved op mod Himlen</firstline>
    <source pages="102"/>
    <quality>korrektur1,kilde,side</quality>
</head>
<body>
Jeg drømte, at vi svæved op mod Himlen.
Min Arm jeg havde om din Midie slynget,
og elskovsvarm Du op til mig Dig klynged.
Saa fløi vi opad, opad over Vrimlen.

Du hvisked kjærligt, henimod mig bøiet:
,,I dine stærke Arme kan jeg stige!
mod Lysets høie, ætherklare Rige
og saae mig, yndigt smilende, i Øiet.

Jeg Liv og Styrke drak af dine Blikke
og svared: ,,Elskte, kun naar Du mig følger,
jeg kraftigt kløver Himmelrummets Bølger -
o, uden Dig jeg mægtede det ikke!''

,,,,Ja'''' - jubled vi i Kor - ,,,,vor Vei er banet!
Som tvende Draaber blidt vi sammenrinde.
En stor og fuld, der slutter Himlen inde,
vi flyde sagte ud i Oceanet.''''
</body>
</poem>

<poem id="arentzen2019010638">
<head>
    <title>Med en Bogreol</title>
    <firstline>Som Aanden i Eventyret var sat</firstline>
    <source pages="103"/>
    <quality>korrektur1,kilde,side</quality>
</head>
<body>
Som Aanden i Eventyret var sat
i en Kiste paa Bunden af Havet,
saa ligger en stor, en uendelig Skat
i Bøgernes Gjemme begravet.
Den hviler stille, med lukket Mund
og venter paa sin Forløsningsstund.

Som den fattige Fisker kasted sit Net -
Du mindes nok Sagnet fra Østen! -
og fanged Aanden, en kostelig Dræt,
der bragte for Sorgen ham Trøsten:
saa drage Du snildt for Lyset frem
Aanden, der slumrer i Bøgernes Gjem.

Og har Du først manet Aanden frem,
som Taage fra Øiet det falder:
da staaer Du midt i dit simple Hjem
mellem prægtige Søilehaller.
Fortids Vise talende gaae,
Fortids Skjalde Harperne slaae.
</body>
</poem>

<poem id="arentzen2019010639">
<head>
    <title>Med ,,Tycho Brahes Ungdom'' af C. Hauch</title>
    <firstline>Af Kampen for et herligt Ungdomskald</firstline>
    <source pages="104"/>
    <keywords>brahe,hauch</keywords>
    <quality>korrektur1,kilde,side</quality>
</head>
<body>
Af Kampen for et herligt Ungdomskald -
ei Aandens blot, men Hjertets ikke mindre -
et Billed rulled op en ædel Skjald
i dette Digt, der griber dybt vor Indre.
Held den, der saadan kæmper for sit Kald,
,,tro mod sig selv og mod sin bedste Stræben'';
selv om han falder, glad dog i sit Fald,
han segner hen med Jubelraab paa Læben.
</body>
</poem>

<poem id="arentzen2019010640">
<head>
    <title>Fødselsdagen i Høst</title>
    <firstline>Den første Gang dine lyse Blik</firstline>
    <source pages="105-106"/>
    <quality>korrektur1,kilde,side</quality>
</head>
<body>
Den første Gang dine lyse Blik
Du aabned for Jordens Vrimmel,
en kjærlig Søsterhilsen Du fik
fra Blomsternes brogede Stimmel:
Reseda og Neglik i Høstens Luft
formæled mildt deres søde Duft
i Skin af din Fødselsstjerne.

Forundret Du saae paa den rige Flor,
der samled sig om din Vugge:
et Billed af den brogede Jord
med Jubel, Taarer og Sukke!
Med barnligt aabent og kjærligt Sind
Du stirrede dybt i Kalkene ind
og drømte salige Drømme.

Endnu, som dengang, med aabent Blik
Du skuer paa Jordens Vrimmel;
endnu, som dengang, Du ofte fik
en Hilsen fra Blomsternes Stimmel;
endnu, som dengang, med barnlig Lyst
Du lader Reseda og Neglik i Høst
Dig bringe en Fødselsdags-Hilsen.

Gid altid ved Høstens Atterkomst
dit Øie paa Blomster maa hvile;
gid altid Du - selv en yndig Blomst -
til dine Søstre maa smile;
og gid Du sent i din egen Høst
med graanet Haar, men med Barnelyst
maa ligne en Blomst i Høsten!
</body>
</poem>

<poem id="arentzen2019010641">
<head>
    <title>Afsked</title>
    <firstline>Farvel, farvel, min Lillievaand</firstline>
    <source pages="107-108"/>
    <quality>korrektur1,kilde,side</quality>
</head>
<body>
<nonum><small><center><b>Han.</b></center></small></nonum>

Farvel, farvel, min Lillievaand -
jeg hører Hesten stampe!
Jeg iler bort med freidig Aand
ud i de raske Kampe.

Jeg kan ei, tryglende og myg,
om Elskov kjælent sukke;
jeg kan ei, som en Sanger, syg,
i Drømme blødt mig vugge.

Farvel, farvel endnu engang
min unge, fagre Kvinde!
Ved Hærtog, under Lurers Klang
jeg skal min Elskte vinde.


<nonum><small><center><b>Hun.</b></center></small></nonum>

Farvel, farvel, Du raske Svend,
som svinger Dig paa Hesten!
Din Hjelmbusk flagrer lystigt hen
og hilser mig i Blæsten.

Jeg sidder paa den stille Borg
og smiler gjennem Taare.
Med Bod for al min Længselssorg
Du kommer vel ad Aare.

Med Seir glad fra Ledingsfærd
i Hallen ind Du styrter.
Da krandser jeg dit tappre Sværd
med Roser og med Myrther.
</body>
</poem>

<poem id="arentzen2019010642">
<head>
    <title>Furerne</title>
    <firstline>De første Furer sænkes i min Pande</firstline>
    <notes>
        <note>Mottoet er sidste strofe i William Ellery Channing: <xref poem="channing2018123101,36"/>.</note>
    </notes>
    <source pages="109-110"/>
    <quality>korrektur1,korrektur2,kilde,side</quality>
</head>
<body>
<nonum><small><right>If my bark sinks, 't is to another sea.</right></small></nonum>

De første Furer sænkes i min Pande,
mit Aasyn dækkes af de første Rynker -
men tro kun ei, at over dem jeg klynker;
fast som Trofæer tykkes mig de stande.

Det er jo Ar fra Livets Strid og Møie,
der vidne lydt om Kampen og Bedriften;
en Fortidssaga staaer i Gaadeskriften
af disse Runer frem for Sjælens Øie.

Jeg har ei, Tithon lig - den stakket unge -
et Drømmeliv i Morgenrøden kaaret;
nei, Dagens Støv og Hede har jeg baaret
og kæmpet Livets Kamp, den alvorstunge.

Velsignet være disse Ar fra Striden!
Af disse Furer spirer Fremtidshøsten,
der bringer, gylden, tusindfoldig, Trøsten,
den evige, for hver en jordisk Liden.

Af Plovens Jern maa Jorden sønderrives,
at fulde Ax sig kan i Vinden vugge,
og Panden gjennemfures under Sukke,
at Aandens Sæd kan saaes og groe og trives.

Thi svind kun, Ungdomsglorie om min Pande -
jeg derfor ikke, som en Kvinde, klynker!
Vis Eder kun, mit Aasyns første Rynker -
som Manddoms- og som Hæderstegn I stande!
</body>
</poem>

<poem id="arentzen2019010643">
<head>
    <title>Penaterne</title>
    <firstline>Høie Penater!</firstline>
    <source pages="111-114"/>
    <quality>korrektur1,kilde,side</quality>
</head>
<body>
Høie Penater!
ud af min Fortids
brændende Troja
har, som Æneas,
Eder jeg reddet.

Synker kun alle
stolte Palladser,
underfuld deilige
Søilegange -
Skove af Marmor:
alle min Ungdoms
dristig fantastiske
Luftkasteller.

Lad kun den vilde,
knittrende Flamme
Eder fortære
mægtige Templer,
hellige Altre,
hvor jeg som Barn har
knælet og bedet.

Ak, af den falske
Skjønhed bedaaret,
ak, af Helena
henrevet sødt,
kæmped jeg vildt for en
gjøglende Drøm.

Op er jeg vaagnet,
vaagnet i Rædsel -
Troja, mit Troja
synker i Grus.

Eder jeg redded dog,
høie Penater,
ud af min Herligheds
bittre Forlis.

Eder jeg holder
i mine Arme,
Eder jeg trykker
tæt til mit Hjerte,
Eder jeg løfter
høit imod Himlen.

Brus da kun, Flamme,
styrter Palladser,
Barndoms ærværdige
Templer og Altre.

Mægtig, profetisk
toner en Stemme;
freidig jeg følger,
Genius! dit Kald.

Hisset, hisset
hæver sig op af
blaanende Bølger,
solbeskinnet,
druebetynget,
Du mit Italia,
deilige Land.

Fremtidslandet,
Manddomsbedrifters
vinkende Arne -
did over Havets
sydende Brænding
fører jeg Eder,
høie Penater!
</body>
</poem>

<poem id="arentzen2019010644">
<head>
    <title>Kordelia</title>
    <firstline>Hvad altfor ofte blev fordulgt</firstline>
    <source pages="115-118"/>
    <quality>korrektur1,kilde,side</quality>
</head>
<body>
Hvad altfor ofte blev fordulgt
skal nu fordølges ei:
den bedste Kvinde jeg har kjendt
jeg fundet har i Dig.

Som Søen med det stille Vand,
der har den dybe Grund,
er dine Øines klare Glands
og Smilet om din Mund.

Med ædel Stolthed Du forsmaaer
det løse, ydre Skin.
En høi og hellig Enfold boer
dybt i dit stille Sind.

Den sløve Verden aner knap
dit Væsens Trylleri,
men jeg med salig henrykt Sands
mig sænker dybt deri.

Naar træt af Dagens hede Dyst
jeg iled i din Favn,
Du glatted Pandens Rynker ud
og hvisked ømt mit Navn.

Det var, som om min Genius kom
og bredte Vingen vidt
og kjærligt overskygged mig
og kaldte paa mig blidt.

Da brast, som ved en Guddoms Røst,
de sidste Lænkers Tvang;
som Ørnen mod den klare Sol,
min Sjæl sig opad svang.

Det var, som bølged sod Musik
i Nattens dybe Ro,
og Tvivl og Sorger løstes op
i gudbegeistret Tro.

De høie Himlens Stjerner gik
harmonisk deres Gang,
og brudt blev Livets Dissonans
i Evighedens Klang.

Ak, Hjertet er saa ofte koldt
og Munden lukket til!
Hvad jeg kun altfor tidt fortaug
jeg nu Dig sige vil.

Saamangen traf jeg paa min Vei,
der vilde med mig le;
men Ingen delte, Bryst mod Bryst,
som Du min bittre Ve.

Ja, yded Støvet jeg Tribut
og snubled jeg og faldt,
Du Kjærlighedens Kaabe blidt
har bredet over Alt.

Du sikkert gik, som Stjernen hist
paa Himlens høie Hvælv,
og vidste dog, man synke kan
under sit eget Selv.

Men følte Du, det rette Selv
var trofast og var sandt,
alt Andet var Dig Feberdrøm
og Gjøgleværk og Tant.

O mere klart for hver en Dag,
som svandt, det blev for mig:
den bedste Kvinde, jeg har kjendt,
jeg fundet har i Dig!

En evig Ungdomsglorie har
i blid og yndig Pragt
med Foraarsglands og Rosenduft
sig om din Pande lagt.

Du smulres ei og veires hen
af Tiden til Ruin,
men luttres stille Aar for Aar
alt som den klare Vin.

Du rev mig ikke mægtigt med
dengang jeg først Dig saae,
et dæmpet Fredens Straaleskjær
over dit Væsen laa.

Først langsomt af det dunkle Svøb
sig Blomsten vikled ud -
nu straaler Du i magisk Glands
som mine Tankers Brud!
</body>
</poem>

<poem id="arentzen2019010645">
<head>
    <title>Hjemad</title>
    <firstline>Med Randselen paa Ryggen</firstline>
    <source pages="119-122"/>
    <quality>korrektur1,kilde,side</quality>
</head>
<body>
Med Randselen paa Ryggen
jeg vandrer fremad, frem.
Mig vinker i det Fjerne
et yndigt stille Hjem.

De klare Ruder blinke
i Aftensolens Skin,
og Lindetræet dufter
ad aabne Vindue ind.

I Horizonten ruller
den stolte, friske Sø;
med hvide Seil en Skude
sig vugger under Ø.

Den aabne, rige Slette
sig breder milevidt.
Den store, frie Udsigt
gjør Sindet stort og frit.

De fjerne Skove drage -
et majestætisk Hegn -
som Maleriets Ramme,
sig om den hele Egn.

Paa Bondegaarden knebbrer
en Stork med røde Ben,
og Æblehaven bugner
med Frugt paa hver en Gren.

Natur, o Du min Moder,
hvor er Du mild og smuk!
Til Sange, Du forvandler
hver Taare og hvert Suk.

I Morgen-, Aftenrøde
Du sødt fortryller mig;
det Mindste som det Største
jeg elske maa hos Dig.

Selv Grøftekantens Blomster
i deres simple Dragt
mig lifligt vederkvæge
med lønlig stille Magt.

En Tidsel hæver støvet
sin smukke røde Top,
og Kongelyset rager
saa gult og prægtigt op.

I Kløveret sig tumler
den brune, lodne Bi;
den fine Guldsmed skinner
som Guld og Sølv deri.

I store Bølger Kornet
for lune Sommervind
med fulde, tunge Vipper
sig gynger ud og ind.

Fra Redens skjulte Gjemme
i Agerrenens Ly
den lille Lærke flyver
med Triller imod Sky.

Livsaligt til mig blinke
imellem Kornets Straa
Markens beskedne Blomster,
de røde, gule, blaa.

Jeg sætter over Grøften -
jeg er jo ung og let -
og samler mig derinde
en duftende Buket.

... Alt Aftenklokken ringer,
og rask jeg iler frem.
Ved Veiens Ende vinker
mit yndigt stille Hjem.
</body>
</poem>

<poem id="arentzen2019010646">
<head>
    <title>Aude</title>
    <firstline>Den ædle Gisle flakkede om</firstline>
    <source pages="123-128"/>
    <quality>korrektur1,kilde,side</quality>
</head>
<body>
Den ædle Gisle flakkede om;
men hvor han kom,
ei blivende Sted var at finde.
Den høie Pris, paa hans Hoved sat,
ved Dag og Nat
de, gridske, stræbte at vinde.

Han maatte hevne sin Svoger og Ven
og strakte hen
hans Banemand bleg i Døden.
Thi jage de ham, som det vilde Dyr,
der flyer og flyer
og øiner ei Udvei af Nøden.

I Skovenes dybeste, mørkeste Vraa
alene han laa
og drømte de blodigste Drømme;
i Klippekløfterne dyssed ham ind
den susende Vind
og Fosse og rivende Strømme.

Med Fosterdatteren, Godrid, boer
i Geirthiofsfjord
hans Hustru, Aude, alene.
Mod Skyen rage Fjeldene op
med snedækt Top
om Gaarden af Tørv og Stene.

Men tidt af Kjærligheds stærke Magt
blev Gisle bragt
til Aude og Gaarden ved Stranden.
Han glemte Faren, Barm imod Barm,
i Hustruens Arm -
saa elskede de hinanden.

For Sølvpenge kjøbt, til Geirthiofsfjord
i Gisles Spor
er Eiolf, selvtolvte, dragen.
De liste sig, stille og tause, frem
i Skovenes Gjem
og lede om Natten og Dagen.

Og Gisle sidder ved Geirthiofsfjord
saa dybt under Jord,
som Muldvarpen i sin Hule.
Et Jordhus har han sig kløgtig bygt,
hvori han trygt
for Fjenderne kan sig skjule.

Nu drager Eiolf til Gaarden hen
med sine Mænd
og ind i Stuen han triner.
Han hilser Aude med Snildhed stor
og fagre Ord
og mæler med venlige Miner:

,,Jeg beder Dig, Aude, mindes nu,
hvorledes Du
maa ligge ved Fjorden, den øde.
Du Frænder og Venner aldrig ser
og drager ei meer
til Mænds og til Kvinders Møde.

Hvor Gisle fjæles, Du sige mig blot,
og lønne godt
jeg skal Dig med Sølvet, det hvide.
En anden Husbond, bedre end han,
jeg saa paastand
skal lægge Dig ved din Side.''

Sit Øie slaaer Aude ned til Jord:
,,Hvad mindst jeg troer -
skjøndt godt Du taled og længe -
det er, at Du skaffer mig Ægtemand,
som er bedre end han.
Men kom kun med dine Penge!''

Saa ryster han Sølvet i hendes Skjød.
Men Godrid, blød,
i Graad, ved at se det, brister.
Høit svulmer Fosterdatterens Barm
i Sorg og Harm,
og ud hun af Stuen sig lister.

Afsted til Fosterfader og Ven
fra Gaarden hen
sig skynder den grædende Pige:
,,Min Fostermoder, saa brav og blid,
nu fra sit Vid
er gaaet og vil Dig svige!''

Men Gisle svarer med Smil om Mund:
,,Du være kun
ei bange, min Godrid kjære!''
At Aude, min Hustru, sviger mig,
vil sagtens ei
mit Livs Fortabelse være.''

... ,,Jeg har altsaa'' - siger Aude - ,,nu Ret
at gjøre med det
saaledes som selv mig tykkes?''
,,,,Ja'''' - svarer Eiolf - ,,,,Alt hvad Du vil!''''
og ler dertil
og synes, ham Listen lykkes.

Hun strøg nu Sølvet ned i en Pung,
saa stor og tung -
og ind paa Eiolf hun trængte.
Hun høit i sin Høire Pungen svang,
saa Sølvet klang,
og hen i hans Aasyn den slængte:

,,Hvor kunde Du troe, Du onde Mand,
en Hustru kan
forraade sin Husbond og Herre!
Hun sviger ikke sin Ungdoms Ven,
om Andre end
ham vende Alt til det Værre.

Nei, finder han intet andet Ly,
hvortil han kan tye,
saa finder han det hos hende.
- Nu drage Du bort med blodig Ve
og Spot og Spe:
Du slagen blev af en Kvinde.''
</body>
</poem>

<poem id="arentzen2019010647">
<head>
    <title>Kvældulv</title>
    <firstline>I Ungdoms vilde, stormende Aar</firstline>
    <source pages="129-131"/>
    <quality>korrektur1,korrektur2,kilde,side</quality>
</head>
<body>
I Ungdoms vilde, stormende Aar
han havde som Viking hærget.
Skjoldet nu støvet i Krogen staaer,
og rustent paa Væg hænger Værget.

Vikingen er som Bonde ind
paa Fædrenegaarden dragen.
Edderkoppen spinder sit Spind
i Hjelmen oppe paa Knagen.

Det gaaer ei længer i lystig Dands
ad Havets øde Vande.
Solen skinner med stille Glands
paa Hjemmets græsrige Strande.

Han spøger ei mere paa Bølgerne blaa
med Ægirsdøttrene vilde.
En kjærlig Hustru og Glutter smaa
favne ham, vennemilde.

Rolig, sagtmodig og glad han gaaer
den lange Dag tilende
og ser til Marken, til Køer og Faar
og til sine travle Svende.

Men naar det lider mod Aftenstid,
bliver han syg i Sindet.
Ungdommens vilde, stormende Id
rører sig dybt i Mindet.

Vikingelivets blodige Lyst,
i Glemsel stille begravet,
dukker, nyfødt, op i hans Bryst,
naar Solen synker i Havet.

Han drømmer sig atter med Sværd i Haand
i Ungdomskampenes Bulder.
Mørket sænker sig over hans Aand,
og Blodet i Feber ruller.

Da væmmes hans Sjæl ved den jævne Gang,
som Dagen og Aaret bringer;
Faarenes Brægen paa grønne Vang
som Haan i hans Øre klinger.

Om Dagen er han from som et Lam,
men Natten øver sin Vælde.
Bønderne sige, han skifter Ham,
saasnart det lakker ad Kvælde.

Som vilden Ulv han flakker paa Rov
med gnistrende Øine og Tuden.
Høit det gjalder fra Fjeld og Skov,
og Bonden blegner bag Ruden.
</body>
</poem>

<poem id="arentzen2019010648">
<head>
    <title>Den lille Luftning</title>
    <firstline>I de unge Dage</firstline>
    <source pages="132-134"/>
    <quality>korrektur1,kilde,side</quality>
</head>
<body>
I de unge Dage
under Foraarsblæst,
som den vilde Jæger,
foer jeg høit til Hest.

Guddomsrøsten trængte
sjelden til mit Sind,
den blev lystigt veiret
hen i Veir og Vind.

Lad kun Andre klage
over Livets Gang -
Manddoms stille Dage
fylde mig med Sang.

Rolig Sjælen vugger
sig i Harmoni,
og en gammel Saga
dukker op deri.

Da Profeten fordum
paa sin Engels Bud
i den dunkle Hule
vented paa sin Gud -

se! da kom et Uveir,
vildt det frem sig svang,
stærkest Klippe brødes
paa dets stolte Gang -

se! da kom et Jordskjælv,
slukt blev Solens Glands,
Jordens faste Grundvold
gik i Bølgedands -

se! da kom en Flamme,
ræddelig og vild,
op mod Himlen blussed
høit den stærke Ild.

Men i Storm og Jordskjælv
gik ei Herrens Vei,
i den vilde Lue
taled Herren ei.

Først da efter Ilden
kom en sagte Lyd,
grebes dybt Profeten
af en navnløs Fryd.

Mens en stille Luftning
leged med hvert Blad,
svøbte han sin Kappe
om sit Hoved glad.

Ud han gik, bevæget,
bøied sig mod Jord,
lytted, ydmyg, stille,
til sin Herres Ord.
</body>
</poem>

<poem id="arentzen2019010649">
<head>
    <title>Bukefalos og Æselet</title>
    <firstline>To Billeder for Aandens Øie træde</firstline>
    <source pages="135-136"/>
    <quality>korrektur1,korrektur2,kilde,side</quality>
</head>
<body>
To Billeder for Aandens Øie træde.
I jordisk Glorie straaler høit det ene,
det andet aabner blidt en himmelsk Scene.
De fylde mig med vidt forskjellig Glæde.

Se! Paa Bukefalos, som Pil fra Bue,
med Sværd i Haanden Alexander farer
fremad igjennem Fjendens tætte Skarer,
i Øiet flammer Heroismens Lue.

Se! Paa et Æsel drager Fredens Bringer
ad palmestrøede Veie op til Byen
Jerusalem, imedens imod Skyen
Hosianna fra de fromme Læber klinger.

Navnkundig Hesten er, som Helten fører;
Bukefalos er høit i Alles Munde.
Men Æslet i Judæas stille Lunde,
skjøndt uden Navn, dog dybere mig rører.

En Helt skal paa Bukefalos sig svinge -
saa toner det, som fra en aandfuld Mythe,
hvortil jeg, stille, tankefuld, maa lytte -
men Kristoforos vorder kun det Ringe.
</body>
</poem>

<poem id="arentzen2019010650">
<head>
    <title>Midten</title>
    <firstline>O lad mig hverken, overtræt</firstline>
    <source pages="137-138"/>
    <quality>korrektur1,korrektur2,kilde,side</quality>
</head>
<body>
<nonum><small><right>Μηδὲν ἄγαν</right></small></nonum>

O lad mig hverken, overtræt,
mod høie Guder klage,
i Mismod vildt, af Livet mæt,
forbande mine Dage -

ei heller høit paa Lykkens Strøm
i daarlig Stolthed bramme,
og vugge Sjælen i en Drøm,
der gjøres maa tilskamme!

Thi Dagen synker ned i Kvæld
og stiger op i Morgen:
saa synker, stiger Livets Væld,
og Glæden følger Sorgen.

Lad mig i høi og hellig Ro,
i Med- og Modgang lige,
med salig, gudbegeistret Tro
fra <w>Midten</w> aldrig vige!

Den føre, gjennem Smil og Graad,
paa Livets rørte Vande
min jordisk-skrøbelige Baad,
til Fredens stille Lande!
</body>
</poem>

<poem id="arentzen2019010651">
<head>
    <title>Sommer og Efteraar</title>
    <firstline>Den hulde Sommer straaler i sin Pragt</firstline>
    <source pages="139-140"/>
    <quality>korrektur1,kilde,side</quality>
</head>
<body>
Den hulde Sommer straaler i sin Pragt,
og Alting smiler glad i Solens Flamme,
den grønne Skov i yppig Bladedragt
om Maleriet danner smukt en Ramme.

Men Høsten kommer, og i Storm og Slud
den Blad for Blad af Skovens Krone river -
men breder saa til Gjengjæld for os ud
de underfulde, store Perspektiver.

I Somrens snevre Tryllecirkel ind
jeg huldt mig lader slutte, o hvor gjerne!
Men høiere sig hæver dog mit Sind
ved Høstens vide Udsigt i det Fjerne.

Som overalt, i Sommer og i Høst
dybe Symboler frem for Øiet træde -
paa Hjertet, naar det svulmer høit i Lyst,
og naar i Kummer Taarer Øiet væde.

I Glæden sluttes Tanken snævert ind,
og i Momentet Aanden fængslet bliver;
men Sorgen aabner for vort stille Sind
os Evighedens store Perspektiver.
</body>
</poem>

<poem id="arentzen2019010652">
<head>
    <title>Palimpsesten</title>
    <firstline>Du sidder, en gammel Kvinde</firstline>
    <source pages="141-143"/>
    <quality>korrektur1,kilde,side</quality>
</head>
<body>
Du sidder, en gammel Kvinde,
fjernt fra det brogede Liv
med Øinene næsten blinde
og Ryggen bøiet og stiv.

Dybt er dit Ansigt furet,
af alle Roser forladt.
Snart vil Skjebne-Uhret
pege paa Dødens Nat.

Forbi Dig Verden iler
til sit lystige Spil,
sjeldent den standser og smiler
til den gamle Moerlil.

Den ser kun Ansigtets Rynker
og Øiets matte Glands.
Medlidende, den Dig ynker
og flyver til Leg og Dands.

Den daarlige Verden jeg ynker -
hvor kan den være saa blind!
Jeg i dit Ansigts Rynker
henrykt stirrer ind.

Øiet begeistret luer,
Panden hvælver sig kjæk:
min Ungdoms Elskede skuer
ud af de gamle Træk.

Ud af de slukte Blikke,
ud af den furede Hud
titter - ser I det ikke? -
min Ungdoms deilige Brud.

Kun for at overraske
gammel hun blev og graa;
Ansigtet er kun en Maske,
som hun har taget paa.

Tidt i et Klosters Haller
ligger et Pergament;
Støvet paa det falder,
det er af Ingen kjendt.

En Munk har paa det skrevet
Livets dybeste Nød,
Pergamentet er blevet
viet den mørke Død.

Men frem under Munkens Klage
med Domsbasunens Klang
titter fra gamle Dage
en herlig Oldtids Sang

om Solens lyse Straaler
i Sydens milde Luft,
om Vin i fulde Skaaler
og Foraarsblomsters Duft.

Ildfuldt det sorte Øie
straaler i Ungdoms Glands.
Olympens Guder, de høie,
møde den henrykte Sands.
</body>
</poem>

<poem id="arentzen2019010653">
<head>
    <title>Solnedgang</title>
    <firstline>Den høie Sol i Vesten stille daler</firstline>
    <source pages="144"/>
    <quality>korrektur1,kilde,side</quality>
</head>
<body>
Den høie Sol i Vesten stille daler,
dens stolte Dagværk er tilendebragt,
den i sin Nedgang Horizonten maler
med sin uendelige Farvepragt.

I Mørket efterhaanden ned sig dukker
hver Skikkelse paa Jordens vide Rund;
sødt duftende, sit Bæger Blomsten lukker,
med Kvidder synker Fuglen hen i Blund.

Endnu i Lysets sidste Straaler svømme
de høieste Tinder i et magisk Skin.
I Hjertet drage Længsler, bløde, ømme -
en Evigheds Herolder - sagte ind.

O maatte, naar det stunder imod Døden,
og Øiet stirrer ud i Livet mat,
saa stille, blidt og blødt som Aftenrøden
jeg strømme over i den store Nat!
</body>
</poem>

<poem id="arentzen2019010654">
<head>
    <title>Ved en simpel Baare</title>
    <firstline>Det stille Liv i den snevre Kreds</firstline>
    <source pages="145-146"/>
    <quality>korrektur1,kilde,side</quality>
</head>
<body>
Det stille Liv i den snevre Kreds
kun lidet ændses af Verden,
den har ikke Tid til at agte derpaa
for al sin urolige Færden,
den smiler ad det: det er saa smaat!
og dog kan fjernt fra Larmen
snarest findes den største Skat:
et trofast Hjerte i Barmen.

Den stille Død i den snevre Kreds
kun lidet ændses af Verden,
den har ikke Tid til at agte derpaa
for al sin urolige Færden,
den røres ei af det navnløse Lig -
og dog paa den simpleste Baare
snarest falder den bedste Krands:
den stille, brændende Taare.

Vi bære idag et stille Liv
til den stilleste Hvile - i Graven,
fra den snevre Kreds, hvor det virkede tro,
til den snevreste - Dødninghaven.
Han eied den største og bedste Skat:
et bravt og et kjærligt Hjerte
og følges til Graven af trofaste Faa
og Hendes dybeste Smerte.
</body>
</poem>

<poem id="arentzen2019010655">
<head>
    <title>Taarerne</title>
    <firstline>Du sidder, taus, bedrøvet</firstline>
    <source pages="147-148"/>
    <quality>korrektur1,kilde,side</quality>
</head>
<body>
Du sidder, taus, bedrøvet,
med Haanden under Kind,
og som i Stormen Løvet
saa tumles om dit Sind.

En Kirkegaard, en øde,
sig Verden strækker hen;
ligklædte, gaae de Døde
som Levende igjen.

Et Bjerg af navnløs Smerte
har lagt sig paa dit Bryst,
og med tungsindigt Hjerte
Du speider efter Trøst.

- Med Barnesind Du græde
af Sjælen ud din Ve,
da skal med Barneglæde
Du atter freidigt le!

Vor Graad er Jakobsstigen -
hver Taare er et Trin -
der fører Sjælens Higen
i Lysets Himmel ind,

hvor Sorgens Taare svinder,
som Dug i Solen, hen,
og Hjertet saligt finder
sit døde Haab igjen.
</body>
</poem>

<poem id="arentzen2019010656">
<head>
    <title>Den blinde Homer</title>
    <firstline>Homeros, der med høitbegeistret Sind</firstline>
    <source pages="149-150"/>
    <keywords>homer</keywords>
    <quality>korrektur1,kilde,side</quality>
</head>
<body>
Homeros, der med høitbegeistret Sind
saa skjønt besang den græske Kamp paa Landet
og Kong Odysseus' Eventyr paa Vandet,
skal - siger Sagnet - have været blind.

,,Hvorledes? Han, hos hvem saa høi og klar
hver Gud og Helt staaer som i Marmor hugget,
han, der vort Øie op for Skjønhed lukked,
Homeros, selv ei Lyset skuet har!

Hvorledes? Maa ei Kunstnerøiet glad,
som Barnets aabent, skue ud i Verden
og agte nøie paa dens hele Færden
i Sorg og Lyst, i Kjælighed og Had!''

Jo, frit maa Kunstnerøiet skue om
i Jordens underfulde, skjønne Dale,
frit maa det stirre op mod Himlens Sale,
hvis Kunstens Skaben ei skal vorde tom.

Men ikke mindre, som Homeros blind,
en Kunstner, fjernet fra den hele Verden
med al dens travle, hvileløse Færden
maa vende i sin egen Barm sig ind.

Først naar en Olding, blind for denne Jord,
hans høie Sjæl sig lukket har for Larmen,
da opgaaer for ham dybt i Digterbarmen
en anden Verden, underfuld og stor.

Da sidder han, hensunken som i Drøm,
med Mnemosyne, alle Musers Moder,
og maner nye, lyse Verdenskloder -
en Magus lig - af Tidens dunkle Strøm.
</body>
</poem>

<poem id="arentzen2019010657">
<head>
    <title>Lærken</title>
    <firstline>Dybt i Agerrenen</firstline>
    <source pages="151-152"/>
    <quality>korrektur1,korrektur2,kilde,side</quality>
</head>
<body>
Dybt i Agerrenen,
hvor Kornets Rødder groe,
hviler, hyllet i Freden,
min simple, fattige Bo.

Over mit Hoved bølge
i Sommerens lune Vind
de fulde, gyldne Vipper
sagte ud og ind.

Nyttige Producenter,
Axene kneisende staae.
I deres Skygge skjules
Sangeren, ringe, graa.

De føle Borgerværdet
og pukke paa deres Guld.
Sangerens Rede hænger
lavt i det sorte Muld.

Ubemærket han bygger
mellem den rige Høst,
barnligømt han sig hælder
til Jordens Moderbryst.

Naar Solen stiger og daler
i Morgen- og Aftengry,
paa dirrende Vinger jeg flyver
op mod den rødmende Sky.

Svævende høit over Jorden
med al dens Sorg og Lyst,
stærke, sittrende Toner
strømme frem af mit Bryst.

Den trætte Vandrer standser,
bevæget, sin raske Gang,
hæver sit Blik mod Himlen
og lytter glad til min Sang.

Freidig jeg slaaer min Trille
høit under Himlens Sky -
og søger i Agerrenen,
ydmyg, mit skjulte Ly.
</body>
</poem>

<poem id="arentzen2019010658">
<head>
    <title>Digteren og Publikum</title>
    <firstline>Kjære Digter, kjære Digter</firstline>
    <source pages="153-155"/>
    <quality>korrektur1,kilde,side</quality>
</head>
<body>
,,Kjære Digter, kjære Digter,
slige Ting mig ennuyerer.
De poetiske Papirer
man paa Børsen ei noterer.''

- ,,Kjære Digter, kjære Digter,
da jeg drukner fast i Acter,
finder De det vist naturligt
Musens Sag <i>ad acta</i> lagt er.''

- ,,Kjære Digter, kjære Digter,
send De mig kun Deres Blade,
saa skal jeg dem nok i Bladet
grundigt endevende lade.''

- ,,Kjære Digter, kjære Digter,
hvor jeg mig til Ballet gotter!
Vredes ei, jeg bruger dine
triste Vers til Papillotter.''

... Stolte Herrer, muntre Damer,
slet vi passe for hverandre.
Gaa med Strømmen I tilhøire,
saa vil jeg tilvenstre vandre -

ensom paa de stille Veie,
ensom paa de trange Stier,
fremad, fremad imod Maalet,
Sjælen fuld af Melodier.

Kunde ret jeg ud kun synge
hvad sig dybt i Hjertet dølger!
Ak, men svagt i Sandet pibler
ofte Sangens klare Bølger.

Naar saa paa min Vei jeg møder
En som længes, En som lider,
En som i de vaagne Nætter
Aandens tunge Kampe strider -

ham jeg hilse vil som Broder,
ham jeg til mit Bryst vil trykke,
og med ham jeg kjærligt deler
fælles Sorg og fælles Lykke.

Naar jeg træffer paa min Vandring
en af disse Kvinder milde,
der i Verdens vide Ørken
tørster efter Livets Kilde -

dybt jeg bøier mig for hende;
thi jeg veed, at Kvindelæben
med en hellig høi Begeistring
jubler til hver dristig Stræben.

Kling da, kling da, Sangens Toner,
om end brudte kun og svage,
kling som Udtryk for min Jubel,
kling som Udtryk for min Klage!

Der er endnu varme Hjerter,
stærke Mænd og bløde Kvinder;
Sangen fra det varme Hjerte
sagtens vel et Ekko finder.
</body>
</poem>

<poem id="arentzen2019010659">
<head>
    <title>Skumcikaden</title>
    <firstline>Foran Tidens Gjæring staaer Du stum</firstline>
    <source pages="156-157"/>
    <quality>korrektur1,kilde,side</quality>
</head>
<body>
Foran Tidens Gjæring staaer Du stum.
Mørk Du ser den ene høie Bølge
med et Tordenbrag den anden følge,
for at løses op igjen i Skum.

,,Ras kun'' - raaber Du - ,,o vilde Tid,
brus kun, over dine Bredder stegen!
Skum, kun Skum er Enden dog paa Legen,
tom og frugtesløs den hele Strid.''

... Stille, stille, strenge Tidens Dommer
med det visne Skolemesterris!
Lad Naturen i den lyse Sommer
tale til Dig paa sin stille Vis.

Gak paa Marken ud, og Du vil finde
af og til et upaaagtet Straa,
der sig gynger i de lune Vinde
med en lille Skumplet ovenpaa.

Ned til denne Skumplet Du Dig bukke,
Du, som kalder Tidens Gjæring tom!
Denne Skumplet er en lille Vugge
i Naturens store Helligdom.

Dette Skum foruden Glands og Farve,
som Du tidt gik tankeløs forbi,
gjemmer Skumcikadens lille Larve
stille, ubemærket indeni.

Ud af det, naar Tidens Fylde kommer,
under Blomsterduft fra grønne Vang
i den liflig lyse, varme Sommer
hæver Skumcikaden sig med Sang.

I det Mindste speiler sig det Største -
Et i Alt fra Støvgran og til Sol.
Af det Sidste lære kan det Første -
Begge Led i Evigheds Symbol.

Derfor stille, stolte, strenge Daare
med det visne Skolemesterris!
Bøi Dig over Straaet med en Taare,
gak til Skumcikaden og bliv viis.
</body>
</poem>

<poem id="arentzen2019010660">
<head>
    <title>Lirekassen</title>
    <firstline>Endskjøndt Beaumonden spotter</firstline>
    <source pages="158-159"/>
    <quality>korrektur1,kilde,side</quality>
</head>
<body>
Endskjøndt Beaumonden spotter
dens skarpe brudte Klang,
den simple Lirekasse
jeg vier dog en Sang.

Saa smukt i Salen klinger
det prægtige Klaver,
men Gadens Lirekasse
mig rører næsten mer.

Til den som sidder bøiet
af Livets tunge Vægt
den bringer dog en Tone
af ædelbaaren Slægt.

Til den som dybt i Mørket
ei Lykkens Solglands saae
den sender dog en Straale
ind i den dunkle Vraa.

Ved Læsten lytter Mester
og glemmer Sorg og Nød
og Dagens tunge Arbeid
for - knap det tørre Brod.

Den unge, blege Pige
har standset med at sye,
hun nynner Melodien
og stræber saa paany.

Og Rollingerne juble,
hver Eneste og En,
og hoppe overgivent
omkring paa bare Ben.

Lad Væggen være sprukken
og Skjebnen streng og seer,
Musikken kaster over
det Alt et venligt Skjær.

Er Tonerne lidt haarde,
det siger ikke stort -
de have deres Gjerning
i Livskoncerten gjort!
</body>
</poem>

<poem id="arentzen2019010661">
<head>
    <title>Barndomsalderen</title>
    <firstline>Barndomsalder med de skyldfri Glæder</firstline>
    <source pages="160-161"/>
    <quality>korrektur1,kilde,side</quality>
</head>
<body>
Barndomsalder med de skyldfri Glæder,
Livets første, friske Morgengry!
Sjelden bittre Taarer Øiet væder,
lystig Latter klinger tidt mod Sky.

Selv i stille, strenge Skolestuer,
hvor de mange Bøgers Sort paa Hvidt
ei just altid Barnehjertet huer,
banker det dog freidigt, kjækt og frit.

Aanden folder ud de spæde Vinger,
over glad sig til sin Fremtids Flugt.
Barnesangen imod Himlen klinger,
som en Foraarshymne, mildt og smukt.

Barneglæde fra vor Barneskamle,
følg Du os, selv under Lokker graa!
Hvad gjør det vel, at vi blive gamle,
naar vi kun i Hjertet ere Smaa.

Kling som Aftenklokkeklang paa Landet
gjennem Livet, Barndoms Melodi!
Lad til sene Aar, med vemodblandet
Glæde, Sjælen vugge sig deri.
</body>
</poem>

<poem id="arentzen2019010662">
<head>
    <title>Uglen</title>
    <subtitle>(Til et Billede af Zillen.)</subtitle>
    <firstline>Stille, stille, I lystige Fugle</firstline>
    <source pages="162"/>
    <quality>korrektur1,kilde,side</quality>
</head>
<body>
Stille, stille, I lystige Fugle,
forstyrrer ikke en gammel Ugle,
der sidder med gravitetiske Miner
mellem Fortids store Ruiner,
ryster paa Ho'det ad Tidens Flygtighed,
savner den rette, solide Dygtighed.
Hvor Vedbend dækker de sprukne Stene,
sidder jeg allerhelsk alene
og er først i rigtig godt Humør,
naar Jorden dækkes af Nattens Slør.
Skammer Jer dog og lader mig være,
holder Minervas Fugl i Ære,
lægger lidt Baand paa Eders Tunger,
I Spyttegjøge, I Ravneunger!
</body>
</poem>

<poem id="arentzen2019010663">
<head>
    <title>Ved Sygehjemmets Indvielse</title>
    <firstline>Fjernt fra Byens Kummer og Trang</firstline>
    <source pages="163-164"/>
    <quality>korrektur1,kilde,side</quality>
</head>
<body>
<nonum><center><b>1.</b></center></nonum>

Fjernt fra Byens Kummer og Trang,
rundt omhegnet af grønne Vang,
Sygehjemmet sig reiser.
Høit med trofast skjermende Mur,
midt i den evig unge Natur
Kjærlighedsmindet kneiser.

Venligt rinder den lille Aa,
Fuglene glad deres Triller slaae
og dulme den bittre Smerte.
Kvægende Lise, Paradis-Fred
venter Enhver, som hviler sig ved
vor Moder, Naturens Hjerte.


<nonum><center><b>2.</b></center></nonum>

Det høieste Ord, som i Verden er sagt,
er Kjærlighedsordet, det rige.
Det eier en stille, men undersuld Magt -
saa blødt, og saa stærkt tillige.

Og Kjærlighedsordets almægtige ,, Bliv!''
har grundet for kommende Dage
et venligt Asyl for det sygnende Liv,
et skjermende Hjem for de Svage.

Den evige Kjærlighed vies nu ind
det Hus, som Kjærlighed bygged.
Det stande - vi Lede med ydmygt Sind -
for Fremtids Storme betrygget!
</body>
</poem>

<poem id="arentzen2019010664">
<head>
    <title>Ambrosius Stub</title>
    <firstline>Han var kun en stakkels fattig Student</firstline>
    <source pages="165-166"/>
    <keywords>stub,holberg</keywords>
    <quality>korrektur1,kilde,side</quality>
</head>
<body>
Han var kun en stakkels fattig Student
med luslidt og hullet Kjole,
Lykken havde ham Ryggen vendt,
og Livet tog haardt ham i Skole.

Han brødes med Kummer, Sygdom og Nød
som Skriverdreng hos de Store
og maatte tigge sig Naadsensbrød
fra Herremændenes Borde.

Men dybt i den fattige Skrivers Bryst
luede Guddomsflammen;
han udsang sin Sorg, og han udsang sin Lyst
til kommende Slægters Gammen.

Og Vaarens Pris sig mod Himlen svang
i Toner, liflige, milde;
og Visen om Krambamboli klang
ved det lystige Drikkegilde.

Det brused om Verdens vidtløftige Hav,
der knuser de stolteste Stavne
og fører os Alle i skummende Trav
fra Vuggens til Gravens Havne.

Mens Holbergs mægtige Latter klang
og rensede Foraarsluften,
henaandede Stub sin melodiske Sang
om den deilige Rosenknups Duften.<note>Se <xref poem="stubmoralskea2"/>.</note>

Han var en Svale, der, kviddrende sødt,
paa pilsnare Vinger kommer
og bliver af isnende Kulde mødt,
thi, ak! den gjør ingen Sommer -

en graa, lille Lærke, der Triller slaaer
over snebedækkede Dale -
et Forbud i den spirende Vaar
paa Sommerens Nattergale.
</body>
</poem>

<poem id="arentzen2019010665">
<head>
    <title>C. Hauch</title>
    <subtitle>(Paa hans 70aarige Fødselsdag.)</subtitle>
    <firstline>I det deilige Hardanger gaaer en lille Pog</firstline>
    <notes>
        <note>Mottoet stammer fra Hauchs <xref poem="hauch1842a1,35-38"/>.</note>
    </notes>
    <source pages="167-168"/>
    <quality>korrektur1,kilde,side</quality>
</head>
<body>
<nonum><small><right>Sjelden har et Haandtryk,</right></small></nonum>
<nonum><small><right>et venligt Blik,</right></small></nonum>
<nonum><small><right>end sjeldere en smeltet Menneskesjæl</right></small></nonum>
<nonum><small><right>betalt mig for min Sang.</right></small></nonum>
<nonum><small><right><b>(C. Hauch.)</b></right></small></nonum>

I det deilige Hardanger gaaer en lille Pog,
og han læser i Naturens vidtopslagne Bog,
Høie Fjelde, store Skove, Nordhavsbølgen blaa -
tusind underfulde Stemmer til hans Øre naae.

Fremad, frem af Clasens Have mellem kjække Mænd
stormer Mesterlektiedrengen - Bogen er slængt hen.
Hornet toner, Bøssen knalder. I den vilde Dyst
Gutten fra de norske Fjelde værger Danmarks Kyst.

Mellem sunkne Kapitæler i det stille Rom
Ungersvenden, dybt bevæget, ser en Verdens Dom.
Høit Tiber paa Kapri sidder, Solen synker rød.
Musen græder. Ak, den store, gamle Pan er død!

Hist hvor Sorø venligt smiler i livsalig Fred
mellem skjønne Bøgeskove nærved Søens Bred,
med en ung og kjærlig Hustru fæster Manden Bo -
efter Livets Storme finder Digterhjertet Ro.

Og han vandrer høi og stille, trofast mod sig selv;
og hans Harpe mægtigt bruser som en Klippeelv.
Hellig Anelse og Længsel vækkes ved hans Kvad,
som naar Høstens Storme lege med det gule Blad.

Nu som Olding fjernt fra Larmen i den store By
hviler han i Søndermarkens ensom-stille Ly.
I Naturen, som han elsked alt fra lille Dreng,
rede vi med Vemodstaarer snart hans sidste Seng.

Lad da Sangen om ham tone i hans Aftenstund -
Tak for alle dine Sange, Tak af Hjertensgrund!
Klar din Digterstjerne funkler med en evig Glands,
og Kjærminder ind skal slynges i din Laurbærkrands.
</body>
</poem>

<poem id="arentzen2019010666">
<head>
    <title>Universitetsbibliotheket</title>
    <firstline>Saa er da reist den røde Gaard</firstline>
    <notes>
        <note>Mottoerne er fra <xref poem="oehlenschlaeger1803a0"/> og <xref poem="folkeviser2018041013"/>.</note>
    </notes>
    <source pages="169-172"/>
    <keywords>holberg</keywords>
    <quality>korrektur1,kilde,side</quality>
</head>
<body>
<nonum><small><right>De higer og søger</right></small></nonum>
<nonum><small><right>i gamle Bøger.</right></small></nonum>
<nonum><small><right>(Oehlenschläger.)</right></small></nonum>
<nonum><small><right>Se Dig ud, Svend Vonved.</right></small></nonum>
<nonum><small><right>(Kæmpevise.)</right></small></nonum>

Saa er da reist den røde Gaard
med sine høie Tinder,
som midt i Nutidslarmen staaer
med Fortids stille Minder.

Her redder nu fra Glemsels Strøm
sig ind i Aandeborgen
det fjerne Østens første Drøm
i Tidens lyse Morgen.

Her hvælver høit sig Sagas Sal
i Glands af Nordlysflamme,
her rækker hun sin Guldpokal
til Odins gamle Stamme.

I denne stolte Helligdom
sig alle Guder leire,
de gamle fra Athen og Rom -
og Tankens sidste Seire.

Du stille Gransker, gaa da ind,
hvor Kundskabsskatten venter.
Men vogt Dig, stir Dig ikke blind
paa gule Pergamenter!

Du blege Lærde, bøi Dig kun
henover Bogens Blade.
Men tab ei Smilet om din Mund
og dine Miner glade!

O se Dig ud! Et løvrigt Træ
er Gjenbo jo til Muren
og sender i dit dunkle Læ
Dig Hilsen fra Naturen.

Det kiger kjækt ad Ruden ind
henover snevre Gade,
imens den lune Sommervind
bevæger blidt dets Blade.

Og øverst høit i Kronens Top
den muntre Sangfugl sidder
og sender imod Skyen op
sin melodiøse Kvidder.

Thi hæv dit Øie freidigt, frit,
og det vil rigt sig lønne,
fra Bogens Blade, Sort paa Hvidt,
til Træets friske, grønne.

Med dobbelt Myndighed det staaer
og ud Pedanter skammer,
thi ned det - saadan Sagnet gaaer -
fra Ludvig Holberg stammer.

En stille Lærd, ved Midnatsstund
han grublede og søgte -
og hvor var dog hans Latter sund,
naar, satyrkaad, han spøgte!

Ja, ned han steg, trods Nogen kjæk,
i Kundskabs dybe Schakter -
og tegned dog med raske Træk
Stygotius' sære Fagter!

O aldrig uddø Holbergs Aand,
der spotter Miner bistre!
Vi vil ei gaae i Ledebaand
af skimlede Magistre.

O altid trives Holbergs Træ,
for kjækt at protestere!
Gid sunde Slægter i dets Læ
med Liv og Aand studere.

Skræm, som Naturevangelist,
omstraalt af Holbergs Minde,
Du stolte Træ, hver Bogorm trist
fra Bøgerne derinde!
</body>
</poem>

<poem id="arentzen2019010667">
<head>
    <title>Barnet i Harpen</title>
    <firstline>Da Sigurd var paa Baalet lagt</firstline>
    <source pages="173-176"/>
    <quality>korrektur1,kilde,side</quality>
</head>
<body>
Da Sigurd var paa Baalet lagt
med Brynhild Budlesdatter,
den gamle Heimer deres Barn
i sine Arme fatter.

Nu gjælder det den lille Glut
for Ufred og for Fare
i denne vilde Verdens Larm
at gjemme og at vare.

Mens Pile flyve gjennem Luft
og Sværde falde skarpe,
den gamle Fosterfader snild
sig gjøre lod en Harpe -

en Harpe, underfuld og stor,
hvortil ei fandtes Mage,
der, kunstigt sammenføiet, lod
sig fra hinanden tage.

Saa lagde han det lille Barn
med Purpurklæder smukke
og Guld og Sølv til Legetøi
i Harpens sære Vugge.

Forklædt som Tigger, drog han bort
fra Hjemmets kjære Strande
og vandred om med Harpen vidt
igjennem fjerne Lande.

Naar langt fra Gaarde Gubben kom
til Vandfald eller Kilde,
han Harpen fra hinanden tog
og toede den Lille.

Dens Føde var et sælsomt Løg
med stærke Tryllekræfter;
og naar den ikkun bed deri,
den hungred ei derefter.

Naar Glutten græd i Harpens Skjul,
den Gamle slog dens Strænge:
det klang saa høit, saa stærkt, saa blødt
og bruste vidt og længe.

De klare Toner strømme hen
med søde Melodier,
og Barnet i sin Harpeseng
glad lytter til og tier.

... I denne vilde Verdens Larm
og Livets Kampe skarpe,
som Heimer, Skjalden gaaer omkring
med Barnet i sin Harpe.

Imellem kolde, strenge Mænd
han, høi og stille, vanker
alene med sin Barnesjæl
og sine Barnetanker.

En Tigger lig, han flakker om
blandt Markens Blomster vilde
og hviler paa sin Pilgrimsgang
sig ved den klare Kilde.

Han hilser glad Naturens Væld
bag Løvet og bag Sivet
og finder i dets friske Bad
Gjenfødelsen til Livet.

De svælge høit i yppig Pragt -
det kan ham ikke blænde!
Han har en Føde underfuld,
en Føde, de ei kjende.

Naar Barnet græder i sit Ly,
da toner Harpeklangen,
og Sorgen smelter hen i Smil,
og Graaden døer i Sangen.

De søge efter Barnets Liv,
de Store, Kloge, Slemme -
men Barnehjertet leger Skjul
i Harpens stille Gjemme.
</body>
</poem>

<poem id="arentzen2019010668">
<head>
    <title>Platon</title>
    <firstline>Fjernt fra Stadens Bulder og Tvang</firstline>
    <source pages="177-178"/>
    <quality>korrektur1,kilde,side</quality>
</head>
<body>
Fjernt fra Stadens Bulder og Tvang -
Kefissosbølgerne bruse -
i Akademiets Søilegang -
Platanerne stille suse -

sad han, som Olding, med snehvid Lok
om Tænkerens mægtige Pande
mellem den talløse lyttende Flok
fra Hjemmet og fremmede Lande.

Selv deilige Kvinder, klædte som Mænd,
med begeistret funklende Øie
iled, af Muserne drevne, hen
at kvæges af Ordene høie.

Han skued ind i det dunkle Blaa -
Hellas' straalende Himmel.
Ideerne tyktes ham lysende staae
over Jordens brogede Vrimmel.

Sødt som Digterens bedste Sang
og Eros' vingede Pile,
Mesterens Visdomstale klang
og bragte Sjælene Hvile.

Høiere svulmed Disciplenes Barm
i Længsler, guddommelig milde.
Veien gik, gjennem Verdens Larm,
til Livets evige Kilde.
</body>
</poem>

</workbody>
</kalliopework>

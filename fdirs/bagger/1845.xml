<?xml version="1.0" encoding="UTF-8"?>
<!DOCTYPE kalliopework SYSTEM "../../data/kalliopework.dtd">
<kalliopework id="1845" author="bagger" status="incomplete" type="poetry">
<workhead>
   <title>Øieblikkets Børn</title>
   <year>1845</year>
   <pictures>
       <picture type="titlepage" src="1845-p1.jpg">Titelbladet til <i>Øieblikkets Børn</i> (1845). ,,Øieblikkets Børn, / Prosa og Poesie / af / Forfatteren til ,,Min Broders Levnet.'' // Odense 1845. / Forlagt af Boghandler J. N. Gomard i Nyborg // Trykt i M. C. Hempels Officin.''</picture>
   </pictures>
   <notes>
       <note>Udeladt i nærværende udgave er dramaet »Cromwells Søn« og »En Ansøgning«.</note>
      <note>Stavemåde og tegnsætning følger samvittighedsfuldt originaludgaven, kun åbenbare fejl er rettet og i alle tilfælde med originalens ordlyd anmærket i digtnoten, så læseren selv kan vurdere rigtigheden af en rettelse.</note>
      <note>Noter med en foranstillet asterisk er Baggers egne.</note>
   </notes>
   <source facsimile="115208018018_color.pdf" facsimile-pages-offset="16">Carl Bagger: <i>Øieblikkets Børn, Prosa og Poesie</i>, J. M. Gomard, Odense, 1845.</source>
   <quality>korrektur1</quality>
</workhead>
<workbody>

<prose id="bagger2017120401">
<head>
    <title>Forord</title>
    <source pages="i-iv" facsimile-pages="13-14"/>
    <quality>korrektur1,kilde,side</quality>
</head>
<body>
Jeg saae engang paa et Landsbytheater opført en Hundekomedie, hvor alle Akteurs og Aktricer vare fiirføddede Personer; fortrinligen dresserede og iførte pæne skrammererede Klæder, gik denne lille vakkre Forsamling saa orthographisk og fornuftigt henover Brædderne, at Man skulde fristes til at troe, at Dyretæmmeren havde indblæst dem den af Naturen nægtede høiere Fornuft og Sjæleadel. Men ak! pludselig kastede en malitieus Tilskuer en Leverpølse midt ind paa Scenen, og nu var Dressur, Orthographie, Roller og Orthodoxie forglemt, Hundene forvandledes atter til Hunde, det naturlige Instinkt traadte klart og synligen frem, og der foretoges en almindelig Bataille om Pølsen. — Det er stundom gaaet disse Liniers Forfatter ligesom det gik hine Hunde. Hvor tidt har jeg ikke foresat mig, ikkun at skrive alvorlige og nette Digte, ikkun at hylde den velansterndige, den elegant klædte Musa! og dog! saasnart der viser sig en verdslig Fristelse, saa forsvinder min møisommeligen erhvervede Dressur, saa henveires de ærbare Følelser; det skrøbelige Naturmenneske skinner igjennem, jeg hylder <i>Musa vulgivaga</i> og jeg nedskriver da Vers, der maaskee stride velmeget mod den <i>bon ton</i>, som den fine verden medrette kan forlange af ,,en pæn Mand.''
    ,,Men! siger Folk da til mig, De maa kæmpe mod Deres onde Natur! Betænk, Mennesket kan hvad han vil, Mennesket har Villiens Frihed!'' — Kan gjerne værre! svarer jeg da, at andre Mennesker have den, men hvad mig angaaer, føler jeg kun altfor vel, at har jeg i omtalte Henseende nogen Frihed, da er denne af samme Beskaffenhed, som <w>Fristaten Krakaus</w>, der bliver betydelig paaindvirket af de omgivende udenlandske Magter.
    I foreliggende, just ikke talrige Ark vil Læseren saaledes maaskee komme til ar gjøre Bekjendtskab med et enkelt mindre Poem, der snarere synes at hidrøre fra Æbleskivekjælderen og fra Hestemarkedet, end fra en digterisk Hofjunkers ziirlige Studerestue, og det er derfor, at Forfatteren paa denne Pieces Titelblad foretrækker at nævne sig som ,,Forfatter til Min Broders Levnet,'' fremfor at sætte sit <w>egentlige</w> Navn, skjøndt dette maaskee for Flere er velbekjendt. I ,,Min Broders Levnet'' har jeg nemlig, som pseudonym tilladt mig Adskilligt, som jeg neppe vilde have tilladt mig, naar jeg havde opgivet mit virkelige Navn; men dengang ligesom nu, havde jeg hine gamle franske Linier for Øie:

,,Ne to conduis point par autrui;
Si çe sièle pédant se choque
D'une ordure, ou d'ine équivoque,
N'importe, poursui!
C'est tant pis pour lui,
S'il veut mettre aujourd'hui
La vertu dans l'ennui.
Qu'on exige moins de décence
Dans les props que l'on tiendra;
Mais dans les moeurs plus d'innocence!''

    Og hvorfor skulde jeg ikke endnu lydigen og beredvillig følge det Vink der gives i ovenstaaende <w>franske</w> Linier? Jeg har jo dog elsket det gudvelsignede Frankrig fra det Minut at Skjønhedssandsen vaktes hos mig; jeg har med en Historikers Begejstring, skjøndt uden hans dybe Kundskaber, fulgt Nationens stolte Gang i Revolutionen, Kejsertiden og Julidagene; jeg har af Hjertet elsket og i Tanken beundret dette Folk, fra hvis Midtpunkt der spredes udover Europas beklumrede Folkeslag saavelsom udover Chinas ubekjendte Jordstrøg den Civilisationens Duft og Glands, som endogsaa <w>St. Peterborgs</w> og <w>Moskaus</w> astrakanpeltfede Bojarers palladser maae prale af at — <w>laane</w>; jeg har elsket og elsker dette livlige og dog tankedybe Folk, hvilket rigtignok Hr. <w>Bulwer</w> ikke har tilegnet nogen af sine Romaner og kaldet ,,et <w>Folk, bestaaende af lutter philosopher,</w>'' saaledes som han har i en Tilegnelse benævnet de for <w>Menigmand</w> uforstaaelige Philofophers, <w>Kants</w>, <w>Schellings</w>, <w>Fichtes</w> og <w>Hegels</w> germaniske Efterkommere; jeg har elsket dette Land og denne Nation ligesaa høit som andre langt høiere staaende personer tidligere have <w>befrygtet</w> den fra Frankerig udover Jordens Beboere henkastede <w>Belysning</w>; jeg har elsket denne Nation, fordi det er min Overbeviisning, at det Lyn, som fra det <w>ægte</w> aandige Vatican skal udslynges over Vankundighedens Verden, vil og maa komme fra det Land, der ikke — og det har ogsaa den nyeste Historie viist — fortaber sig i egoistisk Velbehagelighed over <w>sig selv</w>, men hvis mægtige puls slaaer varmt for <w>alle Lande</w>, for <w>Menneskehedens vel</w>.
    Men dette skjønne Lands Digtere have aldrig gjort sig Umage for, naar de skrev, at lade deres Vers udgaae i Søndagsdragt, men de have stundom udsendt dem i Fløielskjole samt med alvorlig Allongeparyk, og stundom i Sloprok, Alt eftersom <w>Øieblikket</w> indgav Lunet. Jeg, Uværdig, har fulgt mine elskede udenlandske Mesteres Exempel og har derfor, — aabenbarende hvad der i enkelte Minutter rørte sig hos mig, det være sig af Alvor eller Spøg — kaldet denne lille Bog: ,,Øieblikkets Børn.''

Jeg har kun at tilføie, at jeg ifjor indsendte Comedien ,,Cromwells Søn'' til den kgl. Theaterdirection, men at Stykket endnu ikke er blevet antaget.

<small>Den 22 August 1845.</small>
</body>
</prose>

<poem id="bagger2002050901">
<head>
    <title>Børnevise</title>
    <firstline>Naar kommer Vaaren vel?</firstline>
    <notes>
        <note type="credits">Bidrag fra Sven Sørensen.</note>
    </notes>
    <source pages="81-82"/>
    <quality>korrektur1,kilde,side</quality>
</head>
<body>
    ,,Naar kommer <w>Vaaren</w> vel?''
Naar den sortblaae <w>Svale</w> kommer
Og bebuder nære Sommer,
Naar den qviddrende ta'er Myggen,
Der vil tumle sig i Skyggen —
    Da kommer <w>Vaaren</w>!

    ,,Naar kommer <w>Svalen</w> da?''
Naar den lille <w>Frø</w> i Kjæret
Strækker Halsen op iværet
Og med Tungen slaaer paa Trommen:
,,Nu er tykke Frømand kommen!'' —
    Da kommer <w>Svalen</w>!

    ,,Naar kommer <w>Frøen</w> da?''
Naar den lange <w>Stork</w> er kommen,
(For at putte Frø i Vommen)
Og staaer med de røde Hoser,
Fiskende i brune Moser —
    Da kommer <w>Froen</w>!

,,Naar kommer <w>Storken</w> da?''
Naar først <w>Sneppen</w> hid er fløiet
Og staaer, over Isen bøiet,
Borende sig der et Bæger,
Hvoraf den med Vand sig qvæger —
    Da kommer <w>Storken</w>!

    ,,Naar kommer <w>Sneppen</w> da?''
Naar først komme blot de Dage
At i Odense paa Tage
<w>Stæren</w> bygger høit sin Rede,
Hvor godt Folk ham Plads berede -
    Da kommer <w>Sneppen</w>! -

    ,,Naar kommer <w>Stæren</w> da?''
Det kan Du jo nok begribe,
Først der komme maa en <w>Vibe</w>!
Først naar <w>Viben</w>, som en Blinker,
Til Armeen: ,,frem ad!'' vinker —
    Da kommer <w>Stæren</w>!

    ,,Naar kommer <w>Viben</w> da?''
Naar først efter Vintertide
<w>Vintergjæk</w> af Sneen hvide
Reiser sig med fine Blade
Og gjør alle Hjerter glade —
    Da kommer <w>Viben</w>!

    ,,Naar kommer <w>Gjækken</w> da?
Naar Gudfader det behager,
Vinker han den frem af Ager;
Først naar Hans Befaling falder,
Først naar Han paa Blomsten kalder —
    Da kommer <w>Gjækken</w>!
</body>
</poem>

<poem id="bagger2002121412">
<head>
    <title>Næsbyhoved-Sø</title>
    <firstline>Naar modfaldent Hjertet i Brystet slaaer</firstline>
    <source pages="83-84"/>
    <quality>korrektur1,kilde,side</quality>
</head>
<body>
Naar modfaldent Hjertet i Brystet slaaer
Og ene Du vil med din Kummer være,
Tryk Hatten da fastere ned om dit Haar,
Lad Baaden paa rullende Sø Dig da bære,
Betroe kun den susende Vind dine Suk,
Lyt stille til Nattergalenes Kluk
Og drøm Dig i Nærheden af dine Kjære.

Naar natlige Stjerner sig speile ned
Med Glimten og Blinken og Funklen i Voven,
Og Stemmer fra Gud og fra Evighed
Henrasler i Toppen af Løvet i Skoven:
Lig stille paa Baaden, dit Hjerte faaer Fred,
Den mægtige Aand seer fra Stjernerne ned
Og lyser Velsignelsen venlig fra oven.

Naar Morgenens Sol stiger brændende op
Og hentørrer Duggens befrugtende Taare,
Naar Rørfuglen synger fra Sivenes Top
Og eensomme Fisker ta'er fat paa sin Aare,
Sid taus da i vuggende, skvulpende Baad,
Da høres i Bølgernes hulkende Graad
En Psalme, som var det ved kongelig Baare!

Naar Vinteren kommer saa stille, saa stiv,
Forstenende Alt hvad der rørtes paa Jorden,
Da finder paa Søen Du stedse dog Liv,
En Skøite nu Baad er og Vugge Dig vorden:
Den hvidklædte Pjerrot da staaer for dit Blik,
Men Harlekin sees, efter Foraarets Skik,
Bagefter med brogede Ridderorden.

Lad Træet kun suse, lad Natvinden gaae
Igjennem den danske Vinter og Sommer!
Lad aldrig dit Hjerte blot gaae istaae,
Det Øvrige nok med Tiderne kommer.
Lad Øret lytte til Gangerens Hov,
Til Luftdyrets Sang over Marker og Skov -
Den Klang er meer smuk, end Harper og Trommer!

Naar Munterhed funkler om Mund og i Blik,
Søg Næsbyhoved og søg dets Vande:
Dankonger før have drukket den Drik
Og kjølet i Bølgen den hede Pande.
I Slottets Sted kun en Mølle staaer,
Dog (republikansk) hin Nattergal slaaer
Hver Vaar og hver Sommer ved Søens Strande!

I Sorg, i Glæde til Indsøen ty,
Naar Vinterblæsten paa Grantræet pidsker,
Naar Vaarsolen prunker i blaanende Sky,
Naar Høstkarlen henne bag Negene smidsker:
Der toner en Trøst i den blanke Luft,
Der lever en Aand i Bladenes Duft,
Som hellige Fredsord til Hjertet hvidsker!
</body>
</poem>

<poem id="bagger2017120404">
<head>
    <title>Den gode Monark</title>
    <subtitle>(Drikkevise for Studenter.)</subtitle>
    <firstline>Den gode Kong Fredrik den Anden</firstline>
    <source pages="85-86"/>
    <keywords>frederik2,christian4</keywords>
    <quality>korrektur1,kilde,side</quality>
</head>
<body>
Den gode Kong Fredrik den Anden
    — Det veed vi Alle jo nok —
Var, skjøndt han bar Kronen om Panden,
Dog borgerlig jevn som en Anden
    Af Folkets simplere Flok:
Ei satte han Næsen i Skyen,
Af Lærred var kun Paraplyen;
Det stærke Øl han drak af en Pott'
Og Viin han nød med de Hofmænd i Slot -
Hil være Kong Fredrik den Anden!

Paa Jagt var han aarle paafærde:
    Han planted om Dannemarks Skov
Saa grønt og saa kraftigt et Gjerde —
Han abled Kong Christian den Fjerde!
    O, synger Kong Frederiks Lov!
Han flink var Paa Jagten i Engen,
I Skoven, i Marken, i Sengen!
Han var heel flink ved det gyldne Kruus,
Og dygtig dog Fader og Mand i Huus —
Hil være Kong Fredrik den Anden!

Kom! lader os ligne den gode,
    Den retskafne danske Monark:
Varm Kind paa blussende Ho'ede,
En Ruus før vi kan det formode,
    Til Vrøvl og Sorrig et Spark!
En Skaal vel drikke de Lærde
For Regentsen og Christian den Fjerde,
Men troe dog de mindes den brave Drot,
Farfaderen til hiint Rosenborgslot —
Hil være Kong Fredrik den Anden!

Og gid engang Allesammen,
Vi som hiin henfarne Drot,
Kan sige med Fryd og Gammen
Til Konen eller til Ammen:
    ,,Du passe paa Vuggen godt!
    Den Dreng, der ligger i Vuggen,
    Han vorder i Marmor huggen!
    Til Fryd for hans Slægt og Fødestavn
    Historien mærke vil hans Navn!'' —
Hil være Kong Fredrik den Anden!
</body>
</poem>

<poem id="bagger2017120405">
<head>
    <title>† Frederikke Kirstine Hempel</title>
    <toctitle>Frederikke Kirstine Hempel</toctitle>
    <indextitle>Frederikke Kirstine Hempel</indextitle>
    <subtitle>(Død i September 1839)</subtitle>
    <firstline>Græd ei, naar Bladet ved Løvfaldstid</firstline>
    <source pages="87-89"/>
    <quality>korrektur1,kilde,side</quality>
</head>
<body>
<nonum>Why should we mourn for the blest?</nonum>
<nonum><right><w>Byron</w></right></nonum>

Græd ei, naar Bladet ved Løvfaldstid
Til Jorden synker;
Den Kind, der i Somren er glat og hvit,
Faaer om Vinteren Rynker.
Græd ei, naar en Pilgrim sin lange Gang
Har smukt fuldendt
Og Dødsenglen under Psalmeklang
Har Faklen vendt:
Den, som sig fra vore Blikke fjerner,
Skal gjensees i andre Kloder og Stjerner.

Græd ei — dog jo, græd, Datter og Søn,
Naar Taarnklokken ringer,
Og Moder man under Sang og Bøn
Til Kirkegaard bringer!

Græd ei — dog jo, græd og, Huusbond, med,
Naar din Hustru kjære
Forlader sin Arne, det hjemlige Sted,
Som hun røgted med Ære!
Det er netop her ved Cypressen og Baaren,
At Gud i sin Naade skjænked os Taaren!

O! Fleer end Huusbond og Datter og Søn
Veemodigt stande,
Og folde Haanden til stille Bøn,
Med samlet Pande!
Hun var en Moder for Fleer end sin Slægt:
Med kjærlig Mine
Hun tog i sin signende Varetægt
Langt Fleer end Sine!
Hun tog de Store, de Smaae, dem Alle,
Der blot hende vilde Kjærmoder kalde.

Siig: kjendte Du ei hendes lyse Aand,
Hendes klare Pande? - - -
En Stund bød Herren, i Gibeon
Solen stille stande!
Nu vandrer den atter sin Straalegang
Forbi glimtende Stjerne,
Istemmer Sphærernes rullende Klang
I det dybe Fjerne;
Med sit vante Lys den gaaer i det Høie,
Saaledes som før den saaes af vort Øie.

Farvel! forsvind i det dybe Blaae,
Nu Skyerne vige!
Vist hisset skal Du Erstatning faae
I Aandernes Rige!
Erstatning fordi Du tilsidst saa tidt
Tungt sukke skulde,
Erstatning for Alt hvad din Sjæl har liidt
Her oven Mulde!
Dig sætter din Frelser i Fredens Lande
En Seierskrands om den elskte Pande.
</body>
</poem>

<poem id="bagger2002021401">
<head>
    <title>Dampskibet ,,Løven''</title>
    <firstline>Farvel! Det stærke Dyr skal ud at svømme</firstline>
    <notes>
        <note type="credits">Indtastet af Carsten Wiedemann.</note>
    </notes>
    <source pages="90-94"/>
    <quality>korrektur1,kilde,side</quality>
</head>
<body>
Farvel! Det stærke Dyr skal ud at svømme,
Sort stiger Dampen af dets Næseboer,
Og disse Dampe ligne mine Drømme,
Og Farven stemmer med hvad i mig boer:
Saa skummelsort som den er hver min Tanke,
Thi Dyret bærer bort min Helligdom -
Den seiler fra mig paa den lette Planke,
og for min Sjæl staar hele Verden tom.

Mit stakkels Bryst er Urnen liig, der gjemmer
En Haandfuld Aske af et fordums Liv;
Derinde lyde Skrig og vilde Stemmer,
I Asken selv er Gjæring end og Kiv.
Jeg selv, mit bedste Jeg i Urnen ligger
Som vandkoldt Liig midt i min Ungdoms Aar;
Jeg bærer Urnen rundt omkring som Tigger,
Jeg, som engang besad saa rig en Vaar!

Jeg bærer paa min egen Mumie; smykker
Med Blomster, pynter ud det kolde Liig,
Og sætter ned mig under Granens Skygger
Og skriver lange Vers, jeg over mig;
Hver enkelt Linie dannes af en Taare,
Hvert Ord af Sorg, hvert Bogstav af et Suk -
Ja, husk, at Sangen skrives ved en Baare,
Mørk skal den være kun, men ikke smuk.

- O Du, som hist paa Skibet herfra seiler,
Har jeg for sidste Gang inat Dig seet?
Det Øie, hvor sig hellig Troskab speiler,
Hvor Kjerligheden før har til mig leet,
Det Blik, det skjønneste blandt mine Minder,
Den Sol, som her i Liv var meest mig kjær,
Er den en Stjerne vorden, som forsvinder
Bag denne kolde Morgenrødes Skjær?

Jeg har dig elsket, hvad de saa end sige,
Saa høit som dette Hjerte elske kan;
Hvor du var, der var og mit Himmerige,
Var mit forjættede, tilbedte Land.
Der gik en Straale fra din lyse Pande,
Som spredte Klarhed i mit mørke Sind,
Og liig et Soelblik paa de græske Strande,
Skjalv Smilet paa din Foraarsfriske Kind.

- Dyrt maa den alvorsfulde Skjald betale
De smukke Fløitetoner paa sin Luth;
Den som skal trolig Andres Sorrig male,
Har sjælden selv et glædeligt Minut.
Der være maa et Jordskjælv i hans Indre,
En Ørken, sandet, gold, umaalelig,
Et Himmelstrøg, hvor ingen Stjerner tindre,
Og Vanvidshyl, som Leopardens Skrig.

I Smerte født og kun til Smerte baaren,
Har hans Natur slaaet Rod i Smertens Grund;
Igjennem Hjertet sidder stukket Kaarden,
Derfor staaer Kaarden atter af hans Mund;
Hans Bryst er en Ruin, hvor Jevndøgnsstormen
Udsynger mørk sin dybe Melodie;
Han selv tilhører Lidenskab, til Formen
I Gruset styrter, Aanden vorder fri.

- - Min Aand besøger de forsvundne Dage!
I Skoven vandre vi; det grønne Blad
Af Vinden viftes fremad og tilbage,
Forfrisket nys af Morgenduggens Bad;
Fordybet i os selv vi vandre, Ingen
Forstyrrer os; vi træffe Hindens Spor;
Beklemt jeg sætter paa din Finger Ringen -
Den smutter bort, ak see! den faldt paa Jord. - -

- Farvel! o gid jeg var den hvide Maage,
Som med de vilde Omsving og med Skrig
Forfølger Skibet gjennem Morgnens Taage
Og fæster sine stive Blik paa Dig!
Jeg vilde da paa Masten taus mig sætte
Og faa Kaptainen med sin Bøsse frem,
- Et Knald - og rask med Vingeslag saa lette
Min Aand da henfløi til et ukendt Hjem.

Farvel! naar Du i fjerne Skove vandrer
Og Løvet rasler, Droslen tier stil,
Og Skyen sig fra hvid til sort forandrer
Og derpaa faaer et brandrødt Farvespil,
Og nær Dig da et Luftsuk sært forøger
Den Vemod, som fordølges i dit Sind, -
Min Aand det er, som tro Dig da besøger,
Mit Aandepust omsvæver da din Kind -

Min Aand det er da, eller og min Tanke,
Som hyller sig i Aftenvindens Suk
Og bryder drømmende hver jordisk Skranke
Og søger Dig igjennem klamme Dug.
Hos mig vil ikke mine Tanker være,
De træde synligt af min Pande frem
Og hylde trofast end den gamle Lære:
Hvor Du er, der er deres rette Hjem.

- "Farvel! jeg reiser jo blot for i Vinter,"
Saaledes lød jo før dit Afskedsord,
"Naar Vaaren kalder sine Hyacinther
og sine Crocus frem af sorten Jord,
naar Viben søger sig en pløiet Ager
Og Sneppen iilsom tyer mod Norden hen,
Da kommer ogsaa jeg; min Længsel drager
På Løvens Ryg mig atter til min Ven."

Saa reis! men jeg vil i min Stue pleie
Et Crocusflor og smukke Blomsterløg,
Og naar saa Blomsten opstaar af sit Leie,
Og Fuglen kommer fra de fjerne Strøg,
Da vil jeg selv gaae didhen, hvor min Tanke
Er forudilet, synge Vibens Pris,
Med Inderlighed klappe Løvens Manke
Og takke dem, der smelted Snee og Iis.
</body>
</poem>

<poem id="bagger2002121413">
<head>
    <title>J. Chr. A.</title>
    <subtitle>(Død i August 1845.)</subtitle>
    <firstline>Hør Vennernes Sang</firstline>
    <source pages="95-97"/>
    <quality>korrektur1,kilde,side</quality>
</head>
<body>
   ,,Hør Vennernes Sang,
   Farvel de Dig sige!
   Gaa freidig din Gang
   Til Aandernes Rige!
   Du salig har endt,
   Nu kommer Lønnen,
   Thi her Du trolig har tjent!''

---

Hvorfra disse Toner? - fra Kirken de komme!
For mig de klinge saa matte, saa tomme,
De jorde med Graad, med søvnig Klang
Den Mand, der elskede frydelig Sang!
Ham! Livets, Nydelsens, Glædens Ven
De følge med Flæben til Urnen hen!
Gaaer kun! <w>jeg</w> følger ei med! som <w>han</w>,
Jeg elsker med Fyrighed Livets Land.
Jeg <w>begræder</w> ei ham! langt heller
Jeg gaaer ned i den Afdødes Kjelder,
Jeg fremmaner Fortidens lystige Stjerner
Og drikker hans Gravøl i blank Falerner.

---

   ,,Du elsked jo Sang,
   Dig glæded jo Toner!
   Ved Psalmernes Klang
   Gaa til din Forsoner!
   Den Gang er saa smuk,
   Thi Du ledsages
   Med mangt et inderligt Suk!''
   
---

,,Et inderligt Suk!'' - ja, sortklædte Skare,
De Ord i Psalmen var ægte Vare!
Af alt hvad han skrev, den elendige Skjald,
Var dette det skjønneste Tonefald!
Af alt hvad han skrev - baade Løgn og Tant -
Forbliver kun dette vist og sandt.
Men <w>jeg</w> vil ei sørge, jeg lystige Svend,
Med <w>Smiil</w> jeg mindes kun henfarne Ven.
Sæt Viinløvkrandsen blot om min Pande,
Saa skal ei Sorgen mig overmande.
Kom med i Kjeldren! drei om alle Haner,
Og skjænk os Sauterne og Syracusaner!

---

   ,,Med liflige Chor,
   Med Fredens Accorder
   Høit over vor Jord
   Hist hilset Du vorder!
   Men her skal bestaae
   Dit elskte Minde,
   Mens hist Du er i det Blaae!

---

,,Mens hist Du er i det Blaae!'' de synge!
Jeg vil! jeg vil følge den sorte Klynge.
Jeg selv har jo skrevet hvad inde de sang,
Jeg følger om end saa Pulsaaren sprang.
Af Alt, hvad jeg skrev, baade Løst og Fast,
Kun dette fra Hjertet og Pulsaaren brast.
Min gamle, min gode, min udkaarne Ven,
Vi mødes hos salige, ærlige Mænd!
Jeg følger dit Liig - kan Du vise
Dig for mig bag Graven, da kom!
Hvis ikke - med Tillid vi prise
Den Dommer, der fælder den <w>tause</w> Dom!
</body>
</poem>

<poem id="bagger2002121414">
<head>
    <title>† Juliane Marie Fiedler, fød Sporon</title>
    <subtitle>Eierinde af Basnæs</subtitle>
    <toctitle>Juliane Marie Fiedler</toctitle>
    <indextitle>Juliane Marie Fiedler</indextitle>
    <linktitle>Juliane Marie Fiedler</linktitle>
    <firstline>Imod Sydvest paa Sjællands friske Strande</firstline>
    <source pages="98-101"/>
    <quality>korrektur1,kilde,side</quality>
</head>
<body>
,,Imod Sydvest paa Sjællands friske Strande,
Der staaer fra Riddertid en Herregaard
Med Udsigt over Beltets mørke Vande -
Kom, følg mig, seer Du ikke, det er Vaar?'' -<note>Citerer Baggers egne <xref poem="bagger2002121411"/>.</note>
Det skrev jeg, da jeg selv stod midt i Vaaren
Og ændsed aldrig, der kom Vintertid!
Men kom nu, hvis af Vinterblæsten baaren,
Du ønsker et Minut at flyve did.

Derude fraader stadigt Østersøen,
De vilde Svaner skrige høit ved Nat
Og end sees Gaarden trygt paa Kant af Øen,
Det bange Raadyr springer i dens Krat.
Men der er Noget dog, som savnes inde,
Og Noget savnes i den frie Natur, -
Ak, det er Herregaardens troe Veninde,
Som meer ei trækker op det gamle Uhr.

Og der er Savn nu i de gamle Sale,
Nu seer man Pletter i det graae Paneel;
Claveret kan ei nu som fordum tale,
Der sprang en Streng og Tonen er ei heel.
Alt hvad hun yndiggjorde ved sin Virken,
Hver en Culturblomst, som hun klækked ud,
Den følger døende nu med til Kirken
Og danner Krandsen, naar hun staaer for Gud.

Der var paa Basnæs denne skyldfrie Glæde,
Midt mellem Adelsmand og Fattigmand,
Som ikkun ene <w>Den</w> kan vakkert klæde,
Der hjerteligt for Begge føle kan.
Solstraalen glimted, Moder, paa din Pande,
Det var din Vittighed, man øined strax;
Den gule Krands, som Dig ved Bæltets Strande
Paa Kisten lægges, er af Bondens Ax.

Sælg hver en Muursteen af den gamle Gaard
Og hvert et Træ, der rasler dybt i Skoven;
Sælg Duehusets gyldenbrune Maar,
Ja selv den skjønne Udsigt over Voven;
Sælg Sivets Susen; Vindens Symphonie
Og hver en Trækfugl, der i Vaaren kommer;
Sælg Hingstens Vrinsken i det grønne Frie.
Sælg Vintren, sælg den hele danske Sommer;

Kjøb Gaarden med Besætning og med Avl,
Med Bondens Onskab, med hans gode Villie;
Kjøb Storkens Rede hist paa Staldens Gavl
Og Havens Hyacint og hvide Lillie;
Kjøb Mosens Dyb, kjøb Lugt af nyslaaet Hø,
Og Isens Bragen, Hunden, Klappejagten;
Kjøb Krebsen kun i liden Dam og Sø,
Kjøb Gaardens Herlighed og dens Forpagten:

Du sælger ei den gamle røde Lade,
Saadan som den staaer præget i mit Sind;
Du sælger ei de Ansigtstræk, saa glade,
De Smiil, jeg saae paa Moders fine Kind;
Du sælger ei min Kjærlighed til denne Moder,
Ei hendes Billed i mit stille Bryst;
Du sælger ei min Ungdoms lyse Kloder,
Ei disse gamle Sales dybe Røst;

Du kjøber ikke denne Moders Minde,
Og ikke disse Gyldenlakkers Pragt;
Du kjøber ikke hvad der ligger inde,
Hvad hun af Skjønhed har i Blomsten lagt;
Du kjøber ikke Hjertet af vort Indre,
Det slaaer kun for den Døde og for os;
Du kjøber ei den Sol, som før mon tindre,
Du kjøber kun en stjerneløs Kolos.

Vi sælger ei den tabte kjære Moder,
Det smukke Billed bliver i vor Barm;
Vi samles stille, Søster med sin Broder,
Ved Hjertet holde vi den Døde varm:
Saa frisk som den, Ægypteren bevared,
Skal for vort indre Blik hun stedse staae,
Retsom det syntes, hendes Læbe svared,
Naar i vort Øie hun en Taare saae.

Vi alle Børn, de større som de mindre,
Vi see mod Firmamentets sølvblaae Hav,
Der hvor de mange Herrens Baade tindre,
Som bringe Sjælene fra Jord og Grav.
Vor Moder - sukke vi - hvor er Du henne?
Plantagen er ei meer, som fordum, smuk,
O, Moder, hvor med Smiil vi vandred Tvende,
Der gaaer nu Een og med tungsindigt Suk.

Hver Stjerne hist et <w>Basnæs</w> er, en Rude
Paa det umaalelige Storpallads,
Hvor Lyset indenfra naaer til os ude,
Men vi kan ei see gjennem Stjernens Glas.
Bereed saa nær Dig, som Du kan, en Plads
Hvorhelst i Stjernerne Du monne vandre;
Hvor Du ei er, der er os ei tilpas -
Du veed: vi ville mødes med hverandre.
</body>
</poem>

<poem id="bagger2017120409">
<head>
    <title>De tvende Kirker</title>
    <firstline>Derhenne ved Kirkegaardsmuren</firstline>
    <source pages="102-110"/>
    <quality>korrektur1,kilde,side</quality>
</head>
<body>
<nonum>I. Roeskilde.</nonum>

Derhenne ved Kirkegaardsmuren
Er der en lille Høi,
Hvorfra mine Blik og Tanker
Tidt udover Vandene fløi;

Hvor Kirken med Harald Blaatand
Broget paa Pillen malt,
Og Klosteret nede bag Muren
Liggende mørkt og svalt;

Hvor Hvælvinger gjemme de Konger
— Jeg troer fra Dan Mykillat —
Som ere saa smaa i de Grave,
Men vare saa store for Stat;

Hvor Fanen, erobret fra Svensken,
Nedhænger — en Blasphemie!
Og Kobberrustningen stander,
Som var der en Mand deri;

Hvor det buede Loft i Kirken
Fremviser et Blomsterflor,
Saa friskt, de blaae med de røde,
Som var det malet ifjor —

De Faner, den Kobberrustning,
De Grave, som Klopstock besang,
Den Kirke, det Loft og de Taarne,
Den hellige Kirkegaardsvang,

I min Sjæl de bevirked en Skygge,
Et Sorgpræg ind i mit Bryst,
Et Tusmørke paa min Pande,
En klagende Lyd i min Røst,

Et Blik for det Kolossale,
Et Øre for Aftenens Vind,
For Dyrets og Træets Tale,
For Folkenes sørgende Sind.

De høie Taarne sig speiled
Ned i min barnlige Sjæl;
Eensom jeg gik ved Stranden,
Mennesket saae kun min Hæl.

Der lagde jeg først de Planer,
Som aldrig blev realiseert,
Der tænkte jeg mig som Hersker,
Med Hermelinskaabe drappeert.

Formodentlig smittede Luften
Fra Bistrup mit unge Sind,
Thi hvad der ei var det saae jeg,
Og for hvad der var blev jeg blind.

E n Demosthenes, meente jeg, var jeg,
En vordende Mirabeau,
Der eengang skulde forandre
Verdens Vandel og Tro,

Der skulde med Saxen klippe
Stormandsbaandet og Stjernen,
Og hænge de Aristokrater
I Maaneskin paa Laternen.

Mindst tænkte jeg sandelig derpaa,
Jeg skulde saaledes endt —
Foruden Examen og Embed,
Evindelig en Student!


<nonum>II. Sorø</nonum>

Derfra kom jeg til det snævre
Sorø med sit Bøgekrat;
Kirkens Taarn var brændt til Grunden,
Phønix<note>* Akademiets Vaaben er en Phønix.</note> steg først af sin Nat.

Alt var smaat og alt var snævert,
Her var ingen Kirkehøi,
Hvorfra mine Blik og Tanker
Over Issefjorden fløi;

Her var lærde Maend, hvis Tanker
Aldrig lndsed liden Dreng:
Stakkels Mirabeau gik søvnig,
Taus Demosthenes iseng.

Her begreb jeg først mit Indre,
Her jeg fatted hvad jeg var:
,,Du er kun en Dreng, som andre,
Men Du været har en Nar.''

,,Sæt Dig ned og lær din Lectie,
Læs og husk, Du er Gratist,
Viid, at Staten Dig til Regnskab
Fordre vil engang tilsidst.''

,,Laer at tælle op, hvis mulig
Du skal Skifter forestaae,
Lær at skjænde, hvis som Byfog'd
Du skal om paa Marked gaae.'' —

Men fra den Tid bortsvandt Roskilds
Høie Taarne for mit Blik,
Og Demosthenes i Hjertet
Fik et dygtigt Dolkestik.

Issefjordens blanke Flade
Gav ei Gjenskin i mit Sind
Og jeg øined ikke mere
Falkene paa Taarnets Tind.

Borgnæsskoven hist ved Fjorden,
Denne dybe, stumme Skov,
Som fra Oldtid i vort Norden
Aldrig følet har en Plov;

Hvor var den og dens Insekter,
Hvor var Roskilds blanke Luft?
Her i Sorø var kun Landkort,
Bøger, Grifler og Fornuft;

Lynet langsomt var og Tordnen
Rulled her ei over Fjord;
Sneen, tyktes mig, var guul kun,
Ei som Roskilds Perlemoer.

<w>Barnets Aand</w> begeistret havde
Hist forsølvet Mark og Vand
Og med Skaberkraft fremkoglet
Helteskikkelser ved Strand,

Havde smukt forgyldt det hele
Grønne Landskab med en Pragt,
Ret som om der stod en Regnbue
Med sin lette Syvtals-Dragt,

Havde lokket op de Alfer,
Hvergang Vaarens Blomster skjød,
Saa de svæved udaf Bægret,
Naar blot Morgenen frembød,

Havde Christian den Fjerdes
Høide maalt ved Kongens Grav,
Havde længst fra Kattegattet
Hørt hans Priis fra vilde Hav,

Havde hørt paa Kobbertaget
Skyens Fald med Regn og Rusk,
Havde hist fra ,,Bjerget''<note>* ,,Bjerget'' kaldes den bebyggede Høide, der noget udenfor Roeskilde skraaner ned ad til Issesjorden.</note> skuet
Herrens Flammetornebusk,

Denne Lynild over Fjorden,
Dette Tankeglimt fra Gud,
Ham, som sydfra høit til Norden
Strækker hen sit Herskerbud, —

Havde fattet denne Tumlen,
Dette Issefjordens Brum,
Naar Jehovah ved sit Mishag
Gjør den hele Verden stum,

Havde svæved over Høiens
Urner med det tause Støv,
Havde hørt Kong Noars Aande
Rasle gjennem Skovens Lov. —

Denne Sø! ja vel, hvad var den?
Mallen, som den stolte Bisp
Havde sat, var jo forlænge
Siden død i Krampegisp!

Søens Stolthed, al dens Vælde
Var dens lumske Kastevind!
For en Muus en listig Fælde,
Naar om Natten den er blind.

Issefjorden med sit Dagskjær,
Med sit Mulm ved Midienat,
Med de dundrende Kartover
Oppe hist ved Kattegat,

Med sit Blink af Fiskehaler
Over Tangen paa dens Grund,
Med den stolte Kirke speilet
Af i Fladen over Bund,

Med de mange Dødningskibe,
Sjunkne Vrag, der stiger op
Og forstrække Mandens Hjerte
Med en sælsom Taagekrop,

Denne Fjord, der inde gjemmer
Vraget af en sjunken Old,
Vraget af det gamle Danmark,
Stumper af en afslidt Bold,

Hvis Skeletter gaae ved Midnat
Og besøge Leires Gjem,
For at neie dybt for Kongen
I hans Fædres gamle Hjem,

Denne Fjord, der kan fortælle Sagn,
saa liflige, som dem,
Italieneren beretter
I Orangens varme Hjem,

Denne Fjord med sine Maager,
Med sin skarpe Nordenvind,
Selv med klamme, mørkgraae Taager,
Der fordunkle Maanens Skin,

Er den ei, trods sine Mangler,
Dog en herlig, livskarsk Fyr
Imod Sorøs bøgekrandste
Sumpesø i Mignatur?

Ingen Fiskørn flagrer over
Absalons besjungne Pyt;
Spurven bygger kun i Munkens
Smuldne Kloster sig et nyt;

Ingen Kuling vælter Bølgen,
Intet Skib bevæger den,
Søvnig gaaer kun Aftenvinden
Over Vandets Skorpe hen. —

Men den gamle Konge meente,
Roskild var et Kongeslot,
Der var Moder til saamangen
Gammel og historisk Drot,

Og hans Røst lod til den gamle
Thrones vældige Ruin:
,,Der hvor Kongen har sin ældste
Borg, skal Folket have sin.''

,,Kommer hid fra Fyen og Jylland,
Kommer Islands fjerne Børn,
Kommer, alle mindre Fugle,
Hid til Roskilds gamle Ørn!''
</body>
</poem>

<poem id="bagger2017120410">
<head>
    <title>I H. C. Andersens Stambog</title>
    <firstline>Du, hvem en mægtig Guddom gav dit Kald</firstline>
    <notes>
        <note>Teksten følger Carl Bagger: <i>Øieblikkets Børn, Prosa og Poesie</i>, J. M. Gomard, Odense, 1845, p. 110.</note>
    </notes>
    <keywords>andersen</keywords>
    <quality>korrektur1,kilde,side</quality>
</head>
<body>
Du, hvem en mægtig Guddom gav dit Kald,
Betragt ei mig som nogen Skjald!
Betragt mig som din gamle Ven,
Og Ven vist tænker da paa Skjald igjen.

        <nonum><small>Odense, den 19 Juli 1841.</small></nonum>
</body>
</poem>

<poem id="bagger2017120411">
<head>
    <title>Kolding Slots Brand</title>
    <firstline>Til Sevilla! til Sevilla!</firstline>
    <source pages="111-113"/>
    <quality>korrektur1,kilde,side</quality>
</head>
<body>
Til Sevilla! til Sevilla!
Hvor de store Huse staae!
Didhen ville vi nu reise
Over Havets Bølger blaae!''

,,Til Sevilla! til Sevilla!''
Sang den sværmende Spaniol,
Vilde atter see sit Muuldyr
Og sin gyldne spanske Sol,

,,Til Sevilla! til Sevilla!''
Dybt i Kjelderen Man sang;
Medens vevre Svovelstikker
Under Lofterne Man hang.

,,Koldingborgen! Koldingborgen!
Den skal brændes ned til Grund!''
Og til Svovlet holdt Spaniolen
Hen Cigarren fra sin Mund.

,,Bernadette! Bernadette!''
— Lød en underjordisk Røst —
,,De vil myrde den, der engang
Vorde skal de Svenskes Trsst!'' —

,,Liden Oscar! liden Oscar!''
— Raabte Generalen nu —
,,Tag dit Tøi paa, lad os ile,
Fjendtlig er de Spanskes Hu!''

,,Udaf Vindvet! udaf Vindvet!
Det betyder Ingenting!
Husk, din Fader har gjort mange
Ligesaa forvovne Spring!''

,,Marskalsstaven! Marskalsstaven!
Bytter jeg med Kronen om;
Vee Tyrannen! vee Tyrannen!
Liden Oscar, kom, o kom!''

,,Republikken! Republikken!
Her er Lokken evig bruun;
Aaret ni og fiirs skal leve —
Jeg kun være vil Tribun!''

Udaf Vindvet! udaf Vindvet
Sprang saa Begge ned iløn;
Ruden klirred, Taget styrted,
Frelst var Republikkens Søn!

Pontecorvo! Pontecorvo!
Riid nu hurtig til din Flok:
Nattevinden fugtigt suser
I din lille Oscars Lok.

Høit paa Taarnet! høit paa Taarnet
Scipio stod og Hannibal<note>* Der stode fire antike Steenstatuer paa det omtalte Sted; saavidt vides staaer der endnu paa Ruinen de to ovennævnte af dem.</note>;
Marmorstøtterne blev røde —
Aske vorded Kongens Hal.

Scipios Hjerte! Scipios Hjerte
Med Carthagos vilde Mod!
Den, der eier det, kan stundom
See Nationer for sin Fod.

Bonaparte! Bonaparte
Har et vældigt Monument:
Nilen og St. Bernhard vidner
Om den Mægtiges Talent;

Rusland gjemmer hans Armeer,
Østrig har hans unge Søn,
Hele Verden har hans Navn — og
For hans Sjæl en stille Bøn;

Danmark gjemmer og et Minde,
Ak, men Mindet er kun Gruus!
Det er Tomten af det gamle
Kongesæde: Koldinghuus!
</body>
</poem>

<poem id="bagger2017120412">
<head>
    <title>Lieutenanten paa Valpladsen</title>
    <firstline>Nedgangen var den franske Sol, som fordum</firstline>
    <source pages="114-118"/>
    <quality>korrektur1,kilde,side</quality>
</head>
<body>
Nedgangen var den franske Sol, som fordum
Udstraalte Lys henover Pyramiden,
Henover Lombardiets Fæstninger,
Og kasted Flammer over Ruslands Snee;
Den stolte Sol var sluttet inde nu
I en Kareth, der flygted mod Paris,
Og Solens vidtadstilte, stolte Straaler,
Den keiserlige Gardes tappre Mandskab
Laae samlet ned i Mulm ved Waterloo. —

Og det var Nat paa den berømte Valplads:
Den franske Kyradseer laae med Kyradset,
Husaren fra Berlin i Broderie,
Bjergskotten henstrakt i en tærnet Kjortel<note>Kjortel] Kjor tel</note>;
Jeg selv, en Grenadeer fra Gammel-England,
Laae vaagen ved min stakkels Broders Liig.
De Alle: Skotte, Franskmand, Preusser, Britte,
De vare slumret ind til Evigheden;
Og Hesten vrinsted doende sit Hyl,
Og ved min Fod laae Regimentets Hund
Og stønned ud de sidste Livets Toner.

Jeg stirred paa min stakkels blege Broder:
Uhlanen havde studt ham gjennem Øiet,
Og Hoppen havde sat sin Fod igjennem
Hans hvalte Bryst, imens et Krutkar, som
I Luften sprang, vanziret havde det
Ungdommelige, smukke Heltelegem
Og oversvovlet det med sorte Pletter.

Jeg bøied mig veemodig over Liget:
Udslukt var Lyset i den Dødes Øie
Og der var mørkt nu i Fornuftens Huus.
Da tænkte jeg med Længsel paa mit Hjem,
Hvor Sidskenen i Staaltraadsburet qviddred
Og hvor den gamle Hund ved Ovnen snorked
Og hvor min Moder flittig sad ved Rokken:
Syv Sønner sendte hun mod Keiseren —
Han aad de sex og ene jeg kom hjem.

Men som jeg grublende paa Græstorv laae,
Da vandred der en Række Skikkelser
Forbi mig paa den blodbestænkte Mark.
Foran mig standsed' Hver især og pegte
Paa Ligene og svandt igjen saa; men
De Ord, de talte, gjemte jeg i Sindet.

Først kom en Qvinde, deilig ikke meer,
Med lysblaa Silkefløife paa sit Bryst
Og i et kulsort Taftes Klædebon,
Med Kors i Haand og med andægtig Mine,
Saadan som man sig tænker Maintenon.
Hun sukked: ,,taus nu ligge Verdens Børn!
For deres Sjæls Skyld ei de vilde offre
Et enkelt Haar af deres brune Lokker,
Men see! for versligt Gods og jordisk Ære
Med Jubel gav de Livet hen! Tilgive
Dem Gud og alle Himlens Helgene!'' —
Da dybt hun neied for de hvide Stjerner
Og svandt i Mulmet med Korset og Vifte.

Næst saaes en fager Mand med Kongekaabe,
Med Scepter og med Krone; men om Halsen
Der løb en blodig Stribe, bleg var Kinden;
Han saae sig sorgfuld om og sagde mat:
,,Jeg maatte paa Skaffottet synke for
Hvad mine Fædre førend mig forbrød!
Hvad Eders Fædre synded imod mig
Har I undgjalde maattet!'' — Sagte sused'
Natvinden i hans Krone, Skyggen svandt —
Ludvig den Sextende, jeg kjendte Dig!

Og derpaa kom to løierlige Mænd,
De vandred Arm i Arm og smidsked bittert.
En Tordenkile sad paa Læben af
Den Ene, ham med Jacobinerhuen,
Solstraaler gik der af hans sorte Øie,
En Verden kunde han med Blikket knuse —
Jeg tog ei feil, nei, det var Mirabeau!
Med kold Foragt han skued Ligene
Og sagde: ,, I Forblindede! saae I
Da ei, at han, for hvem I udgjød Livet,
Var en Tyran, langt værre selv end hiin,
Hvis Hoved rulled under Guillotinen?
I kyssede hans Jernhaand, usle Daarer,
Fordi den skjult var af en Fløielshandske!'' —
Da smaaloe Manden, der ved Siden gik
Med Atlaskvest og Silkepantalons
Og lang Paryk og Sko med gyldne Spænder -
Voltaires Hoved paa hans Skuldre sad,
Han grinte: ,, I har givet Eders Legem
Og Eders Liv til ham, der ikke vilde
Vist givet Eder en af sine Fingre
I Hungersnød at spise, selv om og
Millioners Liv han dermed kunde frelst!''
Og derpaa skoggerloe de tvende Skygger
Og som et Echo sukkede Naturen
Og Natteduggens Taarer hang paa Grenen.

Da sprang en anden luftig Skygge frem,
Med mangefarvet Dragt, med Brix i Haand
Og med en kulsort Maske for sit Ansigt:
Jeg kjendte godt den kjære Harlekin,
Den letbevægelige, muntre Knøs.
,,See!'' sagde han, ,,hvor Verden dog er sælsom!
I tusindviis de ligge dræbte her
Og Hver af dem dog kunde levet glad!
I Verden findes der en Columbine
For hver en Harlekin, man seer, og dog
Har alle disse Harlekiner her
Forsmaaet det skjønne Liv og Columbine!''
Og derpaa et Tramplinspring gjorde han
Og svandt — et Stjerneskud fra Himlen faldt. —

Den Sidste var en Riddersmand i Harnisk
Med hvide Lillier i det sorte Skjold;
Han ligned grandt den stærke, djærve Dunois.
,,Det unge Frankrig'' — sagde han — ,,er ei
Vanslægtet fra det gamle; stedse lever
Mit Folk for Æren og for Tapperhed,
Hvad enten saa det er de hvide Lillier
Hvad heller Keiserørnen, som forsvares!
Med Hjelm gik jeg, med Bjørnehuer I —
Men see! mit Hjerte slog i Eders Bryst.
I Ærens Purpur svøbte ligge I,
Sov sødt, - I vaagne op hos Eders Fædre!'' —
Velsignende han strakte Haanden over
Dem Alle, der i Dødens Drømme laae;
Og derpaa sank Fantomet ned i Muldet
Og Pandsret rasled' nede dybt i Jorden.
</body>
</poem>

<poem id="bagger2002121415">
<head>
    <title>Mignon i Graven</title>
    <firstline>Sover Du Lille? Øiet er lukket</firstline>
    <source pages="119-120"/>
    <quality>korrektur1,kilde,side</quality>
</head>
<body>
Sover Du Lille? Øiet er lukket,
Lokken ei bølger, tyst er nu Sukket.
Mignon, Du Elskte, ak, vil Du ikke
Aabne de sorte, brændende Blikke?

Han, hvem Du elsked, trofast i Haabet,
Mærked ei Sukket, ændsed ei Raabet:
Derfor var ogsaa mægtig din Længsel,
End'lig at bryde Skranker og Fængsel.

Huset Du mindedes stedse andægtig,
Støtten, som standed marmorne prægtig,
Landet, hvor Løvet aldrigen falder,
Bjergenes hvidgraae, taagede Haller.

Citharens Toner bragte Dig Trøsten,
Ak, men saa Faa kun lytted til Røsten!
Sorgen boer ene - Glæden foragter,
Flyver forbi den med haanlige Fagter.

Haver ei Huss og haver ei Moder,
Har ingen Søster og har ingen Broder;
Stien er smal og knudret er Jorden -
Barnet er utaalmodigt nu vorden;

Søger og beder - kan ikke finde,
Banker og stirrer - Taarerne rinde;
Kraften er knuust og Trøsten ei funden -
Blomsten er aarle visnet i Lunden.

Barnet ei Hjem har lavt udi Byen,
Hjemmet er Himlen og Vuggen er Skyen;
Fader og Moder, Søster og Broder
Findes i hine lysende Kloder.

Sangen hentoner! - Mignon, Du sover!
Stille staae Barmens svulmende Vover.
Kjærlighed græder! Mignon vil ikke
Aabne de tause, brændende Blikke.
</body>
</poem>

<poem id="bagger2002121416">
<head>
    <title>Ballade</title>
    <firstline>Hvo vover det? enten den skaldede Mand</firstline>
    <source pages="121-122"/>
    <quality>korrektur1,kilde,side</quality>
</head>
<body>
,,Hvo vover det? enten den skaldede Mand
Eller han med den tykke, rødlige Top
At gribe den store Bolle paastand
Og hælde dens Indhold i sin Krop?
Den Mand, der gjør <w>det</w>, har vundet Slaget,
Og han være Konge for hele Laget!''

Der sad Saamangen, hvis Næses Guld
Beviste dens Eiers daglige Flid;
De kiged i Bollen - den var saa fuld!
,,Sligt gjør ei Nogen i vores Tid!''
Enhver bortvendte sit skaldede Hoved
Og Ingen af Gubberne Dysten voved!

Da reiste der sig en Parykmagersøn -
Den Ædling talte kun tretten Aar!
,,Vel er jeg om Hagen temmelig grøn,
Men Lammet beskjæmmer de gamle Faar!''
Han hælded i Rallen nu hele Kruset
Og jublende Bravo gjenlød i Huset.

   Der sad de gamle Brave,
   De saae med lønlig Gru,
   Hvorledes den Drengemave
   Ei revned' brat endnu.

   Den Slurk var ikke hæslig!
   Stolt liden Rødtop stod.
   Hans Ansigt, Ruder Es liig,
   Flammed som friske Blod.

   Men der han gik hjem over Gaden
   Da snubled hans ene Been;
   For tung blev Aftensmaden,
   Han sank i en Rendesteen.

Med Hoe'det i Rendesteens Blødme,
Med Munden i Mudderets Grødme,
Med begge Been ivær!
Inddrikkende Bundfaldets Sødme,
Stod han i Aftenens Rødme,
Under Skyglands og Stjerneskjær!
</body>
</poem>

<poem id="bagger2017120415">
<head>
    <title>Sang ved Guttenbergfesten</title>
    <subtitle>(Afsjungen af Typographerne i <w>Odense</w> den 24 Juni 1840.)</subtitle>
    <firstline>Vift frit paa Nutids Bølge</firstline>
    <source pages="123-124"/>
    <quality>korrektur1,kilde,side</quality>
</head>
<body>
Vift frit paa Nutids Bølge,
Sorthvide Presseflag!
Dit Gavn Censur ei dølge,
Blank straale lad din Dag!
Tænd Oplysningens Lue
Paa hele Kloden rund,
Og lad Alverden skue
Dit Sort paa Sølvergrund!

Lad Presser tykt sig reise
Paa Sydhavsøers Flok!
Lad Flaget rask sig heise
Paa Atlasbjergets Blok!
Flyv fra Columbia-Træer,
Sangfugl, syng Pressens Priis!
Lad stakkels Pescheræer
Og faae sig en Avis!

Fra Tydstland er Du kommen,
Du Friheds Helligdom!
Hvert Land Dig stak i Lommen,
Hvor saa hen Du kom.
Hver ædel Mund Dig kyssed'
Ved Daglys og i Skjul;
Ikkun Tyrannen hyssed
Ad Friheds unge Fugl.

Hold Skjoldet frit for Pletter,
Bevar dets Sølvergrund,
Dets Lys i Vinternætter
Vil sees da allenstund.
Forsigtigt anvend Sværten,
Frimodigt, ei i Smug:
Til Brug vi har begjært 'en,
Men Misbrug er ei Brug.

Saa kommer, unge Brødre,
Skjænk i til bredfuldt Maal —
Thi hvad kan være sød're,
End drikke Moders Skaal?
Vi ere Pressens Yngel,
En Skaal for hendes Fred,
Og Fanden ta'e den Slyngel,
Der ei vil klinke med!
</body>
</poem>

<poem id="bagger2017120416">
<head>
    <title>Skipperens Gjenfærd</title>
    <firstline>Jeg stod ved Fjorden og saae derpaa</firstline>
    <source pages="125-126"/>
    <quality>korrektur1,kilde,side</quality>
</head>
<body>
Jeg stod ved Fjorden og saae derpaa,
Hvor Maanen svømmed paa Himlen blaa;
Den hvide Sneeblomst, kastet fra Skyen,
Bedeekkede Skoven og Marken og Byen.

Igjennem det myldrende Sneefog saae
Et Skib jeg henad imod mig skraae;
Og taus var Luften og Vandene stille,
Det var som Alverden uddøe vilde.

Det Skib saa underligt stille gik,
Som lønligt Elskendes tause Blik;
Men foran det saae jeg i Nattens Taager
Forfærdede flygte de hvide Maager.

Gjennem Sneens skinnende Sølvernæt
Som en Svane gik Skibet saa drømmelet;
Der stod en Mand, som i dybe Tanker
I Fjorden kasted det skarpe Anker.

Han traadte paa Bølgen, som var det Land,
Han vandred trøstig paa gyngende Vand,
Og, medens jeg taus monne speidende lytte,
Han svævede hen mod en Fiskerhytte:

,,Jeg maatte gaae fra Dig, min stakkels Viv,
I Stormen jeg misted mit unge Liv,
Men jeg har ikke Fred paa Dybet ude —
Maa see mine Børn gjennem Hyttens Rude!''

,,I Maaneskinnet ved Midnatstund,
Da stiger mit Skib fra den dybe Bund
Og bringer mig over de brede Vover
Herhen, hvor min Viv hos Børnene sover.''

,,Jeg lytter til deres Aandedrag
Indtil fremstraaler den rødmende Dag,
Da stiger igjen jeg paa lette Planke
Med drømmende Sind og sorgfuld Tanke.''

,,Men ham, der gav de Forladte Brød,
Men ham, der hjalp dem i bittre Nød,
Ham lyser jeg rørt Velsignelsen over,
Ham beder jeg for under kolde Vover!''

,,Hver den, der lindred de Smaabørns Savn,
I hviden Sand jeg ridser hans Navn:
Naar Dommedagen adskiller Vandet,
Vil Gud vist læse min Skrift i Sandet!'' —

Og Skikkelsen steg i Skibet igjen
Og sporløst det strøg ad Vandfladen hen,
Men paa Dybet, hvor Stormen drøner og gjalder,
Det sank i de gjennemsigtige Haller.
</body>
</poem>

<poem id="bagger2017120417">
<head>
    <title>Skildt-Tale</title>
    <subtitle>den 26 Juni 1844.</subtitle>
    <firstline>Et Skildt er dog et herligt Tegn</firstline>
    <source pages="127-130"/>
    <quality>korrektur1,kilde,side</quality>
</head>
<body>
Et Skildt er dog et herligt Tegn
Og det bor holdes høit i Ære,
Det viser Vandreren fra fremmed Egn
Hvor der er godt at være.

Den trætte Vandringsmand, som bar
I Solskin Randselen paa Ryggen,
Han veed, naar han blier Skildtet vaer,
Hvor han kan hvile sig i Skyggen.

Han veed, at Huset, hvor han Skildtet seer,
Besøges af hans gamle Venner
At <w>der</w> af Hjertensgrund hver Broder leer,
Mens Kruset gaaer blandt flinke Hænder.

Den største Murer er den tause Drot,
Som tidligt mured Firmamentet:
Han bygged hele Verdens Slot,
Der staaer den Dag idag som det var prentet.

Han bygged kunstigt den solide Jord,
Saa ei Kometerne den rokker;
Han brugte gode Steen i Syd og Nord,
Men vraged alslags Affaldsbrokker.

<w>Hans</w> store Skildt er malet blaat
Med mange Glimmerpunkter inde —
Løft Eders Øie op mod Himlen blot,
Der vil I Skildtet finde!

Hans Børn er Alle her paa Jord,
Men Murerne dog først af Alle,
Og hvo, der ikke dette troer,
Han Paa sin Sjælesorger kalde!

Og da vil Præsten Eder sige, at
Det babylonske Taarn blev reiset,
Hvorved at Ufredsfanen brat
Blev ved en Sprogforvirring heiset.

Det Samme er fornylig skeet
I Slesvigs Hertugdømme,
Men hvem blandt Sprogene der bliver beet,
Derom endnu vi kun kan drømme.

Forresten er vort gamle Laug
Høit hædret i saamange Lande,
At Tidens bidske, hvasse Sang
Kan aldrig Lauget overmande.

Ved Templet i Jerusalem, hvo mon
Arbeided flinkere og bedre,
End de, der hented Steen fra Libanon,
Mens Tømmerne tog Cedre?

Reis til Ægypten, der hvor Storke staae
Paa qvartmiils Pyramider!
Bygmesteren kan vel forgaae,
Men Værket staaer til alle Tider.

Reis hen til Rom, da kan Du see
Den stolte Sancte Peters Kirke,
Og see hvad der ved Hænderne kan skee,
Naar Klogt og Kunst tilsammen virke!

Og tænk paa Hamborgs store Brand,
Ruinen af de sjunkne Taarne —
Det Slag, det føltes vidt om Land,
Nu døbes Hamborg: ,,den Nybaarne!''

Da Flammen udi Christiansborg
Nedstyrtede de høie Tage,
Da var der over Danmark Sorg
Og det var en af Smertens Dage;

Men see! forynget stander nu
Den danske Kongebolig,
Og Kronprinds <w>Fredrik</w> glad i Hu,
Han boer der tryg og rolig;

Held over ham! — og skulde Prindsen end
Forjages af den vilde Flamme,
Vi bygge Slottet op igjen
For Danmarks gamle Kongestamme!

Og ingen Tydsker skal faae Lov
At spille Mand i danske Huset,
Før Hesten gaaer foruden Hov
Og Folket er i Gruset.

Vi bygge vore Huse godt
Og ere selv i Huset Manden,
Men rager fremmed Mand i vores Pott',
Saa skal da ogsaa Fanden - -

Men ikke mange Ord nu meer,
Nu gaaer jeg til de Skaaler
Og drikker disse, fleer og fleer,
Og altid meer og mere Leer,
Indtil jeg Meer ei taaler!'
</body>
</poem>

<poem id="bagger2017120418">
<head>
    <title>Poetens Klage</title>
    <firstline>Dengang da Maanen i de græske Lunde</firstline>
    <source pages="131-135"/>
    <quality>korrektur1,kilde,side</quality>
</head>
<body>
Dengang da Maanen i de græske Lunde
Belyste mildt den blye Dianas Skridt,
I Frastand milelangt man sine kunde
Et mægtigt Tempel, bygt af Marmor hvidt;
Og dette Tempel bygt var for Gudinden,
Den <w>kydsteste</w>, som Grækenland har kjendt;
Og see! det sank for Flammerne, for Vinden,
Da Herostrat sin Fakkel havde tændt!

Da sorged Folkene! brændt var Gudshuset
Det skjønneste, som Verden da besad,
Og dorisk Søilepragt for evigt knuset
Og Hallen taus, hvor Folket fordum bad!
O sørg ei, Folk! hvad end paa Jord Du mister,
Hvad parisk Marmor end der smuldrer hen —
Erstatteligt er hvert et Tab, Du frister,
<w>Nyformet</w> kommer Storheden igjen!

Og see! <w>den samme Dag</w>,<note>* Historiskt.</note> som Templets Tinder
Begroves, og den friske Virklighed
Forvandledes til vemodsfulde Minder —
<w>Den samme Dag</w> henover Jorden gled
En Anelse om noget Stort, der skulde
Frembryde midt i Øieblikkets Nød;
Og see! da kastede Gudinder hulde
Hin Alexander i Olympias Skjød!

Og denne kongelige Dreng, han vandred
— Som senere den smaa Napoleon,
Der i Marengo-Kappen barsk forandred
Alt, hvad der stred imod hans Sind og Haand —;
Og Klangen af de macedonske Skjolde
Ved Issus, Gaugamela, Granicus,
Den monne ved sin Sølverlyd forvolde,
At glemt blev Tabet hist ved Ephesus;

Og Morgengry bestraalte Alexander —
Forbaused skued Asien hans Gang:
Trods scythisk Ulv og Maar, trods baktrisk Panther,
Han dengang greb i Verdens Løftestang;
En Regnbue hvælves over Philipsønnen,
Men mørk Foragt bedækker Herostrat;
See! her er Straffen, hist Du finder Lønnen,
<w>Saa</w> fældes Dom i Clios strenge Stat. - -

Men i Historien gjentaget vorder
De svundne Seclers mystiske Musik —
Det er, som gjennem gribende Accorder
At Alexander atter livfuld gik:
Der var i Nord et Tempel reist for hende,
Hvem v i betragte som den <w>Kydskeste</w>,
Dianas og Minervas rene Frænde,
Den, hvem vor Konge tidlig elskede:

For <w>Broderenighed i Trillinglandet</w>
Var Templet reist; glemt var alt Øxens Hug
Paa <w>Stockholms</w> Torv; glemt var det meget Andet,
Som havde voldet <w>Danmark</w> Sorg og Suk;
Det Toug var stærkt, det Net <w>uskyldigt</w> flettet,
Der skulde bringe, fange Ven til Ven —
I Templet slog et Lyn fra Cabinettet,
Og <w>Politiken</w> kasted Faklen hen!

O! <w>det var Synd!</w> De unge Brødre vilde
Her midt i Norden bygget Ephesus:
Hver meente Templet vel og Ingen ilde,
Og dog sank Bygningen i Støv og Gruus;
Men vist engang i Tidens Fylde kommer
For Trillingerne Manddomsvæxtens Stund:
Da blier i Upsal og Christiania Sommer,
Da staaer i Blomster Sorøs Bøgelund!

I Tidens Fylde kommer Philipsønnen
Og kaster Straaler fra den mørke Sky;
Og det skal mærkes grandt paa Poplen, Rønnen,
I Kongsgaard, som i Skov, paa Mark, i By;
Maaskee han født <w>er i den samme Time</w>,
Da Lampen sluktes i vort Ephesus;
Om tyve Aar maaskee han lægger Grime
Paa hvad for os er en Bucephalus!

Som en politisk Christus vil han vise
Sit Aasyn under Flammedaab af Lyn,
Og vore Børn vil flokkes, for at prise
Det længst forjættede, det elskte Syn;
Som dristig Mægler, sendt fra høie Guder,
Velsignende han strækker ud sin Haand,
Og hine gordiske, fjorgamle Knuder,
Dem hugger over han med Ord og Aand!

Thi, unge Brødre! taber ikke Modet,
Troer ei, at Verden evigt blier en Grav!
Husk: <w>Tiden</w> er som <w>Havet</w>: stundom sodet
Og mørkt, og stundom blaat er dette Hav:
Uklart for os er Bølgens dybe Rige,
Søslangen lurer slimet, dorsk og stum —
For vore <w>Børn</w> vil Aphrodite stige
Med Muslingskallen udaf hviden Skum!

Da, Brødre! da skal Ephes-Templet bygges,
Til Hvælving vorder Skjønheds Muslingsskal!
Trods Politiken skal det Brødre lykkes
For aandigt Fællesskab at reise Hal.
Men midt i Templet hugges Monumentet
For Moses, der har ført til Canaan —
O! gid da blot paa Marmoret stod prentet:
,,<w>Kong Christian og Konning Carl Johan.</w>''
</body>
</poem>

<poem id="bagger2002121417">
<head>
    <title>En Faders Testament til Sønnen</title>
    <firstline>Hør mig, min Dreng! - Forinden jeg bortreiser</firstline>
    <source pages="136-137"/>
    <quality>korrektur1,kilde,side</quality>
</head>
<body>
Hør mig, min Dreng! - Forinden jeg bortreiser
Og gaaer den lange, magre Landevei,
Hvor ingen huggen Milepæl der kneiser
Og ingen Kro, hvor Man faaer Viin og Steg,
Da vil jeg tale med Dig her som Fader
Og give Dig et venligt Vink, et Raad:
Bær frit din Faders Ansigt og hans Lader,
Og varieer med Latter og med Graad!

Bær frit din Pande! og naar engang stormes
Bastillen skal og med en Bayonnet
Den gamle Verden skal paany omformes,
Fordi en Tidsaand har den dømt: »for let!«
Gaa Du foran! og tænk, at hvis Din Fader
End leved paa den løierlige Jord,
Han vilde sendt Dig til de første Rader,
Som Sansculott og Armods Ven og Bro'er.

Bøi Ryggen ei! selv Tidens Bonaparte
See frit i Øiet ind! som Tigger, Carl,
Du overholde Hjertets simple Charte,
Da blier i Pjaltekosten Du en Jarl.
Betragt ei Kongen, som om Tordenguden
Han var og reen for Støvets Smuds og Feil:
Tro mig! hver Drot har dog en Rem af Huden -
Ei Sølv, blot Qvægsølv danner blanke Speil.

Had ikke Rusland, sværm Du ei for Polen,
Det skader Dig og gavner ingen Mand!
Den Drot, der sidder eengang fast i Stolen,
Han drukner ei i Blæk, i Ord, i Vand.
Betragt med Taushed, Rolighed den Fjerne,
Hvem ei Du kan med Ord og Næve naae,
Men ønsk, at snarligt en Forsoner-Stjerne
Maa over alle Verdens Lande staae!
</body>
</poem>

<poem id="bagger2017120420">
<head>
    <title>Den 28 Januar 1840</title>
    <firstline>Intet Strøg paa Violinen?</firstline>
    <notes>
        <note>Mottoet stammer fra Carl Baggers egne <xref poem="bagger2002121405,25-32"/>.</note>
    </notes>
    <source pages="138-140"/>
    <keywords>lejlighedsdigtning,frederik6,christian4</keywords>
    <quality>korrektur1,kilde,side</quality>
</head>
<body>
<nonum><small>,,Dybt i Dalen er mit simple Hjem,</small></nonum>
<nonum><small>Aldrig vil paa Bjerget op jeg klavre;</small></nonum>
<nonum><small>Lad for Andre Slottets Port paa klem,</small></nonum>
<nonum><small>Jeg vil see paa Bondens Rug og Havre.</small></nonum>
<nonum><small>Dog ifald til Kongegaard engang</small></nonum>
<nonum><small>Jeg gaaer vild, fra Marken og fra Haven,</small></nonum>
<nonum><small>Ei som Smigrer skriver jeg min Sang:</small></nonum>
<nonum><small>Thi den gjælder Konger da — i Graven! —''</small></nonum>
<nonum><right><small>Smaadigte 1834.''</small></right></nonum>


,,Intet Strøg paa Violinen?
Ingen Støden i Trompet?
Ingen Dands og ziirlig Trinen,
Ingen L'homber, ingen Beet?
Intet Hurraraab for Drotten,
Fredegod med Sølverhaar?
Ingen Smiger? - - han har faaet 'en
Dog jo ellers hvert et Aar.''

— Commandeurer, Adjutanter
Tyst i Processionen gik,
Alle fordums Gratulanter
Med beklemt og graadfyldt Blik.
Mægtig Mand maa han ha'e været,
Ellers blev han vistnok ei
Med saa mange Former æret
Paa den sidste stille Vei.

Mægtig Mand maa han ha'e været
Men har ei han været Meer? —
Stille! hist i Daggryskjæret
Kofteklædte Mænd Du seer!
Bonden bær ham! Bondens Næve
Bær ham med sin plumpe Kraft,
Taarer i hans Øine bæve —
Fredrik maa ha'e Hjerte havt!

Hjerte maa han ha'e besiddet,
Hjerte paa det rette Sted:
Bonden har Respekt for Viddet,
Men for Hjertet Kjærlighed;
Bondegraad paa Kongebaare
Kjender Man i kolde Nord;
Mulighed af slig en Taare
Andetsteds Man neppe troer.

Du, som hvid og mager sover
Hos den fjerde Christian,
Lyt! Velsignelsen gaaer over
Graven fra dit Folk og Land:
Sov Du trygt og sov Du stille,
Vi har elsket Dig paa Jord!
Drøm Du Drømme, bløde, milde,
Drøm om Kjærlighed i Nord!

Thi Du stolede paa Folket:
,,Grandt jeg veed, det elsker mig!''
Og Paa mange Maader tolked
Det sin Kjærlighed til Dig:
Lynet slog i Kattegattet,
Spalted Norge bort fra Dan —
Men de Danske rigtigt fatted:
,,Skylden bærer ikke han!''

,,Dømt har Han i lysblaae Skyer,
Han den vældige Monark,
Der kan knuse Folk og Byer,
Sammenblande Hav og Mark!
Det er Gud, som har det villet,
Det er ei Kong Frederik,
Det er Gud, som har adskillet —
Ingen Taarer i vort Blik!'' - -

Sov da sødt i Roskilds Kirke,
Drøm en stille Fredens Drøm!
Hvad Du leed, hvad Du mon virke,
Synker ei i Tidens Strøm.
Mangen Herskers Navn vil svinde,
Naar han gaaer til evig Fred,
Men bestaae vil Fredriks Minde,
Thi dets Værn er Kjærlighed!
</body>
</poem>

<poem id="bagger2017120421">
<head>
    <title>† Julius Tingberg Petersen</title>
    <toctitle>Julius Tingberg Petersen</toctitle>
    <indextitle>Julius Tingberg Petersen</indextitle>
    <firstline>Du boer i et andet Land, end jeg</firstline>
    <notes>
        <note>* Var født i Odense og dimitteret derfra til Kjøbenhavn, hvor han 21 Aar gammel døde af en Forkølelsesfeber, som han havde paadraget sig ved en Vinterparade i Studenteruniform. Han skal have efterladt sig en Afhandling om Musikken. Om hans elskværdige Personlighed og om hans Talenter er der blandt hans efterlevende Venner kun een Mening.</note>
    </notes>
    <source pages="141-142"/>
    <quality>korrektur1,kilde,side</quality>
</head>
<body>
Du boer i et andet Land, end jeg,
Du vandrer nu hist i en evig Mai,
Men spiller ikke meer for din Søster og Broer,
Klaveret er tyst for din Fa'er og din Moer.

Vi Alle vented Stort af den stigende Aand,
Men Sommerfuglen kasted sit Klædebon!
Med glimrende, farvede Vinger den foer
I Vinterens Tid fra det isnende Nord.

Jeg seer ei din Kiste, men kjendte Dig godt,
Du boer nu i Alherrens hvælvede Slot!
Inat har jeg seet paa det mørke Blaae
En Stjerne, som aldrig jeg før der saae.

Der er Du, der boer Du, der tumles Du om
I Skaberens slørede Helligdom!
I Stjernen Du boer, i et andet Land, end jeg,
Og vandrer forklaret i evig Mai. - - -

Begrav ham i Stilhed! I kjendte ham ei,
Men gaaer gjennem Odense engang jer Vei,
Da træde I blot til Forældrene hen,
Eller spørg blot hans ældre, hans sørgende Ven!

Begrav ham med Ømhed! hans Sjæl var øm,
Den var som en Natviols stille Drøm!
Begrav ham med Taarer, thi dem var han værd,
Og haab paa Gjensyn i Stjerneskjær!
</body>
</poem>

<poem id="bagger2017120422">
<head>
    <title>Bestemmeren</title>
    <subtitle>(1829.)</subtitle>
    <firstline>Ved hviden Pol, useet af Jordens Barn</firstline>
    <source pages="143-146"/>
    <quality>korrektur1,kilde,side</quality>
</head>
<body>
<nonum><small>Hør Digteren, den fromme Pillegrim,</small></nonum>
<nonum><small>I Morgengry hans Aand har havt Visioner!</small></nonum>

Ved hviden Pol, useet af Jordens Barn,
Høi, som den hingstevilde Ynlings Tanke,
Med brede Vinger og med sænket Pande
Staaer Skaberens Cherub, <w>Bestemmer</w> kaldt.
Det Hverv er hans, at dømme klogelig,
Hvad Barnet, under Modrens Taarer født,
Selv grædende bragt ned til Graadens Land,
Hvad dette lidet Barn engang skal vorde.

Og skinner Solen klart, og usædvanlig
Livsvarmen svulmer ved den lyse Dag;
Staae Planterne med Dugg, og Mennesket
Fast troer at mørke Verdensaandens Nærhed;
Er Havet blankt og lokker venligt Dig,
Og Alnaturen sjunger Brudesang;
Er det som om i Verden ingen Grav
Og intet Liig og ingen mørk Cypres
Og ingen Afskedsstund Du kjendte til;

Hvis Slangen sover og Schakalen drømmer,
Hvis Tigren logrer for den liden Hvalp,
Da taler rørt Bestemmeren
Til Barnet fra den lykkelige Stund:
,,Velsignet være Jorden!'' — men i Tiden
Blier lidet Væsen til en deilig Pige.

Men brummer Stormen huult og Bølgen slaaer
Med Gny mod Strand; er der paa Liv og Død
Blandt Elementerne chaotisk Kamp,
Og Hekla brænder under hviden Snee;
Staaer Søn mod Fader og et Folkefærd
Staaer mod det andet op, imod Naturen;
Er der i Verdens Indvold mægtig Røre,
En dyb Bevægelse med uklar Higen,
En uforstaaet Gjæren, navnløs Tvist;
Seer hist Soløiet Jorden vildt blodplettet,
Og Maanen sender hen sit Dødninglys
Ikkun paa eet uhyre Gravkapel,
Da ryster vildt Bestemmeren sin Lok,
Og Barnet født i skjæbnesvangre Stund,
Det blier en Yngling, som en Yngling er.

Men atter — hvis paa een Gang Solen stinner
Og Regn dog falder i den samme Time,
Da kan det hændes, at Bestemmeren
Tilkommer Barnet, just til Livet bragt,
En Pigelod, men atter sig betænker
Og raaber: vord en Dreng! og Væsnet bli'er
En Drøm i Livets muntre Middagstund,
En Kolibrit i Nova Zemblas Snee,
En Edderfugl i Congos varme Belte,
En Elskovsbøn fra runken Oldings Mund,
Paa Jord en Fremmed, skjøndt med mange Hjem,
Rundt om iblandt de snørte Frøkenhjerter —
Du veed det alt — han bli'er en Digter.
</body>
</poem>

<poem id="bagger2017120423">
<head>
    <title>Det nye Aar</title>
    <firstline>Det Gamle har lagt sig nu til Ro</firstline>
    <source pages="146-147"/>
    <quality>korrektur1,kilde,side</quality>
</head>
<body>
Det Gamle har lagt sig nu til Ro
Og Visen den er ude;
Ret Nye kommer til Hvermands Bo
Og titter igjennem Rude.

Hvad bringer Du i din Lomme vel?
Vil Du ligne din døde Broder?
Vil Du bryde Lænken paa bunden Træl,
Vil Du bringe forjættede Goder?

,,Jeg bringer — saa svarer det nye Aar —
Ikkun hvad Du selv jo skaber!
Det beroer paa Dig selv hvad Du af mig faaer
Om Du vinder derved eller taber.''

,,Er Menneskets Hjerte reent og godt,
Da gjør ei Aaret til Sagen;
Da lever han glad som i Kongeflot,
Er Kosten end slidt Paa Bagen.''

,,Er Menneskets Hjerte reent og puurt,
bringer han selv sig Lykke;
Om jeg end stundom seer til ham suurt,
vil ham vist ei nedtrykke.''

,,Jeg er kun som et Ark hvidt Papir —
Du selv skal Ordene stride!
Æren for Texten din egen bli'er,
Men din maa Skammen og blive!''

,,Jeg er som en mægtig Marmorsteen,
Som Du til en Støtte skal danne!
Hugger Du blot med Villie reen.
En Venus vil for Dig stande!''

,,Hugger Du med et syndigt Sind,
Hugger Du med urene Tanker,
Da bliver og Støtten skjæv og vind
Hvor kunstigen end Du banker!''

,,Jeg er som den vordende Sommerfugl,
Der ei er brudt ud af sin Larve!
Du skal støde til det staaende Hjul,
Give Tegningen broget Farve!''

,,Jeg er som en Nathimmel dyb og blaa,
Hvor endnu ei Stjernerne tindre;
De vil alle tindre derovenpaa,
Naar Du har Fred i dit Indre!''

,,Er blot med Dig selv Du veltilfreds,
Over mig Du ei heller klager!
Jeg er kun et Punkt i den evige Kreds -
Gjør af mig hvadhelst Du behager!''
</body>
</poem>

<poem id="bagger2017120424">
<head>
    <title>Ved Habyssinierinden Machbubas Grav</title>
    <subtitle>(Efter det Tydske.)</subtitle>
    <firstline>Saa tidligt, Morgenrødens varme Barn</firstline>
    <notes>
        <note>* En ung Slavinde, som Fyrst <w>Pückler-Muskau</w> hjembragte fra Afrika og som skal have været udmærket skjøn.</note>
        <!-- https://www.tagesspiegel.de/wissen/die-abessinierin-im-gefolge-fuerst-puecklers-das-raetsel-der-machbuba/20793600.html -->
    </notes>
   <pictures>
       <picture src="bagger2017120424-p1.jpg">Ukendt kunster: <i>Machbuba</i>, 1840. Fürst-Pückler-Museum Park und Schloss Branitz.</picture>
   </pictures>
    <source pages="148-149"/>
    <quality>korrektur1,kilde,side</quality>
</head>
<body>
Saa tidligt, Morgenrødens varme Barn,
Vil Du Europas Søn til Taarer bringe?
Saa brat Insektet fløi i Samlers Garn,
Med deiligt Guldstøv paa den unge Vinge?

Jeg veed, hvem der har Dig til Maalet bragt:
Fyrst Pückler, Semilasso, som paa Marked
Dig til Slavinde kjøbte, han har lagt
I Grav din Fred, har Rosens Qvist afbarket.

Han lod ei Blomsten staae hvor han den saae,
Hvor Orientens Pragt sig aabenbarer;
Med Pral han slæbte den fra Vraa til Vraa
Med sine Zebraer og Dromedarer!

Du, som var vant til krydret Lotus-Duft,
Ei vant til Boa og til Brystbandager,
Indaande skulde nu en sandkold Luft
I Pückler-Muskaus nybagte Plantager!

Machbuba var for Nord ei skabt, er stemt!
Hvad Hjertet længselsfuldt har lidt— hvo veed 'et?
Det Hjerte har i Alkohol Man gjemt,
Det, som Fyrst Pückler aldrig har besiddet!

Og Aanden gaaer til Bahr-el-Azraks Læ,
Fjernt over Preussens skarpafmaalte Linier,
Til krøllet Negerdreng ved Daddeltræ,
Fra Lausitz til den brune Habyssinier!

Ja, Pückler! der er hendes unge Aand,
I Hjemmet mellem Palmer og Plataner:
En Struds Du føre kan i Ledebaand,
Men ingen Aand, som Evigheden aner!
</body>
</poem>

<section>
<head>
    <title>Theatret i Odense</title>
</head>
<content>

<poem id="bagger2017120425">
<head>
    <title>I. Prolog</title>
    <toctitle><num>I.</num>Prolog</toctitle>
    <indextitle>Prolog</indextitle>
    <linktitle>Prolog</linktitle>
    <subtitle>(Fremsagt af Jfr. <w>Sønderskou</w>.)</subtitle>
    <firstline>Tænk Dem en Orlogsbrig paa Havet</firstline>
    <source pages="150-151"/>
    <quality>korrektur1,kilde,side</quality>
</head>
<body>
Tænk Dem en Orlogsbrig paa Havet,
Midt ude paa hiint dybe, rige Blaae,
Der eier Verdner i sit Skjød begravet,
Men lader lignende igjen fremstaae! —
Tænk Dem, at liden Trækfugl, som har fløiet
Henover Vandene, blier træt og mat
Og sætter sig paa Skibets Mast, med Øiet
Fortroligt fæstet paa Matrosens Hat! —

Troer De, at Skibets Mandskab kunde nænne,
At flyde ned den hjelpeløse Fugl?
O nei! Matrosen kom med Korn ihænde,
Han gjæstfri gav vist Flygtningen et Skjul,
Indtil den, styrket, atter kunde strække
Sin Vinge, flyve freidigt over Vand,
Saalangt som Fantaste kan række,
Hen til den ubekjendte, fjerne Strand! - -

Og hvad er <w>jeg</w>? — jeg er som liden Fugl,
Der tillidsfuldt for nogle Øieblikke
Har paa en Seilers Toug søgt Læ og Skjul
Og holdt mig fast ved hvad der svigted ikke:
Klart seer jeg, at jeg ikke gik i Drømme,
Dengang jeg trøstig tænkte: ,,gak kun <w>did!</w>
,,Der vil Man vist ei altfor haardt bedømme
,,<w>Begynderindens</w> Stræben eller Flid!'' —

Snart kommer Trækfuglstiden. — Hvis engang -
Imellem De har seet paa Fuglevingen
Et fagert Farveskjær, — har hørt en Klang,
Der tyded paa en større Kunstfrembringen, —
Har seet en enkelt Fjer, som heel og holden
Saae glandsfuld ud og blænded Deres Blikke,
Da veed De: ,,hendes Skyld det var vist ikke,
Thi, ak! det Hele var jo lagt i — <w>Rollen</w>!''
</body>
</poem>

<poem id="bagger2017120426">
<head>
    <title>II. Prolog</title>
    <toctitle><num>II.</num>Prolog</toctitle>
    <indextitle>Prolog</indextitle>
    <linktitle>Prolog</linktitle>
    <subtitle>(Fremsagt af Hr. <w>Printzlau</w>.)</subtitle>
    <firstline>Mange Stjerner sees paa Himlen staae</firstline>
    <source pages="150-151"/>
    <quality>korrektur1,kilde,side</quality>
</head>
<body>
Mange Stjerner sees paa Himlen staae,
Men den største selv fordunkler ei den mindre;
Der er Plads nok paa det store Blaae,
Hvor de <w>alle</w> kan faae Lov at tindre.
Mennesket klassificeerte dem,
Satte dem i første, anden, tredie Rang,
Satte dem i Ordnen bagved eller frem,
Efter Lysets Glands, der fra dem sprang.

Retsom hine evige Pailletter
Paa den store Konges lysblaae Kaabe
Glimre <w>gradeviis</w> i klare Nætter,
Som en større eller mindre Perledraabe - -
See! saaledes og med <w>os</w>! naar <w>hiin</w>,
Uopnaaelig paa Kunstens Firmament,
Staaer som <w>Talma</w>, <w>Garrick</w> eller <w>Kean</w>,
Ak! er <w>denne</w> kun — ,,en reisende Student;''

Kun en reisende Student i Kunstnerlivet,
Kun et Glimt, der vidner om
Hvad en gunstig Guddom haver givet
De Indviede i Kunstens Helligdom; —
Kun et Stykke af en splintret Stjerne,
Kun et fagert Ansigts — Silhouet; —
Kun en halvqvædt Vise, som saa gjerne
Ønsked see sig heelt paa Nodebræt; —

Denne Lod er min jo! men som <w>Han</w> i Himlen
Ingen Forskjel gjør blandt Stjernevrimlen,
Men, om de er høit hvad heller lavt paa Straa,
Elsker <w>alle</w> Stjerner, store, smaa,
Tager i sin Fadervaretoegt
H e l e den pletteerte store Slægt! —
O ! saaledes dømmer — haaber jeg —
Publikum, den mildeste blandt Mødre!
Publikum vil venligt sige: ,,frygt Du ei!
Jeg har <w>Joseph</w> kjær trods ældre Brødre!''
</body>
</poem>

<poem id="bagger2017120427">
<head>
    <title>III. Afskedsepilog</title>
    <toctitle><num>III.</num>Afskedsepilog</toctitle>
    <indextitle>Afskedsepilog</indextitle>
    <linktitle>Afskedsepilog</linktitle>
    <subtitle>(Fremsagt af Hr. <w>Lange</w>.)</subtitle>
    <firstline>Det er nu en Vane, det er nu en Skik</firstline>
    <source pages="154-155"/>
    <quality>korrektur1,kilde,side</quality>
</head>
<body>
Det er nu en Vane, det er nu en Skik,
At Skuespilleren med et taknemmeligt Blik
Træder frem, takker Alle med ydmygt Buk.
<w>Det</w> gjør jeg for mig <w>selv</w>: jeg veed det grandt,
At her jeg et skaansomt Publikum fandt,
Som med venlig Pande, med Lyd fra Læben
Belønned min Iid og min Stræben,
Hvert kunstigt Smiil og hvert kunstigt Suk:
Jeg haaber, at, hvis jeg kommer igjen,
Vil Publikum vedkjendes gammel Ven! - -

Men i Aften træder jeg ikke op
For mig <w>selv</w>; jeg staaer for <w>den hele Trop</w>:
Jeg staaer som en mæglende Gesandt,
Der lægger den sidste Haand paa Freden
Og takker for Tiden, som glædelig randt,
Og takker Dem Alle for — <w>Kjærligheden</w>.
O, tro mit Ord! det er mangengang
Det falder tungt, at spille sin Rolle:

Naar man mærker, at Publikums Hjerter er kolde,
Da savner Stemmen sin malmfulde Klang,
Da hendøer Smilet om Munden,
Man føler sig mat, man tænker sig bunden,
Og friskt springer aldrig det frie Ord
Fra den Mands Mund, der sig lænket troer!

Det er ikke ved Kulde, ved Haan og Spot,
At Talentet udfoldes og trives:
<w>Fremelskes</w> skal det og pleies godt,
Den kjælne Blomst maa ved Varme drives!
Ja! friskt kun springer det levende Ord
Fra <w>den</w>, som sig rigtig forstaaet troer!

See! derfor spilled vi <w>her</w> med Lyst,
Fordi vi saae paa det store Bryst,
At et Hjerte banked derinde!
Et Hjerte, der slog for Kunstens Hal,
For Hver, som sig vied hiint store Kald,
Hvis Maal de Færreste finde!
See! derfor vil i hver fjernet Egn
Vi mindes Byen med Lilliens Tegn,
Og elske det venlige Minde,
Og ønske: ,,naar Vintren igjen
Gaaer med Snee over Jordfladen hen,
Gid den maatte os <w>her</w> gjenfinde!''
</body>
</poem>

<poem id="bagger2017120428">
<head>
    <title>IV. Prolog</title>
    <toctitle><num>IV.</num>Prolog</toctitle>
    <indextitle>Prolog</indextitle>
    <linktitle>Prolog</linktitle>
    <subtitle>(Fremsagt af Madame <w>Werligh</w>.)</subtitle>
    <firstline>Hvor hurtigt flyver ikke Tiden!</firstline>
    <source pages="156-158"/>
    <quality>korrektur1,kilde,side</quality>
</head>
<body>
Hvor hurtigt flyver ikke Tiden!
Det er alt sex Aar siden
Jeg sidst saae denne skjønne Stad!
<w>Dengang</w> det var med dybtfølt, hellig Glæde
At jeg paa denne Scene monne træde —
Og hvorfor ikke <w>nu</w> og være glad?
Thi savner Øiet end,
Naar det gaaer over Bænk og Loge hen,
En eller anden dyrebar og hædret Ven,
Et eller andet Ansigt, som
Man elsked for som Helligdom; —
Og har end Graven stille hvælvet sig
Opover Mangen, som for sex Aar siden
Med Overbærenhed betragted mig,
Endskjøndt i Kunsten jeg kun var saa liden; —
Har Tidens kolde Vindpust end nedrystet
Mangt Blomster af den rige Livets Bust
Og ved den idelige Regn og Rust
Qvalt mangt et Foraarshaab i Brystet: —
Jeg frygter dog ei! vist den yngre Slægt
Vil i en lige kjærlig Varetægt
Modtage hvad vi have nu at byde;
Og den vil yde
Den stræbende, den travle Kunst
Et tænksomt Blik, en venlig Gunst.

Thi blier end Verden noksaa gammel
Og noksaa koldt beregnende og klog,
I een Ting evig ung den bliver dog,
I een Ting, som et Barn, der paa sin Skammel
Sig morer med sin smukke Billedbog:
<w>For Kunsten den forbliver evig ung,</w>
Om Livets Byrde end vil vorde noksaa tung.
Den Dag vil aldrig over Jorden grye,
Da Længsel efter Kunsten vil bortflye;
Den Nat vil aldrig over Jorden gaae,
Da Øiet ei seer efter Kunstens Blaae!
Undvære kan ei Mennesket de høie
Gudinder, der forædle Livet
Og hvem det skjønne Kald er givet,
For Himmelen at aabne jordisk Øie.
Selv disse simple Snore, disse Tridser
Og disse spraglede Coulisser,
De har en underlig, en magisk Kraft,
Og evigt vil de have <w>det</w>
Hvad de fra Tidens Morgen have havt;
De ere som et aandigt Fiskernæt,
Hvori sig, under Graad og Smiil og Sange,
De mennesilige Hjerter lade fange.

Og derfor freidigt reise vi
Saa vidt om Land; heel trøstigt vi besøge
Snart Norges Gran, snart Danmarks Bøge,
Blot stolende paa <w>Kunstens</w> Trylleri:
Den skal os skaffe Hjem i fremmed By,
<w>Den</w> er vor moderlige Muse,
For <w>dens</w> Skyld skjænker Odense os Ly,
For <w>Kunstens</w> Skyld Man <w>Kunstnerne</w> vil huse.
Vi Alle kom saa tillidsfuldt hertil,
Derfor bedøm med Strænghed ei vort Spil!
</body>
</poem>

<poem id="bagger2017120429">
<head>
    <title>V. Epilog</title>
    <toctitle><num>V.</num>Epilog</toctitle>
    <indextitle>Epilog</indextitle>
    <subtitle>(Fremsagt af Mad. <w>Werligh</w>.)</subtitle>
    <firstline>O! der er smukt her i det fyenske Land</firstline>
    <source pages="159-160"/>
    <quality>korrektur1,kilde,side</quality>
</head>
<body>
O! der er smukt her i det fyenske Land,
Man kommer gjerne til, men reiser nødigt
Fra Den bort; Fyens Sølv er 18 lødigt
Og Fyen har gamle Minder,
Som den Mand atter finder,
Der kan, som <w>Vedel-Simonsen</w>,
Af gamle, graae, hensmuldrende Ruiner
Fremtrylle gamle Borges friske Miner
Og kalde død Mand op igjen!

O! der er smukt her i det fyenske Land!
Kom, Norges Mand!
Og fiig, at danske Mark,
At danske Bøg- og Egebark
Besidder ingen Kraft til at husvale,
Til at begeistre os i Danmarks Dale!
Kom kun! og vi vil roligt svare:
,,Gud gamle Dannemark bevare!''

Og han bevare Danmarks Drot,
Hvis Hjem er bygt ei blot i Slot,
Men i et stort, et vældigt Hjerte, som
Man kalder <w>Nationens</w> Helligdom.

O! der er smukt her i det fyenske Land,
Dets Beltbred eier intet Flyvesand,
Og uden at berøve anden Mand
Det Ringeste, saa kan
Det smukke, rige Fyen udsige:
,,Betragt mig! jeg er Danmarks unge, rige Pige!
,,Den Glands, som fra min Pande gaaer,
,,Selv over Tronen den med Straaler naaer!''

O! der er smukt her i det fyenske Land!
Og nødigt vi fra Huset flytte:
Glem os! hvo glemme kan,
Husk os Enhver, som er en Kunstens Støtte!
Tænk paa, Enhver, som er tilstede:
Med Lyst vi spilte her til Andres Glæde!
</body>
</poem>

</content>
</section>

<poem id="bagger2017120430">
<head>
    <title>† Kjøbmand Geismar i Nyborg</title>
    <indextitle>Kjøbmand Geismar i Nyborg</indextitle>
    <toctitle>Kjøbmand Geismar i Nyborg</toctitle>
    <firstline>Man reiser til fremmede Byer</firstline>
    <source pages="161-162"/>
    <quality>korrektur1,kilde,side</quality>
</head>
<body>
Man reiser til fremmede Byer
Og forlader den daglige Dont,
Man aner ikke de Skyer
Paa den fremmede Horizont.

Man vil gjensee de savnede Venner,
Man vil smile til deres Smiil —
Da grave Graverens Hænder,
Da plantes den grædende Mil.

Igaar jeg vilde Dig træffe,
Vilde have en fælleds Dag, —
Da kom mig Din Liigvogn imøde,
Paa Skibsbroen vaied et Flag.

Ak! aldrig ,,under tre Øine''
Vi skulle samtales meer!
Først under fire bedre
Igjen vor Samtale skeer;

Først i et skjønnere Landskab,
End de smukke, Du falbød her,
I en blankere Morgenrøde,
I et mildere Fredens Skjær!

<w>Der</w> gamle, trofaste <w>Geismar</w>!
Seent eller tidligt vi sees,
Hist oppe paa Bundtmagerloftet
Der atter skal spøges og lees.

Ved Urnen frugter er Tænken,
Kun Tillid til Himlens Blaa. —
Guds Barmhjertighed over Enken
Og over de stakkels Smaa!
</body>
</poem>

<poem id="bagger2017120431">
<head>
    <title>† Kirstine Marie Thune</title>
    <toctitle>Kirstine Marie Thune</toctitle>
    <indextitle>Kirstine Marie Thune</indextitle>
    <subtitle>(3 Februar 1818 - 10 Mai 1843).</subtitle>
    <firstline>Dengang Flammen greb i Gavl og Tag</firstline>
    <source pages="163-164"/>
    <quality>korrektur1,kilde,side</quality>
</head>
<body>
Dengang Flammen greb i Gavl og Tag
Og de Kjære med fortvivlte Miner
Flygted' fra de synkende Ruiner —
Vistnok, <w>Thune</w>, det var Sorgens Dag!

Aaret svandt. — Med trofast Bjælkelag,
<w>Thune</w>! stod din ny, din bedre Bolig,
Samlede din stille Kreds fortrolig —
Men der kom en ny, en værre Dag!

Hører Du dem inde Psalmen sjunge?
Bort fra Hjemmet kjøre de den unge
Pige, som vi Alle havde troet
Skulde mangt et Aar end hos os boet.

Rastløs gaaer det store Seilskib, som
Bærer Sjælene til fjerne Strande;
Vink fra oven til Marie kom
Og hun sænked' fromt den skyldfrie Pande.

Hæng i Masten tause Jomfrukrands
Og lad Skibet støde kun fra Jorden!
Hist hun skue skal en Nordlysglands,
Mere skjøn end den her i vort Norden.

Hvergang her et Lys gaaer tabt paa Jord,
Tændes der et nyt i Herrens Himmel:
Sine slukte Stjerners elskte Vrimmel
Finder hist igjen Enhver, som troer.
</body>
</poem>

<poem id="bagger2017120432">
<head>
    <title>† Johannes Thune</title>
    <toctitle>Johannes Thune</toctitle>
    <indextitle>Johannes Thune</indextitle>
    <firstline>Ogsaa Du! ja, hvorfor ikke?</firstline>
    <source pages="165-166"/>
    <quality>korrektur1,kilde,side</quality>
</head>
<body>
Ogsaa Du! ja, hvorfor ikke?
Alle stimle vi jo hen
Til det Maal, som venligen
Slør har skjult for vore Blikke.

Intet Storkors frier fra Kisten,
Ingen Pengepung fra Graven;
<w>Verden</w> er jo Dødninghaven,
Drot og Bonde staae paa Listen.

Gaa med Fred din stille Gang,
Gaa til dine gamle Venner,
Til de forudgangne Frænder,
Under dæmpet Psalmeklang.

Der var Liv og Kraft og Lune
Hos Dig her paa kolde Jord,
Der var Mere, gamle Broer!
— <w>Hjerte</w> havde Bonden <w>Thune</w>.

Forend Kisten heelt Dig slutter,
Sende vi Dig Takken hen
For de funklende Minutter,
Som Du skjænked hver din Ven!

— Kold er <w>Jorden</w> nu, den lover
Ingen Blomst til næste Aar,
Og dog kommer der en Vaar!
,,<w>Den er ikke død, den sover!</w>''

Dødens Kulde har sig over
Vennens Bryst og Pande lagt!
Dog blier han tillive bragt,
I en herligere Dragt
Med Opstandelsen i Pagt —
,,<w>Han er ikke død, han sover!</w>''
</body>
</poem>

<poem id="bagger2017120433">
<head>
    <title>† Sophie Margrethe Barfod, fød Hempel</title>
    <toctitle>Sophie Margrethe Barfod</toctitle>
    <indextitle>Sophie Margrethe Barfod</indextitle>
    <firstline>O, hvor skjønt er Livet! hvo vil gjerne</firstline>
    <source pages="167-168"/>
    <quality>korrektur1,kilde,side</quality>
</head>
<body>
     <nonum><small>,,Ulykken har forelsket sig i Dig.''</small></nonum>
          <nonum><small>Romeo og Julie.</small></nonum>

O, hvor skjønt er Livet! hvo vil gjerne
Flytte fra den friske, grønne Jord,
Selv gaaer Veien til en deilig Stjerne, —
Som maaskee kun er et — Meteor?
Døden eier ingen Skjønhedsglands
Tomhed boer kun i dens stille Haller;
Duft og Blomst har Livets rige Krands,
Naar den ned om Ungdomslokken falder.

Dødens Engel elsker dette Liv
Og misunder det hvad Gud har givet:
Den misunder dette Skaberbliv,
Som fremkogled mægtigt Jordelivet.
Sært begeistret stirrer Englen paa
Just den Skjønneste, den seer paa Kloden;
Den vil elske varm sig! ak, men maa
Trøstesløs bestandig flytte Foden.

Du som i din Ungdoms lyse Dage,
Moder til saamange kjære Smaa,
Maatte fra det elskte Hjem bortdrage,
Til en ukjendt Plet paa Himlens Blaa! —
Denne Skilsmisse har været tung,
Tung som Taaren paa din Huusbonds Kinder!
Elskende og elsket, god og ung —
Nu er dette Alt kun stille — Minder!

Ikkun Minder om en udslukt Vaar,
Kun et Pust fra Edens tabte Have,
Kun et Drømmebilled fra igaar,
Een Grav til blandt Haabets tusind Grave!
O! men gjemmer disse Minder, I,
Som har kjendt og elskede Sophie;
I det Svundne slumrer Trylleri,
Der er Klang ved det, som nu maa tie! —

Stakkels Børn! naar Eftertanken kommer,
Naar den lille Pande bliver stor,
Gaaer da flittigt, Vinter som og Sommer,
Hen hvor Urnens Grædepile groer!
Og blier Tiderne for Sindet haarde,
Beder da ved Moders Gravsted blot:
,,Gid vi maa paa Jord som hende vorde,
Da vil Gud nok lønne os det godt!''
</body>
</poem>

<poem id="bagger2017120434">
<head>
    <title>† Beate Albertine Sporon, fød Koefod</title>
    <toctitle>Beate Albertine Sporon</toctitle>
    <indextitle>Beate Albertine Sporon</indextitle>
    <firstline>Saa blev den Urne meislet endelig</firstline>
    <source pages="169-170"/>
    <quality>korrektur1,kilde,side</quality>
</head>
<body>
Saa blev den Urne meislet endelig,
Der skulde Støvet af den Elskte gjemme,
Og i et mystisk Fjerne tabte sig
Den velbekjendte moderlige Stemme!
Men gik end denne bløde Mollaccord
Til andre, lyse Tonelande bort,
Et venligt Echo blev dog her tilbage,
En Lyd af stille Fred og ei af Klage.

Blidt løftes Sløifen for den Blides Aand
Og ingen Piinsler qvalte Aandedraget;
Og Solen steeg i Purpurklædebon
Fast førend Aanden aned, at det daged!
Og Lyset voxede til lifligst Dag —
En Luftning blid, et sagte Vingeslag,
Og fra den Slægt, som moderlig hun favned,
Hun gik til Andre, som hun havde savned.

O! rids i Marmoret en venlig Haand,
Der klapper Barnets Kind; en Haand, som spreder
Blandt Angre Blomst og Frugter ud; en Aand
Som signende kun efter Armod leder —
See! det var gamle Oldemoders Haand,
See! det var hendes Tænken, hendes Aand!
Begrædt hun vorder i sin Hjemstands Sale,
Begrædt og savnet dybt i Armods Dale.

Velsignet være Du! Du havde seet
Vor Barndomsverden af det Ældre stige!
Til os Du venligt smilet har og leet
Som Blomster fra et andet Planterige!
— Hvad er et Suk? det er en skyldt Tribut,
Det er vort Hjertes helligste Minut —
Tak dette Offer, Du vor døde Moder,
Og glem ei os i dine lyse Kloder!

Vi Yngre lærte andet Alphabet,
Vi lærte vor Tids Lærebog at stave —
Men lige venligt har Du til os seet
Og hegnet Nyt ind i den gamle Have!
Velsignet være Du — et Barn har Graad:
Den Voxnes Kind blier saare sjelden vaad;
Den Voxne kan kun dybt og stille sukke,
Naar over Urnen Høien de tillukke.
</body>
</poem>

<poem id="bagger2017120435">
<head>
    <title>† Jens Hegelund</title>
    <toctitle>Jens Hegelund</toctitle>
    <indextitle>Jens Hegelund</indextitle>
    <firstline>Mange store Herrer følge</firstline>
    <source pages="171-172"/>
    <quality>korrektur1,kilde,side</quality>
</head>
<body>
Mange store Herrer følge
Adelsmanden til hans Grav:
Bølge vælter sig paa Bølge,
Skaren danner fast et Hav.

Portviin og Madera flyder,
Naar den Rige jordes skal;
Taarnets Klokke længe lyder,
Mængden myldrer uden Tal.

O! men hvis Du vilde spørge
Om den hele Flok, Du saae,
Om de Alle, Alle sørge,
Som i Sort bag Kisten gaae

Kunde vist Man ofte svare:
Sorg bær af den hele Klat,
Af den lange, skumle Skare,
Neppe To med Flor om Hat. -

Bag din Kiste, gamle Ven,
Gik der ingen hyklersk Hær, —
Kun tolv tretten tause Mænd,
<w>Men dem Alle var Du kjær!</w>

<w>Det</w> er meget Meer end mangen
Riigs pompøse Endeligt,
Og hiin Linie Meer end Klangen
Af det længste Sorgedigt.

Fred med denne tabte Ven,
Thi hans Hjerte sad paa Pletten!
Han var riig — thi riig er den,
Som begrædes af Tolv Tretten.
</body>
</poem>

<poem id="bagger2017120436">
<head>
    <title>Formaning</title>
    <subtitle>(I en Stambog.)</subtitle>
    <firstline>Du vælge Dig Venner til Hjertero</firstline>
    <notes>
        <note>Teksten følger Carl Bagger: <i>Øieblikkets Børn, Prosa og Poesie</i>, J. M. Gomard, Odense, 1845, p. 173.</note>
    </notes>
    <quality>korrektur1,kilde,side</quality>
</head>
<body>
Du vælge Dig Venner til Hjertero,
Men vel Du Dig for maa see! -
Du vælge Dig Een, Du vælge Dig To,
Men aldrig Fleer end Tre!
</body>
</poem>

<poem id="bagger2017120437">
<head>
    <title>Misantrophen</title>
    <firstline>Du glimrende, Du skjønne</firstline>
    <source pages="174-176"/>
    <quality>korrektur1,kilde,side</quality>
</head>
<body>
Du glimrende, Du skjønne
Du lille Moskus-Træbuk, Du,
Hvis Glands imellem Rosenblade grønne
Jeg her betragter med begeistret Hu!
Du sidder der paa Busken nu saa glad
Og gnaver Rosens fine Blad,
Og mimrer, som dit Hjem var hos Kaniner,
Og reiser dine smekkre Horn iveiret,
Som om Du, stolt af Rosernes Ruiner,
Var Dig bevidst at have Skjønheden beseiret -
Jeg elsker Dig, Du funklende Insekt!

Jeg elsker Havet, naar det bugter sig
I Tigerform og sluger
I Flab umaalt, umaalelig
Den stolte Orlogsmand, som ruger
Med Gridskhed over Piastre, over
De Mennesker, den har ombord!
Begrav den, Spanskesø! i dine Vover,
Og opslyng Dynger Liig mod Nord!
Da elsker jeg Dig, mørke Hav!

Jeg elsker Hav! jeg elsker Himmel,
Hver Stjerne i den store Vrimmel,
De lyse Øieglimt fra Gud,
Naar han fra Skyen skuer ud;
Det flinke Lyn, der flyver hen
Som Ildfugl over bange Mænd;
Jeg elsker Alt, hvad fra den vrede Dommer
Ned over Jorden kommer,
Men glædeligst dog for mit Syn
Er sorte Tordens hvide Lyn,
Naar Phosphorglands det spreder over
Mark, Skov og vilde Vover!

Men Du, besynderlige Skabning, Du,
Hvis Tand er hvas som Træbukkens, hvis Hu,
Som dens, staaer til med Lyst at dræbe
Hvert Aandepust, der gaaer fra Skjønheds Læbe,
Hvert Smiil, som Uskyld bær paa Kind;
Som i dit Indre har langt værre Sind, -
End selve Havets kolde Bølge,
Og som meer grumt gad Alt forfølge,
End Lynet, der kun dræber enkelt Mand
Og ikkun sætter enkelt Torp i Brand!
Insektets, Havets, Lynets Vildhed har
Fra Tidens Morgen Du besiddet;
I Ondskab og i Viddet
Forud for alle Tre Du længe var,
Men deres Skjønhed har Du aldrig eiet!
Gaa bort! Du er for let! Gud har Dig veiet -
Jeg hader Dig, o Menneske!
</body>
</poem>

<poem id="bagger2017120438">
<head>
    <title>Anders Sandøe Ørsted</title>
    <subtitle>(Mel. Ung Adelsteen paa Thinge stod.)</subtitle>
    <firstline>Kong Fredrik stod heel tankefuld</firstline>
    <notes>
        <note>* Forf. modtog i 1838 af en Stænderdeputeret en Opfordring til at skrive en Sang i Anledning af at de Deputerede i Roeskilde vilde feire <w>Ørsteds</w> Fødselsdag den 21 December.  <i>Aura populanis!</i> Man sammenligne Stemningen 1838 og 1845! (Sangen blev forresten aldrig afsjunget.)</note>
    </notes>
    <source pages="177-178"/>
    <quality>korrektur1,kilde,side</quality>
</head>
<body>
Kong Fredrik stod heel tankefuld:
,,Hvor finder jeg den klare Pande,
Samt Sindelag, saa puurt som Guld —
Hvo skal for mig hos Folket stande?''
:|: Da meldte frit hver Kjæmpe bold:
,,Vælg Lovens Tolk og Retfærds Skjold!'' :|:

Og Kongen tog hin Borgerkrands
Og satte den Paa <w>Ørsteds</w> Tinding;
Dit Valg, o Drot, var frie Mands,
Din Daad var Retfærds Seiervinding!
:|: Og Glæde gjennem Danmark gik,
Den saaes i Patriotens Blik. :|:

Ja! viis og god var Kongen da
Han valgte Manden udaf Hoben
Og ikke ændsed: ,,Nei!'' og ,,Ja!''
Og ikke Hvide-Ridder-Kaaben:
:|: Ved Valget, <w>Ørsted</w>, adled han
Den gode danske Borgerstand! :|:

Vi hilse Dig paa denne Dag,
— Og husk det er Nationens Stemme -
Dit Navn skal staae paa Rigets Flag,
Om end paa Sø Du ei har hjemme!
:|: Gud gav Dig bliden Bør og Vind,
Du seiled i hvert Hjerte ind! :|:

I det Museum, Danmarks Folk
For sine Hædersmænd vil danne,
Der skal som Drots og Folkets Tolk
Du staae med laurbærkrandset Pande!
:|: Dog først naar om ret <w>mange</w> Aar
Til evig Lysglands Du indgaaer! :|:
</body>
</poem>

<poem id="bagger2002121418">
<head>
    <title>Cantate</title>
    <subtitle>(Musikalsk Spøg.)</subtitle>
    <firstline>Død er nu Jesper!</firstline>
    <source pages="179-182"/>
    <quality>korrektur1,kilde,side</quality>
</head>
<body>
<nonum>,,Hoc ridere meum, tam nil, nullâ tibi vendo Iliade.''</nonum>
<nonum><right>Persius</right></nonum>
<nonum>,,Il y a un dieu pour les ivrognes.''</nonum>
<nonum><right>Proverbes de Salomon II</right></nonum>

<nonum><center>Enkelt Damestemme.</center></nonum>

   Død er nu <w>Jesper!</w>
   Til sidste Vesper
   Han spiste to Glas Grog
   Og dermed fik han Nok.
   Halvt Flag paa Stangen!
   Han er nu gaaet som Saamangen,
   Med blussende, begeistret Kind,
   Til Evigheden ind.
   Afsyng nu Sangen!

<nonum><center>Chorus.</center></nonum>

Kaster Perikum
Paa den Tabtes Grav!
Gyd over den en Draabe Rum
Og af Geneveren et Hav!
Og sætter paa hans Gravsteen blot det Minde,
Som Skifteretten i hans Vest kan finde:
En uqvitteert Viintapperregning!
Det er den skjønne, sanddrue Tegning,
Den eneste, der fuldelig kan hædre
Den herlige, men trætte Vandringsmand,
Som reiste nys til Lysets Land
Og sidder glad tilbænks hos drukne Fædre.
Der sidder stolt han! o! langt rød're
I Kammen, end han før var! Brødre!
O, sørger ei!
Han gik jo glad sin Vei -
Dideldumdey!

<nonum><center>Qvintet med Chor.</center></nonum>

   O! planter Solbær paa den Plet,
   Der gjemmer Vennens Støv, som mæt
   Har lagt sig her til Hvile!
   Og kast Vestindiens Guavabær
   Henover ham, som meer ei er,
   Dem elsked han dog fremfor Taarepile.

<nonum><center>Recitativ.</center></nonum>

En mægtig Aand! som Løven vandrer ud
I Ørkenen, i stille Morgenstund
Forladende det kjære sultne Afkom
For Klo at fæste i det fede Bytte;
Den brøler høit, forfærder mindre Dyr,
De værge sig, vil ikke ned i Svælget
Paa det uhyre Dyr! forgjæves kæmpe
De Stakler - efterhaanden vandre de
Ned i mysteriøse Underverden!
Saaledes vandred <w>Jesper</w> ud hver Morgen,
Og hvor han saae en Kneipe aaben staae,
Der iled ind han som en fyrig Elsker,
Betragtende med Kjenderblik og Vellyst
Varieteterne paa Flaskehylden;
Med Fenrisulvens Glubskhed slugte han
De Sopkners Legio, ei ændsende,
Hvor meget end de kribled eller krabled.
Og Vægterne, som sad i Skjænkestuen,
Med Kaffekoppen vederqvægende
Det trivelige lille Legeme,
Beundrede Naturens sjældne Gaver
Og faldt, med udspiilt Øie, plat i Staver
Og hviskede fortroligt til hinanden:
»Ja! <w>Jesper</w>, det er, gale mig! dog Manden!«

<nonum><center>En Tenorstemme.</center></nonum>

   Salluster og Livier,
   Dem haded han som Pest;
   Han tumlede sig bedst
   I natlige Convivier;
   Hans Skræk var lange Taler,
   Hans Glæde Bacchanaler.

<nonum><center>Septet.</center></nonum>

   Ei altid monne <w>Jesper</w> gaae
   Med Fryd i skumle Jorderige:
   Vi har hørt sanddrue Mænd at sige,
   At tidt hans Pung stod saa paa minus,
   At ei engang han kunde faae
   Sig paa Credit en Skraa
   Leveret ud fra Augustinus!

<nonum><center>Chor.</center></nonum>

Fra Stjerners Glandspunkt <w>Jesper</w> hører
Vort Afskedsqvad og leer polisk:
Carlsvognen nu han kjører,
Med sikker Haand han Tømmen fører
Og har en ganske ny elysisk Pidsk!

<!-- Nedenstående findes ikke i 1845 udgaven. -->
<!--
<nonum><center>TIL BACHUS.</center></nonum>

   I Viindamp til min Vugge kom
   Gud Bachus med en Flaske Rom
   Og holdt mig over Daaben.
   Han mælte saa: »min bedste Dreng!

   Udmærk Dig fra det andet Slæng,
   Fra Plebs, fra Skidenhoben.«
   Jeg stirred i hans gyldne Blik,
   Jeg drak hans dunkle Luedrik,

   Jeg elsked ham som Fader;
   Og hvor jeg gik i Mulm og Nat,
   Har aldrig han mig end forladt,
   I Glød han Sjælen bader.

   Han sendte mig to Engle ned,
   Min Viintørst og min Munterhed, -
   De blev ei Alle givet.
   Lad Verden gaae sin skjæve Gang,

   Giv mig blot Latter, Viin og Sang,
   Da har jeg nok i Livet.
   Styrt Verdner ned i Støv og Gruus,
   Følg Du mig blot, min Genius,

   Som holdt mig over Daaben!
   Da skal Du see mig som din Præst
   Blandt Drikkebrødre drikke bedst,
   En Gud for Skidenhoben!
-->
</body>
</poem>

</workbody>
</kalliopework>

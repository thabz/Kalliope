<?xml version="1.0" encoding="UTF-8"?>
<!DOCTYPE kalliopework SYSTEM "../../data/kalliopework.dtd">
<kalliopework id="andre" author="bagger" status="incomplete" type="poetry">
<workhead>
   <title>Andre digte</title>
   <year>?</year>
   <quality>korrektur1</quality>
   <cvs-timestamp>$Id$</cvs-timestamp>
</workhead>
<workbody>

<poem id="bagger2002011001">
<head>
   <title>Til Digteren Andersen</title>
   <subtitle>
      <line>fra hans Ven,</line>
      <line>Carl Bagger</line>
   </subtitle>
   <toctitle>Til Digteren Andersen</toctitle>
   <indextitle>Til Digteren Andersen</indextitle>
   <firstline>Du træder paa en farlig Bane</firstline>
   <notes>
      <note>Bagger skrev dette digt til HCAs stambog i maj 1826, da denne som latinskoleelev skulle flytte med rektor Meisling fra Slagelse til Helsingør.</note>
      <note>Trykt i <i>Mit Livs Eventyr</i> (1855). Her indtastet efter originalen i <i>H. C. Andersen Album</i> (1980), side 191. Også trykt i Baggers <i>Samlede Værker,</i> bind 2 (1867).</note>
      <note type="credits">Bidrag fra Sven Sørensen.</note>
   </notes>
   <quality>korrektur1,korrektur2,kilde,side</quality>
   <keywords>stambog,andersen</keywords>
</head>
<body>
1.
Du træder paa en farlig Bane,
Som Middelveien taaler ei;
Tidt naar du Roser monne ane,
Seer du henvisne Livets Mai.
At være Digter er vist herligt,
Han drømmer mangen gylden Drøm;
Men sjældent vil hans Veie kjærligt
Indslynge sig i Verdens Strøm.

2.
Tidt har han ei, hvortil han hælde
Kan Hovedet i Sorgens Stund;
Orkanen i sin blinde Vælde
Nedslaaer hans sidste Haab til Grund.
Da maa ei modløs Taaren rinde,
Ei blændes maa hans Digtersands,
Men i sig selv han kraftfuld finde
Sin Trøst, sit Haab, sin Laurbærkrands.

3.
Kæmp mandigt ud de tunge Kampe,
Og vær dog stedse Barnet liig;
Thi spinkelt sender Aandens Lampe
Sin Straaleflod ei hen til dig.
Og sidst skal jeg mig vist ei glæde,
Naar, Yngling, jeg at skue faaer
Dig paa det høie Digtersæde,
Som Mange ønske, Faa kun naaer. -
</body>
</poem>

<section level="1">
<head>
   <toctitle>Af Samlede Værker (1867)</toctitle>
</head>
<content>

<poem id="bagger2002121501">
<head>
   <title>Da Thora var syg</title>
   <toctitle>Da Thora var syg</toctitle>
   <indextitle>Da Thora var syg</indextitle>
   <firstline>Thora, da de mumled her</firstline>
   <notes>
      <note>Digterens første frierbrev, skrevet ved juletid 1827.</note>
      <note>Tekst og note gengivet efter førstetrykket, som er <i>Samlede Værker</i>, Bd. II, Vilh. Møller (red.), Kbh., 1867, pp. 288-290.</note>
   </notes>
   <quality>korrektur1,kilde,side</quality>
</head>
<body>
Thora, da de mumled her,
Du var syg og Døden nær,
Fuldelig da var det, som
Glæden gik, da Tidning kom;
Bølgekjølnet blev mit Blod,
Olding, tyktes mig, jeg stod.

Og jeg spurge, hvorfor Du
I dit friske Foraarsnu,
Fremfor Mange herlig fød',
Skulde gaae i dunkle Død:
Altfor skjøn og altfor varm
Var for Ormene din Barm.

Og jeg tøede Sjælens Iis, -
Røveren saae Paradiis!
Mine Hænder folded jeg,
Ak, de kjendte ei den Vei;
Bedre lød de mine Vink,
Naar det gjaldt et muntert Klink.

Englene med Undren saae,
Hvor paa Knæ for Gud jeg laae.
Hvad jeg sukked, ikke veed jeg,
Meget græd jeg, mere leed jeg;
Det jeg veed, saa inderlig
Bad til Gud jeg kun for Dig.

Hvad Du var mig, saae jeg grandt,
Da ved Døden jeg Dig fandt;
Sværmet har jeg vel for Mange,
Skrevet Galnings Elskovssange;
Elsket, Thora, tro Du mig,
Elsket har jeg ikkun Dig.

Over Byron, over Schiller
Jeg min elskte Thora stiller;
Paa den hele, vide Jord
Væsen kjærere ei boer;
O, betro Dig kun til mig,
Elske vil jeg ikkun Dig.
</body>
</poem>

<poem id="bagger2002121502">
<head>
   <title>Søfuglen</title>
   <toctitle>Søfuglen</toctitle>
   <indextitle>Søfuglen</indextitle>
   <firstline>Hvide Søfugl, stands din Flugt</firstline>
   <notes>
      <note>Gengivet efter førstetrykket, som er <i>Samlede Værker</i>, Bd. II, Vilh. Møller (red.), Kbh., 1867, pp. 290-291.</note>
   </notes>
   <quality>korrektur1,kilde,side</quality>
</head>
<body>
Hvide Søfugl, stands din Flugt,
Nærm Du Dig til denne Bugt.
Flygted Du for Ørnen vel,
Bringer Bud Du, bringer Held?
Minde fører Du tilbage
Om de svundne, glade Dage.

Seer Du hist en dunkel Sky
Eensom over liden By?
Saadan er den Elsktes Blik,
I det gjemmes Livets Drik;
Landet Regnens Sky velsigner, -
Mørke Blik, Du Skyen ligner!

Hvide Søfugl, hør min Bøn,
Bær mit Budskab Du i Løn!
Sving Du Dig ad Stranden hen,
Hils saa fra den fjerne Ven;
Ak, han vilde selv saa gjerne
See sin skjønne Ledestjerne!

Bær fornuftig Dig dog ad,
Hold i Næbet smukt mit Blad!
Stolt er Ørnen, - hører Du?
Tal beskeden, tal med Blu!
Ørneblodet, veed Du, gjærer,
Hvor mit Budskab Du henbærer.

Bort fløj Fuglen! - Ak, mon og
Den vil tee sig tro og klog?
Elskte, Du maa vredes ei,
Naar den møder Dig paa Vei,
Naar den siger, hvad mit Hjerte
Den at tale dristigt lærte.

Elsker Du, da vær Du tro,
Lad mit Minde hos Dig bo.
Lad din Læbe være stum
Og giv Tiden Raaderum:
Stundom læs i Kamret sagte,
Hvad i Næb Dig Fuglen bragte.
</body>
</poem>

<poem id="bagger2002121503">
<head>
   <title>Prolog</title>
   <toctitle>Prolog</toctitle>
   <indextitle>Prolog</indextitle>
   <firstline>Jeg følte en uendlig, stille Stræben</firstline>
   <notes>
      <note>Gengivet efter førstetrykket, som er <i>Samlede Værker</i>, Bd. II, Vilh. Møller (red.), Kbh., 1867, pp. 310-312.</note>
   </notes>
   <quality>korrektur1,kilde,side</quality>
</head>
<body>
Jeg følte en uendlig, stille Stræben
At sjunge det, mit indre Øie saae,
Og skjøndt jeg tidt fornam en trodsig Klæben,
Saa Ordet vilde ei fra Læben gaae:
Jeg troede dristig dog, at stundom Læben
Med Kraft udtalte, hvad for Blikket laae,
At ogsaa mig den Gave var forundet,
At tolke Livet, før det var hensvundet.

Jeg saae mig om, jeg stirred paa Naturen,
<i>Der</i> gjæred underfuldt et mægtigt Liv;
Jeg tænkte, skal i Bølgen og i Jordefuren
Livskraften svulme ved hans Skaberbliv,
Da maa ei kraftløs Mennesket bag Muren
Med Livets store Samklang staae i Kiv:
Han følge dristig Stemmen i sit Indre,
Den lyder, som hans Skjæbnes Stjerner tindre.

Men vil Du, Fædreland, vel mild forlene
Et Bifaldssmiil mig paa min første Gang?
Vil Du et ukjendt Navn vel og forene
Med dem, som livned mig ved deres Klang?
Du har, o Danmark, mange Ædelstene,
Du est en Moder af den første Rang:
Vil venlig Flinten Du, den simple, dunkle,
Indsætte mellem Stenene, som funkle?

Du vil det, skjønne Moder! kjærlig favner
Du selv din mindste, ubekjendte Søn;
Ei Aandens Spirer Varme hos Dig savner,
Hvor stille end de skyde frem i Løn.
Og derfor vist, saalænge Rygtets Bauner
Staaer over Folkene med Flamme skjøn,
Skal ogsaa Danmark skues i dens Straaler,
Hvor lidet Land end hendes Scepter maaler.

Men Du, Du elskte Væsen, - hvis dit Øie
Gaaer livligt over Bogens tause Blad,
Og <i>der</i> en Gnist Du træffer fra det Høie,
Da veed Du vist, Du for mit Øie sad.
Men hvis min Norne grumt det skulde føie,
At ei Du skued, som mit Hjerte bad,
Da skal min Røst dog høit og frit udsige:
<i>Du</i> ledte dybest mig i Sangens Rige!

Frihed og Fædreland - de Idealer,
Som skjænker Ynglingen hans bedste Lyst,
Besjælende først Ædlingen tiltaler,
Naar Kjærlighed nedstiger i hans Bryst;
Først da med Ild han Livets Under maler,
Naar han sit Huus har bygt paa Drømmens Kyst,
Saa Frihed, Fædreland og Kjærligheden
En Himmelbro har dannet ham herneden.

Jeg stod paa Broen og saae ned paa Livet,
Og Sandhed stræbte jeg at stille frem;
Hvad Verden skjænkte, har jeg kun gjengivet,
Fra mig gaaer Billedet først til sit Hjem.
Og vakled Haanden end, som - stormrørt - Sivet,
Og har min Idræt ringe Kraft igjem:
En Stund mig bragte Fred de sære Drømme,
Ak, kunde den fra mig til Andre strømme!
</body>
</poem>

<poem id="bagger2002121504">
<head>
   <title>En Vision</title>
   <toctitle>En Vision</toctitle>
   <indextitle>En Vision</indextitle>
   <firstline>To store Dyr i Luften tumle sig</firstline>
   <notes>
      <note>Gengivet efter førstetrykket, som er <i>Samlede Værker</i>, Bd. II, Vilh. Møller (red.), Kbh., 1867, pp. 473-477.</note>
   </notes>
   <quality>korrektur1,kilde,side</quality>
</head>
<body>
To store Dyr i Luften tumle sig
I kjærligt Favntag, stundom og i Kamp:
Blaaskimlen, det bevægelige Hav,
Med mange Rynker paa sin brede Hud,
Med mange Rædsler i det dybe Skjød; -
Jevnsides ligger kulsort Hoppe strakt,
Den dovne Jord med lysgrønt Skaberak.
Naar Skimlen stundom truer med sin Tand,
Da ryster Hoppen utaalmodigt sig,
Og Ilden spruder af dens Næseboer. -
Jeg elsker begge Dyr.
                     Det Middag var;
Jeg vandred paa det sorte Legems Ryg;
Hen over tætte Skov nedsendte Sol
En mægtig Lummervarme, saa at Alt
Mig syntes sjunken ned i Dødens Slum.
Taus Fuglen var, Insektet skjulte sig
I Græsset, selv jeg gisped efter Veir,
Og jeg var eensom i den stille Skov.

Da kasted jeg mig ned og lagde Øret til
Det sorte Dyr; ei noget Aandedræt
Fornam jeg at det sendte, - det var dødt;
Dets Aandepust bevæged intet Blad,
Men udenfor jeg hørte Skimlen vrinske.

Da tænkte jeg: nu er det Tid; i sligt
Moment kan jeg i Eenrum tale med
Det Væsen, der skal mig Oplysning give.
Den hemmelighedsfulde Sammenkomst
Forstyrres ei af nogen Dødelig,
Ei af Naturen selv, - den sover.

                                 Og,
Som jeg det havde læst i Oldtidsbog,
Min Kaarde blotted jeg, nedstødte den
I Jord og kaldte trende Gange paa
Min <i>Genius!</i>

             Da buldred det i Dybet,
Det var, som Lænker rasled, Tordnen lød
I Jordens Dyb; jeg greb et Grantræ fat
For ei at falde. Trende Alen fra
Min Fod en Revne blev, og op af Jorden
Steeg et besynderligt, et ukjendt Væsen
Med snedigt Slangeblik, sortladen Hud,
Et dunkelt Vingepar paa smidig Krop.
- O vee! er <i>Du</i> min <i>Genius?!</i>

                             - »Den <i>Ene</i>,
Din <i>onde</i> Genius!«

                   - Dig har jeg ikke
Paakaldt; forsvind igjen.

                          - »Du kalder snart
Mig atter!« og han svandt i Revnen; Jorden
Igjen sig lukked; Lænker rasled, Hyl
Jeg hørte nede; Dødssved følte jeg
Paa Panden risle. Dog jeg fatted mig.
Greb Kaarden, strakte den mod Himlen op
Og kaldte heftigt trende Gange paa
Min <i>Genius!</i>

            Og see, - med Purpurflammer
I en azurblaa Sky nedsteeg en Mand
Af overjordisk Skjønhed; ogsaa han
Bar Vinger paa sin Skulder; med veemodigt
Bebreidende, dog venligt Smiil han saae
Mig stivt i Øiet; Lynglimt funkled fra
Hans hvide Klædebon. Han tog til Orde:
»Hvad vil Du <i>mig?</i> Kun sjeldent har din Aand
Søgt Trøst hos mig? Bestandig ved din Side
Du har din <i>onde</i> Genius; ham elsker
Du meer end mig; naar jeg i Mileviis
Er fjern fra Dig, staaer han tre korte Alen
Kun fra din Hu, din Tanke. Siig, hvad søger
Du hos den Gjæst, Du kun saa sparsomt kalder
Til Huset«

           Rask jeg svarte: Vide vil jeg,
Hvad der hiinsides Jordelivet ligger.
Bedrager Anelsen mig, naar den hvisker,
At jeg skal gjensee alle mine Kjære,
At jeg skal selv forynget svinge mig
Af Graven, atter leve, evigt leve
Med Kraft, i Duft, skjøn, som Du selv, i Farven
Som Hyacinthen; skue Gud, indaande
Hans Ufortærlighed, Drot over Sølverstjerner,
Med lysblank Klarhed i en luttret Sjæl,
En Ætherskikkelse, en opfyldt Drøm,
En Gud, en Evighed, som Du? - Hvad heller
Er der en <i>evig</i> Grav, et <i>evigt</i> Mulm? Henvisner
For alle Tider dette Hjertes Blomst,
Naar Døden klamrer sig om Blomstens Blade?

Veemodigt svarte da min Genius:
»Hvad Du vil vide, veed selv ikke jeg!
Endnu har ingen Engels Øine seet
Ind i den Verden, der er forberedt
For Jordens Børn, forunderlige Væsner
Vi see hist i de fjerne Kloder gaae,
Men om det Jordens fordums Børn vel er,
Det veed vi ei: Haab Du det Bedste, men
Frygt heller ei det Værste«.

                             Kaarden greb
Jeg rasende, jeg hugged efter Englen,
Men Klingen gik som gjennem lyse Flammer,
Og uberørt, usaaret Englen stod,
Indtil jeg raabte: O, forsvind igjen,
Naar Engle veed ei Meer, end stakkels jeg.
</body>
</poem>

<poem id="bagger2002121505">
<head>
   <title>Et Svar til min Svoger</title>
   <toctitle>Et Svar til min Svoger</toctitle>
   <indextitle>Et Svar til min Svoger</indextitle>
   <firstline>At oversætte Byron!« - Søde Bro'er!</firstline>
   <notes>
      <note>Gengivet efter førstetrykket, som er <i>Samlede Værker</i>, Bd. II, Vilh. Møller (red.), Kbh., 1867, pp. 522-524.</note>
   </notes>
   <quality>korrektur1,kilde,side</quality>
</head>
<body>
»At oversætte Byron!« - Søde Bro'er!
<i>Der</i> Du forlanger vist for Meget:
Jeg elsker <i>Byrons</i> Pegen hen mod Nord,
Men aldrig <i>den</i> Mand, der har sveget
Det engang givne, hellige Ord,
Hvad heller sveget tause Løftet om
Som Pair at værne <i>Folkets</i> Helligdom! -
- Lord <i>Byron!</i> Du, som døde,
Da Helios med pragtfuld Morgenrøde
Henkasted Lysskjær over
De svovlblaae, smukke græske Vover!
Lord <i>Byron</i>, Du, jeg kjender Dig,
For <i>min</i> Aand staaer Du som umaalelig.

Og Dig, Lord <i>Byron</i>, hvem i Ungdomstide
Begeistret jeg har slugt og ædt,
Dig skulde jeg nu døsigt slide
Og oversætte paa et Tavlebræt!
Der er Formeget, <i>Byron</i>, end tilbage,
Før jeg din Støvlepudser bli'er:
Jeg lever end i Kraftens Dage,
Og bortskudt er ei Hjortenes Gewier!

Selvstændig vil jeg staae og virke,
Opnaaelig i Feiltrin, søde Bro'er!
Men uopnaaelig udi at dirke
Paa <i>den</i> Laas, Republikken har i Nord.
Ja, kjære Ven! det er vel sagtens store Ord,
Men jeg forsikkrer Dig og Hver, som troer:
Der forestaaer vor Verden en ny Kirke!

En Kirke lys, en Kirke stor,
Et helligt Tempel, som sig smukt skal hvælve
Fra, hvor Kamschatkahvalens Næseboer
Med Sprudlen bringer Isen til at skjælve,
Hen til, hvor Jesuiten i den varme Zone
Beaander Pavens Tøffel med et Slik
Og gaaer i Seng saa med en Andens Kone,
Alt efter god og gammel Skik.

Den Kirke, den skal bygges! Aandens Kraft
Skal ved vor <i>Ungdom</i> heise Krandsen
Paa Bygningen: Kraft have havt
De Gamle, men de er gaaet bag af Dandsen.
Men ingen <i>Byron</i> bygger dette Huus,
Og ingen <i>Lord</i> kan tømre den ny Verden:
En <i>simpel</i> Mand skal af det simple Gruus
Omforme Jorden, byde ny Gebærden.

Et lidet Barn laae udi Bethlehem,
I Hestekrybben, svøbt i Pjalter;
Hans Billed staaer i hver en Christens Hjem,
Portraitet sees fast paa hvert Alter:
Det var en Gud, - det veed vi nok -
Men i sin Skikkelse han vandred
Fra Tømmermandens <i>simple</i> Flok,
Og Klodens Hjulgang han forandred!

Lord <i>Byron!</i> Det kan ikke Du!
Jeg elsker Dig, men vil ei være Slave!
Paa Nul staaer muligt mit Talent, min Hu,
Og Du kan mange flere Grader have!
Men een Ting forbeholder jeg mig dog:
»Jeg vil ei være <i>Byrons</i> danske Drog!«

Og dog! for Øiet glide de henrundne Tider:
Jeg har Dig elsket, Byron, og forstaaet!
Du leed af Høisind og - hvad Legemet lider,
Du var en Guldmønt for en bedre Verden slaaet.
Du er en Mønt, heel gangbar udi Coursen,
Men aldrig, Milord, skal Ressoursen
Til Livsophold jeg søge ved
At plante libanonske Ved
Paa en uhjemlig, om end vakker Bred.
</body>
</poem>
</content>
</section>
</workbody>
</kalliopework>

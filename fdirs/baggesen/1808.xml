<?xml version="1.0" encoding="UTF-8"?>
<!DOCTYPE kalliopework SYSTEM "../../data/kalliopework.dtd">
<kalliopework id="1808" author="baggesen" status="complete" type="poetry">
<workhead>
   <title>Nyeste blandede Digte</title>
   <year>1808</year>
   <notes>
      <note>Stavemåde og tegnsætning følger samvittighedsfuldt originaludgaven, og i tilfælde af rettelser er originalens ordlyd anmærket i digtnoten, så læseren selv kan vurdere rigtigheden af en foreslået læsemåde.</note>
   </notes>
   <pictures>
      <picture type="titlepage" src="1808-p1.jpg">Titelbladet til <i>Nyeste blandede Digte</i> (1808).<br/>Nyeste / Blandede Digte / af / Jens Baggesen. / Kiöbenhavn / 1808. / Paa Frederik Brummers Forlag / trykt hos T:E:Rangel.</picture>
   </pictures>
   <quality>korrektur1,korrektur2,kilde,side</quality>
   <cvs-timestamp>$Id$</cvs-timestamp>
</workhead>
<workbody>

<poem id="baggesen2002031001">
<head>
   <title>Rimet og Hexametret</title>
   <toctitle>Rimet og Hexametret</toctitle>
   <indextitle>Rimet og Hexametret</indextitle>
   <firstline>Mandindens Mindefryd og Mandens glade Haab</firstline>
   <notes>
      <note>Teksten følger <i>Nyeste blandede Digte</i> (1808), side 3-5.</note>
   </notes>
   <quality>korrektur1,korrektur2,kilde,side</quality>
</head>
<body>
Mandindens Mindefryd og Mandens glade Haab -
Og Fremtids lyse Svar paa Fortids mørke Raab -
    Det Suk af anet Lyst, og det af svunden Smerte,
    Som letter, vexelviis, og tynger Livets Hjerte -
Foreener Digteren, i Rimets Ekkoklang
Og Strophens Tvillinglyd, til sød melodisk Sang:
    Snart Engens muntre Fugl, som Morgnens Purpurglimmer
Ophvirvler i det Blaa fra Bækkens Blomsterbred -
Snart Lundens Nattergal, der gynger op og ned
    Paa grønne Qvist i Aftenrødens Skimmer.

Men naar Naturens Liv - ei længer enkelt Deel -
Ham i sin Eenheds Favn sig aabenbarer heel -
    Naar Mennesket ei meer, som Mand, og som Mandinde,
    Ham hilser paa sin Flugt imellem Haab og Minde -
Naar midt i Tidens Strøm, som det, der ei forgaaer,
Med Evighedens Præg det for hans Øie staaer -
    Naar i en Kiædes Kreds, hvor intet Led han savner
    Sig fiernest Hedenold og sidste Fremtid favner -
Foreener Digteren i een harmonisk Klang
Sit himmelstille Qvad med alle Sphærers Sang:
    Ei qviddrende han meer, nu op, nu ned, sig svinger;
    Men Svane svæver han, og selve Flugten klinger.
</body>
</poem>

<poem id="baggesen2002031002">
<head>
   <title>Til Evalds Skygge</title>
   <toctitle>Til Evalds Skygge</toctitle>
   <indextitle>Til Evalds Skygge</indextitle>
   <firstline>Lig Memnons Støtte, kold, og uden Liv</firstline>
   <notes>
      <note>Teksten følger <i>Nyeste blandede Digte</i> (1808), side 6-8.</note>
      <note>Jvf. Johannes Ewalds <xref poem="ewald1999022004"/>.</note>
   </notes>
   <quality>korrektur1,korrektur2,kilde,side</quality>
</head>
<body>
Lig Memnons Støtte, kold, og uden Liv,
    Mit Orgel ubevidst, jeg stod,
I Nattens Mulm, hvor sieldne Lyn af Fryd
    Forgiæves glimted mig imod.

Men Memnons Støtte lig, da Solen rød
    Fra Himmelbuens østre Rand
De første Straaler paa dens Isse skiød,
    Og tændte dens Metal i Brand,

Jeg pludselig blev varm, og fuld af Liv
    Da mig et Digterlys opgik -
Jeg sang - Din Glands, o <w>Evald!</w> var det Bliv,
    Hvorved mit Orgel Stemme fik.

Din høie Hymne tændte første Gang
    Med apollonisk Ild mit Bryst -
Da Du med Evighedens Toner sang
    Erindringens og Haabets Lyst!

Haab, og Erindring, hæver høit til Gud
    Min Tankes Flugt, mit Hiertes Hu!
I himmelske! for evig sletter ud
    Af begge Tidens blotte Nu!

O! lader giennemtone hver min Sang
    Den Tvillinglyd, som vakte den!
Og selv i Harpens lette, muntre Klang
    Grundklangen klinger dybt igien.
</body>
</poem>

<poem id="baggesen2002031401">
<head>
   <title>Den Eneste Gud</title>
   <toctitle>Den Eneste Gud</toctitle>
   <indextitle>Den Eneste Gud</indextitle>
   <firstline>Tier, alle Muser! Hellas Toner</firstline>
   <notes>
      <note>Teksten følger <i>Nyeste blandede Digte</i> (1808), side 9-20.</note>
      <note>Tidligere trykt i:<br/>- <i>Minerva</i> (juni 1791).<br/>- <i>Samtlige Værker I</i> (1801), se <xref poem="baggesen2002092001"/>.</note>
   </notes>
   <quality>korrektur1,korrektur2,kilde,side</quality>
</head>
<body>
Tier, alle Muser! Hellas Toner,
Romas Gienlyd, tier for min Sang!
Lytter, alle Livets Millioner,
Til min gudindviede Harpes Klang!
Klippens Storm, og Skyens hule Torden,
Havets Brusen understøtte den!
Klippe, Himmel, Hav, og hele Jorden
Trefold høit gientage den!

    Rask, som Stormen, lydt som Bølgens Brusen,
Høi, som Tordnens høitidsfulde Brag,
Mild, som Blomsterbækkens stille Susen,
Reen, som Morgenlærkens glade Slag,
Kiærlig, som en Moders blide Bønner,
Værdig, som en Faders faste Bud,
Tone den for alle Støvets Sønner
I Naturens Jubel: Gud!

    Gud! - men zittrer ei de svage Strænge?
Tør en Orm i Støvet synge dig?
Bæver ikke Skove, Klipper, Enge,
Bæver ei Naturens Alt med mig?
Tør din mindste Skabnings ringe Læbe
Stamme dig i dine Værkers Favn?
Tør en Siæl fra Jorden dristig stræbe
Til din Skygge blot, dit Navn?

    Ja! - Fra Cherub til det Kryb, som taber
I et Blun sin Arts bestemte Liv,
Himmelbuens og Atomets Skaber!
Stammer alle Væsner fra dit Bliv.
Seraph deler, nær din lyse Throne
Denne Adel med det skiulte Mid,
Himlen i sin Evigheds Æone
Med Insektet i sin Tid.

    Middelkuglen ruller til din Ære
Evig om sin evige Magnet;
Alle Solenes utalte Hære
Juble rundt om den din Majestet!
Over, under, om mig, intet tier;
Alting toner eet, din Almagt, ud;
Alt, i evig andre Harmonier,
Sammenudbasuner Gud.

    I Orkanens Hvirvel, Zefyrs Svæven,
I de brustne Skyers døve Brag,
I Lavinens Dundren, Løvets Bæven,
Nattergalens Kluk, og Lærkens Slag;
I det vilde Dybs oprørte Brusen,
Og i Bækkens Skvulp, i Lundens Favn,
Selv i Biens Surren, Myggets Susen -
Jeg omtones af dit Navn.

    O! hvi bæve da de spæde Toner?
Svage Strænge, hvorfor zittrer I?
Blander med det Heles Hymnioner
Eders spæde Lallens Melodie!
Med Cherubens Jubel, Tordnens Knittren,
Mellem Bækkens og Orions Sang,
Med Insektets Surr og Løvets Zittren
Blande sig min Harpes Klang!

    Svar mig, Ekko! hvo har hvalt den Bue,
I hvis Hvelvings Inderste du boer?
Svar mig, Tordenskye! hvo bød dig true
Med chaotisk Nat den bange Jord?
Svar mig, Nattergal! hvo bød dig fylde
Skovens Nat med Livets Længselklang?
Svar mig, Sol! hvo bød din Glands forgylde
Hele Scenen i min Sang?

    Trefold Ekko svarte; Solen daled;
Tordenskyen brast i Sydens Blaa;
Nattergalen slog, og Solen maled,
Synkende, den Egn, jeg stirred paa.
Ekkos Lyd, et Slag af Nattergalen,
Solens nye Glands, og Skyens Brud,
Svarte mig, og svarte hele Dalen
I foreenet Jubel: Gud:

    Hellig! hellig! hellig! - Sielen bæved,
Hiertet zittred i sin Himmels Lyst,
Almagts Herlighed min Siæl omsvæved,
Godheds Vellyst brused i mit Bryst.
Hellig! hellig! - Salighedens Flammer
Tændte Følelsen i Læbens Lyd -
Hellige! men Ordet, som dig stammer,
Døer i Vælden af sin Fryd.

    Alting tier; o men dette Stille
Taler meer end Tordnens høie Skrald,
Meer end Nattergalens klare Trille,
Meer end Ekkos Svar i Fieldets Hald.
Hele Jorden knæler og tilbeder -
Fald, min Aand, med Solen, ydmyg ned!
Skiult i Sløret, Nattens Mulm udbreder,
Tie din Vellyst! og tilbed!

    Hellig! hellig! hellig! - men hvad toner
Hellig! hellig! hellig! over mig?
Gienlyd, som fra tusind Millioner,
I gientagne Jubler blande sig!
Hymner, i hvis Chor mit Øre glemmer
Jordens, Havets, Luftens Harmonie!
Engelrene høitidsfulde Stemmer!
Himmelske! hvor svæver I?

    Hellig! hellig! hellig! Priis og Ære
Ham som evig vorder, var, og er!
Takket og tilbedet evig være
Han som overalt er fiern og nær!
Sammenstemmer alle Himles Himle
I foreente Jublers Harmonie:
Ham, hvis Bliv os bød af intet vrimle,
Vores Skaber synge vi.

    Her i Himmelrummet uden Ende,
Fra Begyndelsen til Evighed,
Tændes, slukkes, lyse, flamme, brænde,
Vore Fakler til hans Herlighed.
Sammenbruser alle Himles Luer
Hæver i foreente Flammers Hav
Priis til ham, som Firmamentets Buer
Glimtet af sin Skygge gav.

    Drei dig Middelkugle til hans Ære
Evig om din evige Magnet!
Alle Klodernes utalte Hære
Juble rundt om dig hans Majestet!
Sammentoner alle Sphærers Sole
Under Eneherrens Thrones Fod,
Pole høit gientage det til Pole:
Han er evig, stor og god.

    Hvad er jeg, som vover dig at nævne,
Dig, unævnelige store Du?
Jeg - et Støv, hvis Magt er Ormens Evne,
Jeg, hvis Evighed er blot et Nu?
Jeg, hvis Blik i Lysets Orioner,
Som til Dybet fra din Throne faldt,
Skuer blot en Gnist blandt Millioner?
Jeg - er Intet mod dit Alt?<note>Måske burde denne linjes ,,er'' rettes til ,,et'', i overensstemmelse med den tidligere version i <i>Samtlige Værker I</i> (1801), med teksten i Arlauds <i>Jens Baggesens Poetiske Skrifter</i> og yderligere begrundet ved at selv en dreven sætter kan forveksle bogstavet t med r i fraktur - men, teksten har her fået lov at blive stående uberørt.</note>

    O! men hvad mit Blik, min svage Tanke
I min Læbes Stammen bæver ved,
Føler jeg i dette Hierte banke,
Evighellige! din Kiærlighed!
Og! om end min Aand ei her sig svinger
Op til Sphæren, som erkiender dig,
Gav du dog mit Hierte Dydens Vinger,
For sit Maal at nærme sig!

    Styrt med dine Millioner Fakler
Svimmelhøie Himmelbue ned!
Knuus vor Jords utallige Mirakler,
Alle Speile for din Herlighed!
Knuus dem alle! lad et evigt Øde,
Skiule mig endog det lille Straa,
I hvis Trevl Vanina, da han døde,
Præget af en Guddom saae.

    Tifold Død, chaotisk, evigt Mørke,
Intets dybe Svælg omgive mig!
Ørk imellem Millioner Ørke,
Nat i tusind Nætter tabe sig!
Alt forsvinde for mit brustne Øie,
Sidste Dryp af Dybets mindste Elv,
Sidste Glimt af Straale fra det Høie!
Jeg har nok! jeg har mig selv!
</body>
</poem>

<poem id="baggesen2002031301">
<head>
   <title>Hymne til Fornuften</title>
   <toctitle>Hymne til Fornuften</toctitle>
   <indextitle>Hymne til Fornuften</indextitle>
   <firstline>Du Menneskets Guddom, hvis himmelske Haand</firstline>
   <notes>
      <note>Teksten følger <i>Nyeste blandede Digte</i> (1808), side 21-25.</note>
      <note>Tidligere trykt i:<br/>- <i>Skandinavisk Museum</i> (1800), under titlen ,,Ode til Fornuften''.<br/>- <i>Samtlige Værker I</i> (1801), se <xref poem="baggesen2002092007"/>.</note>
   </notes>
   <quality>korrektur1,korrektur2,kilde,side</quality>
</head>
<body>
Du Menneskets Guddom, hvis himmelske Haand
Vor Art til Fuldkommenheds Throne fremleder,
Hvis Love kun Slaverne trodse med Haan,
Men Frihedens Helt med Adlyden tilbeder;
O du, som med seirende Scepter engang
Skal alt, overalt, uden Vexel, regiere!
Et Glimt af din Herlighed tænde min Sang,
At luttret dens Offer dig værdigt maa være!

    Du, Aandernes Nætter oplysende Sol,
Hvis Straaler Materiens Verdner fordunkle,
Mod hvilke de Perler, der krandse vor Pol,
Som Jorddiamanter mod Himmelens funkle!
I Lidelsers Skjød, i Lyksaligheds Favn,
For mig og den øverste Cherub den samme!
Hvem er du? hvor er du? hvad nævner dit Navn?
Kan Støvet dig fatte? kan Ordet dig stamme?

    Ukiendt af din Fiende, miskiendt af din Ven,
Lig Solenes Sol mellem Ætherens Kloder,
Du virker i Løn, uopdaget som den,
Du, alle Opdagelsers evige Moder!
Midpunktet for Fnuggets og Stjernernes Sving
Sig taber i Dybet af Skabningens Ørke;
Men du, som hver Tanke sig dreier omkring,
Du skiuler dit Væsen i Skaberens Mørke.

    Uendelig, aldrigudmaalelig stor,
Omfattende Kredsen af Verdeners Vrimle,
Og evig som den, paa hvis Vink de fremfoer,
Og hvirvlende tabtes i Himlenes Himle,
Du rummes i Draaben af Aandernes Hav,
I Menneskets Aand, som dig aldrig udgrunder -
O Tankernes Moder, og Tankernes Grav!
Dit eget og Tidens og Evigheds Under!

    Da Chaos udvælted' af Skaberens Haand,
Opfyldende Rummets og Tidernes Øde,
Nedsvævede du med Oplivelsens Aand,
Og Lysets og Tankernes Straaler frembrøde;
En høiere Skabning begyndte med dig,
I Rækken af Verdner og Aandernes Dage,
Hvor Middel og Øiemed favnede sig -
Forsvind, og den styrter i Chaos tilbage.

    Jeg saae dine Glimt mellem dræbende Lyn,
Jeg hørte din Lyd i Orkanernes Brusen;
Og Flammerne svandt i veiledende Syn,
Og Stormene flygted' i viftende Susen;
Jeg skuede selv i Fordærvelsens Gang
Din ledende Haand - og af stridige Dele,
Som trued' at knuse hinanden, fremsprang
Bestraalet af dig det harmoniske Hele.

    Fornuftens usporlige Gaade, Fornuft!
Alt Endeligts evig usynlige Øie!
Dig tændtes mit Offer, det blande sin Duft
Med Solhekatombernes Damp i det Høie!
Men bævende synker for Alterets Fod
Med stammende Læbe den blindede Muse;
Thi Duften nedsvæver dens Stirren imod,
Og selv Hekatombernes Røge nedbruse!

    Og Offerets Flamme, som tunget opsteeg,
Og hævede Hiertet paa luende Vinger,
For Dampens nedbølgede Hvirveler veeg:
Den sluktes - og pludseligt Mulm mig omringer.
Forgiæves fremvanker i Natten mit Fied,
Forgiæves henfamle de zittrende Hænder;
Selv Alteret sank - og i Offerets Sted
Paa Randen af Svælget den Offrende brænder.
</body>
</poem>

<poem id="baggesen2002031302">
<head>
   <title>Andagtshymne</title>
   <toctitle>Andagtshymne</toctitle>
   <indextitle>Andagtshymne</indextitle>
   <firstline>Dig alt Levendes Væld, dig, Aandernes evige Kilde</firstline>
   <notes>
      <note>Teksten følger <i>Nyeste blandede Digte</i> (1808), side 26-32.</note>
      <note>Tidligere trykt i <i>Samtlige Værker I</i> (1801), se <xref poem="baggesen2002092201"/>.</note>
   </notes>
   <quality>korrektur1,korrektur2,kilde,side</quality>
</head>
<body>
Dig alt Levendes Væld, dig, Aandernes evige Kilde,
Verdeners aldrig udgranskede Grund, dig, Himlenes Udspring,
Dig, som utallige Chor lovsyngende hilse Jehova,
Tjen, Oromasdes, Gud, Dig, evige, store, den Samme!
Prise min stammende Sang i Naturens jublende Samklang!

    Stor i det Hele! saa stor, som i Alt, paa Grændsen af Intet!
Gradløs stor i din Dugs af et Græs nedrullende Perle!
Evig umaalelig stor i din Siriuskugle, som rastløs
Rundt om sin evig urokkede Grund i susende Hvirvlers
Trindtomstraalende Kredse de flammende Kloder omsvinger!
Stor i et Kryb, hvis Liv kun varer et Blun, og i Seraph,
Der fra Æonernes Top omskuer utalte Naturer,
Og, nær Ringen, den holdende Ring, høit over det Høie,
Uafseelige Led seer knyttet i Væsnernes Kiæde!
O! du, dit Alts, det ugrændsede Rums oplivende Fylde!
Tør og en Dødelig stamme din Lov, Navnløse! som Himlen
Selv ei nævner med Evigheds Ord? Naar vældig din Almagts
Urandsagede Dyb, som Havet en Aa, opsluger
Alle henbrusende Verdeners Hav, nedstirrer Seraphen,
Aandernes Øverste taus med bævende Gysen, og selv han,
Han, som min Tanke knap naaer, i din Storhed svimlende synker!
O! hvad formaaer da mit zittrende Støv? Kun at nynne sin Afmagt!
Gud! men at føle mig tabt i din Herligheds dybe Beundring
Hæver mig meer end al endelig Magt, og tilbedende Nedfald
For din omstraalede Fod, er mit Høimods stolteste Stigen!

    Gysen, uendelig meer end den jordiske Salighed, værd mig,
Himmelens Gysen omspænder min Aand, naar i Skovenes Templer
Tanken sig taber i dig! Ombuldret af Alpernes Tordner,
Høit paa Toppen af steilt optaarnede Field, og paa Randen
Af den brat i dybeste Mulm huultbrusende Afgrund,
Griber usynlig din Haand mit i Fryd hensvimlende Hierte!
O! hvor forsvinder deri hver sandselig Lyst! hvor ophøiet
Tændes af Himmelens Ild hver Følelse! Skaber! her staaer jeg
Tabt paa et Fnug af dit Alt, og oprækker til dig mine Hænder:
Vil du, Algode! engang, naar mit Jordiske smuldrer, opholde
Denne tilbedende Deel af mit Jeg, som troer dig, og haaber......
Herre! du vil! Din Villie skeer, i mig, som i Himlen!
Du, du lever i denne min Bøn! Du bød, og min Siæl bad
Liv og Udødelighed! Døe Død! men i Gravenes Taushed,
Dybt i det døveste Mulm, hvor Thummimerne tie, hvor Urims
Stemmer ei trængte sig ind, hvor de hellige Lamper om Altret
Slukkes, og Alteret sank, og den Bog, din Evighed opslog,
Solmillionernes, lukt henrullede - funkler din Ildorms
Dig gienstraalende Glimt. Forgaaer og Jorden og Himlen,
Styrtes i Chaos tilbage mit Støv, og den synlige Skabning,
Slukkes dog aldrig, o Gud! den Gnist, som din evige Godhed
Tændte til Bøn i Tilbederens Haab, som lyder og troer dig.
</body>
</poem>

<poem id="baggesen2002031303">
<head>
   <title>Morgenlovsang</title>
   <toctitle>Morgenlovsang</toctitle>
   <indextitle>Morgenlovsang</indextitle>
   <firstline>Nu stiger Almagts Sendebud</firstline>
   <notes>
      <note>Teksten følger <i>Nyeste blandede Digte</i> (1808), side 33-38.</note>
      <note>Tidligere trykt i:<br/>- <i>Ungdomsarbeider</i> (1791), under titlen ,,Morgensang. Polyhymnias Yndling J. A. P. Schultz helliget''.<br/>- <i>Samtlige Værker I</i> (1801), se <xref poem="baggesen2002092002"/>.</note>
   </notes>
   <quality>korrektur1,korrektur2,kilde,side</quality>
</head>
<body>
Nu stiger Almagts Sendebud
I Østen over Jorden,
Og spreder Liv og Vellyst ud
Fra Syden indtil Norden.

    Nu flygter Nat, og Skræk, og Skrig
Og Skygger af de Døde;
Og Engens Blomster aabne sig
Og smile ham imøde.

    Med Purpur overstrøer hans Hær
Den nylig mørke Klode,
Og danner Paradiser der,
Hvor Dødens Skygger stode.

    De gyldne Skyer sænke sig,
Og krandse Høiens Kanter;
Og hele Himlen speiler sig
I Duggens Diamanter.

    Og sødt gienlyder Dal og Skov
Af Rislen, Sang, og Susen;
Og Havet ruller til hans Lov
Med dæmpet Bølgebrusen.

    Den hvilte Bonde nu sin Brud,
Og Brudeseng forlader,
Og dandser glad i Marken ud,
At svede paa sin Ager.

    Den Bæk, hvis flydende Krystal
Ei Frosten længer binder,
Fra Bakken ned i grønne Dal
Imellem Blomster rinder;

    Og Skovens Søn, den raske Hiort,
Sig speiler i dens Bølger,
Og seer sig om, og iler bort,
Og elskte Hind ham følger.

    De spæde Kid, og unge Lam
I Dalen glade bræge,
Og Karper i den tøede Dam
Med muntre Giedder lege.

    Af Rislen, Brægen, Brusen, Sang
Alt om mig her gienlyder;
I sammenstemte Jublers Klang
Den hele Jord sig fryder.

    Og du, min Røst, skal blande dig
Med Morgnens Melodier!
Min Læbes Lyd skal tabe sig
I Vaarens Harmonier:

    Tak Verdners Skaber! at dit Bliv
Mig bød af Natten vandre
Til Følelse, til Lys og Liv,
Og Nydelse med andre!

    Tak! Lysets Fader! at du gav
Mig Øie til at fatte
Fortryllet her paa Jord og Hav
Naturens mange Skatte!

    Min Tak, o gode Gud! modtag,
Fordi du gav mig Øre,
Til Bækkens Rislen, Lærkens Slag,
Og Havets Drøn af høre!

    Lovpriset, takket vær, fordi
Du Tanken lod mig lede,
Til i din Skabnings Harmonie
Din Viisdom at tilbede!

    Og priset, takket evig vær,
Fordi du gav mig Tunge,
Hvis Lyd den Priis kan stamme her,
Som Engle hisset siunge!
</body>
</poem>

<poem id="baggesenandrea7">
<head>
   <title>Himlen i Draaben</title>
   <toctitle>Himlen i Draaben</toctitle>
   <indextitle>Himlen i Draaben</indextitle>
   <firstline>Dagbebudende Glands omskimrede Jorden</firstline>
   <notes>
      <note>Teksten følger <i>Nyeste blandede Digte</i> (1808), side 39-41.</note>
      <note>Tidligere trykt i:<br/>- <i>Minerva</i> (juli 1791), under titlen ,,Dugdraaben''.<br/>- <i>Samtlige Værker I</i> (1801), se <xref poem="baggesen2002092805"/>.</note>
   </notes>
   <quality>korrektur1,korrektur2,kilde,side</quality>
</head>
<body>
Dagbebudende Glands omskimrede Jorden -
Rødmende laae den, et Noer, i Morgenens Favn -
Helligt Gysende foer igiennem Naturen -
See! og den slumrende vaktes
Op i Klangen af Lysets Bliv.

    Evig vækkende Klang! fra vaagende Himles
Hvelvinger lyder end du til Jordenes Slum!
Vakt, jeg knælende bad; da voxede Glandsen
Festlig, og Skyernes Purpur-
Teppe hævedes - Taagen svandt.

    Solen flammede frem vidtstraalende - Himlens
Hvelvinger luede - Gud var Flammernes Sang.
Vaagen bæved i Lyst den lyttende Klode,
Stirrende, jublede, tonte,
Sang - og sank under Livets Vægt.

    Synet taalte dig ei, det luende Høies
Vældige Straalen, og Gud i Straalernes Glands!
Ak! det stirrende Blik, omlynet af Himlens
Altforudæmpede Klarhed,
Veeg din Herligheds Overvæld.

    Dybt tilbedende randt min helligste Taare
Ned, og dens Duggen modtog et visnende Straa -
Og i Perlen nedsank mit Blik fra det Høie -
See! men og her jeg et Gienskin
Fandt af dig. Hvor er ei din Glands,

    Alnærværende? - Hist i Himlenes Ildhav -
Her i den Draabe hvori sig sænkte mit Blik,
Synker Siælen i dig, o Evigheds Under!
Draabens, som Ætherens Glarhav,
Favner Solen, og smiler Gud.
</body>
</poem>

<poem id="baggesen2002031104">
<head>
   <title>Siælens Høisang</title>
   <toctitle>Siælens Høisang</toctitle>
   <indextitle>Siælens Høisang</indextitle>
   <firstline>I dig lever og frydes min Aand, usynlige Guddom</firstline>
   <notes>
      <note>Teksten følger <i>Nyeste blandede Digte</i> (1808), side 42-45.</note>
      <note>Tidligere trykt i <i>Samtlige Værker I</i> (1801), se <xref poem="baggesen2002092003"/>.</note>
   </notes>
   <quality>korrektur1,korrektur2,kilde,side</quality>
</head>
<body>
I dig lever og frydes min Aand, usynlige Guddom,
    Du, som opfylder uendelig alt!
I dig taber mit Øie sit Blik; dig søger min Siæls Lys,
    Aldrig opdagede Aandernes Sol!
Dig udgrunder ei Evighed selv; ei naaer til din Høide
    Tankens af Støvet opflyvende Gnist.
See! den svang sig i flammende Flugt, bag Himlenes Himle,<note>den] der</note>
    Over den øverste Stjerne, som veeg -
End omhyllet af, Høie! dit Slør, af Rummet og Tiden,
    Ned i mit Hierte tilbage den sank.
O! hvor søger, Usporlige, dig, hvor finder min Siæl dig,
    Dig, som min Tanke fortvivler at naae?
Dig for store mit største Begreb! for lyse min Aands Blik!
    Ak! og for reene min helligste Sang!
O! dit Væsen er evigen skiult, du Soles og Aanders
    Salige Væld, i hvis evige Strøm
Tidens Fylde, Materiens Alt, henruller, en Boble -
    Ak! og mit Jeg, og dets Stræben, deri!
Og dog føler sig gjennem en Skal af Verdner om Verdner
    Hiertet, som svulmer andægtig, i dig!
Mig jeg finder, o Gud! i din Haand, naar høit paa dit Skrækbiergs
    Tordenomrullede luende Tind,
Midt i Ætherens flammende Storm, jeg i døvende Skyeskrald
    Hemmelig ønsker det knusende Slag,
Som udløser af Støvet den Aand, som aner sin Frihed,
    Gud! og de lettere Vinger til dig!
Dig jeg føler i mig, naar i Kamp mod egen Naturvold
    Seieren over mit blødende Selv
Høit opløfter min mattede Siæl i salig Triumphfryd
    Medens mit jordiske synker i Grund,
Og af Bølgerne sluges det Vrag, som giemte min Vellyst. -
    Ofte jeg kiæmpe den salige Kamp!
Naar da Fienden, den jordiske Lyst, er svækket til Modstand,
    Lægger sig Stormen, og Bølgernes Brud,
Og jeg finder dig, Aandernes Aand! og føler dig evig
    I min Samvittigheds salige Fred.
</body>
</poem>

<poem id="baggesen2002031402">
<head>
   <title>Christi Død</title>
   <toctitle>Christi Død</toctitle>
   <indextitle>Christi Død</indextitle>
   <firstline>Skue hans Qvaler, Evighøie!</firstline>
   <notes>
      <note>Teksten følger <i>Nyeste blandede Digte</i> (1808), side 46-55.</note>
      <note>Tidligere trykt i:<br/>- <i>Christi Død. Et Passions-Oratorium, som opføres i Fasten 1792</i> (1792).<br/>- <i>Samtlige Værker I</i> (1801), under titlen <xref poem="baggesen2002092004"/>.</note>
   </notes>
   <quality>korrektur1,korrektur2,kilde,side</quality>
</head>
<body>
Skue hans Qvaler, Evighøie!
Vend fra Korset ei dit Øie!
Red ham! hør vort bange Skrig!
Gud! kan du dit Øre lukke
For den Frommes sidste Sukke?
See! han stirrer op til dig!

    Og i Blikket fra hans Øie
Til det Høie
Hele Jorden hæver sig -

    Og i Sukket fuldt af Smerte
Fra hans Hierte
Stige vore Suk til dig.

    Skaber! Dommer! Himles Fader!
Hans og vor og alles Fader!
Red ham! hør vort høie Skrig!

    Forgieves! ak! det er forbi! - Vort Haab
Bortglimter i det Blik, som brister alt!
Snart slukkes i hans Smiil al Jordens Lyst!
Snart døer vort Liv i Jesu sidste Suk! -
See! falmer ei hans Ansigt? Stivner ei
Hvert Ledemod? O Skræk! det nærmer sig
Det rædselfulde Øieblik! - Hvor mat
Er dette lyse Blik, som smilte Liv
Til Døden selv! Hvor svagt det Aandedræt,
Som aandte Salighed i Livets Ord!
Hvor krympe sig de giennemborte Hænder,
Som signed os! - O Angst! o Qval! o Gud!
Han gyser - bæver - sukker sidste Gang -
O strenge Gud! saa haver du forladt ham?

    Gud! du har forladt den Fromme!
Almagts vrede Straffedomme
Ei formildes ved vor Bøn.
Hevnens Gud! du ham forlader -
Ak! du er ei meer vor Fader!
Ak! du har forladt din Søn!

    Dog midt i Skræk, i Dybet af min Qval,
Og selv i Dødens Strube vil jeg haabe!
O! lyd paa ny du Røst, du Livets Røst,
Som kaldte mig og alle til din Throne!
O, smil igien, o Smiil, som vinkte mig
Og alle til din Glædes Tempel! - Tryl mig
I salig Tillid til dit Ord! Du lever!
Kan Livet døe? Kan Gud sin Ven undfalde?

    O! tillidsfuldt endnu mit Øie
Skal taareblendt opstirre til det Høie,
Og Hiertet haabe til sit sidste Slag.
Min Jesus lever end; min Aand sig hæver!
I Smertens Mulm mig Salighed omsvæver
Til Dommens sidste Tordenslag!

    Dog nej! - det sidste Glimt af Haab er slukt!
Den sidste Torden ruller over Jorden -
Omsonst er Himlens Suk og Støvets Bønner -
Forgieves rinder Blod i vore Taarer -
Gud vil hans Død, vil vore Synders Straf,
Og Jordens Undergang! -

    O Rædsel! Himlen mørknes! Solen sortner!
Hør! Almagt kalder ham i høie Tordner!
Hør! ,,Fader!'' raaber han! ,,i dine Hænder
Befaler jeg min Aand!'' Hans Hoved synker
Og Jorden bæver under Korsets Zittren;
Hans Øie brister! Gud! han døer -
Han døer - han døer! det er fuldbragt! - han døer!

    Brist, Hierte! brist med hans! o brister alle Hierter!
Det reneste, det beste slaaer ei meer.
Synk, Jord! forgaae, Natur, i Dødens Smerter!
Styrt, Himmel! Helved, triumpheer!
Ras, Storm! brøl, Torden! lyner, alle Flammer!
Alt knuses! styrte! døe i Intets Skiød!
Hyl, hele Skabning, i fortvivlet Jammer:
Den Hellige er død!

    Den Hellige er død!
Ak! for vor, for Jordens Brøde
Lyset sluktes, Livet døde!
Ak! Den Hellige er død! -

    ,,Hellig! hellig! hellig! -
Død! hvor er din Braad? Helvede! hvor er din Seier?
Triumph! Han overvandt! Han lever! -
Priis og Tak og Ære Ham, som var og er og bliver!''

    O, hørte I de underfulde Stemmer,
De Lyd fra Gud, fra ham, fra Livets Kilde?
Lydt klang de giennem Evighedens Himle:
,,Han lever!'' klang det i mit kolde Hierte,
Og varmt det slog paa ny, og slaaer af Fryd
I navnløs salig hidtil ufølt Vellyst!
O! følte I det himmelske, jeg følte?
Han lever! lever evig, evig, evig!

    Straal, Sol, igien! og svind, o Torden!
Reis dig, Natur, af Nattens Skiød!
Min Jesus lever i sin Død!
O Trøst! o Fryd! o Fred paa Jorden!
O Glimt af Evighedens Lyst,
Du Haabets Himmel i vort Bryst!

    Du straaler, Sol! du svandt, o Torden!
Vor Glædes Dag igien frembrød.
Vor Frelser lever i sin Død!
O Trøst! o Fryd! og Fred paa Jorden!<!-- o Fred] og Fred - Jvf. forrige strofe. -->

    Han lever! o Triumph! og alt oplives!
Ei bæver Jorden meer! forynget blomstrer
Naturen op paa ny! Vor Taare flyder
Igien saa lindrende, som om usynlig
Han selv aftørred den! - Bort, vilde Smerte!
Bort, Mismod! Græd, o Jord! men græd af Glæde!
Triumph! han overvandt! han lever!
Synd og Død og Helved tier,
Og Jorden jubler Fryd i Himles Harmonier.

    Han lever! Priis i Glædens høie Toner!
Forkynder det, I Himlens Orioner!
Han lever! Høit gientag det frelste Jord,
I Jubelchor!
Triumph! Han lever! Hellig, hellig være
Hans Liv, hans Død, hans Magt, hans Ære!
Triumph! Halleluja!

    Til ham skal Støvets Aand opsvæve;
Med ham skal Siælen evig leve!
O Salighed!

    For Døden ei de Frelste grue;
Han kalder dem i den, at skue
Guds Herlighed!

    Triumph! Han lever! hellig, hellig være
Hans Død, hans Liv, hans Herlighed, hans Ære!
Halleluja!
</body>
</poem>

<poem id="baggesen2002022701">
<head>
   <title>Paa Spidsen af St. Gottard</title>
   <toctitle>Paa Spidsen af St. Gottard</toctitle>
   <indextitle>Paa Spidsen af St. Gottard</indextitle>
   <firstline>Støvet tav; og det sidste, det svageste Lisplen af Bækken</firstline>
   <notes>
      <note>Teksten følger <i>Nyeste blandede Digte</i> (1808), side 56-57.</note>
      <note>Tidligere trykt i:<br/>- <i>Minerva</i> (1791).<br/>- <i>Samtlige Værker I</i> (1801), se <xref poem="baggesenandrea4"/>.</note>
   </notes>
   <pictures>
      <picture src="baggesen2002022701.jpg">Digtet som det tager sig ud i originalen.</picture>
   </pictures>
   <quality>korrektur1,korrektur2,kilde,side</quality>
</head>
<body>
Støvet tav; og det sidste, det svageste Lisplen af Bækken
Tabte sig under min Fod.
Skabningen lytted til Skaberens Gang; med tilbedende Taushed
Rullede Kloden i zittrende Hvirvel
        Under hans Fod.

,,Hellig! hellig! I Stierner! o bæver det med mig! men tier,<note>hellig!] hellig!''</note>
Tier det evige Navn!
Stammer det ikke! thi nær er den Helliges festlige Rædsel.
Hellig! o hellig! uendelig! evig!
        Hellig! -''

Ordet døde; men Aanden igienfødt levende svang sig,
Løst af Begrebernes Baand,
Nærmere Gud  i den voxende Glands. Den Eviges Almagt
Favned i Glandsens omhyllende Straaler
        Ordenes Siel.
</body>
</poem>

<poem id="baggesen2002031307">
<head>
   <title>Skabningens Halleluja</title>
   <toctitle>Skabningens Halleluja</toctitle>
   <indextitle>Skabningens Halleluja</indextitle>
   <firstline>Bryd, o Støv, i Lovsang ud!</firstline>
   <notes>
      <note>Teksten følger <i>Nyeste blandede Digte</i> (1808), side 58-70.</note>
      <note>Tidligere trykt i:<br/>- <i>Minerva</i> (april 1797).<br/>- <i>Skabningens Hallelujah. Hymne. Opført ved Hoffet i Fasten 1797</i> (1797).<br/>- <i>Samtlige Værker I</i> (1801), se <xref poem="baggesen2002092005"/>.</note>
   </notes>
   <quality>korrektur1,korrektur2,kilde,side</quality>
</head>
<body>
Bryd, o Støv, i Lovsang ud!
Lover Herren alle Zoner!
Lover alle Nationer!
Lover Gud!

    Priser ham, den Eene Store!
Priser Ham i fulde Chore,
Himmel, Jord, og Hav!
Alt hvad aander, nynne, stamme
Ham, som tændte Lysets Flamme!
Ham, som Aande gav!

    Høit i glade Jubeltoner
Bryde Livets Vellyst ud!
Alle Kloders Millioner,
Toner i foreente Toner,
Toner Gud!

    Alt slumred dybt i Muelighedens Skiød;
I Nattens Svælg var Tomhed, Mørke, Død;
Men giennem Evighedens Chaos lød
Dit Bliv!
Og Verdener sprang frem af Intets Skiød
Til Lys og Liv.
Nyskabte Væsners Studsen rundt brød ud:
,,Halleluja! vi ere!
Halleluja! du er, du var, og du skal være<note>er] eo</note>
Vor Gud!''

    Fra Lundens skyggefulde Ly
Seer vækket Liv, hver Morgen ny,
I Skov og Eng din Herlighed fremgrye!
    See! Fuglen fro, paa lette Vinger
Sig op i Luftens Purpur svinger,
    Dens Lovsang dirrer høit i gyldne Skye!
Vidt straaler voxende din lyse Morgenrøde!
Og Duggens Blik, og Blomstrets Smiil,
Og Vindens Vift, og Bækkens Iil,
I yndig Kappen stræber den imøde.

    Du ruller bort Naturens Slør,
Du tørrer Duggens Graad, som Jordens Ansigt væder,
Din Himmel skiules ei, som før -
See! Dagens lyse Helt i fulde Glands fremtræder!
Han favner sin rødmende Brud,
Og tryllet af Lysets oplivende Glæder
Den hele Natur bryder ud:
Det er Gud!
Det er Gud!
Det er Gud!

    Halleluja! vi ere!
Halleluja! du er, du var, og du skal være,
Vor Gud!

    Jeg hørte Lærken slaae,
Og Rosen aabned sig, og Løvet bæved;
Jeg Morgenrøden saae,
Og, vakt til Lyst, mit Hierte høit sig hæved.

    Men eene var jeg, og mit Bryst
Fandt Savn i sin udeelte Lyst.
Jeg Roser fandt paa min bestraalte Vei;
De rødmede; men de forstod mig ei.

    Da saae du, Skaber! mine Taarer rinde;
Og see!
De sendte mig den smilende Mandinde!
Jeg sank i Fryd ved Eegens Rod,
Og raabte: Gud er god!

    Jeg Lysets Hære saae
Med Dagen i Triumph til Jorden stimle;
Jeg Solen seire saae,
Og Tanken tabte sig i Himles Himle.

    Men eene var jeg, og mit Bryst
Fandt Veemod i sin halve Lyst.
Jeg iilte længselfuld hvert Træ imod;
Men intet Træ i Lunden mig forstod.

    Da saae du, Fader! Taaren i mit Øie;
Og see!
Min anden Jeg kom frem bag Skovens Høie -
O! Gud er god! saa brød han ud,
Jeg svarte: god er Gud!

    Jeg Østens lyse Purpur saae -
Jeg skued Dagens Helt fremgaae -
Men hvad er Morgenrødens Smiil?
Men hvad er Solens Straalers Ild?
Hvad er du, skiønne Jord -
Hvad er du, høie Himmel -
Mod Mandens Tankeblik?
Imod Mandindens Smiil?

    O hvad er alle Herligheders Vrimmel
Mod Flammen i vort Bryst?
Mod vore Hierters Lyst?

    O Kierlighed! vi ere!
O Kierlighed! du er, du var, og du skal være
Vor Lyst!

    Vi love dig, vi takke dig, o Gud!
I Lysets Glands, i Livets stille Fryd.

    Vi see dit Vink, vi høre dine Bud
I Nattens Mulm, og Skrækkens døve Lyd.

    Din Throne mørknes, Solen flyer
Bag tykke Skyer;
Sig Dybets sorte Kæmpe hæver;
Og Jordens lynildslagne Grundvold bæver.

    See, Dale svulme! Høie synke ned!
Vildt flammer Ilden hen i Vandets Fied!
Igiennem vidtadsplittede Ruiner
I høit opslagne Luer Stormen hviner,
Med Brag i Brag, og Skrald i Skrald,
I knuste Fieldes Styrten, Klippers Fald,
Med bange Dundrens hule Rædselbulder
Din Dommervogn igjennem Himlen rulder!

    Retfærdige, forfærdelige Gud!
Vi dybt i Støvet høre dine Bud.

    Men naar sig alle Livets Engle skiule,
Naar Døden paa dit Vink sig reiser af sin Hule,
I Morderslagets bange Nu
Vort knuste Hiertes sidste Suk er du.

    Ja, Fader! selv i Dødens skumle Gru
Skal fra dit Støv vort Intet dig anraabe,
Og Ormen i sit Muld med Tillid haabe,
Du kommer den, som Seraph selv, ihu.

    Thi, store Dommer! du er evig god!
Du gav vort Hierte Kiærlighedens Vinge,
Vi trygge dig vor Tillids Offer bringe,
Du tager det med Velbehag imod.
Du seer med milde Faderblikke ned,
Naar barnlig fro vi Livets Bane vandre;
Du gav os her i Samfund med hverandre
En Forsmag af Seraphers Salighed.

    O Gud!
Lad dine Hænders Gierning slettes ud!
Lad Stjerner falde, Sole svinde hen!
Og Mørkets Afgrund aabne sig igien!
Om Himmel, Jord, og Hav, og alt forgaaer,
Du, Evige den samme, du bestaaer!
I Alt, i Nattens Øde, fiern og nær,
Du er!
Og Lys og Liv og Lyst er evig hvor du er.

    O Himmel i vort Bryst!
O Kiærlighed! vi ere!
Halleluja; du er, du var, og du skal være
Vor Lyst! -

    <w>Hellig! Hellig! Hellig!</w>
Fald hele Skabning ned!
Nedbøi dig, Himmel, knæl, o Jord, tilbed!
Lovet være den Evige! den Almægtige! den Alvise!
Lovet være den Hellige! den Retfærdige! den Algode!
Halleluja! vor Skaber!
Vor Dommer!
Vor Fader!
Halleluja!

    Saa nynner alle Støvets Melodier,
Saa synger Lysets Hær,
Saa toner alle Himles Harmonier:
Halleluja du er!

    Og Havets Brusen, Lyn, og Storm, og Torden
Basuner over Jorden:
Du er!

    Dig jubler alle Kloders Myriader
I Sphærers Harmonie!
Dig, Skaber, dig o Dommer, dig, vor Fader!
Dig prise vi.

    Høit, i Chor af Millioner,
Lyde vore Harpers Klang!
Toner alle Livets Toner!
Al Naturen være Sang!
Hav og Ild og Storm og Torden,
Sole, Stjerner, bryder ud!
Alt hvad Aande har paa Jorden,
Love Gud!

    Halleluja! vi ere!
Halleluja! du er, du var, og du skal være
Vor Gud!
</body>
</poem>

<poem id="baggesen2002031304">
<head>
   <title>Tordenen paa Toppen af Grimsel</title>
   <toctitle>Tordenen paa Toppen af Grimsel</toctitle>
   <indextitle>Tordenen paa Toppen af Grimsel</indextitle>
   <firstline>Høit opløftet over Jordens Tuer</firstline>
   <notes>
      <note>Teksten følger <i>Nyeste blandede Digte</i> (1808), side 71-74.</note>
      <note>Tidligere trykt i <i>Samtlige Værker I</i> (1801), se <xref poem="baggesen2002092801"/>.</note>
   </notes>
   <quality>korrektur1,korrektur2,kilde,side</quality>
</head>
<body>
Høit opløftet over Jordens Tuer,
Over siunkne Bierges tause Væld,
Hvor det næste Trin mit Væsen truer
Med et Fald igiennem Skyens Buer
Ned i Dybet, i hvis Svælg jeg skuer,
Svimler jeg paa Toppen af mit Field.

    Skræk! i dette stille Lysets Øde,
Hvor det sidste Suk af Bækken døde,
Hvor jeg tabte dybt hvert Lye,
Pludselig den hele Himmel mørknes;
Og min Æthers klare Tomhed størknes
I en tordensvanger Skye.

    Er det Livets eller Dødens Vinger,
Som paa denne Pynt omsuse dig?
Lyn, som den Usynlige nedsvinger?
Er det blege Lys, din Straale bringer
I det tykke Mulm, som Alt omringer,
Sendt at hæve - sendt at styrte mig?

    Underfulde Skræk! I Skrald af Torden
Midt i Flammeskyens Hvirvelstorm,
Mellem Klippers Fald, mens hele Jorden
Bæver, og, imod Naturens Orden,
Himlen sort, og Dybet lyst er vorden,
Jubler i sin Undergang en Orm!

    See! mit Øye blindes kun af Luer,
See mit Øre døves kun af Brag,
I hvis Rasen, Jord og Himmel gruer
For den yderste Naturens Dag!
Neppe føler jeg mit Hierte banke;
Dog forhøyer Livet i hver Tanke
Døden i hvert Tordenslag.

    Sandsers høie Qval, som Aanden fryder!
Rædsel, som mig evigt Mod indgyder!
Fare! som betrygger mig!
Kan en Traad, som Hendelse kun tvinder,
Som den blinde Skiebne sammenspinder,
Kan et Væsen, som i Støv forsvinder,
Føle dig?

    Nei! hvor Sandserne kun Rædsler ændse,
Hvor Naturens Skabning ligger Liig,
Her, paa Livets og paa Dødens Grændse,
Blotte Støv! ophøiet over dig,
Følger jeg mig tryg i Skrækkens Svimmel,
Drømmer jeg mig ind i evig Himmel;
Thi jeg er udødelig!
</body>
</poem>

<poem id="baggesen2002031305">
<head>
   <title>Til mit Fædreneland</title>
   <subtitle>1796</subtitle>
   <toctitle>Til mit Fædreneland</toctitle>
   <indextitle>Til mit Fædreneland</indextitle>
   <firstline>Du Plet af Jord, hvor første Gang mit Øie</firstline>
   <notes>
      <note>Teksten følger <i>Nyeste blandede Digte</i> (1808), side 75-80.</note>
      <note>Tidligere trykt i:<br/>- Rahbeks <i>Charis</i> (1797), under titlen ,,Giensyn og Tilbageblik''.<br/>- <i>Samtlige Værker I</i> (1801), se <xref poem="baggesen2002092810"/>.</note>
   </notes>
   <quality>korrektur1,korrektur2,kilde,side</quality>
</head>
<body>
Du Plet af Jord, hvor første Gang mit Øie
Fra Vemods Favn opstirred til det Høie,
Og i et Smil, og Skyens Purpurbrud,
Fortryllet saae de første Glimt af Gud!

    Plet, hvor jeg vaagned op af Intets Slummer;
Fremkaldt af Almagts underfulde Bliv,
Til Livets korte Fryd og lange Kummer;
Men og, algode Gud! til evigt Liv.

    O elskte Plet! hvor første Gang mit Øre
Henrykkedes af Vaarens Harpers Klang;
Hvor Himles Harmonie jeg troede høre
I Skovens Lyd, og i min Moders Sang.

    Hvor første Gang min spæde Læbe stammed
Med kielen Følelse det ømme Navn;
Hvor første Gang mit tændte Hierte flammed
I Kierligheds og Venskabs hulde Favn.

    O Fødeland! hvor fandt en Plet min Leden,
Saa vidt vor Klode Støvets Slægt beboer,
Saa blid, saa lystelig, saa fuldt et Eden,
Som du, for den, hvis beste Fryd herneden
Er Mindet af hans første Fryd som Noer?

    Ak! ingensteds er Roserne saa røde;
Ak! ingensteds er Tornene saa smaa;
Og ingensteds er Dunene saa bløde,
Som de, vor Fordums Uskyld hvilte paa.<note>A. Arlaud har i sin <i>Jens Baggesens Poetiske Skrifter</i> forsvaret at rette ,,Fordums'' til ,,Barndoms'' med følgende ord: ,,...Derimod har Baggesen selv citeret [disse berømte Linier] et Par Gange senere, nemlig 1811, hvor han har benyttet dem som 'Fortale' foran (...) 'Flaskebrev', og 1823, i det sidste danske Riimbrev, der haves fra hans Haand, til Kabinetssekretær Adler (...); og da han begge disse Steder i sidste Linie har forandret <i>Fordums</i> (der findes i samtlige 3 oprindelige Redaktioner) til <i>Barndoms</i>, har Udgiveren ikke taget i Betænkning ogsaa at optage denne Læsemaade her.'' - Det er en meget rimelig begrundelse, men Kalliope følger her, som altid, værkets tekst, uden skelen til senere revisioner.</note>

    Forgiæves giød, i mindre brudte Straaler,
Ud over fremmed Egn den milde Sol
Velsignelsernes Væld i større Skaaler,
End over Beltet om vor kolde Pol.

    Forgiæves hæver langt bag Hiemmets Hegne
Sig høiere mod Himlen Jordens Bryst;
O! hvad var Himlen selv, hvis ingenvegne
Vort Hierte der fandt Spor af svunden Lyst?

    Reis Kloden om, og smelt i kielne Lunde;
Og gys i hellig Lyst paa Fjeldes Iis;
Skue tusind doppelt Liv, og hør af tusind Munde
Naturens, Glædens, og dens Skabers Priis;
Bemærk hvert Fodtrin der, hvor rene Sæder
I Ligheds Hegn betrygge Friheds Glæder!

    Dog savner overalt vemodig glad
Din Aand et saligt sødt jeg veed ei hvad;
Ak! thi Hyrdinders Dands til Hyrders Qvad,
Ved <w>Arnos</w> Bred, er tvungen mod de Lege,
Hvori for Høgen vore Duer vege.

    Thi <w>Heloises</w> Lund seer tornet ud
Mod Krattet, hvor, omsnært af Brombærranken,
Du favnede som Barn din første Brud;
Og <w>Skrækhorns</w> Himmelspids er dog ei høi som Banken,
Hvorpaa jeg efter Maanen greb, og Tanken,
Den første Tanke, tabte sig i Gud.

    Nei, her! kun her, i den afsides Have,
Som <w>Fredrik</w> vogter, Fredens Engel lig;
Hvor mine Brødres Slægter favne sig
I fælles Held, fra Sarpen ned til Trave;

    Kun her, o Danmark! i dit stille Skiød
Fandt det i fremmed Lyst beruste Hierte
Den hele Fryd, det længselfuldt begierte,
Den Roe, som langt fra dig det aldrig nød.

    Her kalder jeg i Mindet froe tilbage
Min vilde Vandrings underfulde Dage,
Og skuer dobbelt skiøn og elskelig
Hver svunden Engel blandt den fierne Vrimmel,
Hver Stjerne paa min giennemfløine Himmel,
Min Frydhavns stille Havblik, speilt i dig.
</body>
</poem>

<poem id="baggesen2002031105">
<head>
   <title>Digtekunstens Undfangelse</title>
   <toctitle>Digtekunstens Undfangelse</toctitle>
   <indextitle>Digtekunstens Undfangelse</indextitle>
   <firstline>Begeistring! i Skiønheds uskyldige Skiød</firstline>
   <notes>
      <note>Teksten følger <i>Nyeste blandede Digte</i> (1808), side 81-83.</note>
      <note>Tidligere trykt i:<br/>- Rahbeks <i>Charis</i> (1797), under titlen ,,Fantasie paa Bredden af Thunersøen''.<br/>- <i>Samtlige Værker I</i> (1801), se <xref poem="baggesen2002092808"/>.</note>
   </notes>
   <quality>korrektur1,korrektur2,kilde,side</quality>
</head>
<body>
Begeistring! i Skiønheds uskyldige Skiød
Undfangede Siælen din himmelske Spire!
I Cyprias Lund, hvor Apollons tryllende Lyre
Ledsaget af Cynthias Sukke gienlød -
Omtonet af Bladenes viftende Susen,
Af Fuglenes Qviddren, og Bækkenes Brusen -
Omstraalet af Lysets syvløvede Krands,
Omsvævet af alle Chariter i Dands -
Hvor Øret, og Øiet, og Hiertet fandt Hvile -
Hvor Tankens og Følelsens Liv i Naturens henflød,
Fortryllet af Jordens, og Vandets, og Luftens, og Himmelens Smile -
Did bragte du, <w>Eros</w>, din rødmende Brud.
Hvor bæved det vellystberusede Hierte!
Det anede Dyden, og Viisdom, og Gud
I smertelig Fryd, og i kildrende Smerte.
Jomfruelig bly; men og qvindelig øm,
Sank rødmende Bruden i Brudgommens Arme,
Og Angestens Iis paa Henrykkelsens Strøm
Hentøedes i Kierligheds smeltende Varme.
Da slumrede Psyche paa Roser i Cyprias Lund,
Hendysset af alle den vuggende Jords Melodier;
O lette, o søde, og salige Blund!
Hun drømte sig favnet af Gud, i Favnen af nye Tryllerier.
Den Vaagnendes Aand
Fandt, løst af de jordiske Baand,
Sig hævet paa Følelsens Vinge til Himlenes Himle;
Nedstirrende saae
Hun under opsvævende Fødder en Verden fremgaae,
En skiønnere Verden, hvor tusind Fortryllelser vrimle.
</body>
</poem>

<poem id="baggesen2001081601">
<head>
   <title>Landforvanlingen</title>
   <subtitle>(Skreven i en huul Eeg i Skoven ved Christianssæde)</subtitle>
   <toctitle>Landforvanlingen</toctitle>
   <indextitle>Landforvanlingen</indextitle>
   <firstline>Hvilken salig Glands mit Blik omhyller</firstline>
   <notes>
      <note>Teksten følger <i>Nyeste blandede Digte</i> (1808), side 84-90.</note>
      <note>Tidligere trykt i:<br/>- <i>Ungdomsarbeider</i> (1791), under titlen ,,Forvandlingen eller Bøndernes Frihed''.<br/> - <i>Samtlige Værker I</i> (1801), se <xref poem="baggesen2002092701"/>.</note>
      <note>Titlen ,,Landforvanlingen'' (altså uden d) gentages således i indholdsfortegnelsen, så det skønnes at være en alternativ stavemåde snarere end en fejl.</note>
      <note>Godset Christianssæde på Lolland ejedes af statsminister Christian Reventlow, og var på denne ø det første, hvor hoveriet ophævedes; den hule eg stod i mange år som ,,Baggesens Eg''.</note>
   </notes>
   <quality>korrektur1,korrektur2,kilde,side</quality>
</head>
<body>
Hvilken salig Glands mit Blik omhyller?
Fløi min Siæl bag Solen i en Slum?
Skiønne Straale, som min Aand fortryller,
Vakte du mig til Elysium?
Her i Skovens lysbestrøede Skygger,
Langt fra kiede Stæders vilde Larm,
Hvor sin Throne Philomele bygger,
Føler jeg mig tryg i Friheds Arm.

    Flygter ikke, blide Tryllerier!
Skiønne Drøm, flyv ei min Siæl forbi,
Hvor Naturen selv min Sands indvier,
Til den Salighed, du svømmer i!
Stands paa dine lette, lyse Vinger,
Lysets Faders milde Sendebud!
Tolk mig al den Vellyst, du medbringer,
Før du flyver hiem igien til Gud!

    Her i Eegens Tempelhvalte Hierte,
Stille som det Skiul, der giemmer mig,
Renset fra hver Plet af jordisk Smerte,
Helliget i Fryd, jeg hører dig.
I Naturens Helligdom, omringet
Af dens Skabers Glands, en Engel lig,
Let, af salig Andagts Ild bevinget,
Skal den glade Digter fatte dig.

    ,,Mærk, o Dødelige! Fremtids Syner
Aabne sig for dit henrykte Blik,
Giennem Støvets Nat en Straale lyner
Fra det Lys, som Aander ene fik;
Fat det end ufødte Held, jeg bringer,
See dets Billed svæve om din Aand!
Nyd det Nu, hvori din Siel fik Vinger,
Nyd det, løst af fordums tunge Baand!''

    Som naar efter Livets lange Kummer
Jordens Søn, som her var god og viis,
Vækket af den kolde Dødens Slummer
Vaagner op engang i Paradiis,
Saa forsvandt i Blikket for mit Øie
Rundt omkring mig, hvad jeg forhen saae,
Og jeg skued', nærmere det Høie,
Under mig et Paradiis opstaae.

    Der hvor nyelig golde Tidsler groede,
Bølged' sig en Hær af svangre Straae,
Der, hvor usle Hytter samled stode,
Muntre Boeliger adspredte laae.
Der hvor Armod græd i tunge Kiæder,
Trættet Svaghed syg og døsig gik,
Flittige, og frie, og raske Glæder
Mødte mit umættelige Blik.

    Blide Dale, høitidsfulde Skove,
Klare Bække vexled' under mig;
Alt var fuldt af Liv, i Ordnens Love,
Hvor Natur og Kunst omfavned sig;
Spredte laae de lykkelige Tage,
Under hvilke Jordens Rigdom laae,
Her gik Manden, hisset gik hans Mage,
Han til Agren, hun til sine Smaae.

    Begge sang i Hiertets glade Toner
Friheds Jubler op til Lysets Gud;
Og fra Fieldets Hald til Skovens Throner
Ekko lød til Ekko! Gode Gud!
Alt var Dyd og Kiærlighed og Glæde,
Rundt om Fryden gik i Flidens Fied,
Bierg og Dal og Søe var Friheds Sæde,
Hele Landet Lykkens Opholds Sted.

    ,,Dette virkte Bondens Ven, hvis Øie
Skuede, hvad der var got og ret,
Og hvis Hierte koldt ei lod sig nøie
Med at skue - men begyndte det.
Nu hans Støv i Jorden rolig hviler,
Qvæget i en stille Slummers Fred;
Men hans Siel fra lyse Himle smiler
End i Sønnesønnen til os ned.''

    Alt forsvandt, og Sang og Glands bortvege;
Tungt igien jeg følte Støvets Baand;
Men imellem topforgyldte Eege
Svæved end, o Reventlou! din Aand;
Og jeg priste Gud, som lod dig blive
Fyrstens Raad og Ven, og Landets Lyst,
Og som dig en Broder vilde give
Stor, som Du, i alle Godes Bryst.
</body>
</poem>

<poem id="baggesen2002031204">
<head>
   <title>Hytten</title>
   <toctitle>Hytten</toctitle>
   <indextitle>Hytten</indextitle>
   <firstline>Der stander en Hytte paa Jorden etsteds</firstline>
   <notes>
      <note>Teksten følger <i>Nyeste blandede Digte</i> (1808), side 91-95.</note>
   </notes>
   <quality>korrektur1,korrektur2,kilde,side</quality>
</head>
<body>
Der stander en Hytte paa Jorden etsteds
    Saa langt fra den alfare Vei -
Der sadde vi trende saa salig tilfreds;
    Jeg evigen glemmer det ei.

Der sadde vi, Broder, og Brudgom, og Brud -
    En Brudgom, en Brud, og en Ven -
En Ven, og en Brud, og en Brudgom - o Gud!
    Jeg tager det evig igien.

Vi havde jo fordum, adskilte saa vidt
    Paa Livets Uroligheds Elv,
Os længtes saa underlig, længtes saa tidt
    Og inderlig efter os selv.

Vi ledte om Samling, vi ledte om Roe,
    Vi ledte med elskende Vee -
Vi vare vel eene, vi vare vel to;
    Men aldrigen Eet kun i Tre.

Det var, som om hver var en lidende Deel
    Af Livets forstyrrede Fryd -
Os skillede syntes ei Skabningen heel
    I Venskab, og Elskov, og Dyd.

Men nu, vi hinanden saa pludselig fandt,
    Saa langt fra den alfare Vei,
Hin Himmerigs høie Trefoldighed bandt
    Hvad Jorderig adskiller ei.

Han, hellig ved Tanke, ved Viisdom, og Dyd -
    Jeg, hellig ved Venskab, og Sang -
Hun, hellig ved Elskov, og Veemod, og Fryd -
    Til Eet nu foreenede klang.

Vi følte det saligt, med Englenes Lyst,
    Mens sødt i hinanden vi flød,
At, trykt til hverandres uskyldige Bryst,
    Vi slumred i Skaberens Skiød.

Vi følede dybt, med guddommelig Vægt,
    Hvis Jorden og Himmelen faldt,
Heel i vor Treenighed Aandernes Slægt,
    Og Hytten Materiens Alt.

Vi var os saa nok! o! vi vare saa froe!
    Vi føled ei jordiske Baand -
Vi bad, og vi legte, vi græd, og vi loe -
    Og alt i vort Væsen blev Aand -

Og Aandernes Aand, med hinanden i Favn,
    Almægtig os alle henrev -
Og Længslernes Hav blev til Saligheds Havn -
    Og Tiden til Evighed blev -

Og høit giennem Himlenes Himle det klang:
    ,,Eet evigen være de tre!''
Og født i de brusende Hvirvelers Sang
    Klang Englenes Amen. ,,Det skee!''
</body>
</poem>

<poem id="baggesen2002031306">
<head>
   <title>Aabenbarelsen</title>
   <subtitle>(Til Hanna Hornemann)</subtitle>
   <toctitle>Aabenbarelsen</toctitle>
   <indextitle>Aabenbarelsen</indextitle>
   <firstline>Tung af mange mørke Dages Kummer</firstline>
   <notes>
      <note>Teksten følger <i>Nyeste blandede Digte</i> (1808), side 96-103.</note>
      <note>Tidligere trykt i:<br/>- Ribers <i>Samling af Poesier</i> (1788), under titlen ,,Elegie. Til en Veninde i hendes Stambog''.<br/>- <i>Samtlige Værker I</i> (1801), se <xref poem="baggesen2002092601"/>.</note>
      <note>,,Karen <i>Johanne Hornemann</i>, en Datter af Pastor Jacob H. i Marstal paa Ærø, var født 1765 eller 1766 (døbt d. 5. Jan. 1766) og blev gift d. 12. Novbr. 1788 med daværende Sognepræst (...) Pastor Jens Bindesbøll (død 1830). Hun døde d. 30 Jan. 1807.'' (A. Arlaud).</note>
   </notes>
   <quality>korrektur1,korrektur2,kilde,side</quality>
</head>
<body>
Tung af mange mørke Dages Kummer,
Kied af Tanke, Lys og Liv og sig,
Sank min Siel i Nattens stille Slummer;
Søvn! o giør mig tidt saa lykkelig!
Kom med denne Nectar tidt tilbage,
Som i Drømme nys du lod mig smage!

    Ene med min Elskov og min Smerte
Sad jeg (syntes mig) i Ronas Dal;<note>Med ,,Ronas Dal'' mener Baggesen ,,Rundehøj'' i lystskoven ved landevejen fra Korsør til Skelskør.</note>
Og min Harpes hule Torden lærte
Lundens Ekko Gienlyd af min Qval.
Tykke Skyer dækked' Aftenrøden;
Rundt omkring mig alt var mørkt som Døden.

    See med eet opklartes ved min Side
Luftens Dunster for min Phantasie;
Med en Mine, som en Engels blide,
Stod min Fredriks Elskede deri;<note>Johanne Bram, Fr. Blums forlovede og Johanne Hornemanns veninde.</note>
Som en yndig Guddom fra det Høie
Svæved' hun i Glandsen for mit Øie.

    Svage Skiald om Farver ikke leder,
Til en Engel hist at male dig,
Som, trods Støvets Ufuldkommenheder,
Her, Veninde! var umalelig;
Tænk dig hende her, og tænk den samme
Klædt i Salighedens lyse Flamme!

    ,,Jeg er salig'', brød hun ud - Seline
Synger ei saa sødt, som Talen lød;
,,Ingen Støvets Glæder ligne mine;
Sørger ikke, Venner! ved min Død!
Sig min Ven (her voxte hendes Stemme)
Han sin Sorg, og ikke mig, maa glemme.''

    ,,Ja jeg veed det, skjønne, skyldfrie, høie!
Du er salig i din Skabers Favn;
Men hvi synes Perler fra dit Øie
I din Himmel selv at røbe Savn?
Kan du lide? kan du salig græde?
Gud! er ingensteds da varig Glæde?''

    ,,Jo den kommer. Himlens Myriader
Føle den; den kommer visselig;
Men da først ublandet, naar vor Fader
Samler alle sine Børn til sig.
End er Længsel i mit glade Hierte,
Skiønt den ei er tung som Støvets Smerte.''

    ,,Fredrik, blev hun ved, at Fredrik græder -
Thi jeg elsker evig, evig nu;
Det er bittert, midt i mine Glæder
Kommer jeg det sørgelig ihu;
Men den Gode hører mine Bønner,
Fredriks Dyd han styrker og belønner.''

    At min elskte jordiske Veninde,
Som saa ømt, saa kielent elskte mig,
Blot i Tanken bære maa mit Minde,
Ogsaa det endnu bekymrer mig;
At iblandt saa mange Venners Navne
Hun skal mit allene stedse savne.

    O! hvor meget vilde jeg nu sige,
O! hvor mange Glæder ønskte jeg
Denne dyrebare muntre Pige;
Men nu seer, nu hører hun det ei;
Hvad jeg ønsker mellem hine Troner,
Tolk du hende her i Støvets Toner.

    Siig at intet meer paa Jorden ligner
Himlens Engles Fryd, end Kierlighed;
End jeg glad Erindringen velsigner
Af det første Kys, den tændtes ved;
Alle Himlens Engle see med Glæde
To, som varigt elske sig hernede.

    For at trøste Kummer, lindre Jammer,
Sendtes Elskovs Ild fra Himlen ned;
Og dens reene, stærke, lige, Flammer
Luttre Sielene til Salighed.
Alle Salige med Vellyst skue
To henrykte Dødeliges Lue.

    Kierlighed, som Mod og Styrke gyder
Med sin Nektar i den unge Siel,
Værner vældig om de spæde Dyder,
Mod sin Himmels truende Rebel.
Selv den Høie seer med Fader-Glæde
To, som dydig elske sig dernede.

    ,,Ja han smiler kierlig fra det Høie,<note>,,Ja] Ja - det manglende begyndende citationstegn placeres gerne før ,,At'', fem strofer oppe, men det hænger ikke sammen med at pigen omtales i tredje person; en anden mulig rettelse er at slutcitationstegnet i næste strofe slet ikke skulle have været der (som i versionen i <i>Samtlige Værker I</i> (1801)).</note>
Elskede Veninde! ned til Dig;
Seer med Lyst at Dyden i dit Øie
Drager nærmere din Ven til sig;
Seer din Elsker glad i Dig tilbede
Den, som satte Dig for ham dernede.

    Seer ham elske dobbelt Vid og Ynde,
Ved i Dig at kiende deres Værd;
Seer ham skielve dobbelt for at synde,
En uskyldig elsket Engel nær;
Og han vil opfylde hvad jeg beder:
Krone begge med Lyksaligheder.''

    Med en Følelse, som ingen fatter,
Med en Røst, hvis Toner Støv ej fandt,
Raabte Paradisets skiønne Datter
Dette sidste - smilte sødt - og svandt.
Vækket foer jeg op af Nattens Slummer,
Ak! til Lys og Tanke, Dag og Kummer.
</body>
</poem>

<poem id="baggesen2002031202">
<head>
   <title>Taus Tilbedelse</title>
   <toctitle>Taus Tilbedelse</toctitle>
   <indextitle>Taus Tilbedelse</indextitle>
   <firstline>Den høieste Begeistrings Himmel-Elv</firstline>
   <notes>
      <note>Teksten følger <i>Nyeste blandede Digte</i> (1808), side 104-09.</note>
      <note>Tidligere trykt i:<br/>- Rahbeks <i>Charis</i> (1797), under titlen ,,Endelig Erklæring''.<br/>- <i>Samtlige Værker I</i> (1801), se <xref poem="baggesen2002092901"/>.</note>
   </notes>
   <quality>korrektur1,korrektur2,kilde,side</quality>
</head>
<body>
Den høieste Begeistrings Himmel-Elv
Henrinder uden Sprudlen i sig selv,
Og den Religion, Naturen selv os lærte,
Hvis Andagt gløder dybt i Kiernen af vort Hierte,
I Røg og Gnister ei med Knittren bryder ud;
Dens hellige, dens rene, lyse Lue
Udsvæver ikke pralende til Skue,
Men brænder nært af Dyd, allene seet af Gud.
Den Kolde Hiertets Væld i Talens Bække leder;
Og den tilbeder ei, som overlydt tilbeder.

    O Fanny! som i Duggens Draaber sig
Afspeilet Solen seer, naar Skyerne den vige,
Saa tusindfold gienstraalet seer du dig
I tusind Blikke, som din Glands imøde hige;
Hvert Øje, du din Ynde speiler i,
Det Belte, Cypris skiænkte dig, fortryller
Med stærkere, med svagere Magie,
Som mindre eller meer det Støvets Taage hyller.

    Men, Fanny! mellem Millioner fik
Af Phoebus ingen et saa dannet Øie,
Som jeg, for hele Himlen i dit Blik;
I intet speiler du dit Værd saa reent, du høie!
Hvert Syn din Skiønhed seer en Guddoms Skimmer lig;
Mit ene seer Dig selv, og skuer Gud i dig.

    Ei blot den Fod, hvorunder Floras Spæde
Med Smilen segne mellem Engens Straa;
Ei blot den Haand, af hvilken man med Glæde
Sig lod til Ridder blandt de Døde slaae;
Ei blot de Lokker i hvis brune Ringe
Sig Frihed selv med Vellyst binde lod;
Ei blot den Væxt, som Gratier omsvinge,
Som Amathusias er krum imod;
Ei blot, hvad selv den blinde Hob fortryller,
Den indre Guddoms ydere Gestalt,
Det skiønne Støvets Slør, din Aand omhyller,
Med al sin Troldom i mit Øie faldt.
Men denne Siæl, som i dit Øie maler
Med hellig Glands hvad Mængden ikke seer,
Som Viisdoms Sprog paa dine Læber taler,
Og i hver Mine Himlens Adel leer,
Som nynner Salighedens Melodier
I hver din vellystmilde, søde Sang,
Naar Kunsten lytter og Naturen tier
I Himmellyden af din Harpes Klang.
Den ædle, store, høie Siæl, som hæver
Dig over din Gestalt saa høit, som den
Sig over andre høiner, naar du svæver
I Gratiernes Dands blandt Muser hen;
Det milde, bløde Hierte, som fornemmer,
Meer smertelig end egen, andres Nød,
Og som i Viraksdampen aldrig glemmer,
At Evas Blod i alles Aarer flød;
Den lysere Forstand, det Vid, den Evne,
Som skiælner Tings og Tankers sande Værd,
Og det jeg veed ei hvad, som intet Ord kan nævne,
Som idealtilrunder al din Færd;
Den i dit hele Jegs Fuldkommenheder
Fuldendte mageløse Harmonie,
Der samler i sig selv de Træk Naturen spreder
Til Eenheds livelige Melodie -
Det alt, som Saligheders hele Fylde,
I min Beundrings Øie speilte sig;
Og see Dig, som du er, og ikke hylde
Din Guddom - ganske see dit hele Dig,
Og ei mit hele Liv til Offer dig berede,
Og ei med Sands og Aand dig evig at tilbede,
Umuligste af al Umulighed for mig!

    Men, min tilbedende Begeistrings Elv
Henrinder evig skiulet i sig selv,
Og den Religion, som dine Smil mig lærte,
Hvis Tempellampe brænder i mit Hierte,
Ei bryde skal i Ords forvovne Gnistren ud;
Dens hellige, dens himmelrene Lue
Fremsvæver fra sit Alter ei til Skue;
Den brænder, nært af dig, men ene seet af Gud.
</body>
</poem>

<poem id="baggesen2001061501">
<head>
   <title>Til Søvnen</title>
   <toctitle>Til Søvnen</toctitle>
   <indextitle>Til Søvnen</indextitle>
   <firstline>Eeneste blandt Edens Saligheder</firstline>
   <notes>
      <note>Teksten følger <i>Nyeste blandede Digte</i> (1808), side 110-11.</note>
      <note>Tidligere trykt i <i>Samtlige Værker I</i> (1801), se <xref poem="baggesen2002092513"/>.</note>
   </notes>
   <quality>korrektur1,korrektur2,kilde,side</quality>
</head>
<body>
Eeneste blandt Edens Saligheder,
    Som blev levnet os i Livets Nød,
    Som jeg daglig længselfuld tilbeder,
    Søde, korte, tidt gientagne Død!
Forsmag paa den Roe, som venlig smiler
Fra det Støv, hvor sødt min Fader hviler!

Tak for hvert et Blund, som lod mig smage
    Glemsels Nektar i dit hulde Skiød!
    Tak for hver en Gang du Livets Dage
    Sødt mig lønnede med natlig Død!
Tak fra mig, og tusinde, som nyde
Blot den Lyst, som dine Drømme byde!

Edderfulde Nag mit Bryst forgifte;
    Tungt jeg aander Livets qvalme Luft:
    Dødens Broder! ofte du mig vifte
    Huldt imøde Lethes linde Duft,
Til engang, gid snart! jeg i dens Bølger
Mig, og Slangen i mit Hierte dølger!
</body>
</poem>

<poem id="baggesen2002031203">
<head>
   <title>Samklang</title>
   <toctitle>Samklang</toctitle>
   <indextitle>Samklang</indextitle>
   <firstline>Jeg havde ledt derom paa tusind Veie</firstline>
   <notes>
      <note>Teksten følger <i>Nyeste blandede Digte</i> (1808), side 112-19.</note>
   </notes>
   <quality>korrektur1,korrektur2,kilde,side</quality>
</head>
<body>
Jeg havde ledt derom paa tusind Veie
    Med ufortrøden Omhu, Flid, og Sveed,
    I Himmelens og Jordens Kongers Eie,
    I Kunstens Spor, og i Naturens Fied:

Fra den Tid af det hulde Lyn slog ned
    I Mulmet om mit uerfarne Hierte,
    Der viiste mig en større Salighed,
    End den, jeg legende som Barn begierte.

Omsonst jeg Østens Billedziffre lærte;
    Forgiæves Nordens Runer jeg forstod:
    Hvert Giemme, Kundskabs Nøgle mig oplod,
    Min Lyst til Fund, og Tvivl om Finden nærte.

Min Ungdoms Olie var alt forbrændt;
    En evig Længsel Manden end fortærte;
    Og Hiertet aldrig fandt hvad det begierte,
    Trods alle Lamper, Hov'det havde tændt.

Hver Alderdommens Skat var mig bekiendt;
    Jeg havde seet hvad dybt i Nattens Huler
    Den gamle Jordens Demogorgon skiuler,
    Og læst det vidtopslagne Firmament.

Til hvert Orakel jeg mig havde vendt;
    Til alle Himmelens og Jordens Vise;
    Min Leden var omsonst; min Gang var endt;
    Og Hov'det ørt, og Hiertet uden Lise.

Da lagde jeg mig, aandeløs og heed,
    Opgivende mit Fund, paa Fieldet eene
    Blandt siunkne Støtter mellem Bautasteene,
    Beskygget af en Eeg, paa Kildens Bred.

Dens Sølvfluds hvide Skummen risled ned
    Fra Toppen, jeg forlod, og, som jeg vidste
    For dødelige Pilegrimes Fied
    Blandt de bestigelige var den sidste.

Fortvivlelsen gav alt mig Hoved Rum;
    Kun Hiertet hang endnu ved Himmelglimtet,
    Jeg i min sidste Barnnat havde skimtet;
    Og Bækkens Rislen dyssed mig i Slum.

Da slog mig Lynet ned endnu engang
    Jeg kiendte klarligen, det var det samme;
    Men Lyden, som ledsagede dets Flamme,
    Var ikke Tordenens - var en Harpes Klang.

En Lilie, jeg saae dets Straale ramme,
    Den pludseligen i et Smil opsprang
    Og for mit Øie blev paa hviden Stengel
    En Jomfru i Gestalt, i Blik en Engel,
    En Guddom i Fortryllelse. Den sang:

,,Du, som jeg søgte, hulde Morgenrøde,
    Du Livets slummerlukte Rosenknop,
    Hvis Tankers gyldne Purpurstraaler gløde
    Min Sneebarms hvide Længselglands imøde!

Du, som saa længe søgte mig, vaagn op!'' -
    En himmelsk Gysen giennemfoer min Krop:
    Opvaagnede jeg? drømte mine Blikke?
    Mit Øre? Hiertet selv? Jeg veed det ikke.

Men aabnet jeg fornam mit Væsens Knop;
    Og følte, moden, Livets hele Varme;
    Og fandt mig atter paa min Klippes Top
    Omstrømt af Æther i den Huldes Arme.

Da klang en Røst - jeg hører den endnu;
    Dens Himmel dirrer i mit Hiertes Øre;
    Min Siæl den hører, evig skal den høre
    Dens søde Tvillingtone - ,,<w>Jeg</w> og <w>Du</w>!''

En anden bedre Verden saae jeg nu:
    En anden bedre Jord, en anden Himmel;
    Og med den Følelse, lig Gravens Gru,
    Erindrer jeg de svundnes døde Vrimmel.

Ei fandt mit Hierte længer mindste Savn;
    Ei meer mit Hoved spored mindste Møie;
    Ei hang den Kiæde længer for mit Øie,
    Som sperrede tilforn min Længsels Havn.

Med Haab om Saligheder uden Navn,
    Og Glemsel af det Endeliges Smerte,
    Jeg svæved, trykket til min Engels Hierte,
    Derhen i det Uendeliges Havn.

Da tredde Gang fra Thronen lynte Flammen,
    Der havde glimtet i vor Længsels Nat,
    Ei længer bleg, og pludselig, og mat,
    Som da den slog i Stenglen og i Stammen.

Os begge traf dens Straales lyse Rammen,
    Tæt i hinandens Arme slyngt tilsammen,
    Og vore Siæles Eet til Gud den svang
    I vore tændte Hierters fulde Flammen.

Men Lyden, som ledsaged denne Gang
    Dens hellighvide, helligrene Lue,
    Hvori det Evige var klart at skue,
    Var meer end Tordners, meer end Harpers Klang:

Det var en salig Lyd af Tvillingtoner
    Fra Himmel-Lysets høie Throner,
    Foreent med vores til en evig Sang.
</body>
</poem>

<poem id="baggesen2002031106">
<head>
   <title>Til Urania</title>
   <toctitle>Til Urania</toctitle>
   <indextitle>Til Urania</indextitle>
   <firstline>Urania! du lønner din Tilbeder</firstline>
   <notes>
      <note>Teksten følger <i>Nyeste blandede Digte</i> (1808), side 120-23.</note>
      <note>Tidligere trykt i <i>Minerva</i> (august 1787).</note>
   </notes>
   <quality>korrektur1,korrektur2,kilde,side</quality>
</head>
<body>
<w>Urania!</w> du lønner din Tilbeder,
    Som troe dig ofrede sit Hiertes Ild;
Og aldrig af den blinde Livets Leder
    Sin Ungdom lod paa Roser føre vild!

Omsonst han ei din høie Guddom dyrker,
    Endskiøndt dens Glands for Jorden skiuler sig;
Med Haab i bittre Qvaler du ham styrker;
    Forladt af Verden iiler han til Dig.

I høitidsfulde Drømmes Fantasier
    Du viser ham dit Tempels lyse Pragt;
Og Smerten flygter ham, og Sorger tier;
    Og stille føler han din Guddoms Magt.

Høit over Jordens Bane du ham skaber
    Et Tempel, som en evig Mai beboer,
Hvor, mellem Sole, han af Synet taber
    Den dybt nedsiunkne lille, mørke Jord.

At kiende dig, tilbede dig, Gudinde!
    At knæle for dit Zepter blev min Lod.
Held mig! jeg Sole saae for dig hensvinde,
    Og Verdener bortrulle for din Fod.

Held mig! Thi løst af Støvets tunge Lænker,
    Jeg ofte til din Throne svinger mig,
Hvor du den himmelreene Vellyst skiænker,
    Som kun Uskyldighed bereder sig.

Lad Daarer sig med flygtig Kildren fryde,
    For evig at begræde deres Lyst!
Sødt, efter Qval, skal Evigheden gyde
    Sin reene Vellyst i mit reene Bryst.

Med Følelser, som Dydens Søn kun fatter,
    Igjennemtrængt af hellig, himmelsk Ild,
<w>Urania</w>, jeg saae din skiønne Datter,
    Og saae din Salighed i hendes Smiil -

Og svor ved Dyden, og det Blik, som skuer
    Hver Tanke, før den modnes i vort Bryst:
At evig ei min Elskovs reene Luer
    Skal smittes af en Dig uværdig Lyst;

Men uden Pletter, som min Elsktes Hierte,
    Som <w>Lunas</w> Sølv, og Dagens Konges Guld,
Den brænde skal, og giennem Fryd og Smerte
    Mig bringe hellig ned i Gravens Muld.
</body>
</poem>

<poem id="baggesen2002022402">
<head>
   <title>Venskab og Kiærlighed</title>
   <toctitle>Venskab og Kiærlighed</toctitle>
   <indextitle>Venskab og Kiærlighed</indextitle>
   <firstline>O du, som medsmilende leer</firstline>
   <notes>
      <note>Teksten følger <i>Nyeste blandede Digte</i> (1808), side 124-25.</note>
      <note>Tidligere trykt i:<br/>- Rahbeks <i>Charis</i> (1800), under titlen ,,Sonnet''.<br/>- <i>Samtlige Værker I</i> (1801), se <xref poem="baggesen2002092904"/>.</note>
   </notes>
   <quality>korrektur1,korrektur2,kilde,side</quality>
</head>
<body>
O du, som medsmilende leer,
Er jeg glad, og medlidende græder,
Naar ingen Fryd mig tindrer meer,
Naar Død kun i Livet jeg seer;
O Venskab! Din Skat er mig meer
End al Jorderigs glimrende Glæder;
Med Dig i min Lykke jeg leer,
Og med Dig i min Kummer jeg græder.

    Men Du, som omslyngte mit Bryst
Med Chariternes duftende Kiæder,
Da første Gang med Zittren kyst
Min Fanny mig lærte din Lyst;
O Elskov! du fylder mit Bryst
Med de høiere Himmelens Glæder:
Med Dig er min Smerte mig Lyst,
Og med Dig i min Vellyst jeg græder.
</body>
</poem>

<poem id="baggesen2001081603">
<head>
   <title>Palmines Smiil</title>
   <toctitle>Palmines Smiil</toctitle>
   <indextitle>Palmines Smiil</indextitle>
   <firstline>Elsk Dyden! lød en ukiendt Røst</firstline>
   <notes>
      <note>Teksten følger <i>Nyeste blandede Digte</i> (1808), side 126-29.</note>
      <note>Tidligere trykt i:<br/>- Rahbeks <i>Danske Tilskuer</i> (7. april 1791), under titlen ,,Dyden''.<br/>- <i>Ungdomsarbeider</i> (1791).<br/>- <i>Samtlige Værker I</i> (1801), se <xref poem="baggesen2002092806"/>.</note>
      <note>Under navnet <i>Palmine</i> besynger Baggesen sin første hustru, Sophie Haller.</note>
   </notes>
   <quality>korrektur1,korrektur2,kilde,side</quality>
</head>
<body>
,,Elsk Dyden!'' lød en ukiendt Røst
Alt tidlig i mit spæde Bryst;
,,Vær Dyden troe;'' saa bød min Fader;
,,Følg Dyden''! bød min Lærer mig,
Og du skal blive lykkelig,
Hvis aldrig du dens Spor forlader.

    Jeg saae den i min Moders Blik,
Naar tryg ved hendes Haand jeg gik;
Men ak! jeg saae den giennem Taarer.
Jeg elsked ei, men ynkte den;
Thi Rosen er ei Barnets Ven,
Naar Rosens skiulte Torn det saarer.

    Jeg saae den med et stadigt Smiil,
At vente rolig Dødens Piil
I Oldingens alt matte Blikke.
Fast stirred den mod Graven hen;
Jeg frygtede, jeg æred den:
Men elske kunde jeg den ikke.

    Jeg saae den Nordens Fjelde lig,
Mørkladen, kold, urokkelig,
I gamle Fædres stolte Minde.
Jeg den beundringsværdig fandt;
Mit Hoveds Bifald heelt den vandt;
Men Hiertet kunde den ei vinde.

    Jeg saae den, giennem Hovedbrud,
I Moralistens vise Bud;
Men barsk og tør og uden Ynde.
Jeg fandt tilsidst af Pønsen træt
At Moralisten havde Ret;
Men blev desværre ved at synde.

    Jeg saae den agtet, og forsmaaet;
Jeg saae den i den Usles Graad,
Og i den Glades muntre Blikke.
Jeg fandt den kold; jeg fandt den varm;
Jeg fandt den selv i Venskabs Arm;
Men den fortryllede mig ikke.

    Jeg saae den i <w>Palmines</w> Smiil,
Undselig, munter, lys, og mild,
I al sin Himmelglands og Ynde;
Og Siælen foer i salig Fryd
Til dig, guddommelige Dyd!
Jeg nu skal aldrig mere synde.
</body>
</poem>

<poem id="baggesen2002031108">
<head>
   <title>Til min Søster</title>
   <toctitle>Til min Søster</toctitle>
   <indextitle>Til min Søster</indextitle>
   <firstline>Skiøn er Purpur-Rosen, naar dens Mund</firstline>
   <notes>
      <note>Teksten følger <i>Nyeste blandede Digte</i> (1808), side 130-32.</note>
      <note>Tidligere trykt i:<br/>- Poulsens <i>Nytaarsgave for Damer</i> (1793), under titlen ,,Til Marylli paa hendes Confirmationsdag''.<br/>- <i>Samtlige Værker I</i> (1801), se <xref poem="baggesen2002092702"/>.</note>
   </notes>
   <quality>korrektur1,korrektur2,kilde,side</quality>
</head>
<body>
Skiøn er Purpur-Rosen, naar dens Mund
Aabner sig, og friske, dobbelt røde,
Dens jomfruelige Læber møde
Solen i den feire Morgenstund;
Vestenvindens Kiøle den omlufter
I de hede Middagsstraalers Ild;
Blidt-bedrøvet, yndig, stille, mild
Veemod i dens Aftenluhning dufter.

    Skiøn er Himlen, naar i Purpur-Glands
Rosens Brudgom frem af Østen træder,
Og en Hær af Livets vakte Glæder
Møder den i Jubelchores Dands;
Lystudspredende den glad fremiler;
Blomstersmykket hilser Dalen den,
Skoven tager Fugles Sang igjen;
Al Naturen rundt omkring den smiler.

    Men saa skiøn er Purpur-Rosen ei,
Men saa skiøn er Morgenrøden ikke,
Som Uskyldighed i Pigens Blikke,
Naar hun gaaer paa Dydens Himmel-Vei;
Gudsfrygt hendes unge Siel bevarer,
Aldrig snubler hendes lette Fod;
Munter dandser hun sit Maal imod,<note>Maal] Maaal</note>
Tryg i Himlens Varetægt for Farer.

    Denne Vei, Marylli! vandre du
Troe til dine Dages Aftenrøde!
Naar dig Jordens Smigerslanger møde,
Kom din Pagt med Himmelen ihu!
Da skal han, som Dyden ei forlader,
Af hvis Hænder Solens Purpur flød,
Han, som dig og Rosen rødme bød,
Her og hisset signe dig, som Fader.
</body>
</poem>

<poem id="baggesen2002031107">
<head>
   <title>Til Psycharion</title>
   <toctitle>Til Psycharion</toctitle>
   <indextitle>Til Psycharion</indextitle>
   <firstline>Munter iler du dit Maal imod</firstline>
   <notes>
      <note>Teksten følger <i>Nyeste blandede Digte</i> (1808), side 133-34.</note>
      <note>Tidligere trykt i:<br/>- <i>Ungdomsarbeider</i> (1791).<br/>- <i>Samtlige Værker I</i> (1801), se <xref poem="baggesen2002092510"/>.</note>
   </notes>
   <quality>korrektur1,korrektur2,kilde,side</quality>
</head>
<body>
Munter iler du dit Maal imod;
Ingen Steen endnu din spæde Fod
Paa dit Livs begyndte Bane hindrer;
Prydet med Blufærdighedens Krands
Svæver du i Gratiernes Dands;
Taarefrit dit lyse Øie tindrer
Af Uskyldighedens rene Glands.

    Ingen Skye formørke dette Blik!
Ingen falske Glimt dit Fied forvilde!
Ingen Snarer dine Fødder hilde!
Intet røve dig den Roe du fik!
Bliv bestandig den du er; da lønner
Himlen dig med en dig værdig Ven.

    Gode Pige! vælg forsigtig den!
Hør ei strax en Elskers kielne Bønner!
Thi, som Lam imellem Ulve gaae;
Thi, som Roser mellem Torne staae;
Saa paa Livets glatte Bane gaae
Evas Døttre mellem Adams Sønner!
</body>
</poem>

<poem id="baggesen2002031201">
<head>
   <title>Helbredelsen</title>
   <subtitle>Til Palmine</subtitle>
   <toctitle>Helbredelsen</toctitle>
   <indextitle>Helbredelsen</indextitle>
   <firstline>Solen mig ei bragte Glæde</firstline>
   <notes>
      <note>Teksten følger <i>Nyeste blandede Digte</i> (1808), side 135-38.</note>
      <note>Tidligere trykt i:<br/>- Ribers <i>Samling af Poesier</i> (1786), under titlen ,,Til Zeline''.<br/>- <i>Ungdomsarbeider</i> (1791).<br/>- <i>Samtlige Værker I</i>, se <xref poem="baggesen2002092804a"/>.</note>
   </notes>
   <quality>korrektur1,korrektur2,kilde,side</quality>
</head>
<body>
Solen mig ei bragte Glæde;
Maanen stedse saae mig græde;
For mit Syn var alting sort.
Ved dit første Smiil, Palmine!
Flygted' Mørke, Skræk og Pine
Fra min Siel for evig bort.

    Før jeg saae Naturen øde;
Morgenrødens Straaler døde
I mit Øies mørke Skye;
Nu jeg seer, og Himlen priser,
Godheds smilende Beviser,
Seer dem glad hver Morgen nye.

    Før jeg hørte kun paa Jorden
Støvets Skrig og Himlens Torden;
Bækken rislede mig Skræk;
Nu, mens Skrig og Torden tier,
Lyde Glædens Melodier
Sødt i Skov og Dal og Bæk.

    Før mit sorgopfyldte Hierte
Følte lutter Nag og Smerte,
Da det ikke slog for dig;
Nu, det ganske dig tilhører,
Ingen Plage meer det rører;
Alting nu henrykker mig.

    Før med bange Blik mit Øie
Giennem Taarer saae den Høie,
Saae ham lyne, saae ham vred;
Støvet glad jeg nu forlader,
Naar jeg svæver nær min Fader,
Drukken af hans Salighed.

    Og ved Foden af hans Throne
Priser ham i Glædens Tone -
Ved min Side knæler du!
Vred og streng jeg seer ham ikke;
Ak! thi giennem dine Blikke
Seer jeg denne Fader nu.<note>nu.] nu</note>

    Haand i Haand vi ville vandre
Livets Bane med hverandre;
Og ved Dødens Engels Bud
Skulle, for igien at leve,
Vore Siæle sammensvæve
I de sidste Suk til Gud.<note>Gud.] Gud</note>
</body>
</poem>

<poem id="baggesen2002031101">
<head>
   <title>Den doppelte Brystnaal</title>
   <toctitle>Den doppelte Brystnaal</toctitle>
   <indextitle>Den doppelte Brystnaal</indextitle>
   <firstline>Sammenlænkede, gyldne, riflede Piile</firstline>
   <notes>
      <note>Teksten følger <i>Nyeste blandede Digte</i> (1808), side 139-42.</note>
   </notes>
   <quality>korrektur1,korrektur2,kilde,side</quality>
</head>
<body>
Sammenlænkede, gyldne, riflede Piile,
    Hveden kom I, med lægende Lyst,
Mellem lynende, blege, døende Smiile,
    Hid til mit saarede Bryst?

Giennem flammende Skyer Stjernerne blinkte -
    Fierne Tordener prisede Gud.
Nattens hellige, dybe Stille mig vinkte -
    Taus til den eensomme Lund jeg gik ud.

See! som en Lilie staaer paa zittrende Stengel,
    Uskyld duftende, smilende, hvid -
Stod der, paa bævende Fødder, i Lunden en Engel,
    Skiøn, jomfruelig yndig, og blid.

Himlen glimtede venlig, og Engelen iilte
    Smilende til mig. Mit tryllede Syn
Tog hvert Lyn for et Blik af den Hulde, som smiilte -
    Og hvert Smiil for et Himmelens Lyn.

Sammenlænkede Perler! riflede Piile!
    Hveden kom I, med lægende Lyst,
Mellem <w>Lilias</w> Lyn, og Himmelens Smiile,
    Hid til mit saarede Bryst?

Mellem de luende, hellige, døende, blege,
    Vandrede jeg, ved den Yndiges Haand,
Giennem Taarer af Dug - og lettere stege
    Vore sig favnende Tanker til Aandernes Aand.

<w>Lilia</w> døvede Livets giftige Braadde,
    Græd - og saae paa mig Lidende huld -
Giennemtrængende Blikke! blev I til Odde?
    Taarer! blev I til Perler af Guld? -

Tause stod vi, med Ahnen af Englenes Smerte -
    Mat omglimted af Glædernes Iil -
    Over os glimtede venlig de Tvillingers Smiil -
Da slog det doppelte Lyn af Salighed ned i mit Hierte!
Og paa det Bryst, som den enkelte Straale fortærte,
    Sidder nu, lægende Saaret, den dobbelte Piil.
</body>
</poem>

<poem id="baggesenandrea1">
<head>
   <title>Roserne</title>
   <toctitle>Roserne</toctitle>
   <indextitle>Roserne</indextitle>
   <firstline>Skiønne, kielne Roser! visner ikke!</firstline>
   <notes>
      <note>Teksten følger <i>Nyeste blandede Digte</i> (1808), side 143-45.</note>
      <note>Tidligere trykt i:<br/>- <i>Minerva</i> (juli 1787).<br/>- <i>Ungdomsarbeider</i> (1791).<br/>- <i>Samtlige Værker I</i> (1801), se <xref poem="baggesen2002092606"/>.</note>
   </notes>
   <pictures>
      <picture src="baggesenandrea1-p1.jpg">Digtet som det tager sig ud i originalen (side 1/2).</picture>
      <picture src="baggesenandrea1-p2.jpg">(side 2/2).</picture>
   </pictures>
   <quality>korrektur1,korrektur2,kilde,side</quality>
</head>
<body>
<center><nonum><w>Da jeg fik dem</w></nonum></center>
Skiønne, kielne Roser! visner ikke!
Blomstrer trygge her hos eders Ven!
Eders spæde Torne frit ham stikke!
Eders Duft  helbreder ham igien.
Eders kielne Spyd omsonst ham true;
Gierne lider han, hvad Amor leed,
For i eders Purpursmil at skue<note>Purpursmil] Smiil - mens alle øvrige versioner af digtet har ,,Purpursmil'', nøjes nærværende tekst altså med ,,Smiil'', hvorved verselinjen får to færre stavelser end den skal have; det må være en sætterfejl.</note>
Billedet paa skiøn Uskyldighed.

    Skiønne, kielne Roser! visner ikke!
Dufter indtil Dagens Ende sødt!
Dufter end i Nattens Øieblikke,
Naar Naturens sidste Smil er dødt!
Solen atter frem i Morgen iler,
Og opvarmer mildt den kolde Luft;
Naar dens første Blik til Jorden smiler,
Lad det vække mig i eders Duft!

<center><nonum><w>Da de visnede</w></nonum></center>
    Røde Roser! Eders Purpur blegner;
Hvide Roser! Eders Snee blev graa.
Ak! saa falmer, svinder, mattes, segner
Al den Skiønhed, Solen blomstre saae.
Roser! Eders sidste Smil mig minder
Hendes Smil, hvis Haand I blomstred' i;
Ogsaa dette Smil engang forsvinder!
Grumme Roser! ak! hvi visned I?

    O! vi haabede den stolte Lykke,
Tryllet sødt i hendes Haand af Lyst,
Hendes skiønne, skyldfrie Barm at smykke,
Og engang at døe paa hendes Bryst!
Ak! vi maatte hendes Smil forlade;
Og af hendes Haand modtog os du;
Grumme! derfor falme vore Blade.
Grumme Sanger! derfor døe vi nu.
</body>
</poem>

<poem id="baggesen2002031102">
<head>
   <title>Da hun var syg</title>
   <toctitle>Da hun var syg</toctitle>
   <indextitle>Da hun var syg</indextitle>
   <firstline>Iil, kiærligste blandt alle milde Guder</firstline>
   <notes>
      <note>Teksten følger <i>Nyeste blandede Digte</i> (1808), side 146-47.</note>
      <note>Tidligere trykt i <i>Samtlige Værker I</i> (1801), under titlen <xref poem="baggesen2002100216"/>.</note>
   </notes>
   <quality>korrektur1,korrektur2,kilde,side</quality>
</head>
<body>
Iil, kiærligste blandt alle milde Guder,
    O Søvn! og bring de hulde Drømme med!
O! flyv med al den Roe, dit Smiil bebuder,
    Til Rosentemplet for Uskyldighed;

Hvor rundt omringt af Ungdoms Yndigheder,
    Bevogtet trygt af Dydens lyse Vagt,
Den himmelske, jeg ene troe tilbeder,
    I mine Bønners Favn sig nys har lagt,

Du nærmer dig til mig; men lad mig kiende
    Din Mildheds hele Fylde denne Gang!
Iil bort, du venlige! fra mig til hende!
    Og jeg skal ofre dig min beste Sang.

Thi, sandt! jeg arme nyder ingen Glæde,
    Som du mig skiænker ei, du Støvets Ven!
Men skal den Huldes Øie vaagent græde,
    Da lad mig natlig ogsaa savne den.
</body>
</poem>

<poem id="baggesenandrea5">
<head>
   <title>Skilsmissen</title>
   <toctitle>Skilsmissen</toctitle>
   <indextitle>Skilsmissen</indextitle>
   <firstline>Snart hæves jeg til Lysets Sæde</firstline>
   <notes>
      <note>Teksten følger <i>Nyeste blandede Digte</i> (1808), side 146-47.</note>
      <note>Tidligere trykt i:<br/>- Ribers <i>Samling af Poesier</i> (1788), under titlen ,,Skilsmissen efter -''.<br/>- <i>Samtlige Værker I</i> (1801), se <xref poem="baggesen2002092813"/>.</note>
   </notes>
   <quality>korrektur1,korrektur2,kilde,side</quality>
</head>
<body>
<center><nonum><w>Hun</w></nonum></center>
Snart hæves jeg til Lysets Sæde;
Mig Gravens Mørke skrækker ei;
O! doppelt døde jeg med Glæde,
Hvis nogen elskte dig, som jeg.

<center><nonum><w>Han</w></nonum></center>
Ved Dig kun dette Hierte hænger;
Dit Billed kun mit Øie seer;
Hvis Du mig ei kan elske længer,
Jeg Elskov ei behøver meer.

<center><nonum><w>Hun</w></nonum></center>
O! meer og meer, og uden Ende
Jeg hist vil elske dig, min Ven!
Mit Hiertes Ild skal doppelt brænde,
Hvor ingen Smerte dæmper den.

<center><nonum><w>Han</w></nonum></center>
Din Stemme dæmpes; men dit Øie
Mig smiler doppelt hvert et Ord;

<center><nonum><w>Hun</w></nonum></center>
Jeg nærmer mig den Evighøie;
Den synker alt, den mørke Jord.

<center><nonum><w>Han</w></nonum></center>
O Gud! o Smiil! o kom tilbage!

<center><nonum><w>Hun</w></nonum></center>
Jeg elsker dig i Himlens Skiød .....

<center><nonum><w>Han</w></nonum></center>
O! rinder Taarer! rinder Dage!
O! rind mit Liv! o favn mig, Død!
</body>
</poem>

<poem id="baggesen2002031103">
<head>
   <title>Palmines Bortgang</title>
   <toctitle>Palmines Bortgang</toctitle>
   <indextitle>Palmines Bortgang</indextitle>
   <firstline>Her svandt hun, Rosen falmer, Løvet bæver</firstline>
   <notes>
      <note>Teksten følger <i>Nyeste blandede Digte</i> (1808), side 151-53.</note>
      <note>Tidligere trykt i:<br/>- Poulsens <i>Nytaarsgave for Damer</i> (1797), under titlen ,,Dafnes Bortgang''.<br/>- <i>Samtlige Værker I</i> (1801), se <xref poem="baggesen2002092811"/>.</note>
      <note>Under navnet <i>Palmine</i> besynger Baggesen sin første hustru, Sophie Haller.</note>
      <!-- TODO: Hvornår døde Sophie Haller? Irrelevant, men hvornår giftede enkemanden med den sødt opgivne ånd sig igen? -->
   </notes>
   <quality>korrektur1,korrektur2,kilde,side</quality>
</head>
<body>
Her svandt hun, Rosen falmer, Løvet bæver,
Violen visner langt fra hendes Fod;
Men meer end Rosers og Violers Duft omsvæver
End Stedet, hvor hun stod.

    Hun svandt - og Solens sidste Straaler tabtes
I Mulm; den hele Himmelegn blev mørk;
Og Jordens lyse Paradis omskabtes
Til Dødens tause Ørk.

    Hun svandt - og Zefir tav, og Philomele,
Selv Bækken tav, som lagt i nye Baand.
Alt sukked dybe Suk, som om den hele
Natur opgav sin Aand.

    Hun svandt - og Lundens Glæder svandt med hende;
Med hendes Smil forsvandt min hele Lyst.
Erindring! ene du kan atter tænde
Dens Fakkel i mit Bryst.

    O fyld min Siel med Mindet af den Rene,
Du Duft, som hun i Flugten efterlod!
Et Rosenkys oplive min Camene
I Spor af hendes Fod!

    Jeg knæle vil andægtig, og beaande
Med fyrig Læbe hvert et segnet Straae,
Som - (o det segned i vellystig Vaande)!
Den Engel traadte paa.

    Til mattet af mit ømme Hiertes Stræben,
Løst, i det sidste Kys, af Livets Baand,
Jeg, med min Elsktes qvalte Navn paa Læben,
Opgiver sødt min Aand.
</body>
</poem>

<poem id="baggesen2002031403">
<head>
   <title>Ludvigs Gienfærd</title>
   <toctitle>Ludvigs Gienfærd</toctitle>
   <indextitle>Ludvigs Gienfærd</indextitle>
   <firstline>Marie foer af Sengen op</firstline>
   <notes>
      <note>Teksten følger <i>Nyeste blandede Digte</i> (1808), side 154-59.</note>
   </notes>
   <quality>korrektur1,korrektur2,kilde,side</quality>
</head>
<body>
Marie foer af Sengen op,
    O! Jesu! frels mig arme!
Koldt svedte hendes spæde Krop,
Da Døren knagende gik op -
    Det Gud sig mildt forbarme!

Der stod han kold, og bleg, og lang,
    I Gravens Dragt, den Arme!
Hvis spildte Suk, hvis spildte Sang
Forkortede ham Livets Gang
    I uophørlig Harme -

Der stod han lang, og kold, og bleg,
    I Gravens Dragt, den Arme!
Som ingen Tid sin Elskte sveeg,
Skiøndt stolt hun stedse ham undveeg,
    Og spottede hans Harme. -

Der stod han bleg, og lang og kold,
    I Gravens Dragt, den Arme!
Som for sin Elskovs Troe til Sold
Fik haabløs Kummer tusindfold,
    Og dræbtes af sin Harme.

,,Marie! hør din dræbte Ven
    Fra Gravens mørke Bolig!
Giv mig den Troe og Lov igien,
Som jeg i Live gav dig hen,
    At jeg kan slumme rolig.'' -

,,Din Troe og Love jeg igien
    Dig aldrig før vil give,
Før i min Favn du kommer hen,
Og med et Kys besegler den,
    Du gav mig hen i Live.'' -

,,Jeg i din Favn ej komme vil;
    Hvad nytter det mig Arme?
Forsvunden er min Læbes Ild,
Mit kolde Kys dig dræbe vil
    I mine kolde Arme.

Nei! hør din troe, din dræbte Ven,
    Fra Dødens tause Bolig!
Giv mig den Troe og Lov igjen,
Som jeg i Live gav dig hen,
    Saa vil jeg slumme rolig.'' -

,,Din Troe og Love jeg igien
    Dig aldrig før vil give,
Før du gaaer med for Altret hen,
Og med en Ring besegler den,
    Du gav mig hen i Live.'' -

,,Jeg alt paa skumle Kirkegaard
    I sorte Kiste ligger;
Mit Gienfærd her kun for dig staaer!
Nægt ej din Ludvig, stedse haard,
    Hvad han i Døden tigger!'' -

Sin hvide Haand hun gav ham hen -
    ,,Der! tag din Troe og Love!
Jeg skienker dig den heel igien;
Saae til din Grav tilbage hen,
    At du maae rolig sove!'' -

Flux hun i Klæder skyndte sig,
    Og i de Dødes Have
Den hele Nat forvildte sig,
Og fulgte med det kiære Lig
    Imellem mørke Grave.

,,Er ved din Side, Ludvig! Rum
    I Kisten for din Pige?
Kan hun hos dig i Dødens Slum
Faae kun ved dine Fødder Rum,
    Hun ned til dig vil stige.'' -

,,Min Kiste kun er smal og kort,
    Den ikkun mig kan rumme;
Der er saa koldt, der er saa haardt,
Der er saa stille, tykt, og sort,
    Du der kan ikke slumme.'' -

Nu Hanen goel, og pludselig
    Saaes Morgenen fremile,
,,Farvel, Marie! signe dig
Gud Fader udi Himmerig!
    Jeg gaaer igien til Hvile.'' -

Det blege Gienfærd taug - og svandt
    Blandt sorte Træer og Stene -
Ned paa Maries Kinder randt
En blodig Taare, da det svandt;
    Nu stod hun der allene:

,,Hør! Elskte! din Marie dig
    Skal snarlig hisset møde!''
Det lyse Øje lukte sig -
Kold, som en Steen, bleg som et Liig,
    Hun faldt omkuld og døde.
</body>
</poem>

<poem id="baggesen2002031404">
<head>
   <title>Alf og Lyna</title>
   <toctitle>Alf og Lyna</toctitle>
   <indextitle>Alf og Lyna</indextitle>
   <firstline>Midnattens Maane gik Skyen forbi</firstline>
   <notes>
      <note>Teksten følger <i>Nyeste blandede Digte</i> (1808), side 160-62.</note>
   </notes>
   <quality>korrektur1,korrektur2,kilde,side</quality>
</head>
<body>
Midnattens Maane gik Skyen forbi,
    De Stjerner saa zittrende blinkte;
Vestlige Smaalyn paa vildsomme Stie
    Alf til sin Elskede vinkte.
        Men Lyna svæver i Himlen.

Lyna var yndet af Uller og Alf;
    Men Alf var kun yndet af Lyna;
Skovenes Trolde for Heltene skialv -
    Lundene gienløde: Lyna!
        Men Lyna svæver i Himlen.

Uller i Skoven den Yndige bad,
    (Saa klager den kurrende Due).
,,Alf har jeg givet mit Hierte,'' hun qvad -
    Hans Øje blev rædsomt at skue -
        Men Lyna svæver i Himlen.

Mordstaalet foer af den Rasendes Haand,
    Mens Hiertet i Barmen ham bæved -
Smilende Lynalild opgav sin Aand -
    Da Engle til Himlen den hæved.
        Men Lyna svæver i Himlen.

Midnattens Maane sig skiulte bag Skye,
    De Stjerner saa zittrende blinkte;
Vestlige Smaalyn paa vildsomme Stie
    Alf til sin Elskede vinkte.
        Men Lyna svæver i Himlen.

Mørk rulled Elskerens bristende Syn
    Paa blegnede, blødende Lyna -
Natten opklartes af rødere Lyn -
    Lunden gienhylede: Lyna!
        Men Lyna svæver i Himlen.

Morderen kom: ,,Jeg har myrdet din Brud!''
    Alf brast i Taarer: ,,Du Arme!
Lev, hvis du kan! jeg vil følge min Brud!''
    Han død sank i Lynalilds Arme.
        Nu begge svæver i Himlen.
</body>
</poem>

<poem id="baggesen2002031406">
<head>
   <title>Agnete fra Holmegaard</title>
   <subtitle>En Ballade</subtitle>
   <toctitle>Agnete fra Holmegaard</toctitle>
   <indextitle>Agnete fra Holmegaard</indextitle>
   <firstline>Agnete var uskyldig</firstline>
   <notes>
      <note>Teksten følger <i>Nyeste blandede Digte</i> (1808), side 163-79.</note>
   </notes>
   <quality>korrektur1,korrektur2,kilde,side</quality>
</head>
<body>
<w>Agnete</w> var uskyldig,
    Var elsket, var troe;
Men stedse var hun eensom
    Hun aldrig havde Roe -
        Aldrig Roe -
Hun frydede vel andre;
    Men aldrig var hun froe.

Agnete hun stirred
    I Bølgen den blaa -
Og see! da kom en Havmand
    Fra Bunden at staae -
        Op at staae -
Men stedse dog Agnete
    Paa Bølgerne kun saae.

Hans Haar var som spundet
    At pureste Guld,
Hans Øje det var kiærligt,
    Hans Mine den var huld -
        O! saa huld!
Hans skiældækte Barm var
        Af Kierlighed fuld.

Han sang for Agnete
    Sin Elskov, sin Nød.
Hans Qvad det var saa kiælent,
    Hans Stemme var saa sød
        O! saa sød!
Hans Hierte ham fra Læberne
    Saa lifligen flød.

Og hør, min Agnete!
    Hvad jeg vil sige dig:
Mit Hierte, det fortæres
    Af Længsel efter dig!
        Efter dig!
O! vil du det husvale,
    O! vil du elske mig?

To sølvspændte Skoe flux
    Paa Klintebredden stod -
Der fandtes aldrig skiønnere
    Paa nogen Dronnings Fod.
        ,,For din Fod!
Min Elskede (saa qvad han)
    Du tage dem imod!''

Saa tog han af Barmen
    Det perlestukne Baand -
Der aldrig saaes et skiønnere
    Om nogen Dronnings Haand:
        ,,Dette Baand -
Min Elskede! (saa qvad han)
    Du bind det om din Haand!''

Saa tog han en Guldring
    Af Fingeren sin -
Der fandtes ingen skiønnere
    I nogen Dronnings Skrin:
        ,,Her, fra min,
Min Elskede! (saa qvad han)
    Du sætte den paa din!''

Agnete ned paa Himlen
    I Havdybet saae -
Den Bølge var saa sølvklar
    Og Bunden var saa blaa!
        O! saa blaa!<note>O!] ,,O!</note>
Da smilede den Havmand
    Og sang, og sagde saa:

Og hør, min Agnete,
    Hvad jeg dig sige vil:
For dig mit Hierte brænder
    Af Kiærligheds Ild -
        O vær mild! -
Siig! vil du mig husvale?
    Vil du mig høre til?

Og hør du, skiøn Havmand!
    Jeg vil tilhøre dig!
Hvis ned i Havets Afgrund
    Du med vil tage mig!
        Tag du mig!
Og før mig til din Havbund,
    Der vil jeg elske dig!

Han stopped hendes Øre,
    Han stopped hendes Mund;
Saa foer han med den Skiønne
    Dybt ned i Havets Bund.
        Mund paa Mund -
Du favnedes og kyste sig
    Saa trygt paa Havets Bund.<note>Bund.] Bund</note>

Agnete, hun var der
    I Aaringer to -
De elskede hinanden
    Saa kiærlige og troe -
        Elskovsfroe.
To Sønner der hun fødte
    I Havmandens Boe.

Agnete sad rolig
    Ved Vuggen der, og sang -
Da hørte hun en Jordlyd,
    Som ovenover klang
        Ding, ding, dang;
Og det var Kirkens Klokker
    I Holmegaard, som klang.

Agnete lod Vuggen
    Saa pludseligen staae,
Og ilte til sin Havmand:
    Skiøn Havmand tør jeg gaae?
        Tør jeg gaae?
O tør jeg end før Midnat
    Til Holmekirke gaae?

Du gierne maa før Midnat
    Til Holmekirke gaae -
Naar kun før Dag du vender
    Til Børnene de smaae -
        Gaae! gaae! gaae!
Men vend før Dag tilbage
    Til Børnene de smaae!

Han stopped hendes Øre,
    Han stopped hendes Mund,
Saa foer han op med hende
    Til Holmegaardens Grund -
        Mund fra Mund
De skiltes, og han dukked'
    Igien til Havets Bund

Agnete sig skyndte
    Til Kirkegaarden hen -
Der mødte hun sin Moder,
    Og vendte sig igien -
        ,,O! hvorhen?''
Men hendes Moder vendte
    Den flygtende igien:

,,Og hør du, Agnete,
    Hvad jeg vil sige dig:
Hvor har du havt dit Ophold
    Saalænge langt fra mig -
        Langt fra mig?
Siig, hvor du har opholdt dig
    Saalænge, hemmelig?''

O Moder jeg har dvælet
    I Havmandens Boe:
Med ham jeg alt dernede
    Har avlet Sønner to.
        Und mig Roe!
Jeg nu gaaer hen at bede,
    Og vender til min Boe!

,,Og hør du, Agnete,
    Hvad jeg vil sige dig:
Her dine to smaae Døttre
    Tildøde græmmer sig -
        Skrig i Skrig
De græde, de smaa Piger,
    De længes efter dig!''

Lad længes, lad græde
    De to smaa Døttre her!
Mit Øre, det er lukket,
    Jeg hører dem ei der -
        Dem ei der!
Og der de to smaa Sønner
    Forsmægted, blev jeg her.

O! red dig de Arme!
    O! lad dem ei forgaae!
O! tænk dog paa den mindste,
    Som end i Vuggen laae!
        Hiem du gaae!
Og glem de to smaae Trolde
    For dine ægte Smaa!

Lad blomstre, lad falme,
    De to, som Himlen vil!
Mit Hierte det er lukket
    Det hører dem ei til -
        Dem ei til.
Jeg ene for min Havmands
    Smaa Sønner leve vil!

Og kan du dem glemme,
    Som ved dit Bryst dig loe,
Saa tænk paa deres Faders
    Din Ægtemands Troe -
        Kiend hans Troe!
Saasnart du var forsvundet,
    Han mistede sin Roe.

Han sørged en Sommer,
    Han sørgede for dig -
Og ned fra Holme Fieldklint
    Han styrtede sig -
        Styrted sig.
Der funde de paa Stranden
    I Skumringen hans Lig.

Nu nys man det lagde
    I Kisten ned med Sang -
Og hørte du, min Datter,
    Ei Klokkerne, som klang
        Ding, ding, dang?
Nu vendte hendes Moder sig
    Og Midnatsklokken klang.

Agnete, hun traadde
    Ad Kirkedøren ind -
Og alle de smaa Billeder
    De vendte sig omkring -
        Rundt omkring
I Kirken de smaa Billeder
    De vendte sig omkring.

Agnete, hun stirred
    Mod Altertavlen hen -
Og Altertavlen vendte sig, og
    Alteret med den -
        Alt med den
Sig vendte, hvor hun Øiet
    I Kirken vendte hen.

Agnete hun stirred
    Paa Stenen for sin Fod,
Og saae sin Moders Navn, som
    Paa Ligstenen stod,
        Hvor hun stod -
Da brast den Armes Hierte,
    Da iisned hendes Blod.

Agnete, hun raved,
    Hun segnede, hun faldt -
Nu alle hendes smaa Børn
    De længes overalt -
        Overalt.
Nu Sønner, som Døttre
    De længes overalt.

Lad græde, lad længes,
    Lad sørge her og der!
Lukt er nu hendes Øie,
    Det aabnes aldrig meer -
        Aldrig meer!
Og knust er hendes Hierte
    Det slaaer nu ikke meer.
</body>
</poem>

<poem id="baggesen2002031405">
<head>
   <title>Jomfru Elses Vise</title>
   <toctitle>Jomfru Elses Vise</toctitle>
   <indextitle>Jomfru Elses Vise</indextitle>
   <firstline>Hvorfor rinder saa din Taare?</firstline>
   <notes>
      <note>Teksten følger <i>Nyeste blandede Digte</i> (1808), side 180-85.</note>
   </notes>
   <quality>korrektur1,korrektur2,kilde,side</quality>
</head>
<body>
Hvorfor rinder saa din Taare?
    Møe, saa væn, og ung endnu!
Hvorfor blegner du saa saare?
    Hvorfor leer og synger du?

Jeg har nydt af Livets Glæde;
    Jeg har følt al Livets Vee.
Lad mig blegne, lad mig græde,
    Lad mig synge, lad mig lee!

O jeg drømte - ja! jeg drømte
    Om en Engel, evig min,
Som jeg sad, og sang, og sømte
    Paa mit eget Jordeliin.

Dybt i Østens lyse Fierne
    Maanen lued rød, som Blod;
Og den blege Aftenstjerne
    Dybt i Vestens Mørke stod.

Jeg var ene, jeg var bange,
    Og mig længtes inderlig.
See! da kom i dunkle Gange
    Englen, som jeg drømte mig.

Og med Hyl i Skovens Kroner,
    Og med Strandens Bølgers Kluk,
Og med Nattergalens Toner
    Blandte sig hans dybe Suk.

Ak! nu saae jeg Maanen ikke;
    Ak nu saae jeg Stjernen ei;
Kun min drømte Engels Blikke
    Tindred paa min mørke Vei.

Og han svæved mig imøde;
    Om hans Skuldre Harpen klang;
Og jeg saae hans Pande gløde;
    Men han standsede sin Gang.

Og jeg iilte ham imøde
    Paa den mat oplyste Vei;
Mine Kinder blev saa røde;
    Men han stod, og saae det ei.

Dybt han stirred ned i Støvet,
    Lænende sig paa sin Stav;
Og hans Blik sank ned bedrøvet,
    Ned, som i hans egen Grav.

Og han stirred mod det Høie;
    Og hans mørke Blik blev vildt -
See da mødte det mit Øje,
    Og paa eengang blev det mildt.

I hans Bryst hvert Spor af Smerte
    Ved mit Smil blev slettet ud:
Og han sank til dette Hierte,
    Og mit Hierte sank i Gud.

Vore Siæle sammenfløde,
    Og vi følte intet Savn;
Og vi smeltede, og døde
    Saligt i hinandens Favn.

Da jeg vaagned op i Lunden,
    Var ei Maanen længer rød;
Aftenstjernen var forsvunden
    Ved min Side laae han død.

Jeg har tabt al Livets Glæde
    Jeg har udtømt Dødens Vee.
Derfor maae jeg evig græde,
    Derfor maae jeg evig lee!
</body>
</poem>

<poem id="baggesen2002031407">
<head>
   <title>Urians Sang med Trommen</title>
   <toctitle>Urians Sang med Trommen</toctitle>
   <indextitle>Urians Sang med Trommen</indextitle>
   <firstline>I Gnomer i Trommen, fornemmer mit Haab</firstline>
   <notes>
      <note>Teksten følger <i>Nyeste blandede Digte</i> (1808), side 186-91.</note>
   </notes>
   <quality>korrektur1,korrektur2,kilde,side</quality>
</head>
<body>
I Gnomer i Trommen, fornemmer mit Haab;
        Tata!
Lyt fængslede Skare til Urians Raab!
        Ha! ha!
Tumler jer i Trommen!
Timen den er kommen!
        Haha! haha! hahaha!

    Alfernes Konning
Og Sylfernes Dronning
Elskte sig troe. -
Saligt, i Roe,
Leved de to.
Urian stræbte til Tvist dem at egge:
Tvisten fandt Sted; og de skilte sig begge.

    Oberon svor:
(Himmel og Jord
Hørte hans Ord)
Alfernes Konning,
Sylfernes Dronning
Skoven ei meer
Samlede seer,
Før i hver Fristelse, Modgang og Fare
Mand og Mandinde sig Troskab bevare.
Stedse nu skilt,
Hyle de vildt.
Klagen er spildt.
Før hun opdager Mandinden, han Manden,
Tvinger dem Eeden at flygte hinanden.
Skoven ei meer
Samled dem seer;
Urian leer.
Tumler jer, Gnomer! og larmer i Trommen!
Seiren er Urians, Timen er kommen.

Hyt, Oberon! hyt kun i Skov og Krat!
        Tata!
En trofast Elsker du aldrig faaer fat
        Ha! Haha!
Tumler jer, Krabater!
Skoggrer Kammerater.
        Haha! haha! hahaha!

Og kommer og Kierlighedshelten engang,
        Tata!
Saa kyse tilbage ham denne min Sang!
        Ha! haha!
Svinger jer, I Gnomer!
Boltrer jer, Fantomer!
        Haha! haha! hahaha!

Jeg throner paa Bredden af Dødens Flod;
        Tata!
Jeg lever af Gift, og af Graad, og af Blod;
        Ha! haha!
Trimler, I Krabater!
Rasler, Kammerater!
        Haha! haha! hahaha!

Jeg fører ved Vold, og jeg fører ved Svig,
        Tata!
Mod Dyden og Glæden evindelig Krig;
        Ha! haha!
Klynger jer, I Gnomer!
Boltrer jer, Fantomer!
        Haha! haha! hahaha!

Jeg hader det Eviges eenige Fred;
        Tata!
Mit Uriansnavn er <w>Forgiængelighed</w>.
        Ha! Haha!
Trimler, I Krabater!
Rasler, Kammerater!
        Haha! haha! hahaha!

Jeg Kierlighedshelten alt falde seer;
        Tata!
Hør! Oberon hyler! jeg skoggerleer:
        Ha! haha!
Tumler jer Krabater!
Skoggrer, Kammerater!
        Haha! haha! hahaha!
</body>
</poem>

<poem id="baggesen2002031408">
<head>
   <title>Melonen</title>
   <subtitle>
      <line>En Taffel-Idyl</line>
      <line>1791</line>
   </subtitle>
   <toctitle>Melonen</toctitle>
   <indextitle>Melonen</indextitle>
   <firstline>Solen straalede heed fra Himmelens Midte til Landlyst</firstline>
   <notes>
      <note>Teksten følger <i>Nyeste blandede Digte</i> (1808), side 192-214.</note>
   </notes>
   <quality>korrektur1,korrektur2,kilde,side</quality>
</head>
<body>
Solen straalede heed fra Himmelens Midte til <w>Landlyst</w>,
Medens min Elskede sad og strikked' i Vindvet; jeg selv sad
Taus som en Steen i en Krog, og Tankerne dandsed i Jomsborg.
Logrende vispled paa Gulvet omkring den lydige <w>Mili</w>,
Sporende Lugten af Steg, som festligen brased' i Kiøknet.
See! da vinked' os alle til Bords den kiølige Koldskaal,
Tæt ved min Side <w>Palmine</w> paa Sofaen, Mili derunder.

    ,,<w>Baggesen</w>, sagde hun venlig, lad <w>Thorald</w> være nu <w>Thorald</w>,
<w>Erik Erik!</w> og vær nærværende nu ved vort Maaltid!
Sielden dog har man dig seet, i det daglige Liv, og paa Jorden;
Vend dit poetiske Blik til den Ret, som nærmer sig hisset!''

    Vant til at lyde hvert Vink af min Elskede, vendte jeg Øiet
Hen til den festlige Gaas, som paa Fad den trippende Terne
Frembar, som man en Gaas bør bære, naar selv man ei Gaas er,
Peent, og med Anstand. Dampende stod den alt nu paa Bordet;
Og jeg beundrede Stegningen høit, og pralte med Kundskab
I et Kapitel af <w>Loft</w>, som dog jeg kiender af Navn kun.
Ternen gik ud, og Palmine nu selv fremtog af en Straakurv
Festens Krone. Jeg stirrede taus med Beundringens Andagt,
Medens vi spiste derpaa. Tilsidst flød følgende Lovsang
Over det herlige Syn fra de meer ei hyklende Læber:

    ,,Guder! hvad tryllende Glands henriver fra Gaasen mit Øie?
Sieldne Natur-Særsyn paa vort Bords fiirkantede Synskreds!
Guult, blødt, bugtet, og rundt, som <w>Selenes</w> flagrende Skyskiørt,
Naar hun i let Negligee sig i Smug til <w>Endymion</w> lister -
Ak! der dog aldrig beundrer de letombæltede Hofter,
Sovende trygt, som en Steen, mens sølvklar rindende Taare
Høit fra den Stirrendes Blik nedstyrte paa Jægerens Leje!
Muse! hvad er det? den tyrkiske Hat, som Babylons <w>Hero</w>
Sendte sin drømte <w>Leander</w>, hin rundtomperlede Turban
Syntes ei <w>Holger</w> saa skiøn, som hin mig straaler paa Castrups
Kunstige Leer! Saa svæver i Glands for <w>Jupiters</w> Sønners
Nærmere Blikke den gamle <w>Saturns</w> majestætiske Kugle:
Fem oplysende Maaner omstraale den! Under! dog bar jeg,
(<w>Atlas</w> bærer en lignende Vægt) din Tyngde fra <w>Søelyst</w>,
<w>Melo</w>, Saturns misundte Rival! thi see! du jo svæved
Nys i <w>Cyllenias</w> Haand, mens hin kun svæver i Æther.
Ak! du faldt ud af din glimrende Kreds, og rask giennem Luften
Alfernes Dronning, <w>Titania</w> selv, hidbar dig til <w>Landlyst</w>.
See! nu throner du her i et anden System paa vort Festbord;
Ringen, som før dig omgav, er forandret, og fem ubekiendte
Maaner omkrandse dig nu: Vanhellige kalde dem Kopper.
Alting spotter en kold Prosaist, alting han fornedrer
Vantroe, lav, og gemeen; ham intet er helligt; thi <w>Phøbus</w>
Helliged aldrig hans Læber med Kys af smilende Muser,
Helliged aldrig hans Blik ved Synet af <w>Ingeras</w> Døttre.
Dristig han kalder Saturn en Melon, og (afskyelige Frækhed!)<note>Frækhed!)] Frækhed)!</note>
Ringen, som belter dens Krop, er ham en simpel Tallerken -
O! hvad Under, at Maaner for ham er det samme som Kopper?
Mig er Kopperne Maaner; thi Phøbus luttred mit Syn mig
I den uskyldige Glands af Huldgudindernes Blikke.
Jeg Lyksalige, jeg har seet <w>Cyllenia</w>, <w>Selma</w>,
<w>Julia!</w> seet dem, og skued foreent <w>Urania</w>, <w>Pallas</w>,
<w>Amathusia</w> selv, og de tre livsalige Søstre.
Og i det hellige Syn af <w>Palmines</w> lidende Huldsmiil
Helliges daglig mit Blik; mig, mig er Kopperne Maaner!

    Rips er den førstes Produkt, og den andens lokkende Himbær;
Kirsbær vinke, som Kys, fra den treddes rødmende Bredde;
Stikkelser pryde den grønnende Kyst af den fierde: den femte
Lokker den væbnede Haand til Snap af Tytter og Multbær.
Aldrigen pined en sødere Duft Søerytternes Næser,
Naar i Arabiens Bugt de sig vendte mod Norden, end den, du,
<w>Melo-Saturn</w> udspreder omkring mit krandsede Festbord!

    See! som en trangere Ring dig omsnoer, og nye Drabanter,
Her, saa bestraales du og af en anden Sol, end <w>Cyllenes</w>,
I hvis store System du tilforn umærkelig tabtes!
Her i en ringere Kreds du bestraales af Solen <w>Palmine</w>.
Kald dog ei grusom din Lod, og den evige Skiæbne, som velter
Støvets og Ætherens Kloder af eet System i et andet!
Vær med din Stilling tilfreds, og erkiend den evige Sandhed:
Tingenes rigtige Værd er bestemt af Pladsen, de staae paa.
Saa kan et Vers vel roses hos mig, som lastes hos <w>Klopstock</w><note><a poet="klopstock">F. G. Klopstock (1724-1803)</a>.</note>,
Og hin Stjerne, som ingen vel saae, hvis paa Himmelens store
Mandbiørns Bringe den sad, sees ej blot klarlig, men glimrer
Herligen selv paa et Bryst af en tam polskdandsende Hofbiørn.
Sandt i et større Systems tifold meer glimtende Solkreds
Viste du dig, dengang du med hundred andre gik frem af
Glasdrivbænkenes Chaos, bestemt at zire den Himmel
Hvortil stedse Cyllenias Smiil omdanner et Taffel,
Selv det kjedsomste største, ja selv om en <w>Baham</w> derved sad.
Sandt! du maaskee blev af hende berørt, maaskee vel endog du
Flygtig var bleven bemærket af Daniens elskte <w>Lovise</w>;
O! men og mueligt, du fik saa langt fra Solen din Bane,
At dens Straaler ei naaede din Ring; du sikkert blandt hine
Større Planeter dig reent havde tabt, som Jorden, et Sandskorn
I Melkeveiens uhyrlige Svælg, i Himlenes Stjernhav,
Her, o mit Kikajon! her, i en vist uendelig mindre
Solkreds, seet kun af mig, og din Sol, og fiern fra hver Dyrkreds,
Straaler du ene, som midt i en Ørk; men ene beundret!
Ingen selskabelig Glimmer fordunkler din Pragt; og, o glæd dig!
Ingen kiedsommelig <w>Schach</w> betragter med os dine Maaner.''

    Saa fra begeistrede Læbe mig flød den hilsende Lovsang.
Men min Palmine for lang fandt Hilsenen; hurtig hun afbrød:

    ,,Sværmer! allene med Ord bør aldrig en spiselig Gave,
Om det endog var med Ord, som i <w>Vosses</w> Idyller, beundres!
Hør! lad os offre den hele Planet til dens Giverskes Ære!
Halvten vi kunne nu strax, og i Aften det øvrige spise.''

    ,,Fiint og forstandig bemærkt!'' udbrød jeg, Viisdom, som altid,
Flød af din smilende Mund, Mandinde! Hvad evner min Digtkunst
Mod din huuslige reene Fornuft? Dit Raad er et Bud mig!''

    See! med den høire hun greb Bordvaabenet. Flammende Staallyn
Glimted' over Planeten, som flux gled ud af sin Bane,
Trakt af den venstre til Himmelens Kant, og nærmere Solen.
Samtlige Maanerne skialv; og med Gysen stirred mit Blik paa
Offret og Offerkniven, og selv paa Præstinden, som offred.
Staalet, hun tvivlende holdt en Tid lang over Melonen,
Foer nu lynende giennem Meridianen; da gabed
Polen i Nord; mit Øie med Skræk sank ned til i Midten,
Derfra til Polen i Syd; og nu med ufatteligt Bulder
Styrted omkuld fra hinanden den Skilledes Østen og Vesten.
Grant Indvolden man saae, med dens Aarer og Trevler og Steene,
Der med uhørlige Brag udrulled i rødlige Strømme
Hist og her paa den dundrende Ring. Saa strømmer et Ildbiergs
Lava; saa styrter med Brag, o <w>Ætna!</w> halve din Indvold
Ud af det rygende Svælg, og det hele Sicilien ryster.

    Saa forgik til din Ære, <w>Cyllenia</w>, Kloden, jeg lovsang.
Taffelets Dronning den deled i fem forskiellige Stykker;
(Verdensparter engang, hvor <w>Melon-Alexandrer</w>, hvad veed jeg?
Raste, <w>Melon-Antoniner</w> maaskee og herskte med Visdom).
Sondrede først fra dem alle det trevlede, greb saa med Gaflen,
Eet efter andet ethvert, udskar den kiølige Saftbund
Nær Jordskorpen, med Øekonomie, og stødte de Sortes
Hvide, med Sveed og med Blod, ak! ei med Biernes Lystleeg
Forarbeidede Honning derpaa. Men jeg med et Tungsind,
Den kun kan føle, der tænker i Billeder, stirred paa Klodens
Spredte Ruiner, og græd - i poetiske Taarer - som <w>Evald</w>
Græd ved <w>Maskes</w>, og fordum <w>Catull</w> ved sin <w>Lesbias</w> Spurvs Død.<note>Jvf. Ewalds <xref poem="ewaldandrea8"/>.</note>
Og i min Siæl steeg Følelser op, høitidelig sorte,
Rædsomme Følelser, Skygger af Død, og Bedrøvelses Gienfærd.
Synet af faldende Verdner begeistrer med sælsomme Tanker.
See! (saa tænkte jeg højt, og ved Tanken faldt mig af Haanden
Gaflen, jeg holdt; min Part laae halv endnu paa Tallerknen):
See! som denne Melon nu forgik, skal eengang i Tiden
Hin den utallige Hær, vort Syn som Prikker bemærker,
Men som Forstanden erkiender et Alt af vrimlende Verdner,
Een efter anden forgaae, fortært af stærkere Væsner!
Tidernes hungrige Muus saa længe paa Himlenes Oste
Gnave, til lidt efter lidt de smuldre; men Evigheds Kispus
Snapper og een efter anden tilsidst de gnavende Tider.
Saa forvildtes min Aand i bestandig mørkere Tanker,
Alt som jeg putted i Munden - i uafseelige Rader
Rullende hen for mit Blik een Evighed efter den anden;
Og jeg spurgte mig selv, om jeg var? og om Stolen, jeg sad paa,
Stod paa Jorden endnu? og om Jorden ei selv i sin Grav laae?

    Men min <w>Palmine</w> bemærkte med Skræk den grublende Taushed;
Knepsed mig hurtig paa Næsen, og sagde, bebreidende venlig:
,,Baggesen! vær dog lidt munter i Dag, vær artig og snak dog!
Hvor kan man være saa mut, naar man sidder ved saadant et Taffel?<note>Taffel?] Taffel?''</note>
Siig mig, hvad maatte <w>Cyllenia</w> troe, hvis saadan hun saae dig,
Spisende taus en Melon, som hun selv har skiækt dig, og mule?''

    ,,Søde <w>Palmine</w>!'' var Svaret, ,,Jeg faldt i sælsomme Tanker<note>Svaret, ,,Jeg] Svaret,'' Jeg</note>
Ved at beskue den Klodes Ruin, som her vi nu spise.
Saa skal ogsaa vor Jord, betænkte jeg, skiæres i Stykker!
Saa maae Stjernerne tumle tilsidst af elliptiske Baner!
Ogsaa denne Melon var en Jord, saa vigtig, som vores
Er det for os, for de Væsner, der rimeligviis har beboet den.
Eene den Evige skuer paa Verdeners Styrten, og smiler;
Thi en Melon er for ham, og en Solkreds lige; han kalder
Og, naar han vil, en Melon og en Solkreds atter af Intet -
Men vi usle, vi svage, nedbryde kun; og - du forstaaer mig!''

    Hurtig besvarte mit Suk med smilende Læber <w>Palmine</w>:
,,Drøm mig, Baggesen, synes din Snak; kun lidt forstaaer jeg
Metaphysik, og den yderste Dags Anvenden paa Græskar.
Dette kun veed jeg, Melonen er sød, som Haanden, den kom fra;
Og, om en Verden forgik, i det jeg skar den istykker,
Bryder mig lidet; det ventelig var en Verden derefter.
Sæt, at det og var <w>Saturn!</w> han spiste jo, siger man, fordum
Sønner og Døttre, det Skarn! Til Straf vi spiste ham her nu.''

    Talen forsvandt i et Kys, og i det min grublende Kummer.
</body>
</poem>
</workbody>
</kalliopework>

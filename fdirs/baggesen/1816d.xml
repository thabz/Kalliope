<?xml version="1.0" encoding="UTF-8"?>
<!DOCTYPE kalliopework SYSTEM "../../data/kalliopework.dtd">
<kalliopework id="1816d" author="baggesen" status="incomplete" type="poetry">
<workhead>
   <title>Danfana</title>
   <year>1816</year>
   <notes>
      <note>Digte fra Baggesens månedsskrift <i>Danfana</i>. Digtkredsen <i>Balders Igjenkomst</i> blev først fuldendt tre år senere i <a work="baggesen/1819">Rosenblade med et Par Torne</a>. Digtene er i forlægget ikke samlet, men afbrudt af artikler og andre digte, det samme gælder sangene af <i>Thora</i>.</note>
      <note>Stavemåde og tegnsætning følger samvittighedsfuldt originaludgaven, kun åbenbare fejl er rettet og i alle tilfælde med originalens ordlyd anmærket i digtnoten, så læseren selv kan vurdere rigtigheden af en rettelse.</note>
   </notes>
   <pictures>
      <picture src="balder.jpg">Titelbladet til <i>Balders Igienkomst, eller Digte til Nanna</i> fra <i>Danfana</i> 1816, bind II, side 325.<br/>Balders Igienkomst, / eller / Digte til Nanna. / - - Disjecti membra - / Hor. / 1816-1817.</picture>
   </pictures>
   <quality>korrektur1,kilde,side</quality>
   <cvs-timestamp>$Id$</cvs-timestamp>
</workhead>
<workbody>

<poem id="baggesen2003010901">
<head>
   <title>Til Danfanas Døttre</title>
   <toctitle>Til Danfanas Døttre</toctitle>
   <indextitle>Til Danfanas Døttre</indextitle>
   <firstline>Rige Fugl kommer susende</firstline>
   <notes>
      <note>Teksten følger <i>Danfana</i> 1816, bind I, side 9-11.</note>
      <note>Første strofe alluderer til Oehlenschlägers <xref poem="oehlenschlaeger1999062806,81-101"/>.</note>
   </notes>
   <keywords>oehlenschlaeger</keywords>
   <quality>korrektur1,kilde,side</quality>
</head>
<body>
    Rige Fugl kommer susende,
Kommer brusende
Med sin Hams forlystende Prang.
Fattig Fugl kommer hinkende,
Kommer linkende
Med sin Barms uskyldige Klang.

    Danmarks Helikons Frøkner og Fruer,
Herthas søde parnassiske Duer,
Hvor nu Fugl flyver ind, flyver ud,
Ei paa Lyrens, ei heller paa Luurens,
Ei paa Kunstens, og ei paa Naturens;<note>Kunstens] Knnstens</note>
Men paa Modens de vinkende Bud.

    Ak! hos Eder, I Hulde, der vanker
I aandelig Leeg og i Spøg
Saa mangen en Høg over Høg
I Flyven - fra Lærke til Giøg.
Naar I hører, I Søde, det banker,
Det er altid et Digterbesøg.

    Seer I deilige Farver at spille,
Eller hører I Nynnen i Smugl,
Det er Skialden - den store - den lille -
Den rige - den fattige Fugl!

    Medens hin inden Tilliens Skranker
Udfoldende Regnbuens Glands,
Med den hundredøiede Svands,
Og fortryllende Billeders Dands,
Stolt, i legemlig Synlighed, spanker,
Den Lille med Spurvpusselanker
Gemeenlig kun kommer i Tanker -
Undseelig, formedelst de smaa
Skinfattige, lurvede, graa
Duunbuxer, den Stakkel har paa.

    Derfor naar i Farvernes Luen
Der høres en underlig Sang,
Det klinger, som Vinden i Stuen -
Og Helikons-Frøknen og -Fruen
I Sofaen vinke: kom! kom!

    Men toner usynlig engang,
Som slog det med Flagren paa Rude,
For de Smaa paa Skammelens Pude
Den inderlig bævende Klang,
Det høres, som Vinden derude -
Og den bryder ingen sig om.

    Dog lod og de Ni sig forføre
Til Farten paa tydsk og paa spansk
I Modens nærværende Føre
Med døvende Bielder bag Øre,
Jeg veed, at de <i>Trende</i> mig høre,
Hvis Ynde mig tryller paa dansk -
Og dem er det mig om at giøre.
</body>
</poem>

<poem id="baggesen2003011201">
<head>
   <title>Ode til Sommerfuglene</title>
   <subtitle>(Ludvig Heiberg helliget)</subtitle>
   <toctitle>Ode til Sommerfuglene</toctitle>
   <indextitle>Ode til Sommerfuglene</indextitle>
   <firstline>I Blomsterengle, som min Aand forynge</firstline>
   <notes>
      <note>Teksten følger <i>Danfana</i> 1816, bind I, side 12-16.</note>
      <note>* Efter en min lille Søn tilsendt Foræring af hans Insekt-Samling paa Festdagen den 28de October 1815.</note>
	  <note>Baggesen havde med sit digt ,,Det evige Sindbillede'' æsket det dannede borgerskab til gådeløsning, hvilket afstedkom en del forsøg på løsninger i form af digte - dette, og flere af de følgende digte, er svar på sådanne forsøg.</note>
   </notes>
   <quality>korrektur1,kilde,side</quality>
</head>
<body>
I Blomsterengle, som min Aand forynge,
Mens Øiet fro betragter eders Klynge
    Paa Tillien under det krystalne Tag,
Nu Fugle der, hvor Fantasien bygger
Sit Drømmeslot i morgenrøde Skygger,
Hvor Billeder om Billeder sig slynge,
    Omflagrer mig, med hulde Vingeslag!
Thi, Luft-Libeller, Æther-Amoriner,
Aglajer, Thàlier, og Euphrosiner,
I Sylfer! Eders Yndling vil jeg synge
    Min Nymphes Tak paa sin Forvandlingsdag!

Og du, som, da mig nylig midt i Toget
Mod Øgler, Tudser, Kryb, og saadant noget,
    Den knappe Støvets Pandserskiorte sprak,
Mig nøgen baded i den reene milde
Danfanas styrkende krystalne Kilde,
Hvis Grotte skiulte mig for Flokkens vilde
    Forfølgelser med Skierm mod Pølens Pak,
Laan mig, du Perle mellem blide Muser,
Hver Lyd, der i dit lette Nordlys suser,
Hvert Sommerfugletræk i Dannersproget,
    Til med lidt Glands at spragle Sangens Tak!

Men, Himmel! tør jeg troe de hulde Syner?
Paa Balsambolstere, paa Vellugtdyner,
    I Zefyrvugger af ambrosisk Duft,
Som Fryd-Kiærminder løst fra Veemods Stengle,
Som spæde smaa nyfødte Haabets Engle,
Med Serafblik og Kerubøienbryne
    De smile, legende med Lys og Luft!
Jeg seer dem stige, vrimle, flagre, skimre,
Lig tusindfarvte Morgenstierner glimre,
Straalspille, tindre, flamme, funkle, lyne
    Høit over deres Krysaliders Gruft.

I Sværm af Pompens Helikoniader,
Foran dem alle, svæver Sangens Fader<note>* Papilio Apollo.</note>
    Paa Lilievinger til Parnassets Top:
Ham følge festligklædte Danaider,
Halvguder, Kamp-Heroer, Titanider,
I Duggens Huldgudinders Perlerader,
    Med alle Blomsterbørn, til Templet op;
Mens bag dem Maanskinhavets Doridiner,
Og alle Sangens samtlige Seliner
Fra Templer, Hytter, og Olympens Gader
    Med Ynde slutte Skiønheds lyse Trop.

Opvaagnet nylig selv af Sangens Dvale,
Ved Bredden af mit lille Blomsts Kastale,
    Paa Rosens og paa Lilliens Fødselsdag -
Med egen Larve dybt i glemte Gruber,
Nu Karab selv imellem froe Keruber,
Høit hævet over Fienders tause Dale,
    Skyleiret i bevinget Vennelag -
Med skiærpet Sands, med Millioner Øine,
Naturens Pantheon jeg seer sig høine,
Mens alle Kunstens Aftenstierner dale,
    Dækt med Uranioners Himmeltag.

Jeg seer de Farver, Lysets Pensel maler -
Jeg mærker Ord, som Livet eene taler -
    Jeg hører Lyd, som intet Ekko naaer;
Jeg lytter til ukiendte Melodier
I Blomsternyn og Nordlysharmonier,
I Slag paa Slag af Idas Idealer,
    Og Klang af Harpen, Livets Engel slaaer.
Men Sangen selv slaaer lyse gyldne Triller,
Og Klangen, som i Blomsterhimlen spiller,
Er Havets Rødme lig, naar Solen daler,
    Og Luftens Smil, naar atter den opstaaer.

Saaledes saae det første Blik herneden
Rundt om det end useete <i>Selv</i> i Eden
    Nyskabte Væsners underfulde Dands:
Naturens hele hulde Børnevrimmel
I Flod og Eng og Luft og Skov og Himmel,
Henrykt, med Glædens Zittren og Tilbeden,
    Begynde Livets lyse Jubeldands -
Mens flyvende Saphirer og Rubiner,
Og Ild-Keruber, rundt, og Serafiner,
Som om de tændte Lys i Evigheden,
    Opfyldte Rummets dybe Nat med Glands.

Men hvad er i det Stiernehav af Luer,
Hvori jeg de bevingte Blomster skuer
    <i>Min</i> hiertebrustne Larves Stierneskud?
Den næste Kerubs Blik det neppe skimter,
Det flyver op af Støvets Mulm og glimter
I Himmelhøiden over Jordens Tuer,
    Eet Lyn blandt dem, der aldrig slukkes ud -
Det nynner mellem Straalerne, som spille:
Hvor er du stor, Natur, selv i det Lille!
Og hvad var i din Skiønheds Tempelbuer
    Min Gnist, hvis den ei tabte sig i Gud!

Held denne Gnist ei blot i Evigheden,
I Lysets Favn høit over Ørne-Reeden,
    I Tanke-Kilden, af hvis Væld den sprang,
Hvor den med dem, som længst i Tiden brændte,
Hvis aldrig slukte Lys tilbagevendte,
Med alle Giætterne, som vandred heden,
    Chorflammer i den løste Gaades Klang,
Held den, hvis Farvespillet her i Livet,
Som blev dens givne Tankestraale givet,
Og fandt en venlig Andagts-Gnist herneden,
    Der gierne sig med den til Kilden svang!
</body>
</poem>

<poem id="baggesen2003011203">
<head>
   <title>Elegie</title>
   <subtitle>
      <line>Til <i>Just Thiele</i></line>
      <line>(Efter Tilsendelsen af hans Forsøg til en Opløsning af min Gaade)</line>
   </subtitle>
   <toctitle>Elegie</toctitle>
   <indextitle>Elegie</indextitle>
   <firstline>Hvad seer jeg? kan et ungt uvæbnet Øie</firstline>
   <notes>
      <note>Teksten følger <i>Danfana</i> 1816, bind I, side 60-66.</note>
   </notes>
   <keywords>oehlenschlaeger,thiele</keywords>
   <quality>korrektur1,kilde,side</quality>
</head>
<body>
        <nonum><small>,,Fallor? an &amp; <i>Justus</i>, ceu Cæsaris æmulus, atra</small></nonum>
        <nonum><small>Nocte laborantem tollit ad astra crucem?''</small></nonum>
                                                  <nonum><i>Maximil. de Vriendt</i></nonum>

    Hvad seer jeg? kan et ungt uvæbnet Øie,
Med blot Uskyldighedens lyse Blik,
Opdage Lønnen, efter mandig Møie
Min Stræben først, som Stirrer-Olding, fik?
Kan, hvad jeg for hver Lærers Klygt henstilled,
Staae for en Yngling, som fortroligt Billed?

    Hvad hører jeg? kan fra den Ynglings Læbe,
Hvis uerfarne Hiertes Rosenknop,
Tidsstraalerne, der Himlens Spirer dræbe,
Har mellem kalkte Grave lukket op,
Min vaagne Gaades sindrigt tolkte Drømme,
Med Nektarfald, paa Perle Perle, strømme?

    Optræder her, hvor Lyset selv sig dølger,
Der i Naturen blot, som Lampe, staaer,
En <i>Abbt</i> i Tempelet, som Efterfølger
Af ham der lærte høit i tolvte Aar?
Vil Tankelivet sig paa ny gienføde
Her mellem Kirkens aandelige Døde?

    Vær mig velsignet høit, du Elskelige!<note>du] dn</note>
Vær mig velsignet, som min fierde Søn;
I Naade, som i Alder, stige, stige,
Fremdeles du for Verden, og i Løn!
Hvad var den Dæmring, fordum steg imøde
Mit Aftenblik, imod din Morgenrøde?

    Tli vel er i den Perlerad, som triller,
Lig Duggens Draaber af Auroras Mund,
Hvoraf enhver med Rosens Farve spiller,
Hvoraf enhver er alt, som Rosen, rund,
Ei Perlen, med hvis Skal kun <i>Schelling</i> spøger,
Som, søgt af <i>Kant</i>, <i>Jacobi</i>, funden, søger -

    Hvad Under, du kan ei, som <i>Svar</i>, bebude,
Hvad end er <i>Spørgsmaal</i> i <i>Geometrie?</i>
Hvad <i>Neuton</i> leder om i <i>Kræfters Knude?</i>
Og <i>Hellas's Kant</i> i sin <i>Entelechie?</i>
Hvab Under, at din Flagren maatte vige,
Hvor <i>Platos</i> Ørneflugt holdt op at stige?

    Men - Stiernen, Uskyld finde kan herneden,
Som Pegefingren paa de Viises Steen,
Staaer for mig, skiøn, og yndig, og beskeden,
Dugperleklar, og næsten ætherreen!
Hvorhen min gamle Sphinx sit Øie vender,
I dig den sig, da den var lille, kiender.

    Min Gaades Præmie du knap har tragtet
At vinde! Dig er Rigsbankløn et Nul!
For den, der Vink af Evighed har agtet,
Er Diamanten selv tilsidst dog Kul -
For Ungerskjalden er og overflødig
Den Skiærv, Skjaldoldingen har ofte nødig.

    Din <i>egen</i> Priis og sikkert <i>Dig</i> ei lønner,
Du dertil har din Dommers alt for kiær;
Du Lille mellem Evighedens Sønner,
Du sikkert ikke seer, ,,hvor stor du er'' -
O! see det aldrig med forelskte Blikke!
Thi hvad <i>med dem</i> du <i>seer, det er der ikke.</i>

    Lad og <i>min</i> Priis, skiøndt kildrende dit Øre,
Som Navnet: ,,Engel'' paa din Moders Skiød,
Dig ei, som andre Skiødebørn, forføre
Til <i>fuldt</i> at troe dig <i>nu, hvad du blev fød!</i>
Den selv, der har i Usselhed ei Lige,
Var eengang stor i Himmeriges Rige!

    <i>Den Skjald</i>, Opmuntrings Perler her bedugge
Med Bifald i den gamle Sangers Graad,
Glem ei, <i>han</i> ligger end i Prøvens <i>Vugge</i>,
Og roer i Storm end ei paa Prøvens <i>Baad!</i>
Glem ei, hvad i hans Nyn saa dybt mig rører,
Endnu kun <i>Gud</i>, og <i>ikke ham</i>, tilhører!

    Min unge Ven! den Taare, som nu flyder,
Beundrende din Vinges Larvebrud,
Sig umodstaaelig af mit Hierte gyder
I Øiet, ved hvert barnligt Glimt af Gud!
Mit Blik fortrylles af hans mindste Speile;
Dog - selv Oedip blev blind - mit Blik kan feile!

    Men - hvis det feiler - hvis i Barnets Lader,
Propheten saae for mange Glimt af Gud,
<i>Du</i> vil dog ei ad din for kiælne Fader,
Engang paa Thronen række Tungen ud?
Du vil dog ei hans lukte Grav opbryde,
For mod hans brustne Barm til Maals at skyde?

<i>Du</i> vil dog ei, naar han landflygtig priser
Dig Fremmeden som Lægen i hans Hiem,
Ham efterlyse, her i Byes-Aviser,<note>efterlyse] efteelyse</note>
Som et bortløbet Hospitalets Lem?
Paa det, man <i>eene Dig</i>, som Lys skal agte,
Du vil dog ei til selv hans Skygge slagte?

    Du vil dog ei, skyleiret i det Høie,
Hvortil du lærte kravle paa hans Ryg,
Udtræde ham det blinde Faderøie,
Fordi du er saa frisk, og han saa syg -
Lig Kiæmpen, der med Frederiksbergske Miner
Nedtraadte det korsøerske Slots Ruiner?<note>De forrige mange linjer er et indlæg i fejden med Oehlenschläger, hvem Baggesen følte sig uretfærdigt behandlet af, de sidste linjer alluderer til Korsør-digtene i Oehlenschlägers <i>Langelands-Reise</i>, se <xref poem="oehlen1999062707"/> og de følgende par digte.</note>

    Nei, haabefulde Dreng, det vil <i>Du</i> ikke!
Dit Himmelkald er meer end Phantasie!
Du smiler barnligt; men med Engleblikke,
Som der er meer end Billedgnister i!
Din Genius vil bryde Selvheds Lænker;
Den seer ei sig, men <i>Mønstret</i>, den sig <i>tænker!</i>

    Paa dette <i>Tankeblik</i> jeg trygt vil lide!
Jo meer du nærmer dig dit Maal i Sang,
Jo meer vil Idealet sig udvide,
Som hver en Kunstens Klædning er for trang!
Jo meer du vil, med Tak, beskeden, ære
Forgiængeren, hos hvem du gik i Lære.

    Vær mig velsignet da, du Elskelige!
Vær mig velsignet som min fierde Søn!
For Dig, som for de tre, der mig berige
Med Engle-Faderglæder uden Lige,
Skal, mens din Kamp i Prøven varer, stige
Til Gaadens Glandsomhyllede min Bøn -

    Den Bøn, som jeg, der selv herneden leder
Om Vennen, der vil rette mine Feil,
For mine haabefulde Sønner beder:
<i>Gud!</i> forehold dem <i>Jesu Christi</i> Speil!
Lad deres Engel <i>Dig</i> i dette see, og frygte!
Og Englens Frister see <i>sig selv</i> - og flygte!
</body>
</poem>

<poem id="baggesen2003011401">
<head>
   <title>Til Dannerkongen, den 28 Januarii 1816</title>
   <toctitle>Til Dannerkongen, den 28 Januarii 1816</toctitle>
   <indextitle>Til Dannerkongen, den 28 Januarii 1816</indextitle>
   <firstline>Konge! Du, som alle Danmarks Sønner</firstline>
   <notes>
      <note>Teksten følger <i>Danfana</i> 1816, bind I, side 97-102.</note>
   </notes>
   <quality>korrektur1,kilde,side</quality>
</head>
<body>
Konge! Du, som alle Danmarks Sønner,
    Afkom af den ældste Hædersslægt,
Signende Din Dag i Sang og Bønner,
    Lydt befale Himlens Varetægt!

Du, hvis Navn og Billed nu omslynge
    Krandse paa hver Borg og i hver Vraa,
Hvor sig om Dig Selv ei kunne klynge
    Landets Børn med Høitidsklæder paa!

<i>Fredrik</i>, som jeg tidlig <i>Fredegode</i>
    Døbte, Dit Danfanas unge Præst,
Mens blandt Skialdene, der om Dig stode
    Signende, jeg ofte stod Dig næst!

Konge! Fader! Fiern nu fra Dit Øie,
    Skiøndt i Aand og Iid Dig evig nær,
Kan til Sangen ei Dit Øre bøie
    Sangeren, der eengang var Dig kiær!

Ei med Trygleren omkap jeg træder
    Op ad Naadetrappen uden Kald:
Kryben ei, saa lidt som Hovmod, klæder
    Dannerkongens alderstegne Skjald.

Men af Sanger-Kredsen udelukket,
    Der paa Borgen selv tør Harpen slaae,
Stiger dog for Dig til Himlen Sukket
    Klangledsaget i min skiulte Vraa.

Skjalden, i et halvt Aarhundred graanet,
    Som hvergang Din Festdag kom igien,
Sang Din Lovsang, troer sig hvergang skaanet
    Sangerlivet, for at synge <i>den</i>.

Det var saa de gamle Skjaldes Vane,
    Kongelov og Sangliv var dem eet:
Først, hvor endtes Danskjoldungens Bane,
    Danneskjaldens Fied ei meer blev seet;

Thi, at frygte Gud og Kongen ære,
    Er det høie Skjaldskabs første Bud;
Og min Sang skal uafbrudt det lære,
    Til med <i>Fredrik</i> jeg gaaer hiem til Gud.

Vær velsignet, Nordens Førstefødte!
    Danmarks Fader! Herthas høie Søn!
Signet for hvergang Dit Hierte blødte
    Ved hver Dans og Anguls Saar i Løn!

Vær velsignet høit for Hierte-Tømmen,
    Du har paa Dit Almagt-Zepter lagt!
For hvert Offer af Erobrer-Drømmen
    Du har vaagen Fædrelandet bragt!

Vær velsignet, til Du bringer heden,
    <i>Villien</i>, som seirer over hin,
Og hvor selv <i>Trajanernes</i> herneden
    Straale vil i Godhed under <i>Din!</i>

Men tillad, mens Skjalden lydt velsigner,
    Dannerkonge, Dig! at dannediærv,
Og med freidigt Mod, som Fædres ligner,
    Han Dig yder meer end denne Skiærv!

Ei med Lovsang, der sig selv belønner,
    Naar det fulde Hierte bryder ud -
Ei med een blandt Millioner Bønner,
    Som for Dig idag opsteeg til Gud -

Ei med Harpens Klang i Field og Dale -
    Ei med Tak, og ei med Ønsker blot
Danneskjalden troer at afbetale
    Giælden til sin Hiemstavn og sin Drot.

Men, som hine, der ved Kongens Side
    Blot ei qvad hans Priis ved hver en Fest,
Men i Kampen og ham hialp at stride,
    Værner han for <i>Dan</i>, som han kan best.

For sit Skialdskabs Banner at forsvare,
    Troe sin Konge, frygtende kun Gud,
Hvor han skuer Dannished i Fare,
    Drager han mod begges Fiender ud.

Konge! lad ham i Din fierne Skygge,
    Hvis og langt fra Thronen i Din Hald,
Dannisheden efter Evne bygge,
    Før han døer, et Værn mod Overfald!

Og trods alle Stormene, som tude
    Mod hans Stræben, og trods alle Lyn,
Der ham trudselblinke, det er ude
    Med hans Harpespil, som med hans Syn,

Og trods alle Sorgerne, som tynge
    <i>Fredrik Fredegodes</i> glemte Skjald,
Skal end længe hver Din Fest forynge
    Gubbens Kraft til Rygten af sit Kald.

Vær velsignt af Danmarks fulde Hierte,
    Gode Konge! Godhed signe Dig!
Evig skal Dig synge selv min Smerte,
    Hvis og i min Vraa Du glemmer mig!

Thi hvis <i>Du</i>, min Hersker og min Fader,
    Alle gode Danskes beste Ven!
Ei Dit Øre for min Sang oplader,
    Veed jeg, Han i Himlen hører den.
</body>
</poem>

<poem id="baggesen2003011402">
<head>
   <title>Til Frøken J. M. Jessen</title>
   <subtitle>(Efter Tilsendelsen af ovenstaaende Digt)</subtitle>
   <toctitle>Til Frøken J. M. Jessen</toctitle>
   <indextitle>Til Frøken J. M. Jessen</indextitle>
   <firstline>Konge! Du, som alle Danmarks Sønner</firstline>
   <notes>
      <note>Teksten følger <i>Danfana</i> 1816, bind I, side 112-16.</note>
      </notes>
   <quality>korrektur1,kilde,side</quality>
</head>
<body>
Prisen, ædle Giætterinde,
    Prisen for at raade det,
Gaadens Troldborg slutter inde,
    Logisk-mathematisk ret,
Har din Sang ei kunnet vinde,
    Skiøndt og nok saa tankefuld -
Dertil er den hulde Qvinde
    Kiønnets Gratie for huld.

Netop det, hvorom en Pige,
    Som du selv bemærker smukt,
Kun maa vide lidt at sige,
Har af Mandens Tankerige,
Hvor er herskende det Lige,
    Selv din Anen udelukt.

Fingren, hvormed Isis skriver
    Tegnet paa sin lukte Mund,
Hver en Isisdatter bliver
    Til et Blad, og rosenrund -

Vel kan hendes Himmeløie
    Verdens store Skive see
Med det Fierne, Dybe, Høie,
    Vel saa grant som vi, maaskee;

Vel kan hun det sande Skiønne<note>* Forfatteren har hidindtil ikke den Ære, personlig at kiende sin sindrige Giætterske.</note>
    Offentlig, og selv i Løn
Sandse, føle, kiende, lønne
    Trods Apollos bedste Søn;

Men herneden og deroppe
    Kommer Grundens Blik tilkort:
,,<i>Rosen</i> med dens mindste Knoppe''
    Kan hun aldrig tage bort.<note>* ,,Tag saa dets Rose bort med selv de mindste Knoppe,<br/>Slet indtll sidste Blad hver Rummets Tøddel ud!<br/>Sluk alle Lamperne herneden og deroppe!<br/>Sluk Evighedens Lys og Tidens Glimt af Gud!''<br/>Det evige Sindbillede S. 60.</note>

For om <i>den</i> sig ei at keere,
    Maatte hun paa Grublens Vei
Skiønhedslinien passere,
    Og det <i>vil</i>, det <i>kan</i> hun ei.

Lidet selv et Dødspring frugter
    Hendes bløde Diamant;
Thi hun springer selv i Bugter,
    Naar hun springer over Tant.

Lidet nytter, at hun grunder
    Der hvor Xet ene staaer:
Xet pludselig sig runder,
    Og et Træk af Oet faaer.

Selv heel vanskelig at raade,
    Hvis ei reen Umuelighed,
Finder hun en Gaaders Gaade
    Tidt i det, <i>hun eene veed!</i>

O! hvor skulde hun da giætte,
    Blomst i Væsen og Gestalt,
Meer end Livet i de rette
    Grundtræk af Naturens Alt?

Prisen altsaa for at finde
    Skaberblivets Ja og Nei
Paa de sidste Tankens Tinde,
Gaadens bedste Giætterinde,
    Trods sin Nærmen, vinder ei.

Men - hvis Lovsang fra den Læbe,
    Der paa Sangens Blomster-Eng
Alle Spirerne, som stræbe,
    Roser ikke just i Fleng -

Hvis Beundring af en Digter
    Der er kritisk kold, som Iis,
Naar han sig og andre sigter,
    Hulde! synes Dig en Priis -

Saa modtag i disse Toners
    Gienklang af Din slagne Streng
Meer end alle gyldne Kroners
    Løn paa Sangens Himmel-Eng!

Den er dog - naar mindst jeg praler -
    Naar jeg mindst <i>mit</i> Bifald troer -
Meer end alle Rigsbankdaler,
    Jeg besidder paa vor Jord.
</body>
</poem>

<poem id="baggesen2003020201">
<head>
   <title>Valhalla-Legen</title>
   <subtitle>
      <line>Første Brev</line>
      <line>(Til Udgiveren af Nyeste Kiøbenhavns Skilderie)</line>
   </subtitle>
   <toctitle>Valhalla-Legen. Første Brev</toctitle>
   <indextitle>Valhalla-Legen. Første Brev</indextitle>
   <firstline>I største Hast, ærværdige Herr Ven!</firstline>
   <notes>
      <note>Teksten følger <i>Danfana</i> 1816, bind I, side 128-47.</note>
      <note>* Skrevet den 13de Nov. 1815 umiddelbar efter Indtrykket af den flygtige Læsning af <i>,,Rimelige Strøetanker ved Kallundborgs i Livet vel meriterede Stads-Satyrikus Jens Baggesens Grav.''</i></note>
   </notes>
   <quality>korrektur1,kilde,side</quality>
</head>
<body>
I største Hast, ærværdige Herr Ven!
(Skiøndt stegen selv i tomme Titleriet,
Jeg kalder Ven, hver <i>virkelig Indviet</i>
I Hæders-Templet, hvor jeg stræber hen,
Og altsaa <i>Præsten med i Skilderiet</i>)
Jeg sender Dem min fulde Tak
For den <i>lidt meer end løierlige Snak</i>
<i>Med noget meer end ,,rimelige Tanker''</i>
Der mod <i>det Jordiske</i>, jeg i min sidste Dom
Om <i>Mig</i> og <i>Mit</i> kun lidt mig bryder om,
Er stilet - mod det Slags Naragtigheder,
<i>Min</i> Rem af Huden og imellem sig tilsteder,
I Snakken, for Exempel, om det Jeg,
Hvorover altid burde slaaes en Streg -
Mod hvad jeg udentvivl i mine Fagter
Meer end min værste Fiende selv foragter -
Mod mit <i>nu svage Helbred</i> - (Herre Gud!
Det skranter vel, men holder Skranten ud!<note>* <i>,,Det sa'e han selv, mens han var frisk.''</i> I Kallundborgs Krønike nemlig. Altsaa deri spøgede min sidste komiske Sundhed - for ikke at tale om mit øvrige poetiske Helbred! Og det endogsaa kun i ,,eet <i>Pagina''!</i> Valde amarum est! Jeg skulde næsten troe, at det er <i>Holberg</i> selv, der her har recenseert mig; thi saa lidt Overbæren med min Svaghed, med saa megen vittig Bitterhed, kunde jeg i det høieste - til Nød - tiltroe ham. Mine medlevende Recensentere ere gemeenligen i det omvendte Fald: Megen Overbæren, og aldeles ingen Vittighed: Amarum uden Valde.</note>
Mod <i>,,Lakken''</i> i min hele Dont og <i>,,Lyden''</i> -
(Som jeg dog ei forstørret har med Skryden)
Mod mine <i>Spjat</i> -
I dit og dat -
Og endelig, mod <i>det</i>, hvorfor jeg selv mig sigter
Fast uophørlig Dag og Nat,
<i>Forsømmelsen af kiødelige Pligter</i>.
Lad gaae! jeg siger Dem, som sagt, alvorlig Tak
Hvad enten De er blot Udgiver,
Hvad heller maaskee Selv poetisk Skriver
Af samme Snak,
Den ellevte November Atten Femten,
I Bladet Nummer Nul bag Ni -
Der klinger i pudseerligt Rimerie
Lidt anderledes end Athenes Litanie
Til Gamle salig Søgnedagens Klemten.

    Sandt nok, den lille Jens maa næsten Øine væde
Ved visse Smæk af den Dada,
Han ikke veed hvor kommer fra,
Men som erindre ham med en slags sønlig Glæde
Den flade Haand af egen Fru Mama -
Af Musen nemlig, som man kiende lærte
Paa det citeerte Pagina,
Der udentvivl forstod, at snærte
Saa let, saa net,
Det <i>lave</i> Selvs Forfængelighedsplet,
At selv med Kys paa Haand det <i>høiere</i> begierte
Midt i Naturens <i>Au!</i> og <i>U!</i>
Et Par deslige Smæk endnu.

    Thi, skiøndt den lille Jens er ikke bleven stor,
Har, med et halvt Aarhundred alt paa Bagen,
Han dog lidt meer end Drengeduun paa Hagen,
Og der er Maade med, hvad om sig selv han troer -
Netop fordi han ei er Lærling fra i Fjor,
Og Ridder fra i Aar i Digtekunstens Rige.
Er han ei <i>Dannebragur</i> just saa lige,
Som Danneskjald, er han dog ingen Pog;
Og naar det gielder dannediærve Krige
Mod hele tydske Ladninger af slige,
Just heller ingen Dannebuxebrog.
Ifald han synes og en Dværg mod Jetten,
Gaaer han dog ei paa første strænge Bud
Af en usynlig Digter-Herre-Gud,
Der bare rækker Tungen ud,
Sit Skud -
Naar man udfordrer ham i Fieldet eller Sletten
Er han paa Pletten
Med Lod og Krud.
Men han er og imod den mindste Fiende,
Der ei, som bare Gadedreng,
Af næste Molbæk tar en Giøvle fuld i Flæng,
(En slig naturligviis han sparker overende)
Beskeden; og begriber meget got,
Han selv fortiene kan lidt Spas og Spot -
At han, saa lidt, som nogen anden Drot,
Kan glimre (var det ogsaa blot
I det korsøerske gamle Slot)
Gratis -
Og at et Angreb paa ham, som Poet,
Der og imellem sætter Beet,
Er intet Crimen læsæ Majestatis,
Da hans Parnas-Autoritet
Er ingen hellig Souverainetet.
Han veed ret vel, hvad slemt man og om ham kan sige,
Naar man for alle Feil har ei sit Øje lukt;
Han hører det endog - især af sine Lige -
Ret gierne, naar det siges kun lidt smukt.
Paa hans Bekostning selv fornøier ham det Skiønne;
Og <i>Skiemt imod hans Dolk</i> er maaskee mere værd,
(Naar ret den lykkes) end <i>det drøvelige Kiønne</i>,
Der skrives <i>for det store Slagtersværd</i>.

    Sæt og, han kjøbte <i>Daddelen</i>, der kildrer<note>kildrer] smager - som i <i>Danske Værker</i>, ,,kildrer'' rimer med ,,ildrer'' 3 linjer nede og virker langt mere træffende.</note>
Hans indre Gane, med lidt Blod
Af Tunge, Læbe, Haand, og Fod
Vel dyrt (thi <i>Palmen</i> stikker saa det ildrer)
Sæt og han havde dit og dat imod
De Stik, der stak for dybt, og maaskee feil - for <i>Intet</i>
<i>Er Roes</i> dog endnu værre, hvor det gaaer!
Det Flesk er gjerne meer, end bare <i>tintet</i>,
Som man af Høkrerne for intet faaer:
<i>Usundt</i>, min Brôer! - ,,Tag dig i Agt, min Datter!''
Tilraabte <i>Sangmama</i> min Muses Appetit,
,,Forspiis dig ei i Flesk af Bifaldsvin! det fnatter!
Man bliver maaskee feed, men aldrig stærk af Fit!''<note>Fit!''] Fit!</note>
Jeg troer, hun havde Ret. Jeg elsker, hvad der spæger,
Den Adam i os selv, der gjør sig alt for tyk;
Det skader Englen ei, det netop vederqvæger
Dens høiere Natur, naar Diævlen faaer et Tryk.

    Best rigtig nok, naar ret man veed sig selv at ave;
Men - sjelden slaaer man sig tilgavns med sin Dada;
Den gamle Adam maae det meer alvorlig have,
Det bedste Slag tilsidst dog kommer udenfra.

    Vist nok bør Digtren frem for Povl og Peder
Adspørge sin Samvittighed;
Men - der er Forskjel paa Samvittigheder
Fra den, der alt, til den, der intet veed!
Den Beste ta'r sig, træt af egen Heglen,
Imellem dog en lille Luur,
Og den benytter dumme Dievle-Keglen,
Og gjør i Hast en syndig lille Tuur.
Vi ere Mennesker, vi himmelske Poeter,
Trods vor Forgudelse (jeg siger <i>vi</i>,
Skiøndt, som jeg seer paa Dagens Barometer,
Med <i>min</i>, det, Gud skee Lov, er nu forbi)
Vi slaae os aldrig rigtig selv paa Øret,
Det bliver til et Klap trods al vor Ivrighed,
Hvis Haanden ogsaa bliver rigtig føret,
Og ei slaaer feil paa Næstens næst derved.
Vi pidske vel vor Stjert med egen Grime,
Som Sancho Pansa, tællende hvert Slag;
Men, naar man seer sig til, er Snertens Strime
Kun synlig paa den næste Barke-Bag.
Hvorvidt den egen Revselse kan drives,
Derom jeg troer at vide lidt Beskeed;
Men, kiære Digter! der en mere virksom gives;
Jeg taler af Erfarenhed.
Vel sagde jeg mig, selv paa Prent ei sjelden:
Jens Baggesen, du er en Nar!
Du dig bestandig atter lokke lâr
Af disse Tre og Ni i Musefælden;
Du burde blive, hvor du var,
I Musehullet,
Tilfreds med Nullet,
Du eengang har!''
Vel hvisked jeg mig tidt i Øret mangen Næse,
(Som selv jeg gav mig, mellem os!)
Og ofte laae jeg der i Kampen mod Fadæse,
Som Kegle for mit eget Bos.
Tidt sagde jeg mig: ,,Hør! du er dog kun en Prakker
I Tankebilled-Colorit -
Ideen er ret smuk, og Tegningen er vakker;
Men Farven, seer du, graaner lidt!
Hvad kolossalske Masser, kæmpelige
Figurer, angaaer, og Chaotiskhed
I Blandingen - derom, min Ven, du veed
Saa lidt Beskeed,
At du har, troer jeg, aldrig drømt dig ned
I Mørkets underjordske Rige! -
Din Muse har i Reenlighed ei Lige,
Som Kokkepige,
Sin Kunst forstaaer hun ogsaa ganske got;
Men det er Suppe - seer du - blot,
Salater - Tærter høit - Makroner, og deslige -
Og Suppen selv - man kunde meget sige!
Hvis Sommes stundom bliver bare Skind
Af Overflod paa Flesk og Fit og Fløde,
Din - ikke sielden kogt blot paa en Pølsepind -
For sultne Folk med mere Sands end Sind
Er ingen ægte kraftig Føde,
End sige Mad for Maans i en barbarisk Luft,
Hvor ingen leve kan af bare Duft!
Hvis i din Suppe stundom ogsaa vanker
En lille Marvebolle fuld af Tanker,
Der ikke strax just smelter i eens Mund,
Den er gemeenlig dog saa glat og rund,
At let den blotte Gane med den nøies,
Og Himlen veed om den fordøies,
I det den nemlig glider ned
Før man det veed?
Den gamle Kogekunst du alt for meget hylder!
Det Plukkerie fra Grækenland og Rom
Kan være lækkert nok; men ihukom,
Om andres ei, saa dog din egen Dom:
Det slaaer til Sider ei! det aldrig fylder
En ægte siællandsk Smagforpagtervom,
Der efter Pølsegilder seer sig om,
Der sig med tragisk Øl og Mjød og Finkel tylder,
Og gier en Lyd, naar den er tom,
Lig Navnet paa den velske Maler,
Med hvis Fordøielse den praler
I en fast nederlandsk høirøstet Midasdom.<note>* See Rec[e]nsionen af Il Correggio, Tragedia tradotta dal Danese di Öhlenschläger. Pisa, co' caratteri de Firmino Didot - det vil sige: <i>Correggio</i>, Rørende borgerligt romantiskt Sørgespil, oversat paa sin italiensk af danske Folk her i Byen, og med fast utrolige Bekostninger forsendt til <i>Pisa</i>, for der at trykkes med <i>parisiske Bogstaver</i> - en Recension, ved hvis Læsning jeg virkelig ikke sielden uvilkaarlig maatte holde Haanden for Næsen, fristet til hvert Øieblik at udbryde: ,,Ak! hvilken stor Allarm kan giøres af en <i>slig!''</i> Med <i>en slig</i> mener jeg hverken meer eller mindre, end Oversættelsen af Ordet Correggio, det maa nu betyde en <i>stor Maler</i>, en <i>lille Landsbye</i>, eller noget andet. Vist er det, at den her recenserede Pragtoversættelse, trods sit Pragtpapiir, og sine Pragtbogstaver, er <i>noget andet</i>, end hvad Recensenten - i sin patriotiske Glædesruus over at see en indfødt dansk Bog komme til Pisa - giør den til. Hvor vil Thorvaldsen smile, naar han hører at en lille Lessingunge her hiemme sammenligner et saa dødeligt drastisk Produkt med hans udødelige plastiske Værker! Yderst pudseerlig, indtil høieste Grad af velsk Markskrigerie naragtig, er den Ophævelse, vor, som det lader, i den italienske Litteratur især ukyndige Litterator giør af dette siællandsk-velske - eller rettere sagt - <i>kiøbenhavnsk-pisiske</i> Phönomen. Det er efter hans Forsikkring en <i>Litteratur-Comet</i> uden Mage - og mageløs er den rigtig nok, forsaavidt den i visse Maader, trods den typographiske Glands og dedicaciske Svands, er uden Hoved og Hale. Den vil efter hans Formening, fra Pisas Observatorium (hvorfra Cometer, som man veed, særdeles heldigen udmærkes) nøiere betragtet, udbrede et overordentligt Lys, ikke blot over <i>sjællandsk</i> og <i>velsk</i> Rollespillen paa Jorden, men over <i>Forsynets Gang</i> overhovedet i Historien. Recensionen begynder derfor med en Erindring om <i>Cimbrernes Tog</i>, og slutter med <i>en Romance</i> - <i>,,som alle danske Piger kunne udenad,''</i> - <i>Laurettas Romance</i> nemlig, som Recensenten ikke tiltroer de <i>danske Mænd</i>, han skriver for, mindste Kundskab om, og derfor heel og holden afskriver baade paa velsk og paa dansk med usigelig Fornøielse. Hvor klart og tydeligt Guds Forsyns hidtil urandsalige og usporlige Gang aabenbarer sig i denne fuldkomne Afbetaling af den Gjæld, Norden saa længe har været i til Syden - i den vidunderlige velske Oversættelse af Oehlenschlägers danske Corregio nemlig - sees deraf, ,,at dette Pragtværk udkom i <i>Pisa</i> Aaret efter at Originalen var trykt i <i>Kjøbenhavn.''</i> Sandelig dertil behøvedes (naar man betænker, hvor lidt slugne <i>,,Gozzis</i> og <i>Alfieris fiintfølende, men derfor ogsaa kræsne Landsmænd''</i> i Almindelighed monne være paa siællandsk Aandemad) Guds Forsyns besynderlige Styrelse! Thi, <i>,,for at dette kunde skee,''</i> vedbliver den andægtig beundrende Recensent, <i>,,maatte det føie sig saa, at en af Italiens Ædle,'' (om Nobile di Venezia? di Parma? de Pisa? vides ikke) ,,udrustet med Sprogkundskab og Digtersands, skulde komme til Danmark, og lære dette Lands Sprog saa vel, som kun faa Fremmede, at dømme efter nærværende Oversættelse,''</i> (altsaa de Fremmede her har gjort denne?) <i>,,have forstaaet det!''</i> Hvilken Dynge af Mirakler, det ene oven paa det andet! <i>,,Een af Italiens Ædle kommer her til Danmark''</i> - (hvor langt det ligger fra Italien, veed jeg af sexdobbelt Erfaring) - <i>første</i> Mirakel! <i>,,En Italiener som forstaaer Italiensk''</i> - <i>andet</i> Mirakel!! <i>,,En ædel Italiener med Digtersands''</i> (som ellers alle Mennesker meer eller mindre have) - <i>tredie</i> Mirakel!!! <i>,,En Italiener, som lærer dansk,'' Gud veed, hvor vel?</i> thi af Oversættelsen (som jo andre Fremmede have gjort) kan intet sluttes - <i>fjerde</i>, og virkelig temmelig sieldne Mirakel!!!! <i>,,En Sammentræffen til een og samme Tid, paa eet og samme Sted af alle disse Mirakler''</i> - <i>femte</i>, og aldeles umuelige Mirakel!!!!! Hvis Herr Oversætteren selv ikke havde givet os Nøglen til at opløse dets Gaade. - Denne her i min længste Note til min korteste Text udmærkede Recension har i øvrigt, om ikke just hvad man kaldte Correggios Correggitet, dog for saa vidt et sandt itallensk Snæv, at den meer end nogen anden Charlataneria Erudi torum i det æsthetiske Fag af vor Litteraturtidende ligner <i>velsk Tydsk</i>. Den erindrer mig levende om den Trompeter jeg hørte engang udenfor en af Fielleboderne i Venedig, over hvilken stod malet en parmesansk <i>Sehrimner (et tamt Vildsviin)</i> der valsede paa Bagbenene med en ordentlig Abekat. Neden under stod med store hvide Bogstaver: ,,Qva se vede l'Impossibile d'un agnello!'' &#596;: Her seer man det Umuelige af et Lam! - Ikke mindre behagelig gjenkalder den mig Vidunderdoctorens Anbefaling af sin Elixir paa Piazzetta, hvis mageløse Indtryk paa de Omkringstaaende jeg aldrig glemmer. Fra sit med utallige Smaaflasker, Æsker, Tutter og Kræmmerhuse behængte og besatte Træe-Taarn nedskraalte denne samtlige Carnavalsmarkskrigeres Overtrumfer med en sand Trompeter-Bas sit ,,Eccome!'' og, holdende høit i den oprakte venstre Haand en opslagen gammel Bog, foran hvis Titel saaes et Træesnit af jeg ved ikke hvilken Helgens Portrait, - med den nedstrakte høires yderste Fingerkrog en slasket Menneskehud, hvilken han lod dangle og dreie sig rundt - aldeles som Hagbarts hængte Kongekaabe i Tragedien - paa det, at man ret kunde beskue den fra alle Sider, udbrølte han:<br/>,,Ecco la <i>pella</i> de questo povero <i>monaco</i>, che ho guarito <i>io!''</i><br/>&#596;: ,,Seer <i>Huden</i> her af denne stakkels <i>Munk</i>, som jeg har kureret!''</note>

    Saaledes dængede jeg tidt, som sagt,
Mig selv ret dygtig; men hvor var det svagt
Med denne fremmede fuldkomne Dængen
Og, om ei søde, saa dog sunde Flængen!
Den Fyr, hvem og han er, har Svøben i sin Magt!

    Det eneste, som gjør mig ondt, i Mængden
Af denne drabelige Smelders Snert,
Der gives snart i Bredden, snart i Længden,
Ei blot paa min, men mangen anden Stiert,
Er: at jeg er saa lidt <i>en Spiller</i>,
(Skjøndt jeg kan spille Kegler, Skak, og Boldt)
At Mariage selv og Hanrei knap jeg skiller
Fra <i>Jan</i>, og <i>Beet</i>, og <i>Boston</i>, og <i>Styrvolt!</i>
Formedelst den Ukyndighed de beste
Blandt Smækkene maaskee gaae tabte paa min Bag -
Jeg haaber, for den gode Sag,
At de er ikke tabte for min Næste;

    Hvad der er mere slemt for Musens Appetit
Til saare pirrelige Stikkelsen
Af en saa sielden Nuomtids Hans Mikkelsen,
Er: at, (hvor Spasen gaaer formodentlig saa vidt
Som ønskes kan) mit Øre finder lidt
For tidt
<i>Et Ord</i> deri, der klinger, som - (bie lidt!) -
Som, om det ikke vilde ret i mit -
Et Ord, der tar sig ud i Præg og Snit
Som <i>Guult paa Hvidt</i>,
Og synes mig (hvis og et Kunstudtryk for Resten)
Aldeles fremmed for den Konst,
Jeg her i Livet dyrket har omsonst.
Men det er blot som sagt, et Tab for <i>mig</i>, som Giæsten
Blandt andre Giæster ved det velbedækte Bord,
Hvor der er Kaviar og Karri nok for Præsten
Og Degnen med. Hvis og et enkelt Ord
Mig synes lugte lidt af brune Pesten,
Det være kan, for andres Smag, au bout -
Haut-gout;
Man maa, man sige hvad man vil, par tout,
Ei tænke blot paa sig, men ogsaa lidt paa Næsten.
Ved Gilder, hvor enhver faaer overflødig sit,
Fra Tærskeren til Hofpoeten,
Maae (siger Siællandshospitaliteten)
Og Beesterne paa Stalden have lidt.

    Hils altsaa, litterarisk kiære Ven,
Der, som det i tolv Aar af <i>Pro</i> og <i>Contra</i> lader,<note>* <i>Kiøbenhavns Skilderie</i> begynder nu dets trettende Aargang.</note>
Despotisk Regiment i Digter-Himmelen,
Som her paa Borger-Jorden, hader,
Den <i>ubekiendte spidse Pen</i>
Fra den <i>ukiendte Baggesen</i> -
Den vor Tids danske Digter, notabene,
Der ikke troer, at være det <i>allene</i>,
Fordi han stikker den, og den, og den;
Der over Sprogets Flor og sande Hæder
Og <i>andre</i> danske Musers ægte Vid
Sig meer end over egen Fordeel glæder;
Thi, hvis paa Hiertet den især ham laae,
Saa lod han Digt-Napoleonen kiøre -
Og tog sig vel i Agt, tilfods, med Strømper paa,
Ham i sin Jagevogn at standse lidt, som saa,
Paa Heldeveien til det Overmods-Uføre,
Hvor, før man saae sig til, med Enevold bag Øre
Saa mangen stræng Regent, for ham, alt væltet laae.
Hils hin, i hvem han er, Strøetankeres Forfatter,
Og bed ham blive trøstig ved
At rive det hos mig og andre ned,
Der dog engang omsider sikkert dratter,
Hvis det kan pustes om af nok saa vittig Latter.
Hvis han og brænder løs maaskee
Med hele min Parnas-Armee
Med Alvor midt i Skiemten - <i>meinethalben!</i>
<i>Ich fürchte nicht grausame Salben</i>.
</body>
</poem>

<poem id="baggesen2003021601">
<head>
   <title>Andet Brev</title>
   <subtitle>Til Udgiveren af Nyeste Kiøbenhavns Skilderie - d. 15 November 1815</subtitle>
   <toctitle>Valhalla-Legen. Andet Brev</toctitle>
   <indextitle>Valhalla-Legen. Andet Brev</indextitle>
   <firstline>Gaarsdagens Skilderie jeg alt har døiet</firstline>
   <notes>
      <note>Teksten følger <i>Danfana</i> 1816, bind I, side 148-55.</note>
   </notes>
   <quality>korrektur1,kilde,side</quality>
</head>
<body>
Gaarsdagens Skilderie jeg alt har døiet -
Med Lignelsen om Skæven i
Min Broders Øie paa mit Rimerie,
Og Bielken i mit eget Blik for Øiet -
Thi denne Broder, meere huul, end huld,
Med Øie paa mig, for at maale
Hvormegen Spas jeg vel kan taale?
Mig maaler, min Troe, Skieppen fuld.<note>* ,,Nu staaer jeg just og maaler Ka'len<br/>Jeg mener med hans egen Alen.''<br/>(Rimelige Strøetanker, anden Fortsættelse.)</note>
Jeg sad alt - som jeg sad paa Naale -
Som Corfitz med det bare Hoved sad,
Mens Gunild maalte ham fra Top til Saale -
Ved Enden af det første Blad;
Nu sidder jeg, som samme stakkels Manden
Da bort hun gik, at spørge Katten ad,
Lidt heed om Ørerne - jeg veed ei hvad -
Og hører Got Folk lee, som de var fra Forstanden.
Naturligviis jeg gjerne vide gad,
Om jeg, som han, faaer Horn i Panden?
Hvad Maaleren mig giver at forstaae
Mig synes noget sligt at spaae &mdash;<note> * ,,Han, jeg maaler paa,<br/>- Aldrig gav sig Stunder<br/>Til noget andet at forstaae,<br/>Og var Professor i 'en:<br/>I <i>Spas</i>, i Poesien.''<br/>(Rimelige Strøetanker.)</note>
Lad gaae!
Jeg haaber, mine Horn at bære,
Mens Troels korser sig for Lucifer,
Som Moses, Bacchus, eller Jupiter,
Med Ære.

    Hils altsaa, kiere Ven, endnu engang,
Den Ubekiendte, der i munter Sang<note>der] dtr</note>
Mig saa vidundervittig driller,
At jeg gad drilles tidt i samme Sprog,
Skiøndt han just ei forgylder sine Piller;
Han er min Mand med alt det dog -
Og ikke, som de andre Smaapoeter,
Der trodse mig i Spil med lutter Beeter,
Et sælle Skrog!
Det er en Mand, med hvem jeg lidt kan snakke,
(Trods nogle Stænk paa Siælens Frakke)
Foruden Rift i Aandens Brog;
Thi han forstaaer, i Kamp, som egner Helte,
Mod søden Kniv saa sødt at spænde Belte,
At hvis han sin, til Hjaltet, i mig jog
Saa selv jeg tumlede - jeg raabte høit i Tumlen:
,,Einheriar! jeg seer, du kiender Rumlen!
Slaae mig kun frisk ihiel, min Ven!
Kraft øver sig mod Kraft i Pen mod Pen!
Valhallas Tyre maae hinanden stange
Tildøde; thi man der giør ingen Fange!
Jeg falder; men det giør mig ikke bange;
Jeg falder jo for <i>Dig</i>, og du, min Ven,
Du veed, <i>at jeg staaer op igjen!</i>

    See! det er Aandeverdnens Balderone!
Den Leeg forstaaer ei hvert Rabalder-Fjog,
Trods alle Snæv af Tydsklands Calderone,
Trods alle Løv af Göthes plukte Krone,
Trods fordums Asa-Kraft og Asa-Sprog,
Trods Hakons laante Sværd og Snorros læste Bog
Paa den ham ubestredne norske Throne,
Og trods et Par jotunske Heltetog
Til Underverdenen, hvor <i>Grundtvig</i> slog ham dog!<note>* Sigter til Grundtvigs ikke noksom skattede <i>,,Nordens Mythologie,''</i> den han selv gjør sig nu forgjæves Umage (i det mindste for mig) at nedrive - og især til hans mesterlige Qvad: <i>,,Thryms Kvide, eller Hammervisen;''</i> det sidste af de saa kaldte <i>Kvædlinger, eller Smaakvad,</i> hvori han, som ægte gammel nordisk Skaldaspiller, i alle upartiske Kienderes Øine, straaler høit over alle sine Forgjængere og Medbeilere. Da jeg aldrig havde før seet noget Forsøg i det Komiske af Grundtvig, drømte jeg, trods denne Hylding af hans Aand, ikke endnu om <i>ham</i> i denne Skrivelse.</note>

    Det er den ægte danske Sømandstone!
Din Haand, min Broer! lad Kniven os forsone,
Hvis vi dermed hinanden skar!
Den søde Kniv, som Tvillingeggen har,
Der ikke blot paa Odins Bord maa bruges,
Hvor hele Skinker af Serimner sluges,
Men og naar giftig Ukrud voxer til
I Frejas Have. Thi du veed Brorlil,
At meget der maa kappes, skiæres, luges,
Ifald man vil,
At Yduns Æbletræe blandt de Kiærminder,
Naturen planted rundt om Ygdrasil,
Skal blomstre, triv's, og vinde Skiønheds Spil
Trods Kraftens vilde Nordvinds barske Hinder!
Den søde Kniv
Ei flænger blot for Tidsfordriv
Her neden,
Men skiærer deilige Figurer ud -
Den skiærer bort de vilde Snylteskud -
Og det for lange Skiæg af Dagens Gud -
For hvem, min Broer? For Evigheden!

    ,,Hvad er det for en Kniv?'' (saa hører jeg, med Haan
Min Jette spørger neden under Jorden,
Hvor han har skiult sig for Kritikens Torden)
,,Kan man den ikke faae til Laan?''
Nei! Thor ei laaner gierne bort den Hammer,
Hvormed han dig og dine rammer!
Og hendte sig, du fandt den i en Krog,
Du skar dig paa den, hvis du fræk den tog!
Den søde Kniv, i rigtig Haand at sige,
Der dræber kun for Spøg i Sangens Himmerige,
Er <i>Sneedorfs</i>, <i>Evalds</i>, <i>Wessels</i> danske Sprog
Hvis Samskritkildes Reenhed uden Lige
Hvert andet mere blandet Sprogs maa vige!
Som Utgards Loke, skiult, bag Fieldets Muur,
Taus, Hersker over Troldene paa Luur,
Kan du det <i>ved dit eget Hof</i> undvære;
Men vil Einheriar i Odins Hal du være,
Vil du og vove blot en lille Dyst med Ære
Mod den, der fordrer dig, alt længe keed
Af denslags Krig, hvorom dit Baghold veed
Beskeed,
Maa du det lære!
Det skal fornøie mig af Hiertens Grund!
Thi, trods din Svaren med en andens Mund,
Trods din Nedladelse til bare Spanken
I Eenevældehulen under Banken,
Jeg nærer dog endnu bestandig Tanken,
At du er <i>Asa-Loke</i> - trods din Bo -
Du veed nok selv, at der er <i>to!</i>
Er du, som jeg endnu bestandig vil formode,
Den <i>gode</i>,
Saa lad Smaatroldene, du maa foragte selv,
Ei længer hvisle mig dit Skiælv!
Men stil dig - Pladsen alt er aaben -
Som Digterkiæmpe - Skialdhelt - Bardegud -
Hvordan du vil, med Stød, med Stik, med Skud
Men Mand mod Mand, med ædle danske Vaaben!

---

<nonum><center><i>Anmærkning</i></center></nonum>

     <wrap>,,Der stikker ikke'' siger Wieland etsteds, ,,saa megen <i>Viisdom</i> i den berømte <i>Taushed</i>, som <i>de Viise</i> ville indbilde os, der med <i>intet andet</i> formaae at bevise deres.'' Vi erindre dette i Anledning af den <i>,,viise</i> oehlensclägerske <i>Taushed</i>,'' der anprises af Fredsmægleren i Litteraturtidendens Recension af de <i>Poetiske Epistler</i>.</wrap>
</body>
</poem>

<poem id="baggesen2003021602">
<head>
   <title>Til den mig ubekiendte Forfatter af ,,Rimelige Strøe-Tanker ved Jens Baggesens Grav''</title>
   <toctitle>Til den mig ubekiendte Forfatter af ,,Rimelige Strøe-Tanker ved Jens Baggesens Grav''</toctitle>
   <indextitle>Til den mig ubekiendte Forfatter af ,,Rimelige Strøe-Tanker ved Jens Baggesens Grav''</indextitle>
   <firstline>Hvem er du Sphinx, der paa mig stirrer</firstline>
   <notes>
      <note>Teksten følger <i>Danfana</i> 1816, bind I, side 156-67.</note>
   </notes>
   <quality>korrektur1,kilde,side</quality>
</head>
<body>
Hvem er du Sphinx, der paa mig stirrer
    Saa gaadefuld og tankerig?
Der, mens du mig med Kloen tirrer,
Og Halens Sving mig Næsen pirrer,
    Forkyndende mig Fred og Krig,
Med <i>Bifald</i> og med <i>Haan</i> forvirrer?
    Hvem er du, som formaster dig,
(Imens du paa de fule Kroppe
Seer ned, som saae du fra deroppe)
    At sparke til mit Sanger-Liig?
    Hvem er du? siig, hvem er du! siig!
Der med en Strænghed mig bedømmer,
Som Barmrandsageren kun sømmer,
Og meer mig dadler end berømmer,
    Min Dommer i mit Hierte lig?

Jeg før har seet dig - om herneden
    Blandt Efterklangs Pygmæer ei -
Saa dog etsteds i Evigheden
Blandt Kiæmperne der vandred heden
    Paa Sangens lyse Kongevei!
Paa visse Træk - paa visse Blikke -
    Paa Smilet norskeligen smuult -
Paa Brynene, der mod mig nikke -
    Saa siællandsk tørt, og jydehuult,
Mig synes, grant til Punkt og Prikke
    At kiende Skiemtens Kraftpapa,
    Min Mester in vi comica;
Og dog - ved Fingeren at stikke
    I Tiden, jeg nu lever -
    Den sunde Sands i Rimerie
    Saavelsom i Kronologie,
    (Hvis Varenad i Poesie
    Jeg aldrig kan gaae reent forbi)
Mig siger, <i>Holberg</i> er du ikke!
    Men skiøndt min <i>Sandsen</i> siger: ,,Nei!
    Ved Holberg! Holberg er det ei!''
<i>Fornuften</i> (som jeg ogsaa, Kiære,
Ei holder blot i megen Ære,
    Men selv i meer, end alt Genie,
Og samtlige Geniets Hære,
    Den ikke kommanderer i)
Paastaaer med en Slags Energie,
Der trodser Alskens Sandserie,
At det <i>kan</i> ingen anden være!
    Thi, at det ei er <i>den</i> og <i>den</i>,
    Der før mod mig har spidset Pen,
Kan mindste Gran af Sands alt lære.
At det er ingen af <i>de andre</i>,
    Der lod mig, som en Dødning, staae -
Og lod mig, som Gienganger, vandre -
    Og lod mig ligge, hvor jeg laae,
Fordi de, grundende paa Tingen,
Fandt ud, jeg var <i>aldeles Ingen:</i>
    Et Null af fiendtlig Skumpelskud,
    Der ei var værdt et halv Skud Krud -
Det synes mig i mine Lagen,
    (De rene hvide Pialter, som
    Min gamle Moders Fattigdom
    Med Taarer svøbte Liget om)<note>svøbte] svøbre</note>
Trods Dødens Nat, saa klart, som Dagen.

Skiøndt blandt de Levende jeg tæller
    Endnu paa siællandsk Jord to tre,
    Der kunde - vilde de - maaskee
Mig og mit Lunes Mammeseller
    Faae til, af meer end dem at lee -
<i>Dem</i> er det dog vist ikke heller!
    Thi <i>de</i>, som gamle kloge Muus
    I Verdens store Prosa-Huus,
Târ dem i Agt for Musefæller,
    Og sidde rolig i den Krog,
Hvori Censurens Musefænger
Med Rottesax og Sprinkelstænger
    Meer, end min gamle Kat, dem jog:
Skiøndt ægte Kraft til Strid kun trænger,
    Klog Muus vil gierne have Fred,
    Og det vil hele Verden med.

Hvem er da du, som her paa Randen
    Af denne timelige Grav,
    Hvorpaa kun lidt mig ligger Lav,
<i>Mig</i> trodsende (som tør <i>hver anden</i>)
    Og <i>Tidens Aand</i> (som evne <i>faa</i>)
Tør trodse <i>begge?</i> - det vil sige:
Saavel den Fattige, som Rige,
    Saavel de Store, som de Smaa,
Med Mod, der synes uden Lige
    Hos een med Livets Buxer paa?
Kan <i>Thomas Kingo selv</i> opstaae -
Opstanden, <i>Thomas Thaarup</i> blive?
    Og - hvis jeg det vil lade gaae,
Og sætte, de er nu i Live -
    Kan <i>saa naragtigt</i> vel, som saa,
    <i>Den første</i> - kan i Vers, saa raa,
<i>Den anden</i> vel <i>saa smagløst</i> skrive?
    At saare mangen kan endnu
Saavel det første, som det sidste,
    Foruden Kingo-Psalme-Dyd
    Og uden Thaarup-Harpe-Lyd,
Det jeg for længe siden vidste -
    Vor Tids <i>Postadamiter</i>-Skok<note>* Det modsatte af Fortidens <i>Præadamiter</i></note>
    Af den Slags <i>Thomassie</i> har nok,
Der, før den kommer efter Grunden
    Til Evighedens Præg paa Sang:
Den Form, hvortil dens Kraft er bunden,
Den byrdelette Skiønheds-Tvang
I Valg af Glands og Valg af Klang,
Som vidner, <i>Mesteren</i> er funden,
    (Der, før man ham, som Hersker, saae,
    En Tieners Skikkelse tog paa)
Maa stikke Fingren først i Vunden.

    Hvem er du da? Dit Øiehvelv -
Det stive skarpe Blik derunder,
Som borer sig i mine Vunder,
    Ligt Selvsamvittighedens Skiælv! -
Det Blik, som desto mere grunder
Jo meer det lader som det blunder
    For blinde Folk i Skiemtens Elv -
Det: lidt af Nødden let ei knækket -
    Det: lidt i Baghaand, lidt i Hu,
    Der ei for hver er strax til Sku -
Det: lidt for Kienderen bag Dækket -
    Det dybere jeg veed ei hvad -
    Det ægte Tankens: <i>Spørg mig ad!</i>
Mig nøder til imellemstunder,
    Jo nøiere jeg paa dig seer,
    Jo meer end Vesselsk huult du leer,
At drømme mig et <i>Unders Under</i>.

    Men vig langt bag mig, Satan! vig,
Som mig tilhvisker, det er <i>Mig!</i>
Som mit forhadte Selv vil lære,
At det mig selv vel kunde være,
    Fordi det min udvortes Pjalt
    Indsalter i mit eget Salt -
Fordi det stolt, men uden Pralen,
Mig maalende med egen Alen,
    Smukt nøder til, at see mig om,
    Hvormeget end tilkort jeg kom -
Og tirrer baade Povl og Peder
Med gammeldags Frimodigheder,
    Der nu er komne reent af Brug,
Og ligne dem, en Niniviter
    Der ikke frygter Veiens Slug,
Endnu, naar han vil lede, hitter
    I min forborgne Hvalfisks Bug.

Nei! vittig kan jeg ogsaa være,
    Paa min Bekostning selv især;
Men, Zacharias, denne Pære
    (Kom jeg den ogsaa stundom nær)
Fik jeg i Skiemtesproget ikke,
    For saa vidt det er <i>pære dansk;</i>
Selv større Bøsser maatte klikke
Med Sigten til dets Punkt og Prikke:
Den Pære fik selv Evald ikke -
Den havde Holberg blot i Kikke -
    Og Vessel sigtede paa Fransk.
Den Skjald, der i Serimner-Truget
Med pære Genialitet
Alt mener den at have sluget,
Har aldrig denne Pære seet.
Om jeg den faaer, vil Tiden lære;
Men, faaer jeg den, tilhører <i>Dig</i>,
Der med din Runen nøder mig
Endnu lidt mere Dansk at lære,
(Hvis og jeg blir udødelig)
Til evig Tid den halve Pære.

    Hvem er du da, der ei kan være?
Thi hvo kan være Formand i
Satirisk-komisk Rimerie,
Og kommandere Skiemtens Hære
Her paa Parnasset - uden dog
At kiendes af hver Skolepog,
Og giættes, i et Værk paa Prent,
Af hver en Kakkelovnsstudent?
End sige selv af Professorer,
Poeter, Provster, og Doctorer?
Hvem og du er, du knap har Lov,
Trods alle, trods de største Dyder,
Trods Mangel selv paa Næstens Lyder,
Til Brugen af en Høvl saa grov,
Naar du din Næste vil polere;
Thi, er du reen, er det vel flere!
Bliv ved at slænge løs paa mig -
Min Arm kan ogsaa røre sig!
Men skaan de spæde, skaan de gamle,
Hvis Hænder zittre kun og famle;
Og slaae kun den, der rammer dig!
Vær mild imod den hængte Røver,
Og haard kun mod den Pharisæêr,
Der paa sit Bolværk trygt kan lide,
Og med al Verden paa sin Side
Fornem din Magtløshed bebæêr!
Gaae stolt, gaae kiæk paa Frimods Vei!
Haan Krybet; men hovmod dig ei!
Slaae Hovmod, hvor den find's, for Panden;
Thi det er netop selve Fanden!
Men ellers bland - jeg veed ei hvad -
Lidt <i>Kiærlighed</i> selv i dit <i>Had!</i>
Glem ei, naar med en Piil, som saarer,
Dig Lyset rusted ud mod Daarer,
Naar midt i Tidens Røg og Damp
Du bruger den i hellig Kamp:
At <i>han</i>, hvis Lys i Tidens Mørke
Flød giennem Barbariets Ørke
Som Aande-Melkeveiens Elv,
Den Himmellivets store Lærer,
Den Helt, hvis Kors jeg ogsaa bærer,
Var netop Kiærligheden selv!
At han, den store Dydens Mester,
Høipræsten over Troens Præster
Ei skiældte paa sit usle Hiem;
Men, med lidt Agt for hver en Daare,
Med Medynks jammerhulde Taare
Græd over det Jerusalem,
Mod hvilket, selv i vore Dage,
Trods hver en syndig Fryd og Plage,
Trods hvert et sædeligt Forliis,
Trods hvert et Tab af Evigheden,
Vort Jøde-Kiøbenhavn herneden
Er dog et christent Paradiis.
</body>
</poem>

<poem id="baggesen2003021603">
<head>
   <title>Til Vali Magni</title>
   <toctitle>Til Vali Magni</toctitle>
   <indextitle>Til Vali Magni</indextitle>
   <firstline>Jeg er mig selv en Gaade</firstline>
   <notes>
      <note>Teksten følger <i>Danfana</i> 1816, bind I, side 171-82.</note>
   <note>* Tilsenderen af <i>Gaadegiætningen</i> værdigede ikke at lade dette Svar afhente; i dets Sted lod han sin Gaadegiætning aldeles <i>forandret</i>, og endløs (om ikke uendelig) udført, indrykke i Skilderiet - paa samme Tid, som Fortsættelsen af Strøetankerne - i en ikke blot <i>fiendsk</i>, men mageløs fornærmende, min hele Digten og Tragten fordømmende, og min Gaade med Latter forhaanende Tone.<br/>&nbsp;&nbsp;&nbsp;Svaret paa hans sidste værdige Digt følger i næste Hefte.</note>
   </notes>
   <quality>korrektur1,kilde,side</quality>
</head>
<body>
        <nonum><small>,,Saul! Saul! hvi forfølger du mig?''</small></nonum>
                                                  <nonum><i>Røsten i Lyset</i></nonum>

,,Jeg er mig selv en Gaade &mdash;''
Det har jeg længe vidst;
,,Til <i>her</i> mig selv at raade''
Hvor længe jeg har Frist?
Beroer paa Herrens Naade.

    Men, Vali! først og sidst
Veed Vidar dette <i>vist:</i>
At, til mig <i>selv</i> at raade,
Som Deel af <i>Altets Gaade</i>,
Som Middel til sit Meed,
Dertil gav Herrens Naade
Min Giætten <i>Evighed</i>.

    Hør, Magni! nu det Svar
Paa Svarets mørke Tale
Fra Hoved indtil Hale
Beredt alt Modi har:

    Dit Navn jeg ikke kiender;
Din <i>Styrke</i> kun og <i>Mod</i>
Jeg skuer i de <i>Hænder</i>
Du knytter mig imod!
Hvor meget du mon <i>vide</i>,
Derpaa jeg ei kan lide;
Men paa din indre Kraft
Jeg fuldt Beviis har havt.
Seer ret jeg paa din Næve,
Den kan vel Mjølner <i>hæve;</i>
Men - hvordan <i>svinge</i> den?
Det lâr jeg staae derhen.
Om du, som Odins Kiæmpe,
Dit eget Mod kan dæmpe?
Det veed jeg ei endnu;
Men at jeg kiender noget
Til <i>Ragnarokur-Sproget</i>,
Det, Vali! mærker du!

    Jeg <i>Vali- Magni</i> kalder
<i>Dig</i> - til jeg veed det Navn
Du bærer, i vor Alder,
I <i>Rokur-Kiøbenhavn;</i>
Hvis du engang ved Stævne
Paa <i>Ragna-Marken mig</i>
Vil <i>Vidar-Modi</i> nævne?
Jeg overlader dig.

    Men - lad <i>os selv</i> os glemme;
(Det er vel Gaaden værdt!)
Og høre Mestrens Stemme,
Der har os begge lært!
Jeg <i>skriger</i> ei, som <i>Raaber</i>
<i>I Gaden</i>, hvor jeg boer;
Men <i>synger</i>, som jeg haaber,
<i>I Gaaden</i> hvad jeg troer.
<i>Let</i> er min Gaade neppe,
Som første beste Praas,
Sat under <i>Haandens</i> Skieppe,
Hvor Laas for <i>Munden</i> slaaes -
Hvis ogsaa <i>Gestur blinde</i>
Den halv i Tanke randt,
Vist <i>Heidrek</i> ingensinde
Dens Heelbetydning fandt!

    Lidt meer end <i>Ord</i> maa kløve
Min Giætter, meer end <i>lee</i>,
Hvis for min <i>Jomfrue-Løve</i>
Han ei skal staae med Spee -
Tilkort <i>Philistren</i> kommer,
Der vil med <i>List</i> derfra;
Thi <i>Vidar Heltedommer</i>
Har <i>ingen Dalila!</i>

    Du selv, hvo du mon være,
(Philister er du ei!)
Om og vi gik i Lære
Hidtil paa samme Vei -
Hvis du kun aner <i>Løier</i>
I hvad du raader halv,
Med <i>andres</i> Kalve pløier;
Thi <i>min</i> er <i>ingen Kalv!</i>

    Thi hør du Heidrek Herre,
Hvad <i>Gestur Ikkeblind</i>
Tilhvisker kun de Færre
Med mindre Sands end Sind:

    Min Jomfruløve knuser
Vel med en løftet Klo
Hver giættende Fremfuser
Mod hendes Truens Ro;
Men for den Fromme bliver
Den vrede <i>Løve</i> tam,
Og Vinket, hun da giver,
Er Blikket af et <i>Lam</i>.
,,Kom nærmere!'' det siger,
,,Jeg truer <i>ikke dig!</i>
<i>Hvis ei din Knælen svigter</i>,
<i>Din Beden giætter mig!''</i>

    Men, hvis <i>du</i> altsaa giætter
(Tilføier Ikkeblind)
Paa meer end <i>,,Væv for Jætter</i>
<i>Af Edderkoppe-Spind''</i> -
Hvis bedre selv end Nogen,
Hvis bedre selv end jeg,
Du kiender det i Bogen,
Der over mig slaaer Streg -
Saa kiæmp mod <i>Gestur blinde</i>,
Som <i>Gestur Ikkeblind</i>,
Den fulde Priis at vinde
Paa Sangens lyse Tind!

    Qvæd, som jeg qvad min Gaade,
<i>Høit</i> for den lave Dal
<i>Hvad du deraf kan raade</i>
Med mig i Bragis Sal!
Hvo veed om Herthas Ører
I Troldes Hurlumhei
<i>To</i> Hammerslag ei hører,
Naar eet de hører ei?

    O <i>Vali! Vali! Vali!</i>
Smelt Nordens Iis med mig!
Fell Døgg í diúpa Dalí!<note>Jvf. Hringerds replik i den Ældre Eddas <i>Helgakviða Hjörvarðssonar</i> (,,Kvadet om Helge Hjørvardssøn''), str. 29, l. 5-6.: ... ,,og fra manken drypped / dug i dybe dale.''</note>
Hør! <i>Vidar</i> kalder dig!
Fald ei, som Snee, paa Sletten,
Hvor intet voxer meer!
Graalaaren under Hætten
Dig kold, som dum, beleer!
<i>Og jeg</i> vil meer end <i>lyse</i>
(Skiøndt maaskee mindre varm)
For dem, hvis Aander fryse
Selv tæt ved Solens Barm.
<i>Lys</i> uden <i>Varme</i> smelter
Ei Klippen, som du seer;
Men mørk Opvarmen ælter
Kun Dynd i Livets Leer;
Lad begge sig forene,
Som Lys og Liv fra Gud,
Til Frugten paa de Steene,
Der blødnes ei af Slud!

    Held! hvis to Himmelbundne,
Som Mørket skiller ad,
I Lyset sammenfundne,
Paa Tinden sammen sad!
    Tog hver sit Blad fra Læben
Til meere hellig Sang
End den, hvori <i>min Stræben</i>
<i>Derefter</i> hidtil klang -
    Tog hver sit Baand fra Tungen
Til Dirren i den Qvalm,
Hvor nu kun lyder Rungen
Af brustne Klokkers Malm -
    Tog hver sin Laas fra Munden
Til Trudsel i den Sal,
Hvor Stærkod giøgler, bunden,
I Larvers Bacchanal -
    Tog hver sin Klam fra Struben
Til Raaben i den Ørk,
Hvor lurer Ulvens Gluben
I Frækheds Ragnamørk!

    O! mon omsonst jeg støder
Med Magt i Heimdals Horn?
Er det min Broder <i>Høder</i>,
Der stak mig alt tilforn?
Vil han igiennemstinge
Det Liig, der blev forbrændt?
Hvad? eller vil han bringe
Mig Bud om <i>Kampen endt?</i>

    Veed han, hvis han mig hader,
Fordi jeg er lidt skiøn,
Hvad paa mit Baal min Fader
Tilhviskede sin Søn?
Veed han, at <i>Baldur</i> hedder
<i>Vidar i Ragnadamp</i>,
Og <i>Hødur-Vali</i> leder
Til Slag i Surturs Kamp?

    Ak! skuffer mig i Dampen
Afgrundens Lygtemand,
Sig nærmende med Lampen
Mit Lys paa Gravens Rand?
Hvad? eller steg fra Himlen
Den sande Vali ned,
Og bød i Fiende-Vrimlen
Mig venligen Guds Fred?
Det kanst <i>du ene</i> raade,
Der gav mig blot en Deel
Opløsning af min Gaade -
Giv mig dens Løsning heel!
Vind Prisen fra dem alle,
Der kiække samle sig
Til Raaden i min Halle!
Vind Prisen selv fra mig!
    Vel kiender jeg til <i>Bogen</i>,
Hvorpaa du peger hen
Maaskee saa got som nogen,
Og Løsningen i den;
Men skal af den og øses
Hvad slukker Tankes Tørst,
Man gamle Seglet løses,
Og Brønden aabnes først.
Omsonst af den du venter
Allivets Kildevand,
Hvis ei din Aand det henter
Dybt med Fornuftens Spand.

    Gud gav dig blot ei Hierte,
Han gav dig Hoved og!
<i>Den Frommeste, som lærte</i>,
<i>Var meer end barneklog:</i>
<i>Vær from! han derfor byder</i>
Ei blot, men og <i>Vær snild!</i>
Hvo halvt ham kun adlyder
Maa halvt og fare vild!

    I Bogen over Bøger
Fandt Længslen i mit Bryst
Den Salighed den søger;
Men - næsten <i>blot til Lyst;</i>
Den Længsel, stilt, forøger
Min Lyst i Hiernens Vraa
Til Bogen over Bøger
Fuldkommen at forstaae.

    Vel Hyrdens <i>reene Hierte</i>
Kan rolig slænge bort
Hvad jeg med Møie lærte
Som et unyttigt Kort;
Men Hyrdens blot, der hytter
Sig selv og Engens Lam,
Ei Hyrdens, der beskytter
Sin Hiord mod Aande-Glam!

    <i>Jeg gav, hvad den begiærte</i> -
Med ingen anden Bog<note>anden] andrn</note>
Den deler dette <i>Hierte</i>,
Som den til Himlen drog;
Men den mit <i>Hoved</i> deeler
Med hin, hvis Siæle-Skat
<i>Sokrater</i> og <i>Aureler</i>
Studerte Dag og Nat -
Den Bog, der Østens Blinde
Til Krybben viiste Vei;
<i>Thi Vei jeg ei kan finde</i>
<i>Hvor Stiernen lyser ei</i>.

    Følg mig i Gaaden <i>gierne</i>,
Trods mangen Krinkelkrog -
Trods mangt et Spind af Hierne
For den, som blot er klog -
Følg mig til Qvadets Kierne!
Og du vil see den Stierne,
Der Tanken ei bedrog;
Og maaskee læse gierne
Med mig min <i>Hovedbog!</i>
</body>
</poem>

<poem id="baggesen2003021604">
<head>
   <title>Vildskjalden</title>
   <toctitle>Vildskjalden</toctitle>
   <indextitle>Vildskjalden</indextitle>
   <firstline>At efter Lov og Regler ei du skriver</firstline>
   <notes>
      <note>Teksten følger <i>Danfana</i> 1816, bind I, side 183.</note>
   </notes>
   <quality>korrektur1,kilde,side</quality>
</head>
<body>
At efter <i>Lov</i> og <i>Regler</i> ei du skriver,
    Beviser vel, din Digtekunst er frie;
Men at du selv i Digten <i>ingen giver</i>,
    Mon ogsaa det er Kunstgenie?
</body>
</poem>


<poem id="baggesen2003021605">
<head>
   <title>Ingemann og Oehlensehläger</title>
   <toctitle>Ingemann og Oehlensehläger</toctitle>
   <indextitle>Ingemann og Oehlensehläger</indextitle>
   <firstline>Hin Schiller, denne Göthe paa vor Scene</firstline>
   <notes>
      <note>Teksten følger <i>Danfana</i> 1816, bind I, side 183.</note>
   </notes>
   <keywords>ingemann,oehlenschlaeger</keywords>
   <quality>korrektur1,kilde,side</quality>
</head>
<body>
Hin <i>Schiller</i>, denne <i>Göthe</i> paa vor Scene,
    Den første hvid, som Snee, den anden luerød,
Til hvem mon nu vil række Melpomene
    Den Haand, hun Danmarks <i>Klopstock</i>, Evald, bød?
Hun udentvivl vil Ingemann den skiænke
    Før <i>Oehlenschläger</i> Selv at vide faaer,
    Hvad hun betroede Publikum i Aar,
(Og mig i Fjor) at hun er alt <i>hans Enke</i>.
</body>
</poem>


<poem id="baggesen2003021701">
<head>
   <title>Gaadebordet</title>
   <toctitle>Gaadebordet</toctitle>
   <indextitle>Gaadebordet</indextitle>
   <firstline>End seer jeg det, det underskiønne Syn</firstline>
   <notes>
      <note>Teksten følger <i>Danfana</i> 1816, bind I, side 184-92.</note>
   </notes>
   <quality>korrektur1,kilde,side</quality>
</head>
<body>
        <nonum><small>&mdash; Tantum series juncturaque pollet.</small></nonum>
                                                  <nonum><i>Hor.</i></nonum>

End seer jeg det, det underskiønne Syn,
End hører jeg de tryllerige Toner,
End træffe mig de hulde Lyn paa Lyn
Af Kunstens Diademer, Smagens Kroner;
End føler jeg i hellig Digter-Ruus
Den oversandselige Siælens Svimmel
I alle Tankers pludselige Himmel
Konfuus.

    End er jeg der med alle mine Fem,
(Og een endnu) hver jeg gad evig blive,
Gienkiendende, hvorhen jeg seer, det Hiem,
Min Digtersands sig drømte her i Live!
O drømmer jeg endnu, med Fod paa Land,
Saa væk mig ei! har jeg dig tabt (som fleere)
Bliv hvor du er, og søg mig aldrig meere,
Forstand!

    ,,Men,'' spørger du, ,,hvor er du da, min Ven?
Hvad har du da? hvad er der da paa Færde?
Hvi tør jeg aldrig komme meer igien,
Og giennembryde dine Drømmes Giærde?
Hvad skuer, hører, smager, føler du,
Omduftet af hver Blomst i Sandsens Have,
For reent at slaae med Nakken ad min Gave?''
Hør nu !

    Du veed det lille Kunsten kiære Huus -
En Hytte kun mod <i>Kunstens store</i> Tempel,
Hvor det gaar tragisk til i Suus og Duus,
Og hvor du aldrig kommer, for Exempel,
Naar der er Høitid og Geburtsdagsfest -
Der, i en lille Kreds, som du desuden
Jo kiender, øverst oppe, var jeg buden
Til Giæst.

    Jeg kommer Klokken syv, og træder ind,
Saavidt mig mindes, frisk, og heel og holden,
Aldeles ikke død, ved fulde Sind,
Lidt rystet vel af Kuld, men ei af Kolden -
Var jeg om Næsen og maaskee lidt bleg,
Hvad siger det? Jeg seer sex, syv og tive
For mig ankomne, samtligen i Live,
Som jeg.

    Vel aabnede mig Døren, da jeg kom,
En Tiener, der maaskee kan hedde Peter,
Som ogsaa syntes mig at see sig om
Imens der paa Kareter kom Kareter -
Vel stirrede han stærkt paa mig og fleer
Med megen Omsigt paa den blotte Pande;
Men aldrig faldt mig ind, det var den sande
<i>St. Peer</i>.

    Man maa dog i det mindste være død
Før man med baade Siæl og Krop kan fare,
Til Himmels, tænkte jeg, og lidt mig brød
Om Englenes og Helgenernes Skare -
Jeg troede fuldt og fast mig end paa Jord;
Thi, hvor der er en yndig Qvinde-Vrimmel,
Det kan for mig gaae vidt med Livets Himmel
I Nord.

    Som saa jeg staaer, og tvivler, om jeg vandt
Ved Byttet selv af Himmelen herneden
Med den deroppe, var det ogsaa sandt
At man i hin kan evig troe paa Freden -
Saa sandselig, og fast letsindig, stemt,
At al den smule Viisdom, jeg kan raade,
Fra Luthers Katekismus til min Gaade,
Var glemt -

    I det jeg kysser min Vertindes Haand,
Og alle Gratier med mine Blikke,
Saa lidt en afklædt Siæl, og lutter Aand,
At mærkelig jeg følte Hiertet pikke,
Henriver pludselig en Trylleklang,
Man mere sød ei kan deroppe høre,
Min Fantasie, min Følelse, mit Øre
Med Sang.

    Sang! sande Tone-Belt om Sprogets Øer,
Hvorpaa vort Væsen seile kan herneden
Fra Tidens usle himmelske Korsøer
Til Evighedens Himmel-Nyborg heden!
Paa Tryllesmakken ført af Weyses Haand,
Mens dine Døttre dandsede paa Dækket
Kom did, skiøndt stierteplukt og vingestækket,
Min Aand.

    Hvorlænge varte Farten? Himlen veed!
Hvo tæller Slag i Nattergales Triller?
Hvo skiælner mellem Tid og Evighed
Naar <i>Gerson</i> sødt om Kap med <i>Weyse</i> spiller?
Men nu blev <i>Fire</i> pludselig de <i>Tre</i> -
Paa Vink af Verten, Glædens hulde Fader,
Til Spisesalen Døren sig oplader,
Og see!

    Hvad seer jeg? Alt for underfulde Syn,
Mit Blik, der altid her paa Jorden tørner,
Udflyver, som bevingt af fire Lyn,
I Salen over Verdens fire Hiørner -
For Tankens Flugt er nedbrudt hvert et Hegn;
Jeg seer i dets Symbolers hele Vrimmel
Midt i den fiirfold lyse Livets Himmel
Mit Tegn!

    ,,See her,'' udbryder Verten med et Smiil,
,,Hvad jeg, o Sphinx, paa min Maneer kan raade!''
Og - giennembort af Sandheds lyse Piil -
Jeg falder, døer - i min opløste Gaade,
Som Sphinx; thi med bevinget himmelsk Hu,
Hvor den uslørte reene Tanke svæver,
Min ikkun løvedræbte Jomfru lever
Endnu.

    I det jeg, truffen, stiger i mit Fald,
Beundrende min Verts smagfulde Raaden,
Omtordner ham et fiirfoldt Bifaldskrald
Fra Salens fire Hiørner: <i>,,Løst er Gaaden!''</i>
Selv <i>Ïo's</i> Sanger, der for Prisen stred,
Udbryder ,,O! nu seer jeg først det rette!''
Og alle de Halvfierdsindstive sætte
Sig ned.

    Nu saae jeg først, jeg var i Evighed -
(Man har vel hørt om de halvfierdsindstive
Fortolkere paa Gaadeflodens Bred -
De sad nu her, forklarte, som i Live!)
For Alvor saae jeg nu mig først omkring
Med Blik, ei blot, som fordum, paa Personer,
Men og i disse høie Regioner
Paa Ting.

    Den første Ting, som slog mig, var et Bord
Hvorpaa, hvorom, hvorved i hellig Orden
Var synlig, øst, og vest, og syd, og nord,
En Qvartessenz af Himmelen og Jorden -
Den ædleste Figur var dets Gestalt;
Fra Livets Blomst og Frugt til Kniv og Gaffel
Det viiste mig Naturens skiønne Taffel
I Alt.

    Jeg ei vil male hvad der stod derpaa,
Før den Naturhistorie, vi kiende,
Med alt, hvad end deri vi savne maae,
Den sidste Plinius har bragt til Ende -
Jeg ei vil male hvad der var derom
Før jeg har giennemvandret Solevrimlen,
Hvortil selv Herschels Speiderblik i Himlen
Ei kom.

    Jeg ei vil male dem, der sad derved,
Før i det mindste jeg har <i>Eva</i> færdig,<note>* <i>Adam og Eva</i>, et Digt i ni Sange.</note>
Før jeg i Sangens Rafaelers Fjed
Har giort mig disses Malen mere værdig -
En Tusinddeel jeg blot vil pege paa,
For at forklare Gaaden aabenbaret,
Og viise lidt af det, jeg, selv forklaret,
Her saae.

    Paa Kryds om Bordet i en broget Rad
(Som i Naturens Tempel allessinde)
Bestraalt af fire Lyssystemer, sad,
Giensidig tiltrakt, Hyrde hos Hyrdinde -
Paa Dugens Melkevei hvert Eden-Par
Saae græsse sine Himmel-Faar og Gedder -
Kun ingen fornem Loss (Lux, hvad det hedder)
Der var.

    Fra Himmeløinene fløi Piil paa Piil
I Glands, som Dødeliges Syn ei taaler;
Hvert Biik var Venskabs eller Elskovs Smiil,
Og Nektar blinked i krystalne Skaaler -
Ambrosia var overalt paa Fad.
Uskyldig Englefryd i hvert et Hierte;
Alt var, som Gaaden, klart - kun jordisk Smerte
Var <i>hvad?</i>

    Jeg sad ved Siden af min <i>Isis</i> selv,
Gienkiendende den evighulde Moder,
Mens <i>Ïo</i> speilte sig i Glædens Elv,
Og talte tretten end ufødte Poder.
Skraas over for mig <i>Ceres</i> gav et Vink
Ved Siden af sin nu gienfundne Datter;
Og <i>Hebe</i> drak min Skaal i salig Latter
Med Klink!

    Jeg vendte Ryggen til <i>Lyæus</i> vel,
Og til den blideste blandt Huldgudinder;
(Herneden stod jeg heller mig ihiel,
End taalte sligt et Sæde, trods hver Hinder)
Men da jeg her til Bords, som <i>Janus</i>, laae,
Saa Stillingen mig ingen Tvang paaførte.
Jeg baglænds her saae saa got, som forlænds, hørte
Og saae.

    Her første Gang min doppelte Gestalt,
Der sig afspeilet har i mine Bøger,
Polarisk i mit eget Øie faldt;
Thi forlænds spaser ei hvad baglænds spøger -
Kun er og blir mig selv en tvivlsom Sag,
Naar syd og nord mig tændes Amors Kerte,
Hvad der er for i dette kiælne Hierte
Og bag?

    For første Gang af mig blev ogsaa seet
Og følt, paa Morgenens og Aftnens Maade,
Den begge Sidernes Polaritet,
Jeg ogsaa har afspeilet i min Gaade;
Thi <i>Venus</i> straalte klart ved denne Fest
Paa samme Tid i Østen og i Vesten,
Og saligviis hun mig, som Doppel-Giæsten,
Sad næst.

    Saaledes fandt mit Væsen her sig heelt,
Der var, mens end jeg aandede paa Jorden,
Mod Østen, Vesten, Syden, og mod Norden,
I fire længselfulde Parter deelt.
Udløst af Ringens salomonske Baand,
Op, ned, fremad, tilbage, kunde stige
Paa kryds og tværs i det uendelige
Min Aand.

    Men, Løvens Overvinder i min Sphinx!
O kan min løste Jomfru dig betale
Den skyldte Priis ved svagt i Sang at male
Sin egen Jubel og den hele Rings?
Dit Korsbord viiste mig i Kunstens Prang
Hvad Smagen evner uden gyldne Skatte;
Men kan, hvad Priisen fattes, og erstatte
Dens Klang?
</body>
</poem>

<poem id="baggesen2003021902">
<head>
   <title>Hjerteqvad til Grundtvig</title>
   <subtitle>Svar paa Qvadet: Til Sphinx</subtitle>
   <toctitle>Hjerteqvad til Grundtvig</toctitle>
   <indextitle>Hjerteqvad til Grundtvig</indextitle>
   <firstline>Jeg veed, at, selv naar Jordgrav-Klokken gaaer</firstline>
   <notes>
      <note>Teksten følger <i>Danfana</i> 1816, bind I, side 193-96.</note>
      <note>* See Nyeste Kiøbenhavns Skilderie 1816 No. 6.</note>
   </notes>
   <quality>korrektur1,kilde,side</quality>
</head>
<body>
Jeg veed, at, selv naar Jordgrav-Klokken gaaer;
Udringes end ei mine Skole-Aar;
At selv bag Sirius jeg Lærling bliver.
At bryste mig af <i>Mit</i> er ei min Skik;
Hvad har den Rigeste, som han ei fik?
Men, hvad mig Ældre gav, jeg Yngre giver.

Jeg flyver giennem Aandelivets Luft,
Saa høit, som mig kan bære min Fornuft,
Til Tankekildens Udspring i det Reene;
Jeg skuer ei paa <i>Dig</i> hovmodig ned,
Men paa dit <i>Stade</i>, hvis dit Bedested
Er <i>over</i> Stierner ei, end sige Steene.

Hvis Lyset havde bleget mine Haar,
Jeg end dog aldrig brysted mig af Aar;
Hver Alder er for kort til Retfærds Krone!
Men ikke rødmer jeg ved mine Saar;
Thi fik jeg dem i Verdens Ormegaard,
Saa fik jeg dem i Kamp for Lysets Throne.

Vee <i>Dig</i>, hvis blot du hørte Daareglam
I Vækkelyden, du af mig fornam,
Da jeg en Tvivldom over dig kun fældte!
Men vee <i>mig</i>, hvis jeg maatte dig forstaae,
Naar du, som Ingenting, min Gaade saae,
Og dog i Intet saae Orions Belte!

Sandt nok, i Gaaders Gaades Tankering
At tænke Tanken selv som ,,<i>Ingenting</i>,''
Er Giætten paa en meget simpel Maade;
Men til Beviis, at den ei her slog feil,
Behøves noget meer, end Haand og Segl
Af een der giætted feil, hvergang han spaaede.

Jeg troede rigtig nok, det var mig nemt,
At følge dig i Alvor og i Skiemt,
Og ned at dale til dit Barnesæde;
Jeg sagde det, og siger det endnu -
Men <i>knegte</i> dig var derfor ei min Hu,
Saa lidt som nogen anden dødfødt Glæde.

Om høiere jeg staaer, end Lampens Skin,
Og om dit Lys til mit har mange Trin,
Vil ventelig opklares paa det sidste;
Men vee dig, naar du seer, at det er saa,
Hvis hvor du staaer, du dog blir ved at staae,
Og Stigen op til mig dig ei vil friste!

At Lyset boer og i min Hierneskal,
Som hist i Kiærlighedens Gaade-Hal,
Det lærte mig <i>Hans</i> Straalen i min Kerte;
Og at det er Hans allerførste <i>Bud</i>,
At Mørket skal af Lyset slettes ud,
Tiltoner mig dets Gienklang i mit Hierte.

Som Digter, stod jeg eg paa Gravsens Bred,
Var, uden Synd, mit Liv at spøge med -
Jeg selv dermed i Rim uskyldig spøger;
Men, hvad der ei tør spøges med, som Tant,
Er, hvad jeg efter Livets Skibbrud fandt
I Havnen, som du selv alvorlig søger.

See <i>Vali!</i> det er her mit <i>Vidar</i>-Svar
I Tonen, du mig selv angivet har,
Med Lyd, som ei fornægtes af mit Hierte:
Vær snar, vær seen, med Rækken af din Haand;
Men ræk mig ei den, før din egen Aand
Kan taale Lyset i min Gaades Kerte!

Jeg lod dig lege, mørke Broder min,
Indtil din Spøg paa Digterens Ruin
Gik over til en Spas med Mandens Gaade!
Da sang, da bad, da trued jeg, og svor:
Saa sandt, jeg veed, og skuer, hvad han troer,
Skal jeg ham tvinge, den med Lyst at raade!

Den Handske jeg nu <i>eene</i> kaster Dig,
Mens jeg beholder den, du rakte mig;
Jeg, hvis og du mig lukker end dit Øre,
<i>Afbryder ei med Fienderne min Krig;</i>
Men finder jeg en Sandheds Ven i Dig,
Vil jeg med Lyst, ei blot med Mod, den føre.<note>føre.] føre</note>

Hvis Dig, som Skiald, som Dannemand, og Præst,
Selv midt i Striden Freden huer best,
Lad da dit Barnehierte kiærligt tale!
Mig huer, indtil Freden sluttes, Krig.
I hvor det gaaer, vi begge broderlig
I Død og Liv hinanden Gud befale!
</body>
</poem>

<poem id="baggesen2003021903">
<head>
   <title>Kong Salomon og Jørgen Hattemager</title>
   <subtitle>i Læseverdenen</subtitle>
   <toctitle>Kong Salomon og Jørgen Hattemager i Læseverdenen</toctitle>
   <indextitle>Kong Salomon og Jørgen Hattemager i Læseverdenen</indextitle>
   <firstline>For fattig Folk at spare Hovedbrud</firstline>
   <notes>
      <note>Teksten følger <i>Danfana</i> 1816, bind I, side 197-99.</note>
   </notes>
   <quality>korrektur1,kilde,side</quality>
</head>
<body>
For fattig Folk at spare Hovedbrud,
    Der lidt af Tankens Lyst og gierne nyde vilde,
Naar i det stille, rene, klare Flud
    Af Modersmaalets fundne rette Kilde
En Digter Aandens Rigdom gyder ud,
    Foruden mindste Vind, end sige Storm og Slud,
Saa tænker Læseren: ,,Paa Digtets Bølger
    Med eget Blik jeg overalt seer Land;
Min Tanke magelig Ideens Flyven følger:
    Jeg er en Salomon i fattende Forstand.''

For, derimod, at tage selv sig ud,
    Og Studsen over sine Spring at vække,
Naar, efter Sprogets kiække Sønderbrud,
    I Brokker, Gruus og Dynd af alskens Bække,
Vildskialden hæver sig, som Fossens Gud,
    Og trodser alle Tugtens Bud,
Saa tænker Læseren: ,,I Digtets Sluser
    Jeg mærker, min Seilads er ingen Leeg!
Den salomonske Høisangs Fald mig knuuser -
    Jeg er en Jørgen Hattemager, jeg!''

Hvad Under, at man lønner med Foragt,
    Fast overalt, og ei blot her i Landet,<note>ei] el</note>
<i>Det Reene</i>, der sig ængstlig tar i Agt,
    Mens man beundrer ydmyg <i>noget andet</i>,
Der, naar det støder stærkt, just røber Magt.
    Den salomonske Følelse <i>behager</i>
<i>Sig selv</i> - og lar det dermed være got;
    Den derimod af Jørgen Hattemager,
Af Mangel paa Behag, <i>tilbeder blot</i>.<note>tilbeder] tilbdeer</note>

Men, ,,Knæler for Barbaren, I Barbarer!
    Jeg eders blinde <i>Hu!</i> og <i>Hei!</i>
    Den vældigt Styrtende misunder ei!''
    (Tilsmiler paa sin bifaldsløse Vei
Den stille Flodgud hine Fossens Skarer,)
    Mens Phantasien hist sig kaster ned,
    Af Bulder og Allarm bedøvet,
Staaer Følelsen og lytter paa min Bred,
    Fornuften og Forstanden uberøvet.

Hvis ved mit reene Glar man glemmer mig,
    Og seer kun sig i Speilet stande -
Den sande Guddom aabenbarer sig,
    Netop i dens <i>Sig Skiulen</i>, som <i>den Sande</i>.
Den altid dog erkiendes hist og her,
    Af nogle faa - den dybe Nats Opdagere,
Og een <i>Kong Salomon</i> er Digtren mere kiær,<note>* <i>Salomon Soldin</i>, for Exempel.</note>
    End alle Verdens <i>Jørgen Hattemagere</i>.''<note>* Fra <i>Jørgen Helgen</i> i Røverborgen til <i>Kong Jørgen</i> i Engelland, for Exempel.<br/>Hattemagere.''] Hattemagere.</note>
</body>
</poem>

<poem id="baggesen2003021904">
<head>
   <title>Rosen og Plukkeren</title>
   <toctitle>Rosen og Plukkeren</toctitle>
   <indextitle>Rosen og Plukkeren</indextitle>
   <firstline>Hvi stikker du, trods søde Lokkesmiil?</firstline>
   <notes>
      <note>Teksten følger <i>Danfana</i> 1816, bind I, side 199.</note>
      <note>Sammenlign <xref poem="baggesenandrea1"/>.</note>
   </notes>
   <quality>korrektur1,kilde,side</quality>
</head>
<body>
<nonum><center><sc>Plukkeren</sc></center></nonum>
Hvi <i>stikker</i> du, trods søde Lokkesmiil?
    Hvi <i>saarer</i> du, trods mild Udaanden?

<nonum><center><sc>Rosen</sc></center></nonum>
Hvi <i>griber</i> du mig, som en fiendtlig Piil?
    Hvi lugter du til mig med Haanden?
</body>
</poem>

<poem id="baggesen2002121011">
<head>
   <title>Til min Ven, paa hans Fødselsdag</title>
   <subtitle>(Med et Exemplar af min Gaade)</subtitle>
   <toctitle>Til min Ven, paa hans Fødselsdag</toctitle>
   <indextitle>Til min Ven, paa hans Fødselsdag</indextitle>
   <firstline>Min ædle Ven! Endskiøndt til Hest</firstline>
   <notes>
      <note>Teksten følger <i>Danfana</i> 1816, bind I, side 307-10.</note>
   </notes>
   <quality>korrektur1,kilde,side</quality>
</head>
<body>
    Min ædle Ven! Endskiøndt til Hest
I fuld Galop mod Evigheden
Paa Sphinx, som jeg har valgt isteden
For Pegasus - der <i>flyver</i> best;
Men <i>render</i> ikke nær saa dygtig,
Og er mig ogsaa nu for flygtig -
Jeg standser paa din Fødselsfest
Mit Ridt igiennem <i>Stiernevrimle</i>
<i>Bag Melkeveiens Himles Himle</i>,
Og seer tilbage paa den Prik,
Som jeg forlod dybt neden under:
Det <i>Eet og Null</i>, hvorpaa man grunder -
Hvor første Gang du Livet fik.

    Jo mere jeg betragter den
Med Himmeløiets dybe Blikken,
Vor Jord, at sige, nemlig Prikken
Herovenfra, min gode Ven,
Jo meer <i>du</i> synes mig at være
Den klogeste blandt dem, som gaae
Lidt hen i Taaget om derpaa:
Fordi du efter ingen Pære
Giør Krumspring, som du ei kan naae;
Men nyder, nøisom med det Beste,
Og broderdeeler med din Næste
Hvad Godt du fik, og end kan faae
Paa Fødselens og andre Feste,
Foruden større Spring end saa.

    Derfor har Himlen og herneden,
(Hvor det er ellers usselt fat)
Belønnende Beskedenheden,
Velsignet dig med Dit og Dat,
Der trodse Krigen kan og Freden
I den af dig indhegnte Kreds,
Hvori du langt fra Titelskimmer,
Og Luxus, og poetisk Glimmer,
Er ufantastisk veltilfreds:
Med nemlig ægte Borgerhæder,
Og noget meer end drømte Glæder -
Et Huus, som Kursen maa lâ staae -
Et Bord, som Sokrates gad giæste -
Et Bogvalg, som jeg fandt kun faa -
Jeg taler ei om Vogn og Heste -
En Viv, som hver en Mand gad ha',
(At sige, hvad dig ei gaaer fra)
Syv ægte Børn - etcetera -
(Til hvem jeg selv gad vær't Papa)
Et muntert Lune - hopsasa!
Og det er udentvivl det beste.
Det beste? nei! hvis og af alt
Jeg først og fremmest det begiærte,
Dog - skiøndt det af den Lod, dig faldt,
Herneden blîr, som oftest, qvalt -
Det beste, troer jeg, er dit Hierte.

    For Resten: Gud velsigne saa
Fremdeles dig og alle dine!
Da du dog hører til de Smaa
Med spurvelige Buxer paa,
Saa seer han ogsaa vel til <i>mine</i>,
Der, under Taget, han har bygt,
I lidt forvovent hængte Rede
Pipippe midt i Stormen trygt,
Imens Kalkunerne med Frygt
Paa store Fødder staae dernede -
Naar Gud, som sagt, velsigner <i>dig</i>,
Der ingenting har nødig længer,
Saa glemmer han vel ikke mig,
Der, skiøndt med <i>Mod</i> i Aanders Krig
Og muntert <i>Lune</i> temmelig
Forsynet, naar det træffer sig,
For Resten fast til alting trænger.
</body>
</poem>

<poem id="baggesen2002121012">
<head>
   <title>Til Svoger Pan</title>
   <subtitle>(Som Overbringer af den i Hast heftede Bog)</subtitle>
   <toctitle>Til Svoger Pan</toctitle>
   <indextitle>Til Svoger Pan</indextitle>
   <firstline>Min store Skovtrold! du, der veed</firstline>
   <notes>
      <note>Teksten følger <i>Danfana</i> 1816, bind I, side 313-15.</note>
   </notes>
   <quality>korrektur1,kilde,side</quality>
</head>
<body>
    Min store Skovtrold! du, der veed,
Som Eccho's Mage, lidt Beskeed
Om hvad smaa Trolde just ei vide:
Hvordan min Muse kommer ned
Gemeenligen til rette Tide,
Tak skee det Smule Hovedbrud
I Vers ni Maaneder forud
Saa vel paa min, som hendes Side!
Tag denne lille Glut af Bog,
Som just nu er til Lyset kommen,
I Hast til <i>Ordrup</i> med i Lommen,
Og undskyld, at den stakkels Pog
Saa godt som nøgen bliver skikket
Til Fødselsfesten der, hvorpaa
Han alt i Moders Liv, som saa,
Var overordentlig forpikket.
Hans Moder, Musen, har mig sagt,
At han med Amors Vold og Magt
(Endskiøndt der var endnu tilbage
For Svangerskabet fire Dage)
Til Verden vilde Knald og Fald
Den Dag, hvorpaa blev født vor Schall.
    ,,Selvsamme Dag'' (var Drengens Ord)
,,Hvorpaa den letteste blandt Muser
Som Øie, Sind, og Sands beruser
Sprang ned fra Pindus paa vor Jord,
Jeg have vil, Mama! den Ære,
(Hvis og for tidlig) født at være.''<note>være.''] være''</note>
Som sagt, saa giort! I Morges, Kiære!
Hvor meget Musen peeb og sang,
Blev <i>Thiele</i>-Pressen ham for trang,
Og (som Avisen dig kan lære)
Han pludselig til Verden sprang.
Men ikke nok med det engang!
Knap var han der med Øien, Ører,
Med Næse, Mund, og Top og Tip,
Og alt det øvrige, der hører
Til en fuldstændig Sperevip -
Flux, som om Purken havde Vinger,
Med eet han fri for alle Baand,
Før ret jeg fik ham i min Haand,
Sig ordentligen fra mig svinger!
Hvorhen min Dreng? hvad vil du da?
,,Til gamle Svoger Pan, Papa!'' -
Men Dreng! du er jo ingen Pige!
Hvad vil du ham? hvad skal det sige?
,,Jeg i hans Lomme hoppe vil;
Jeg veed nok, hvem han kiører til!'' -
Dreng! er du gal da med din Hoppen?
Du har jo ingen Ting paa Kroppen!
Nyfødt, upyntet, end ei døbt,
Og knap i Hast en Smule svøbt;
Bliv i din Vugge paa din Pude,
Til du kan blive smukt klædt paa;
Betænk, at der er Stads derude!
,,Papa! jeg kan - jeg vil - jeg maa;
Lad du mig kun med Svoger gaae!
Man venter intet stivt Besøgen
Hvor ham man venter, troe du mig!
Hvis Festen og er stadselig,
Der bliver sikkert dog lidt Spøgen.
Du har desuden selv mig sagt,
(Ifald man og paa <i>mig</i> gier Agt)
<i>At Venus selv er uden Pragt</i>,
<i>Og Amor ganske splitternøgen.''</i>
</body>
</poem>

<poem id="baggesen2002112611">
<head>
   <title>De atten Eller</title>
   <subtitle>Til Frøken <i>Ellina</i> paa Elleskov</subtitle>
   <toctitle>De atten Eller</toctitle>
   <indextitle>De atten Eller</indextitle>
   <firstline>Som Rimsvar paa det søde Prosabrev</firstline>
   <notes>
      <note>Teksten følger <i>Danfana</i> 1816, bind I, side 560-65.</note>
      <note>* See Noten i Poetiske Epistler S. 401.</note>
   </notes>
   <quality>korrektur1,kilde,side</quality>
</head>
<body>
    Som Rimsvar paa det søde Prosabrev,
Du mig, min Elskovs Ægtemuse, skrev,
(Hvori du gav mig Ellen: <i>Nummer Atten</i>,
Paa hvilken her saa længe luurte Katten,
Der under Navn af <i>Musers Maans</i> fik Lov
At gaae paa Ellejagt i <i>Elleskov</i>,
Og som ved sine Træer ret at tælle
Fik hvad han vilde færdig faae, sin Fælle)
Modtag den sidste Sang, hvori min Pen
Blev meer end nogensinde, langt fra Hove,
Blandt andre Vinge-Noer i Elleskove
Til overgivent lille Barn igien.
Min Seiersang om Musekattens Svimmel
I min, og Musernes, og <i>Attens</i> Himmel.
Den lyder til den gamle Melodie,
Den første Barne-Dands begynder i,
Naar ikke Foden blot, men Hiertet hopper
Ved søde kiælne Juleleegs Spilopper,
For dig og alle Sangen hulde Smaa
I atten overgivne Vers, som saa:

<nonum><center><b>Elleviisen</b></center></nonum>
Atten Elletræer, atten Elletræer, atten!
    Atten Eller giør en Skov!
    Hvad har en Digter mere behov?
Muser i Fællen, o Muser i Fællen om Katten!

Atten Ellerødder, atten Ellerødder, atten!
    Atten Spirer i hver Rod,
    Alle paa god og paa sikker Fod!
Muser i Fællen, o Muser i Fællen om Katten!

Atten Ellestammer, atten Ellestammer, atten!
    Atten er to gange ni -
    Det er doppelt Elskoverie!
Muser i Fællen, o Muser i Fællen om Katten!

Atten Elleqviste, atten Elleqviste, atten!
    Atten Fugle paa hver Qvist!
    Hør, hvor de qvidre nu her, nu hist!
Muser i Fællen, o Muser i Fællen om Katten!

Atten Ellereder, atten Ellereder, atten!
    Atten Englenoer i hver,
    Kiærlighedsengle med Næb og Fiær!
Muser i Fællen, o Muser i Fællen om Katten!

Atten Elletoppe, atten Elletoppe, atten!
    Atten Guder paa hver Top!
    Elskovsguder tilhobs, hop! hop!
Muser i Fællen, o Muser i Fællen om Katten!

Atten Ellekilder, atten Ellekilder, atten!
    Atten Kilder giør en Bæk -
    Den skyller al min Bekymring væk!
Muser i Fællen, o Muser i Fællen om Katten!

Atten Rettigheder, atten Rettigheder, atten!
    Atten Eller i min Skov!
    Veed I hvortil jeg med dem fik Lov?
Muser i Fællen o Muser i Fællen om Katten!

Atten Herligheder, atten Herligheder, atten!
    Atten hele Skatten spaaer!
    Hører, I Muser, hvori den bestaaer:
Muser i Fællen, o Muser i Fællen om Katten!

Atten Fingerbøller, atten Fingerbøller, atten!
    Atten Bøller er en Skat,
    Naar man faaer ret paa Fingrene fat!
Muser i Fællen, o Muser i Fællen om Katten!

Atten Guldringe, atten Guldringe, atten!
    Atten Ringe spundet Guld!
    Tag hvo der vil det øvrige Muld!
Muser i Fællen, o Muser i Fællen om Katten!

Atten Silkesløifer, atten Silkesløifer, atten!
    Atten Sløifer giør et Baand!
    Giæt, hvor det løses af Amors Haand!
Muser i Fællen, o Muser i Fællen om Katten!

Atten Ørefigen, atten Ørefigen, atten!
    Atten Ørfign Smæk i Smæk!
    Maans er i Musernes Klapkrig kiæk!
Muser i Fællen, o Muser i Fællen om Katten!

Atten Pillerier, atten Pillerier, atten!
    Atten Piller er min Aands!
    Sukker og Peber er Mad for Maans!
Muser i Fællen, o Muser i Fællen om Katten!

Atten Venligheder, atten Venligheder, atten!
    Atten Gnister giør en Glød!
    Snart bryder ud den Lue saa rød!
Muser i Fællen, o Muser i Fællen om Katten!

Atten Villigheder, atten Villigheder, atten!
    Atten Smaanys giør et Kys -
    Ni Gange sødt, og ni Gange - tys!
Muser i Fællen, o Muser i Fællen om Katten!

Atten Himmeriger! atten Himmeriger! atten!
    Atten Himle giør en Seng -
    Der ligger jeg med Muser ifleng -
Muser i Sengen, o Muser i Fællen om Katten!

Atten Vildereder! atten Vildereder! atten!
    Atten Ellers Elskovsild!
    Himmel! hvor bliver jeg ellevild!
Tæmmer mig Muser! I Muser i Fællen om Katten!

Atten Snurrepiber, atten Snurrepiber, atten!
    Atten Pibers Harmonie!
    Salige Snurrepiberie!
Dandser, I Muser, I Muser i Fællen om Katten!
</body>
</poem>

<poem id="baggesen2002112625">
<head>
   <title>Riim-Trøstebrev til Herr Conferentsraad Blicherolsen</title>
   <subtitle>I Anledning af vor fælles poetiske Skiæbne</subtitle>
   <toctitle>Riim-Trøstebrev til Herr Conferentsraad Blicherolsen</toctitle>
   <indextitle>Riim-Trøstebrev til Herr Conferentsraad Blicherolsen</indextitle>
   <firstline>Du, hvem jeg, skiøndt jeg ei den Ære har</firstline>
   <notes>
      <note>Teksten følger <i>Danfana</i> 1816, bind II, side 91-99.</note>
   </notes>
   <quality>korrektur1,kilde,side</quality>
</head>
<body>
Du, hvem jeg, skiøndt jeg ei den Ære har,
At have legemlig den samme Moder,
For Gud og hele Verden aabenbar
I Skrivelse paa Rim tør kalde Broder!
Du, hvem jeg, trods din overlegne Rang,
Tør dutte, som min Ligemand, og uden
At frygte min Pudserlighed forbuden,
Endog en Smule skiemte med i Sang!
Du, som med Ironiers Ironier
Har reist mig en udmærket Æresteen
I dine lunelette Poesier
Paa Side hundred og halvfems og een -
Du, som desuden, troer jeg, før og siden
Har mig til beste havt paa svistisk Viis,
Hvad heller med, hvad heller uden Viden,
I din mit Digternavn tildeelte Priis -
Du, hvis Satires Skiemt, trods alle Snerte,
(Der, hvor jeg meest er killen, træffe mig)
Jeg ei tilgiver blot af ganske Hierte;
Men her saa got, jeg kan, giengielder dig:
    Du klager, trods det Væld af gode Gaver,
Der længe strømte til dig ovenfra -
Trods alle dine babylonske Haver
Høit over mines Flora danica -
Midt i det mageløse Luxustempel,
Som din Erindring fører op deri,
Hvergang din egen Skygge, for Exempel,
I Drømme gaaer dig stadselig forbi:
Hvergang du seer dit Forfærd, snart i Vesten,
Og snart i Østen, i sin fordums Pragt,
Fortrolig med en Washingtons, og næsten
Med Bonapartes Herlighed, som sagt -
Du klager midt i denne svundne Hæder,
Der sikkert dog endnu fortryller dig:
At Skiæbnen ei paa samme Tid tilsteder
Dig een, der var en Yndlingsdigters lig -
Vil sige: meere klar for Øieblikket -
Meer blendende hver Glas i Kiøbenhavn -
Meer litterarisk nyeskiøn - meere skikket
Til Ærens Pidskenop paa Fastelavn -
Meer udbasunt af vor Parnastrompeter -
Meer sjauerproklameert paa Hallingsaas -
Meer A'et lig i Høpfners Abeceter -
Og hver en Verdens Undergang, der spaaes -
Kort sagt: lidt meer indlysende for Mængden;
Ei blot for store Folk, men og for smaa,
(Der hylde rigtig nok kun det i Længden,
Som kan i Blinde ta's og føles paa)
Hvor meget vil du da? Vil du allene,
Kront af hver Eeg- og Palm-Løv, der er til,
Den Første glimre paa hver muelig Scene,
Saavel i vaagne, som i drømte Spil?
Vil du din egen Digtning overflyve,
Som ingentid er før paa Jorden seet -
Som, mellem os, tildeels, for ei at lyve,
Er meer end noksom i din Prosa skeet?
    Du klager bittert, at du kan ei meere
Syv Blicherolsner os i een levere,
Ved alt, hvad du har nynnet før med fransk,
Og tydsk, og engelsk, og hesperisk Tunge,
Det døve Fædreland at foresiunge
Paa simpelt ærligt siællandsk Bonde-Dansk.
Du klager i en Stil, der næsten græder,
At du, der syvfold fleere Byêr og Sæder
Har seet, end Manden, som Homer besang,
Ei giøre kan den Odyssee, du gyder
I tvende Dages Læsning for os Jyder,
Syv Gange saa behagelig og lang -
Fordi ved Ilds, og Vands, og anden Vaade
Til Grunde gik, hvad Een Dags Læsning spaaede:
Den største Forraad nemligen af Sang,
Der nogensinde henlagt blev in Mente,
Bestandig voxende med Renters Rente,
Nu svunden ind til neppe det engang.
,,Hvor mange Hymner, Elegier, Oder,
Undfangne, som sig hør og bør med Lyst,
Af Musen, du har noget meer end kyst,
Gik fløiten blot ved Savn af Jordemoder!''
Udbryder du. Jeg tilstaaer, sligt et Savn
Er et Mirakel her i Kiøbenhavn,
Hvor der er, troer jeg, færre Urteboder
End Fødselsstiftelser - skiøndt det er sandt,
Man sielden seer en Trykkerinde-Bodike
Fra den Tid døde salig Madam Godike -
(Et Savn, som nu mig først i Tanke randt!)
Man maa behielpe sig med <i>Jordefædre</i>,
Hvorom vel mangen Muse, mindre fiin,
Og bly, og sippernipsk, end min og din,
Desværre - maaskee siger: destobedre!
Men Moden bør dog og betænkes lidt!
Mon din, min Broer, i denne Punkt herneden
Dog ikke drevet har Uskyldigheden
Og Englebarsel-Blusel for vidt?<note>-Blusel] - Arlaud retter i sin udgave til ,,Bluselen''.</note>
Jeg priser meget, at en Møe af Muse,
Der i det Jomfrufald, her tales om
(Som hænde kan og bør den beste,) kom,
Til hver Handterings-Hielper ei vil buuse,
End sige, naar det gielder, tye til een,
Der accoucherer baade Stok og Steen
Og hielper, saa at sige, til at føde
Hvad der begraves skulde strax: det Døde;
Jeg priser meget Moden i Korsøer,
Hvor Spørgsmaal aldrig var om Accoucheur,
(Thi, naar de hulde Koner eller Møer
Kom der en smule ned paa Barselranden,
Den eene søsterligen hialp den anden)
Men Kongestaden, hvor vi her nu boe,
Og hint Korsøer er, for det første, to;
Og Attenhundrede og sexten, Kiære!
Kan, for det andet, neppe nogensteds
Sig saa jomfrueligen ad dog bære,
Som Syttenhundrede og fem og treds &mdash;<note>* Jeg er vel født 1764; men min Erfaring i Verden strækker sig ikke længer end til Aaret derefter.</note>
Desuden giælder eet for Pierider,
Der første, anden, tredde, fierde Gang,
Endnu kun Børn, maae komme ned med Sang,
Og Muser, der erindre knap de Tider,
Hvori de kunde tælle per Dusin
De smaa, hvis og de store Barselsenge -
(Som mellem os Tilfældet er med min,
Der Tal paa sine reent har glemt alt længe)
Selv Ingemanns tar i Betænkning ei,
Skiøndt nok saa knibsk, som nogen ugivt Frue,
Med min Danfanasvangre Maanedsdue,
Saa snart det kniber, at gaae samme Vei -
Til Boas nemlig, hvor hun nys med Tvillinger
Kom ned (og hvor hun, som jeg hører, alt
I Smug skal ligge der igien med Trillinger,
Hvis man kan ellers troe, hvad blir fortalt)
Summa Summarum: din jo selv omsider
Har giængse Moden fulgt i vore Tider!
    Men, lad nu være saa, til Verden kom
Kun Sneesedeelen af de vakkre Spæde,
Hvis concipeerte Hob du taler om,
Din Muse vilde have født med Glæde;
Hvad skader det? Ulykken er ei stor!
Hvor gierne bytted jeg med dig, min Bro'r!
O! gik det an, og vilde sligt tilstede
De Kirkebøger, det optegnes i,
Hvor gierne overlod jeg dig den Rede,
Jeg fik, og faaer paa Halsen med de Ni!
Troer du da virklig det en Hersoms Himmel
At see krepere for sig Dag fra Dag
En Evigheden tiltænkt Børnevrimmel,
Hvis Liv beroer paa Tidens bedre Smag -
Paa, hvad dog sikkert ingen meere venter,
Der kiender det moderne Moerskabsfag,
Og veed hvor Smagens David Øllet henter?
Ifald for Alvor du misunder mig
Det børnefulde Digter-Himmerig,
Jeg, hvis jeg kunde, gierne dig gad skiænke,
Saa veed jeg ikke, trods den Digterbarm,
Du skildrer mig saa kiælen og saa varm,
Hvad om dit Faderhierte jeg skal tænke.
    Men, siger du: ,,Jeg her i Jordebleer
Hver anden Morgen skuer eet af mine!'' -
Tungt nok! Dog hvad er det mod dem, jeg seer!
Du kan dog i det mindste tælle <i>dine!</i> -
Forleden Dag, imens jeg laae og sov,
Man nogle Hundred - alle sammen næsten -
Som om de vare revne bort af Pesten,
Jeg gider ikke sige <i>hvor</i>, begrov.
Du trøster mig med Sprog af Pauli Breve:
,,At alt, hvad Aand var i, staaer op igien;''
Men, naar jeg seer, hvad der blir ved at leve -
Saa tvivler jeg derpaa, min gode Ven!
Hvad før var Sandhed, kunde nu omstunder
(Forlad mig Ordets Diærvhed!) være Løgn.
Jo meer jeg paa Udødelighed grunder
I dette sidste dødelige Døgn,
Jo meer mig synes Slottene, sig bygger
En ægte Digter, lutter falske Skygger;
Thi Sproget, som han boer og bygger i,
Kan saa foroehlenschlägres af de andre,
At det og selv tilsidst maa heden vandre -
Og saa god Nat hver evig Poesie!
Er det dog kommet alt saa vidt her hiemme,
Hvis man skal troe den mest humane Stemme,
At de, der dombasune, kappes om
I deres lethedrukne Digterdom:
Hvem af os to de fuldeligst skal glemme?
Hver paa sin Viis vi nemlig, kan jeg troe,
Du meere Siællandsfâr, jeg meere Jyde,
Prosaisk og poetisk ad dem loe;
Og derfor smukt i een og samme Gryde
Med megen Ret de putte begge to -
Hvis du mig agter, maa dig saadant fryde.
At mig, der længe, glemt, alleene laae -
Mig, der kun en Justitsraad blev herneden -
Naturligviis det smigrer, at forgaae
I Selskab med en Mand, saa høit paa Straa,
Som du - der Conferenzraad blev forleden -
Behøver jeg vel ei, at sværge paa.
Men fordrer du alligevel dog Eeden,
Saa hør den her! Jeg sværger: ved den Aand,
Der løste sig af alle Tidens Baand:
Saa lidt jeg giør af Rangens høie Naader,
Og alle Verdens titulerte Raader,
Gad jeg dog heller i vort Titlerie
Som Conferenzraad ved Din Side skimre,
End som en Nutids-Yndlingsdigter glimre
Med Peer og Povl i hines Maskepie.<note>* Man troe ikke, at jeg her taler, som Ræven i Fablen om Rønnebærrene; thi nærværende lille skiemtedigt var skrevet førend jeg erfoer, hvad Læseren vil erfare paa følgende Side.</note>
</body>
</poem>

<poem id="baggesen2002121004">
<head>
   <title>Til Antigone Juliane Marie Jessen</title>
   <toctitle>Til Antigone Juliane Marie Jessen</toctitle>
   <indextitle>Til Antigone Juliane Marie Jessen</indextitle>
   <firstline>Veninde! Skiøndt, fra han var liden</firstline>
   <notes>
      <note>Teksten følger <i>Danfana</i> 1816, bind II, side 111-21 (side 116 er sprunget over i pagineringen).</note>
   </notes>
   <keywords>oehlenschlaeger</keywords>
   <quality>korrektur1,kilde,side</quality>
</head>
<body>
Veninde! Skiøndt, fra han var liden,
Til han blev <i>Ingen</i>, neppe nogen <i>Bleg</i>,
Jens Baggesen i Bleghed veg,
Og heller ikke (troer jeg) før og siden -
Bleg ikke blot, som Vessel, fød,
Men bleg, som een, der alt er et Par Gange død,
Og med Kulør saa svagt begavet,
Som nogen, der er lige tidt begravet -
Ifald De kunde her mig see,
Naar jeg faaer Øie paa <i>de Komplimenter</i>
<i>Fra Dem til mig</i>, man i Danfana prenter
Med Brevet, min Uskyldighed
I Trykkeriet sendte ned -
Hvis Deres Blik igiennem Muren
Nu saae mig her ved Korrekturen,
Saa blussende, saa panderød,
Som Drengen Amor nylig fød
Blandt Roser paa sin Moders Skjød,
I hver en Purpurkind en Glød,
De vilde raabe - maaskee skrige -
Som hver en overrasket Pige:
<i>Den Mand er Pokker ikke død!</i>
Og Exellentsen Warnstedt, eller
En anden Musers Hofpatron,
Der tar Notits af min Person,
Vist vilde sige: <i>Fanden heller!</i>
Thi til den Rødmen her med eet
Fra Næsetippen ned til Hælen,
Ei blot af Kroppen, men af Siælen,
Har intet Hofblik Mage seet!
Dens Topmaal af det Blodigrøde
Gaaer, føler jeg, saa blodig vidt,
At der kun feiler meget lidt,
Man, uden Sind og Sands at støde,
Vel kunde kalde det: <i>at bløde</i>.
    Prindsesse! (<i>Datter af Oedip</i>,
For smukt at følge Kongedøttres Skikke
De kan og bør paa denne Titel ikke
Gie Slip)
Har De betænkt, hvor grusomt her de spilled
Med een, der aldrig Dem i Verden drilled?
Jeg Upoet <i>Apollos Søn?</i>
Saa kaldet af en Konges ægte Datter,
Ei blot i Eenrum og i Løn,
Men offentlig for alles Latter?
Jeg, som den hele Penneverden veed,
Kun <i>rime</i> kan til Nød - ved Leilighed -
Jeg, som har aldrig, selv i Urteboder,
(End mindre paa vor Scene) slaaet ihiel
Den mindste Gangerpilt, den mindste Træl,
End sige: Konge, Fader, eller Moder -
Jeg hvem hver Muse nægtede hver Bøn,
Selv om de mindste Lunets ægte Smuler,
Der under Borde faldt i Ludlamshuler -
<i>Jeg pindisk Prinds?</i> Ja saa! Nu staaer jeg der en kiøn!
Og - jeg har selv besørget Brevet
Til Tryk, i hvilket det staaer skrevet -
Og - ingen Redning i min Nød!
Danfana kommer dog for silde -
Hvis jeg det og omgiøre vilde,
Bogtrykkeren det nu forbød. -
O! gid jeg var krepeert i Fior af Kulde!
O! gid jeg laae med hint berømte Kirsbærtræ
Dybt i min Grav i Voldens Læ
Bestemt aldeles under Mulde,
Og saa tilgavns fuldkommen død,
Som een, der var det alt før han blev fød!
Krepere maa jeg dog omsider -
Omsonst jeg som en Orm mig vrider &mdash;<note>vrider] vider</note>
Det Æresstød jeg overlever ei
Paa min beskedne Heldevei -
Men - hvilken Død er tragisk usel,
(Næst den <i>af Sang</i>) som den <i>af Blusel?</i>
    Hvis altsaa for den spilte Streg
De venter Tak De maa Dem vende
Til mine Fiender! Hver min Fiende
Vil takke Dem; men ikke jeg.
Dem har De skiænket, hvad de ledte
Forgiæves om til deres Krig,
Hvorfor omsonst de hidtil svedte:
<i>Lidt Aarsag at misunde mig</i>.
    Dog, Gudskeelov! i denne Tanke,
Veninde! spirer mig en Trøst,
Der, skal jeg troe Fornuftens Røst,
Kan blive mig en Rednings Planke:
Den nemlig: at, ved selv at lade
Virakken, som jeg seer med Skræk,
Udblæse fra mit eget Stade,
Jeg blæser al Betydning væk.
Ved ret at overveie Brevet,
Det er en spydig Parodie:
Det meget smigrende deri,
Nu, det <i>ved mig</i> er prentet blevet,
Saa velmeent og maaskee det var,
Mig giør i Grunden reent til Nar.
Thi, som jeg selv nu føler Sagen:
<i>Den Roes</i>, hvorefter jeg var snagen,
(<i>Imellem os</i>) i Poesie,
Nu, jeg den selv har lagt for Dagen,
Er intet uden <i>Ironie</i>,
Kun Bitterhed er nu dens Sødme;
Mens korrigerer den min Pen
Tilintetgiør jeg selv jo den -
Jeg frit kan holde op at rødme,
Og blive bleg, som før, igien.

    Det vil jeg og, og rolig svare
Paa Brevets hulde Vittighed,
Som om det smigrende <i>Tarare</i>
For Resten kom mig aldrig ved.

    Hvorledes - læst nu, eller ikke -
Det kunde falde blot mig ind,
Et Brev fra Dem paa Post at skikke
Med <i>mine</i> hen i Veir og Vind,
Som om jeg troede, min Danfane
Var en Stafet til <i>Pythonbane</i>,
Maae jeg forklare Dem, som Tolk
Engang for mig hos visse Folk.
    Jeg først henvendte mig til Manden,
Der vel ei gaaer til Phøbus Bud,
Men fast, som Potten, og, som Panden,
Hos ham gaaer daglig ind og ud,
Jeg mener <i>Weyse</i> - der kan stikke,
Jeg veed ei hvad, især i Spil,
Hans Majestæt, naar han kun vil -
<i>,,Men,''</i> svarte <i>han</i>, <i>,,jeg gider ikke.''</i>
Fra ham jeg løb til <i>Heiberg</i> hen -
Der, om jeg ellers rigtig skiønner,
Imellem hans næstældste Sønner
Er danske Kiæledæggen - men
Han svarte: <i>,,Hvad De selv kan bringe</i>,
<i>Dertil behøves ei min Vinge!''</i><note>Vinge!''] Vinge!</note>
Forsikkringen, om og ei sand,
Dog klædte godt den unge Mand.
Strax efter kom den yngste, <i>Thiele</i> -
Som om han kom deroppe fra -
,,Bring,'' sagde jeg, ,,men De maa ile,
Smukt dette Brev til Herr Papa!''
,,Hvorledes?'' smilte han, <i>,,allene</i>
Jeg hidtil aldrig gik derop!''
Han drak for dybt af Hippokrene,
Til Voven af et Modens Hop. -
Som jeg nu stod der lidt forlegen
Med Leiligheden i en Hast,
At mig tilsidst faldt ind min egen,
Kan ingen lægge mig til Last.
Vel kiender jeg endnu en anden,
Men den er Dem og mig for dyr;
Kureren, en forvoven Fyr,
Er, indtil Luxus, fra Forstanden.
Jeg altsaa lagde slet og ret
Det sendte Brev i <i>min Paket</i>.
    Hvis nu den halve Pakke gaaer til Grunde,
Hvis Phøbus, (faaer han den omsider og)
Den slænger hen i næste Himmelkrog,
Jeg tro har giort dog, hvad jeg kunde.
Men - neppe slænger han den ganske bort;
Jeg øverst lagde Brevet med Addressen -
Hans Blik vil skiælne Træk af Juliane Jessen;
Thi naar kom vel hans skarpe Blik tilkort?
For Deres Skyld maaskee han og vil læse,
Veninde, mangt et lille Digt af mig,
Hvoraf han ellers i sit Himmerig
Deroppe sikkert vilde giøre Næse.
Thi sæt, jeg virkelig og var hans Søn -
(Han har saa mange Slegfredunger, eller,
Hvad Fransken artig kalder <i>Natureller</i>,<note>* ,,Enfans <i>naturels:''</i> - Apollo var, som man veed, ugivt.</note>
Med næstendeels det hele smukke Kiøn,
At jeg, foruden alt for megen Ære,
Vel deriblandt i Smug kan ogsaa være)
Sæt, han og havde giort lidt Cour til <i>min</i> Mama,
Mod sine Sønner (notabene,
Naar de for høit det mærke lâe)
Han er en meget stræng Papa -
Man veed, hvor den, han havde med <i>Klymene</i>
Kom allerede slemt derfra.<note>* <i>Phaetons</i> hele Ulykke reiste sig egentlig af hans Forfængelighed, ikke at lade sig nøie med <i>at være</i> Solens Søn, men og at ville <i>ansees derfor</i> af hele Verden.</note>
    For nu at sige Dem min heel beskedne Mening
Om Gaaden i vor tegnte Pantheon,
Og Deres Løsnings artige Forening
Af <i>mig</i> (sâe Hunden) og <i>Bellerophon</i> &mdash;<note>Bellerophon] Bellorophon</note>
Da synes mig oprigtig paa min Ære,
Hvis det er ikke <i>det</i>, saa burde det det være;
Det smigrende for mig tilsidesat,
Hver anden Løsning, troer jeg, blev lidt plat.
Dog gad jeg vidst, hvem <i>Brodren</i> er, De mener,
Som jeg skal have <i>slaaet ihiel</i>,
Poetisk talt, med eller uden Skiæl -
Jeg - som man rigtignok poetisk steener;
Men som dog selv har aldrig <i>dræbt</i> enfin
Endog den allerringeste Cousin,
End sige nærmere poetisk Slægtning,
I hvadsomhelst parnassisk Fægtning?
Vel slog ei sielden for den gode Sag,
Min Pen imellem ganske vakkre Slag;
Men hvis og Fienderne imellem saaes at bløde,
Jeg veed dog ganske vist, at ingen døde;
Det lader tvertimod, man sige hvad man vil,
At jeg lidt meere Liv i disse Stillesiddere
Fik bragt hver Gang, jeg lidt slog til -
Slog mine <i>Brødre</i> jeg i dette Spil,
Saa slog jeg dem formodentlig til Riddere;
Thi hvad af Brødre jeg paa vort Parnas har kiendt,
Fik jo, min Tro, paa mig, og jeg paa dem ei Has;
See Broder Rahbek, Pram, og Plum, og Mynter,
Og Oehlenschläger selv, den yngste, som
I dette Broderskab, med mig, poetisk kom,
Mon hver af dem, naar ret man seer sig om,
Ei lever vel saa høit og vel saa bom,
Som jeg, paa deres respektive Pynter
Af det Parnas, hvorfra dybt under dem
Hver Skolepog mig raaber nu: Gaae hiem!
Nei, Frøken Jessen! naar De kommer frem
Med slig en blodig Krands, trods alle Krusemynter
Deri til mig, saa siger jeg med ham,
Der i Komedien og fik et Ram:
,,Min Frøken Søster er utrolig fuld af Fynter!''
    For Resten takker jeg for hver en Piil,
Der læger Hiertet, mens den Barmen saarer,
For hvert et nok saa skiælmsk ironisk Smil,
Og for den meest ironiske blandt Taarer,
Den nemlig over Tabet af et Skiold,
Der blot var noget værdt i Hedenold.
Men hvad min hele Siæl i Korrekturen rører,
Hvorfor jeg takker Dem alvorlig blød,
Hvorved en Taare ned paa Kinden selv mig flød,
Er Bønnen, - De til Dagens Gud fremfører -
Jeg være nu hans Stedbarn, eller Søn,
Jeg maa bag hvilket Skiold, man vil, og stikke,
<i>Bellerophon i Gaaden eller ikke</i> -
Den er saa rørende poetisk skiøn,
At fra den Dag i Dag jeg den vil lære
Lidt meer nu udenad, og den skal være
Herefter i mit Kammer og i Løn
Min Morgen- og min Aftenbøn -
Gud give, med et naadigt Øre
Han selv deroppe vilde den behøre!
</body>
</poem>

<poem id="baggesen2002121005">
<head>
   <title>Til Broder Dannemand, hvem han ellers er, i London</title>
   <toctitle>Til Broder Dannemand, hvem han ellers er, i London</toctitle>
   <indextitle>Til Broder Dannemand, hvem han ellers er, i London</indextitle>
   <firstline>Min kiære Landsmand!</firstline>
   <notes>
      <note>Teksten følger <i>Danfana</i> 1816, bind II, side 129-40.</note>
      <note>* Aabent Brev med en Ven, der bad mig om en Anbefalingsskrivelse til een af mine Bekiendte i Engelland.</note>
   </notes>
   <quality>korrektur1,kilde,side</quality>
</head>
<body>
Min kiære <i>Landsmand!</i> (Virkelig -
Jeg agter og jeg elsker <i>Dig</i> -
Skiøndt jeg ei elsker eet og andet
Hos mine Landsmænd her i Landet,
Med hvem desuden jeg har <i>Krig</i> -
Forstaae mig vel - <i>ei borgerlig;</i>
Men, tvertimod, <i>i Aandens Rige</i>,
Der, som Du veed, kun lidt vil sige
Nu, Kursen har forværret sig -
Desværre! <i>Kunsten</i> nuomstunder
Tilsidst dog lider meest derunder,
At <i>alt, hvad der er ikke Kunst</i>,
Gaaer op i Taage, Røg og Dunst;
Thi, naar med Mynt det reent er ude,
Naar Guld er blevet reent Papiir,
God Nat al Livets ægte Ziir!
For Klude faaer man saa kun Klude,
For Lapper, selv i Poesie,
Man faaer kun lutter Lapperie;
Men - det er Aarsag og til <i>Krigen</i>,
Jeg har med X - og Ø - og Æ -
Og alt det aandelige Fæ -
Der endes vil ved Kursens Stigen.
Gud frie hver ædel Aand for Fred
Saa længe Faldet varer ved!)

    O Du - (Tilgiv mig meer end Sneesen
Af Vers i første Parenthesen -
Hvis ei, begynd for fra igien,
Og overspring vor Kurs og den!)
O Du - som nu mig foresvæver
Paa Hiemstavnslængslens fierne Top,<note>Hiemstavnslængslens] Hiemstavnslænglens</note>
Og smilende mig nærmte hæver
Med rakte Hænder til Dig op!
Du Ædle, som jeg fast tilbeder,
Som man kun <i>Himmelske</i> det bør,
Og, som jeg ingen anden <i>tør</i>,
(Med mindre det var een af Eder,
I Hulde, der i Syd og Nord
Til Himmel giøre mig vor Jord)
Du, om hvis Mage Skjalden leder,
Hvis Brevet ikke finder dig,
Forgiæves vel evindelig -
Du, Sieldneste blandt Sieldenheder,
Hvis Perle reent fortryller mig,
Fordi, saa langt fra vore Grændser,
Og dog endnu bestandig <i>Dansk</i>,
I Dig det hele Dan jeg ændser.
    Sæt og, du noget engelsk var,
Den lille Feil jeg selv jo har -
Den havde selv de gamle Fædre -
Hvis Du er dansk, som <i>Svend</i> og <i>Knud</i>,
Der og til Engelland drog ud,
Saa er Din Danskhed desto bedre!
Det Baand, der binder os især,
<i>Vort Modersmaal</i> dog altid er;
Det kan Du, hvor Du er, ei glemme:
Det yttrer sig med sund Forstand
Endnu paa Themsens fierne Strand
I mangen kiæk og mandig Stemme -
Det tæmmede selv <i>Hingst</i> og <i>Horst</i>,
Og toner end i <i>Windsors Forst</i> -
Kort sagt: <i>det glemmes kun her hiemme</i>.

    Hvad altsaa, kiære danske Ven,
I Landet, hvor <i>vor Knud</i> var Herre,
Og hvor hans Søn, jeg selv, desværre,
Trods Navnet, ei kan komme hen,<note>* Knud Sjællandsfar.</note>
Jeg portofrit Dig vilde bringe
Ved Hielp af den merkurske Vinge
Paa Brevets Overbringers Hæl,
Er egentlig min hele Siæl.
Den føler Trang, sig at udgyde
For Fynbo, Sjællandsfar, og Jyde;
Og da den ingen finder her
(Paa Digtrens hele Verden nær)<note>* Med hele Verden, notabene,<br/>Poeter i Særdeleshed<br/>Tre fire gode Venner mene.</note>
Saa dansk, som jeg endnu det er,
Den vil sig over Havet svinge
Ved Hielp af den nysmeldte Vinge.

    En Leilighed, saa skiøn, som den,
Var aldrig før, min gode Ven;
Thi den Merkur, der bringer Brevet,
Jeg kiærligen Dig her har skrevet,
Er, om ei just <i>mig selv</i>, saa dog
Langt meer fra mig, end kunde være
(Hver anden Ven og Bog i Ære)
Den bedste Ven og længste Bog.
Hvad Siælen angaaer, smigrer sig
Min egen, at den min er lig.
Og naar du Kroppen ret betragter
Fra Taa til Top, og for og agter,
Saa staaer der for dig i din Sal,
Ei stakkels Knud med alt det Skiæve,
Han har i Næse, Mund, og Kiæve,
Men stakkels Knud, <i>som Ideal</i> -
Ei, som han blev ved Koppers Ranen
Af den oprindelige Skik,
Hans femaars Digteransigt fik -
Ei, som han blev ved slemme Vanen
Til Slentren, og til Snuustobak,
Til gammel Hat, og luslidt Frak -
Men, som han sikkert var i <i>Planen</i>,
Og, som han i det mindste troer,
Han bleven var, hvis her paa Jorden
Ham samme Fâr og samme Môer,
Som ham, du seer, beskiært var vorden.
Merkuren altsaa, som Du seer,
Er baade <i>mig</i>, og meget meer.
Tal med ham, og du snart vil finde,
Han ude har, hvad jeg har inde;
Men vil du noget hiertelig
Engang med ham indlade dig,
Saa vil du ikke blot opdage
Mit Hoveds og mit Hiertes Mage;
Men noget Ædelt, om du vil,
Som der er neppe Mage til.<note>til] tii</note>

    Hvad nu paa Hiertet ligger mig,
Ved ham, min Ven at sige dig -
Hvorom min Tankes Vinge svever -
Hvori jeg henrykt aander, lever -
Er <i>den antibarbarske Krig</i>,
I hvilken hist <i>John Bull</i> sig øver,
Som en honet fornuftig Tyr,
(Der ikke stanger tamme Dyr)
Mod Røverkystens vilde Løver -
Den ligner i det store min
Imod Parnassets vilde Svin
Saa meget, at jeg tidt forlegen
Ei veed, om det er ei min egen?
Hist er det vel en Røverkule,
Hvor Kroppe plages uden Skiel,
Og her en lille Ludlamshule,
Hvor ikkun Aander slaaes ihiel -
Vel raabe Zahras Ørks Chamiter
Paa Islams <i>mægtige Prophet</i>,
Og her vor Fælleds Adamiter
Paa Ludlams <i>prægtige Poet</i> -
Vel løbe <i>Fødder</i> hisset Fare
Ved Bastonnadens Tyrannie,
Mens her man <i>Hovder</i> kun maa vare,
Som der er sielden noget i -
Vel ligger hin fordømte Rede,
Saa brandguul, sortebrun, og styg,
I Middagssolens stærke Hede
Hist oppe høit paa Klodens Ryg,
Mens Røverborgen her i Norden,
Mod hvilken jeg har rustet mig,
En Smule neden under Jorden
Har efterhaanden sænket sig -
Vel er dens siunkne Udenværke
Kliint op i Hast af lutter Dynd,
Og hvis man sagde, de var stærke
Fra Kunstens Side, var det Synd -
Vel er dens <i>Middelhav</i> en Rende,
Dens <i>Stræde</i> blot en lille Bæk,
Der neppe naaer sin egen Ende,
Før Vinden den har tørret væk -
God Nat saa Møllebatteriet,
Endskiøndt det ei gaaer let i Brand,
Da der er intet andet i'et
End Gruums, saa godt, som bare Vand;
Men med det alt er begge Kuler,
Den eene hist, den anden her,
Som pestilentialske Huler,
Eens slemme fast at komme nær.
Vel modbombarder hin, desværre,
Saasnart paa den et Anfald skeer;
Men, hvis og Bomber her er færre,
Bam-Bim-Bom-Barder er desfleer -
Man holder ud mod Alskens Pile,
Mod Ilds og Lufts og Jords og Havs;
Men det er ei saa let at smile
Til Skud paa Skud af bare Snavs -
<i>Hist</i> kan en Kugle Deyen ramme,
Der sikkert ikke skiuler sig;
Og, ligger han der paa det samme,
John Bull sig sparer mangt et Lig -
Men Deyen <i>her</i> tar vel sig vare,
Ham Fanden ikke treffe kan;
Thi, hvor der er den mindste Fare
For Pen og Blæk, er ikke han.
Jeg tør desuden ikke glemme,
Ved Sammenligning af mit Tog
Mod Barbareskerne herhiemme
Med det, hvorpaa John Bull uddrog:
At, hvis jeg og er Striden voxen
Mod Under-Livets vilde Dyr,
Jeg dog kun er en Flue moxen
I Ligning med en engelsk Tyr.
Og sæt, man ogsaa vilde meene,
Jeg kunde maale mig med den,
Saa staaer jeg der dog mutterseene
Foruden mindste Vaabenven -
Mens to og tred've Havets Løver
Lord Exmouth troligen staae bi,
Jeg eene Mand at fægte prøver
Imod et helt Menagerie.
Ja! havde jeg og paa min Side
Blot Stadens to og tred've Mænd - -
Men ak! jeg Stakkel ei kan lide
Paa mindste Magistratens Svend.

    Naar derfor alt jeg overveier
I begge sammenlignte Tog,
Blir glimrende Lord Exmouths Seier,
Saa bliver sikkert min det og -
Kun med den lille Forskiæl, Kiære,
Han sikkert Bytte giør ved sin,
Og jeg faaer intet uden Ære,
Naar jeg er død engang, for min.

    Men hvad er da min Hensigt? spørger
Du, hvor Du er, formodentlig -
Hvor man for det Solide sørger,
Ei blot i Fred, men og i Krig -
Hvor, naar der noget var at vinde,
Man bombarderte Skud paa Skud
Ei blot Algier, som dennesinde;
Men sikkert rusted Flaader ud
Ei blot mod plyndrende Rivaler,
Og Menneskhedens Skumpelskud;
Men selv mod sovende Neutraler,
I Fæstninger foruden Krud,
I Hytter og i Hospitaler -
Ja selv mod Engles Idealer,
Og, Gud forlade mig, mod Gud! -
Min Hensigt? Netop den selvsamme,
Hvormed I der i London bramme,
Den ædle nemlig: at udfrie
De mange fangne christne Slaver,
Som Deyen aandelig begraver
I et barbarisk Slaverie.
Her troer man, at jeg Anker letter
Til Bombarderinger parat
At trykke Fanden og hans Fætter,<note>At] Af</note>
Som hver almindelig Pirat:
For <i>eene</i> Havet at beherske,
Parnassets nemlig her, det ferske -
Man paastaaer, under fremmet Navn,
At mindre <i>den John Bull</i> jeg følger,
Der pløier Middelhavets Bølger
End den, der hærged Kiøbenhavn -
Og var det Sandhed paa det samme,
Saa burde Bullen mig annamme!
Men jeg kan trodse saadan Snak,
Tak skee det Sprog, de mod mig føre,
Selv Døve kunne klarlig høre,
Jeg kun gaaer løs paa lutter Pak.
En Ære, som gaaer over Lykken,
Med Deyens Tugten jeg attraaer,
Og overlader ham i Trykken
Det Held, som over Æren gaaer.

Det er omtrent, hvad jeg gad sige
    Til een og anden Londonsk Ven,
Der mindste Nys om mine Krige
    Har faaet af en anden Pen,
Især til Ham, der alt har skrevet
    Min engelske Biographie,
Før han er underrettet blevet
    Om Landet, som jeg lever i.<note>* I en i London udkommen, for Resten interessant Samling: Flowers of Litterature betitlet, findes et Stykke, kaldet: Life of the german Poet Baggesen.</note>
Ifald du seer ham, læs ham dette,
    Saa haaber jeg den gode Mand
Af et og andet Træk vil giætte
    Sin <i>tydske Digters</i> Fødeland.
Nu, færre Stierner i det tindre,
    (Jeg meener dem i Poesie)
Nu, det er blevet meget mindre,
    Tak skee dets fordums Kolonie -
Nu, det er voldsomt plyndret vorden,
    Trods al dets fredelige Taal -
Nu, det har udtømt her paa Jorden
    Uskyldighedens bittre Skaal -
Nu, det kan, hvad det har, behøve,
    Som patriotisk Himmerig -
Nu lader jeg mig ei det røve,
    Selv, om det og fornægter mig.
</body>
</poem>

<section level="1">
<head>
   <toctitle>Thora</toctitle>
   <indextitle>Thora</indextitle>
</head>
<content>

<poem id="baggesen2003011202">
<head>
   <title>Første Sang</title>
   <toctitle>Første Sang</toctitle>
   <firstline>Her, i Skyggen af Dans den tusindaarige Kroneeg</firstline>
   <notes>
      <note>Teksten følger <i>Danfana</i> 1816, bind I, side 384-411.</note>
   </notes>
   <quality>korrektur1,kilde,side</quality>
</head>
<body>
Her, i Skyggen af Dans den tusindaarige Kroneeg,
I Forfædrenes Lund, hvor Mimers hellige Kildes
Sølvbæk risler endnu til Bøgtopbladenes Raslen,
Nordhavbølgernes Skvulp og Nattergalenes Sange,
Leirer Eder, I Venlige, huldt om den Gamle fra Danhiem,
Mens han forkynder et underligt Sagn om Kirken paa Ronhøi,
Skiæbnens rædsomme Gang, og Uskylds Kamp mod det Onde.
Længe gienlød det fra Fader til Søn ved Arnen i Hytten,
Giemt til ledsagende Klang af i Maanskin bævende Strenge:
Lytter med Lyst til det natlige Qvad, og fornemme med Andagt
Fortids varslende Lyd fra den huulthendundrende Harpe!

Vestlig i Skaane der ligger en Gaard afsides og eensomt,
Havsgaard kaldet, fra Kæmpernes Tid, omringet af aabne
Marker, og nær ved en vild, vidtstrakt, udørkelig Kratskov.
Kort Tid efter den Calmarske Krig beboede den rolig,
Glemmende Verden, og glemt, en brav velhavende Lænsmand,<note>Glemmende] Glemmeude</note>
Med een eeneste Karl, som besørgede Stalden, og Husets
Grovere Dont, og en Lilievand, hans Frænde, der var ham
Eeneste Levning af hele hans Æt, den blomstrende <i>Thora</i>.
Sildig en Aften, engang i Efteraaret, da Marken
Alt stod nøgen, og Træernes Løv laae strødte paa Jorden,
Sad den Gamle, med Bogen i Haand, og Briller paa Næsen,
Læsende høit om den forrige Tids Vidunder og Jertegn,
Eventyrer og sælsomme Mord, og rædsomme Gienfærd;
Medens opmærksom og taus, tidt flyttende nærmere Rokken,
Spandt ved Oldingens Side den attenaarige Thora.
Fader! udbrød hun omsider, hold op, læg Bogen til Side
Nu for i Aften! Jeg veed ei hvordan; men den heftige Nordvind
Suser saa sælsomt derude; hvor gierne jeg hører, jeg troer dog,
At jeg fik ordentlig ondt, hvis I vedblev. - Gierne, min Datter!
Svarte han mild, tog af Glarøinene, lagde dem ind i
Bogen, og lukkede den. Du har Ret, vedblev han, for dig er
Disse Historier alt for alvorlige. Lad os da snakke
Sammen om muntrere Ting! Det er sandt, du lever et tungt Liv,
Naar jeg betænker det ret, i din Møevaar, her med mig Gamle<note>betænker] betæuker</note>
Midt i en Udørk, eene, saa langt fra Stæder og Landsbyer,
Uden den mindste Forlystelse reent afsondret fra Selskab!
Himmelen eene kan lønne dig det, min Thora! det vil den
Sikkert! jeg beder derom, det er eene min Dag- og min Natbøn.
Thora ham svarte: min Fader! hvis dig jeg noget erstatter
Tabet af alt hvad dig ellers var kiært, er jeg rigelig lønnet.
Tilgiv, om jeg imellem lidt svag dig synes, jeg er det
Inderlig ei; jeg er rolig tilfreds, og opfylder med Glæde
Her i dit Huus min kiæreste Pligt. Det var kun et Vindstød,
Nys, som mig giorde lidt moed. Nu gaaer jeg, at hente dit Qvel-Øl.
Ret som hun reiste sig op, ham omfavnende, rumlede selsomt
Uden for Gaarden en Vogn, og en Haandkno pikked paa Vindvet.
Thora nu gyste paa ny; men paa eengang fattende frit Mod,
Gud er med den, som frygter kun ham! hun mumlede hastig,
Iilte til Vindvet, og aabnede det, og spurgte: hvem er der?
Underlig huul, skiøndt bønlig, og sukkende, svared en Stemme
Giennem den susende Vind: Kulsvier er jeg, fra Skoven
Næstved kommen med Kul, for at age til nærmeste Kiøbstæd.
Vognen veltede for mig, det varede længe, før eene
Løftet jeg fik den igien; da paafaldt Natten, og nu jeg
Finder ei meere min Vei; Gud signe Jer! under mig Huusly!
Gierne! fra Stolen tilraabte ham lydt den Gamle, mens Thora,
Takkende Gud, udbrød: Saa har vi dog Selskab i Aften!
Og løb hurtigen ud, for at aabne ham Laagen i Porten.
Ind med hende nu treen Kulsvieren, svøbt i en hvidgraa
Vadmelskofte, bestøvet af Kul, i Haanden en Knortkiep,
Tyk som et Haandled, om Hov'det et Lams Uldhue med Ulvskind
Foret, ulystig at see, rødskiægget, og Øinene dybt i
Huulningen under hvert Bryn paa den bratfremtørnende Pande.
Thora forskrækkedes noget i Førstningen; men, da han aftog
Huen, og bød Guds Fred, fremvisende Hovedets Sølvhaar,
Frygten forvandied sig snart til Ærbødigheds Agt for hans Alder.
Medens hun hented en Stol, og med Venlighed bad ham at sidde:
Eet end beder jeg om, udbrød han, før jeg mig sætter;
Regne nok vil det i Nat, og jeg har i min Karre derude
Fem Par Sække med Kul, som fordærvedes, hvis de blev vaade;
Gierne jeg bragte dem skyndig i Lye, blot inden for Porten.
Hurtigen svarte derpaa den giæstfrie værdige Gubbe:
Hiertelig gierne! hvis Karlen ei sov, han kunde Jer hielpe.
Men du kan vække ham, Thora! - Hvad Karl? det giøres ei nødig,
Afbrød hin, saa gammel jeg er, jeg alt dem har læsset
Eene paa Vognen i Dag to Gange; det er en smal Sag;
Sligt er jeg vant til, jeg. Som I vil! Lænsmanden igientog.
    Giæsten tilbage nu gik, aflæssende Sækkene, stilled
Op dem i Portindkiørselen, fem mod Væggen paa høire,
Fem mod den venstre Væg, og lukkede Porten, og, det giort,
Kom han igien, og satte sig, træt. Nu først er jeg rolig,
Herlig vil smage! Dog først med Forlov! Kan Jomfruen taale
Damp af Tobak? - Hun? svarte med Smil den ærlige Lænsmand,
Selv hun tænder min Pibe hver Dag. Bring Daasen, min Datter!
Thora bragte nu Daasen af Sølv. Paa det kunstige Laag sad
Hævet, som op af Bølgernes Skum, en smøgende Havmand;
Halen, den skiællede, tiente til Greb; om Randen var anbragt,
Smaa Sælhunde; men Æsken var selv omsvømmet af Fiske,
Haier, og Hvaler, og Kraker, og vildt sig boltrende Marsvin.
Høit beundred dens Vægt Kulsvieren, medens dens Arbeid
Værten ham roeste. Med stirrende Blik han stopped, og stirred
Atter, og stopped endnu, da Thora tændte den Gamles
Pibe ved Ovnen, og, spruttende først, hun rakte den venlig;
Men for den andens en Glød hun hentede kun paa et Fyrfad,
Bringende skyndig en Kande med Øl, og et Sølv- og et Tinkruus.
Begge nu smøgende sad, og i Snak om eet og om andet,
Prøvede Gubberne der, tidt løftende Kruset fra Bordet,
Øllets opvarmende Kraft, og hinandens Klygt, og Erfaring,
Mens i en Krog sad spindende taus den lyttende Thora.
Stormen nu havde sig lagt. Klart giennem Hiertet paa skuddet
Troede hun Maanen at see, som hun sad i Hiørnet ved Vindvet.
Ør af Dampen og Heeden (thi gamle Papa var, som Olding,
Kuldskiær, og havde det gierne saa luunt) lidt kied og af Snakken
Om den forbistrede Calmarske Krig, og om Gigten, og Dyrtid,
Ønskte hun, medens de Gamle saa got ved Øllet i Prat sad,
Udenfor Porten at gaae, for der at aande den frie Luft,
Og at adsprede sig lidt de mørkt opstigende Tanker,
Eene med Maanen. Hun elskede høit dens venlige Selskab,
Stirrende tidt med et kiælent og inderligt Suk paa dens Aasyn,
Naar den smilende selv gik hen sin eensomme Bane
Taus; hun kaldte den ofte sin troe Veninde paa Himlen.
Ogsaa vilde hun see, om ordentlig Porten var tillukt,
Hvilket den fremmede Giæst, ukiendt med Skodden, i Mørke
Mueligen havde forsømt. Hos sig selv betænkende saadant,
Stod hun forsigtigen op, og, fyldende Kanden paa ny først,
Satte hun den for de snakkende hen, og smutted af Dørren
Ud. Portgangen var mørk; og i det hun vendte til høire,
Gled hendes Fod. Udstrækkende flux, for at støtte sig, Haanden
Henimod Væggen, hun greb i en Tot, og følte med Gysen,
Famlende nærmere til, et Ansigt under dens Krølhaar.
Hiertet i Barmen blev Iis, hvert Lem skialv, Knæerne zittred,
Og nær havde hun tumlet omkuld. Da hæved en Engel
Pludselig hendes forfærdede Siæl til den høieste Fatning
Over sit Kiøns naturlige Kraft; den Engel var Uskyld:
Skriger du, er du fortabt, og vender du bævende, døer du!
Hvisked i Hiertet den zittrende lydt en varende Stemme.
See! og hun tvang sig, og loe; og beslutted, at nærme sig Porten,
Undersøgende hver af de Sække der rolig i Mørket.
Gangen var snever; ved næste hun lod, som om Foden igien gled,
Pladskende hastig i Renden, mens, strækkende Haanden til høire,
Nok eet Hoved, hun greb. Jeg vil see dog om Porten er tillukt!
Mumled hun høit; treen atter saa feil, forsætlig, til Siden,
Famled, og greb om en tredie Tot med glødende Pande.
Det er dog vel, at de Sække jeg har, at støtte mig paa her,
Sagde hun, leende, sikkert jeg troer, jeg ellers omkuld faldt -
Og udglidende greb hun, som før, og følte den fierdes
Øre: Den Sæk er nok lappet med Skind! hun mumlede halvlydt,
Gled, og fornam i den støttende Haand varmt aande den femte.
Skodden nu trak hun for Porten i Laas, og sagde med høi Røst:
Nu vil jeg holde mig midterst i Renden; min Fod er dog vaad alt;
Men paa den nærmeste Sæk hun støttede Haanden, som forhen,
Her til den modsatte Væg, og den siette berørte hun varsomt,
Følende Tippen af Næsen. Derpaa den syvendes Haartop
Fik hun i Haanden; og siden den ottendes blussende Kiæve.
Kullene, troer jeg, er varme! hun smaaloe, da hun paa Læben
Følte den <i>niende</i>, skyndende sig, og, famlende hastig
End en eeneste Gang, den <i>tiendes</i> Hage berørte, -
<i>Thora! Thora!</i> din Drøm er forklart: den rædsomme Portgang
Giennem et Helved du gik; og i Stuen er Helvedets Fyrste!
Saa hun talede dybt i sig selv, oplukkende Dørren
Atter; og ind hun i Stuen nu treen saa bleeg som en Dødning.
    Skottende hen med et myrdende Blik, Kulsvierens Øie
Fæstede sig paa den bævende Møe. Hvor var du, min Datter?
Spurgte den Gamle. Besindende sig, hun hurtigen udbrød:
Ak! min Fader! i Stalden jeg var, for at give mit Føl Høe;
Dørren var aaben; det var der ei meer; nu løber det sikkert
Vildt i Marken, og fryser ihiel! jeg er saa bedrøvet.
Kiæreste Fader, du gav mig det selv til Foræring min Byrdsdag!
Turde jeg sige det Karlen, og sende ham efter det? tør jeg?
Hende nu svarte med Smil den gamle værdige Lænsmand:
Neppe vil Grimer forlade sin Sæng, og maaskee til i Morgen
Løbe paa Marken omkring, for at stille, min Datter, din Uro;
Har han dog tærsket i Dag! For mig du gierne for Resten
Maa det forsøge, hvis lykkes dig kan, at røre hans Hierte;
Men sig intet fra mig, hvis han ei godvilligen giør det;
Thi for et Føls Forkiølelses Skyld afbrød jeg dog neppe
Selv min natlige Slum, end sige, min mødige Huuskarls.
Føllet desuden er løbet til Skovs, to Miil i det mindste
Herfra Gaarden, til Moderens Vang; og førend i Morgen
Kommer han neppe tilbage dermed, hvis ogsaa han faaer det.
Herpaa svarede høit, med sin Aands Nærværelse, Thora:
Grimer for mig gik gierne til Lapland selv, om jeg bad ham;
Har han og tærsket i Dag, hvad siger vel det for en Mandbiørn,
Der, som, min Fader, du veed, har ti Mænds Styrke til Arbeid?
Medens de talede, sad Kulsvieren, malende Krumsving
Med den bekullede Finger paa Disken i Krusenes Ølspor,
Gnavende, Hovedet vendt, med Tænderne rolig sin Stokknap.
Dog, nu først, da hun gik, for at sende fra Huset saa langt bort
Karlen, hvis ti Mænds Styrke ham lidt i Hovedet omløb
Blev og inderlig roligt hans Sind. Han beslutted ved Midnat
Nu at udføre sit Værk, først tæt tildrikkende Værten,
For ham at lokke til Snak om Husets skiulede Forraad,
Eller og Datteren selv, som ham lod troskyldig og snaksom.
Thi let slutted han, saadant et Sted, afsides og eensomt,
Rigt paa Sølv, om ei Guld, var forsynet med lønlige Giemmer.
    Neppe var ude paa nye Huusengelen, før til den Gamle
Snu han sig vendte med høi Lykønskning over en Datter
Saa beskeden, og skiøn, livsalig, munter, og klygtig,
Ganske som hans, kun uendelig meer uddannet og oplyst;
Ak! thi hans ringere Kaar tillod ei, som han det ønskte,
Barnets Opdragen til Fiint; var dog alt paa Jorden det Barn ham,
Siden han mistede Mod'ren, hvis Tab han aldrigen glemte.
Snart indtog han, forslagen, med Snak den Gamle, hvis Hierte
Kildredes sødt af den Roes, han saa gavmild lagde paa Thora.
Kruset nu lettedes tidt; og den giæstfrie, værdige Lænsmand
Glædte sig over sin Giæst, der var ei saa gemeen, som han lod til.
    Mens de nu smøged derinde, kom Thora giennem en Bagdør
Ud til Stalden, og aabnede tyst, at ei man i Porten
Hørte det ringeste, Kammeret der, hvor Grimer i Roe sov.
Studsende gav han et Skrig, da den rødmende Møe han i Maanskin
Saae for sin Seng; thi han drømte: han laae fastbunden i Helved,
Og at en Engel ham løste hans Baand. Nu stod den der for ham.
Stille! vinkte hun, stille! for Guds Skyld tie dog, og hør mig!
Huuset er fuldt af en heel Trop Røvere; Mesteren sidder
Ukiendt inde hos Fader, som troer, han handler med Kul kun;
Og i vor Portgang ligge de ti Kulsække, med Hov'der,
Som jeg har alle berørt med min Haand, hen følende for mig,
Da jeg i Mørke gik ud, for at see om Porten var tillukt.
Skynd dig, og har du os kiær, og handle vi mod dig, som Ret er,
Sving dig paa Traveren, flyv, som en Piil, til nærmeste Landsbye:
Kald der Bønderne sammen i Hast, og lad dem med Køller
Væbne sig skyndig, og iile herhid, omringende Huset;
Men du giv mig et Vink med et eeneste Smæk paa vor Bagdør,
Naar du har alting bereedt! Flyv! flyv! Gud give dig Vinger!
    Saa Huusengelen. Medens i Hast han Koften sig omslog
Brogen og Trøien, hun sadlede selv, og grimede Hesten.
Snart i Galop han sprængte derfra. Tilbage nu Thora
Gik til det smøgende Par, og raabte med Smiil, da hun indtreen:
Fader! nu faaer jeg mit Føl! mig Grimer har svoret, hvis og han
Rende der skal til i Morgen, at bringe mig heelt det og holdent;
Og jeg veed, at han holder sit Ord. Nu er jeg igien glad!
Eet kun bad han mig love sig først: at ei du vil skiænde,
Hvis lidt sildig han kommer; thi hvile sig vil han en Smule
Henimod Dag hos sin Broder, som boer i Kanten af Skoven,
Og det loved jeg ham. Du nægter dog intet din Thora?
Men det er høi Tid, troer jeg, til Nadveren! Klokken er ni alt!
    Hende nu svarte med Smiil den Gamle: Dæk os da Bordet
Hurtig, og bring af min Miød, den attenaarige, to Kruus,
Føllets Sundhed at drikke deri! Vor Giæst er en brav Mand;
Veed hvad en Datter betyder, som du; han og har en Datter!
    Lumskelig smiled i skiægget den hvidgraa Sækkenes Eier
Alt som de talte. Det flasker sig skiønt, han tænkte,den Miød skal
Snart mig fortælle, hvor Guldet er skiult! Naar Klokken saa tolv slaaer,
Kommer hvad jeg har giemt; og en god Søvn lover jeg begge.
Thora nu bredte med skiælvende Knæe den reenlige Borddug,
Trippende frem og tilbage saa vims, nu herhen, nu derhen,
Leende tidt, for at skiule sin Angst. Med bævende Hænder
Hented hun Gafler og Knive. Ved hver, hun lagde paa Bordet,
Foer i det varme sig bølgende Bryst et iisnende Staalsting.
Maden derpaa hun frembar, omhyggelig skiærende selv Brød;
Ordned saa hver sin Tallerken, og fyldte de mægtige Sølvkruus
Med den beruusende Miød, og bad Gud, doppelt at sødme
Honningens Smag, for at slukke den Mordbegiærliges Blodtørst
Medens han drak, og forhindre hans Daad til Bøndernes Komme.
Derpaa kaldte hun begge til Bords; og lagde paa Fad'rens
Armstol Hyndet, det bløde, ham hielpende ret i sit Sæde.
    Samtlige tre de nu sad; og med Graadighed slugte den Hvidgraa
Skinken, hun lagde ham for, og et Kyllingelaar paa det andet;
Medens hun selv blot lod, som hun spiiste, til Hunden i Løndom
Ned under Bordet hver Bid henkastende. Men uophørlig
Rakte hun Kruset med Smiil den tilsidst trygt drikkende Morder.
Talen nu dreied sig meer og meer til det sigtede Formaal;
Endelig kom den paa Gang om Formuenhed. Hundrede Spørgsmaal
Giorde den Boet beundrende Giæst, og hundrede Svar gav,
Faderens Rigdom med Vink ham forraadende, villigen Thora,
Pralende med, at hun Nøglerne selv forvarte til alting.
Smidskende sagde hun halv den Lyttende noget i Øret
Om et besynderligt Sted, hvor hun troede, den lønlige Skat laae,
Spændende Morderens Siæl. Alt nikte den Gamle ved Kruset,
Truende Søvn. Dødsangst nu greb det barnlige Hierte,
Fuldelig eene med Giæsten, hvis hin ved Bordet i Søvn faldt.
    Elleve Klokken alt slog, som om hvert Slag Hiertet itu slog;
Men i det ellevte Slag slog ned i Fortvivlelsens Natmulm,
Himmelens Lyn i en Tanke: Velan! Kulsvier, udbrød hun,
Vil I fortælle min Fader i Søvn, ved endnu et Kruus her,
Indtil han snorker, og lover I mig, at bringe Jer Datter,
Som jeg saa gierne gad see, saa skal jeg i Aften til Giengield,
Førend I lægger Jer, vise Jer Ting, som I aldrig har seet før!
Dette hun hvisked ham tyst, og lod, som hun zittred af barnlig
Lyst til en Spas, med den dirrende Haand ham klappende Skuldren.
Gierne! tilmumled han hende med Griin, og skottende hen til
Seierværket i Krogen; men, alt den nikkende Gamle
Skuende halv derhenne: du snart kan vise mig alting,
Føied han til, før Kruset er tømt du hører ham snorke!
Gaae kun og hent nu Nøglerne strax! Min Datter skal komme
Næste Søndag, det lover jeg dig! Den skiælvende Thora,
Mens han prated paa ny for den ei meer svarende Gamle,
Gik i sit Kammer ved Kiøkkenet ud, og lod, som med Iver
Rundt hun søgte; kom atter igien; oplukked et Glasskab,
Udtrak Skuffen, og vimsed omkring, med Øinene henvendt
Snart paa Værket, og snart paa Gubberne. Hvert et Sekund blev
Time den Ventende; men naar hun saae paa den nikkende Fader,
Henfløi Timen som Lyn; da med eet hans frygtede Snorken
Naglede hende til Bordet igien. Tidvinden var alt, hvad
Pønsede hendes urolige Barm. Da saae hun af Koften
Pludselig skyde sig frem en skarp Haandøxe med Blod paa.
Men paa den Blegnendes Læber forvandledes hurtig til Smilen
Angestens Krampe: Hvad har I dog der for en underlig Muurskee?
Spurgte hun mildt: den er ikke, som den, vi har her i Huset!
Det er min <i>Kulkniv!</i> brummed han huult; da just i det samme
Tolv slog Værket. - Saa skiærer I Kul med Knive? vedblev hun,
Medens den snorkende Gamles ærværdige Hoved alt nedsank
Dybere ned mod Disken ved hvert Uhrværkets Igienslag -
<i>Levende Kul!</i> green Morderen lydt, i det han af Barmen
Øxen tog frem med det ellevte Slag; men o! med det tolvte,
Lød det saa ængstelig ventede Smæk paa den gialdende Bagdør.
Øxen af Haanden den hævende faldt; med Hurtighed Thora
Greb den, og iilte dermed, opspringende, Grimer imøde,
Der med en Kølle bevæbnet, og taus, nu pludselig indtreen.
Alt er i Orden! han hviskede tyst, imens fra sit Sæde
Reiste sig, klappende lydt, Kulsvieren; dog ved det andet
Klap alt Køllen ham traf den bratfremtørnende Pande,
Knusende med eet eeneste Slag Mordtankernes Hvelving.
Steendød laae han paa Gulvet. Hans Fald trods Væggenes Gienlyd,
Vakte den Gamle dog ei, som vedblev rolig at sove.
    Mens alt dette saa skyndigen gik derinde, var ude
Heller ei seen Straftimen. Indlistede samtlig i Mørket
Snørede tyst Portposerne til ti stærke, med Prygle
Velbevæbnede Karle fra Landsbyên, komne med Grimer.
Disse, saasnart var fanget, som saa, det lurende Baghold,
Læssede hver sig paa Ryggen en rædsomt hvæsende Kulsæk,
Og bortbare dem alle paa Stand til nærmeste Domsted.
    Her blev forsamlet i Hast Bytinget paa Torvet, hvor Troppen
Een hos den anden, i hver sin Jernbaandtønde, blev opstilt
Mængden til Sku, der med Gysen end saae de vrængede Mundes
Skiærende Tænder, og Øinenes Vrid i gnistrende Blikke,
Medens stod reist hvert Haar paa de ti fremgrinende Hov'der.
Flux blev begyndt et Forhør i bestandig voxende Stimmel
Inden end Rødskiæg kom, og ofte blev løsnet og surret
Hver omlykkede Hals med paa Stedet qvælende Trudsler;
Dog var umueligt at vriste dem ud af de snørede Struber
Mindste bekiendende Lyd; haardnakkede nægted de samtlig.
Først da den Ventedes Liig, der mod Dagningen kom, og blev fremstilt,
Røved dem Haab om Redning, betog dem dødelig Rædsel,
Og de bekiendte nu pludselig Ting, som rystede Retten
Selv med Forfærdelse. Samtlige Ti var Sønner af <i>Rødskiæg</i>,
<i>Atterkommeren</i> ogsaa benævnt, og den evige Natmand:
Egnen en Skræk fra umindelig Tid, som ufangelig Røver,
Og med hans Trop for usaarelig holdt, af troldelig Afkom.
Stor var Glæden ved samtliges Fangst; Henrettelsens Høitid
Kaldte tilsammen fra Stæder og Byer lydt jublende Skarer.
Faderens Liig blev først halshugget, og sønnernes Hov'der
Samtlige satte paa Steiler med hans i Midten. Man paastod
Længe, de grinede høit hvert Maaneskifte paa Bakken,
Og hver ellevte Nat, naar tolv slog Klokken i Udby,
Lød med det sidstudrungende Slag i Luften ,,Jeg kommer
Atter!'' med lydelig Klang i et Brøl af elleve Røster.
</body>
</poem>

<poem id="baggesen2003011501">
<head>
   <title>Anden Sang</title>
   <toctitle>Anden Sang</toctitle>
   <notes>
      <note>Teksten følger <i>Danfana</i> 1816, bind I, side 412-34.</note>
   </notes>
   <quality>korrektur1,kilde,side</quality>
</head>
<body>
Medens til nærmeste Ret de ti tilsnørede Sække,
Fyldte med levende Kul, som meldt, paa Bøndernes Skuldre
Rask blev baaren afsted, og Tropanføreren selv slæbt
Seent bag efter af Grimer (der langsom fulgte, med Stønnen
Under sin Rygs langt tungere Læs, henbærende Døden)
Blev i det mordpakrensede Huus Skytsengelen eene
Hos den med Smile paa Læben endnu sødtslumrende Gamle,
Smilende selv, som af Helvedes Dyb ophvirvlet i Himlen.
Længe knælte hun taus, henrykt, ved Oldingens Side,
Stirrrende paa hans uskyldige Ro, ham kyssende stille
Haanden, og takkende varmt den Gud, som frelser i Nøden.
Endelig vaagned han op, som i Skræk, med studsende Blikke,
Rundtomskuende vildt, og raabte: min Thora! min Thora! -
Her! min Fader! udbrød hun, og hang ham kiælent om Halsen.
Gud skee Lov! saa var det en Drøm! vedblev han: en Engel,
Syntes mig, slumrede sødt i dit Skiød, og du saae paa den Engel
Ned, som den hellige Moder i Skilderiet derhenne
Paa den livsalige Søn, vor Frelsere - da den med eet blev - - -
Dog jeg vil ikke forskrække dig! - nei! det var dog en Drøm kun!
Selv jeg vil glemme den reent! - Min Fader; smiilte hun venlig,
Ogsaa jeg har en skrækkelig Drøm at fortælle; men lad os
Giemme det alt til i Morgen! du trænger til Sengen, og jeg med;
Klokken er alt paa Slaget af to. - Men, spurgte den Gamle,
Seende rundt sig omkring paa ny med klarede Blikke:
Hvor er vor ærlige Giæst, Kulsvieren? - Han er i god Roe,
Svarte hun hurtig; den Stakkel var træt; han sover i Stalden
Alt to Timer; forlad dig paa mig: for ham er der sørget!
Gaae nu, og læg dig, min Fader, som jeg! I Morgen ved Davren
Ville vi muntre fortælle hinanden de tossede Drømme!
Medens hun talte, hun førte ham hen til Koven i næste
Kammer; og selv hun sig skyndte til sit. Den qvægende Søvn snart
Begge modtog i sin Favn, og til seent om Morgenen sov de.
    Solen alt høit var stegen paa Himmelen, da giennem Vindvet
Ud til Haven dens straalende Blik Huusengelen vakte,
Der nu styrket opstod, og i Hast fik alting i Orden
Først i Stuen, saa Davren beredt, og vakte den Gamle.
Mens han klædte sig paa, hun taus i Raad med sig selv gik:
Om hun ham skulde fortælle det Rædsomme, som det var tilgaaet,
Dermed jagende Skræk i den Roliges Blod unødvendig?
Eller ham hellere dølge det nu, paalæggende Grimer
Taushed saa længe til alt var endt, hvis Retten det tillod?
Dette tilsidst hun besluttede, og bød den Gamle, som indtreen
Rollg, omfavnende ham, God Morgen! Giæsten er bortkiørt
Henimod Dag alt, føied hun til, men Grimer er end ei
Kommen med Føllet; dog venter jeg dem her begge før Middag.
Nu maa du smukt mig fortælle din Drøm, min Fader, saa vil jeg
Siden fortælle dig min. - Lad Drømmene være nu Drømme!
Svarte den Gamle med Smil; de forfærdende komme fra Gud ei!
Hellere tale vi lidt om Grimer, imens han, den Stakkel,
Løber nu efter dit Føl! Hvad Løn for ham har du tænkt paa?
Sig mig, min Datter! hvad synes dig? om jeg skiænkte ham Gaarden?
Rødmende kyste ham Thora hans Haand: Min Fader! du drømmer
Vaagen nu, hører jeg her, en Drøm, som kommer fra Gud vel,
Da den har intet forfærdende just for din zittrende Thora.
Grimer er virkelig kiær mit Hierte, hvorvel jeg har aldrig
Drømt om det, som dit snurrige Smil mig synes at slaae paa;
Men er din Villie sligt, og glædte det dig, om jeg gav ham
Eengaag med Tiden min Haand, adlyder gierne din Datter.
Fra jeg var lille var Din min Villie stedse; du veed jo
Bedre hvad er til mit Vel, end jeg selv. I det hun sin Tale
Sluttede, ventende taus hans Svar med stigende Rødme,
Saae hun fra Stalden sig nærme med Skridt, som vaklede, Grimer,
Bleg, som et Liig, snart blegnende selv, og bange for Uraad:
Bie, min Fader! jeg gaaer, for at hente dig noget, hvoraf du
Let vil skiønne, hvad Løn jeg selv for Grimer har tænkt paa!
Sagde hun skyndig, og smuttede vims, før Faderen saae ham,
Ud ham imøde. Kom med mig, min Ven, i dit Kammer! udbrød hun,
Skræk ei Fader, som intet end veed, ifald det er galt fat,
Som jeg befrygter. - O nei! det er alt got! hastig han afbrød;
Lidt kun jeg har mig forkiølt, i Dagningen, da jeg saa gloheed
Stod der, og blev til Forhøret var endt. Men nu er jeg rolig!
Samtlige Ti har bekiendt. Den længe lurende Hevn har
Hele sin Fangst fuldstændig, og slipper ei mere sit Bytte.
Men jeg maa lægge mig strax; thi jeg bar paa Døden, og svedte
Blod fast under dens Vægt. Dog haaber jeg, noget at drikke,
Bragt mig af Thora, vil styrke mig snart det qvalmede Hierte!
Saa han talte. Men Thora hans Haand med inderlig Ømhed
Tog, og trykte den varmt, og sagde med bævende Stemme:
Feberen ryster dig; læg dig, min Ven! jeg iler at varme
Gammelt Øl dig og Miød. Ifald forinden min Fader
Kommer, saa tal kun om Føllet til videre! Hurtig til Kiøknet
Fløi hun, og laved den qvægende Drik, og skyndte sig med den
Ak! til den alt Matgispendes Seng. Den Venliges Omhu
Bragte ham lidt til sig selv; men da snart igien han i Afmagt
Sank, løb hen hun, og kaldte paa Faderen. Grimer er dødsyg!
Raabte hun til ham i Vindvet, og ilede selv for at hente
Lægen fra nærmeste Bye; men paa Veien mødt af en Huusmand
Sendte hun ham, og kom skyndig igien tilbage til Gaarden.
End eengang slog Øinene op den smilende Huuskarl,
(Som alt Oldingen havde fortalt den Løn, ham var tiltænkt)
Da hun sig nærmede Leiet, og trykte ham kiærlig i Haanden;
Men før Lægen, den hentede, kom, opgav han, i Englens
Kys paa den smilende Læbe, sin Aand, henslumrende salig.
Thora begræd den Vakkre. Hun elskede ham, som en Søster
Elsker en Broder. Den Gamle begræd, som en Fader en Søn, ham.
    Eene nu vare de to paa Gaarden, af fattige Huusmænd,
Dagviis leiede, tiente, som før; men ofte forlegne,
Vante til rygtende Hielp af en alt paapassende Huuskarl.
Vel indstilte sig fleere; men ei den første, den beste,
Fæstede gierne den Gamle, der viis beregnede Følgen
Af et ulykkeligt Valg. Saa gik tre Maaneder hen alt.
Endelig meldte sig een med et Aasyn, lignende Grimers,
<i>Roller</i> kaldende sig, vildfremmed, fader- og mo'erløs,
Men ualmindelig smuk, med en sær godlidende Mine,
Flux anstaaende begge. Han blev antaget, og anviist
Grimers Plads; og endskiøndt kun eet Aar ældre end Thora,
Fandt man i Alt ham et sandt Vidunder af Flid og af Troskab
Efter adskillige Maaneders Løb. Snart mærkede Thora,
Trods hans beskedne Gemyt, og undseelige Væsen, hvor kiær hun
Var ham, thi flink paa det flygtigste Vink han fløi, hvor hun vilde.
Snart blev og inderlig kiær han hende. Den værdige Lænsmand
Saae det, og skuede glad mod sin Grav, udkaarende Roller
Alt til sin Arving i Tanker, og vis paa sin elskede Thoras
Lykke med saadan en Mand. Han ei tog feil i sin Tillid.
Roller var virkelig god, med en høi Siæl; kun for en Yngling
Lidt for alvorlig, og underlig bly, for Mennesker halvveis
Bange, saa lod det, og hadende Spøg, og Latter, og Selskab.
Smil var hans høieste Grad af Munterhed, og i hans Smil selv,
Var meer Veemod synlig end Fryd. Han elskede Thora;
Men - han sagde det ei. Med eet forandrede Skiæbnen
Tingenes vanlige Gang. Den syvtiaarige Lænsmand,
Følende Døden sig nær i en let angribende Sygdom,
Sendte til Præsten, og medens i Graad for Oldingens Leie
Knælte det elskende Par, han begges Hænder med sine
Greb, og, dem føiende sammen, velsignte dem. Pludselig løsladt
Udbrød Flammen i Ynglingens Barm fra takkende Læber;
Og, omfavnende Thora, den rødmende, tændte dens Udbrud
Livet igien i den Døendes Lyst til begges Foreening.
Præsten, den kaldede, kom, og fuldendte den; men til den Gamles
Alder blev lagt et Aar, der var meer ham værdt, end de firti
Samtlige, siden han misted sin Viv, den aldrigen glemte.
    Glæden nu byggede tyst i den trefold salige Hytte,
Langt fra Verden i Roligheds Ly sit himmelske Paulun.
Stille med Smil paa Smil henrislede klart, som en Sølvbæk
Mellem Violers og Liliers Flor, det huuslige Landliv;
Hver Dag blomstred en Fryd dig, Thora, mens under dit Hierte
Spirede Kiærligheds Knop. Den hver Dag muntrere Roller,
Deels for at lette sin Viv Arbeidet, og deels for i Huset
Selv at passe den Gamle, naar hun ei kunde det, antog,
Huusbond selv nu, en Karl, og en Huusmandsenke til Terne.
    Saa svandt Aaret til Enden af Høst, da Thora blev Moder,
Kronende samtliges Haab med en Søn, huldskiøn som en Engel.
Nu vil med Glæde jeg døe! brød ud en Aften den Gamle,
Vuggende ham med den svindende Kraft i de signende Hænder.
Halv alt slumred han selv i den sagte salige Døds Favn,
Skuffende Thora med Glimtet, det lysende, hvilket end eengang
Luer gemeenligen op, før Lampen slukkes for stedse.
Roller var ude. Den Smilende tog hun Sønnen af Armen,
Læggende ham paa sit Skiød, nedstirrende, tabt i sin Glæde,
Med den lyksalige Moders Henrykkelses hele Beundring
Paa hans uskyldige Smil. Da foer i Leiet den Gamle
Pludselig op, og, stirrende stivt paa begge, han udbrød:
,,<i>Thora! Thora! saa see dog ei meer paa Satan!</i>'' og hensank
Pludselig død. Et Gysende foer igiennem dit Hierte,
Salige Moder, og Barnet dig faldt af Skiødet i Vuggen.
Hvilken for Fødderne stod; dog uden at vaagne ved Faldet.
Trøstet ved Smilet, det drog, og besindende sig paa den Gamles
Aldrig fortalte forfærdende Drøm, blev Mester af Skrækken
Hendes Forstand; og betænkende flux, hvor let i Krampslag
Kaldtes igien for det bristende Syn et Billed af hin Nats
Noksom forklarede Drøm, bortslog hun Angestens Angreb.
Hurtig til Leiet hun gik med Fasthed, og løftede langsomt
Haanden ham op, der var alt iiskold. Med strømmende Taarer
Bøied sig over ham hen den kiærlige, lukte med varme
Læber den blegnende Mund, mens de bløde bævende Fingre
Trykte ham Øinene til, og, paa Knæe nedkastet, hans Hænder
Foldende smukt, hun kyste dem taus, befalende Gud ham.
See! og nu laae han der smilende mildt med salige Miner;
Men det uskyldige Barn sov sødt og roligt i Vuggen.
    Knælende mellem de to Huldbrødre: Søvnen og Døden
Bad hun en Stund, alleene med Gud i hellige Tanker
Taus paa Gulvet, af Englene seet, som bare til Himlen
Oldingens Siæl, mens en Lilieduft udbrededes rundtom.
    Saa mellem Vuggen og Sengen paa Knæe nedkastet med Andagt,
Fandt sin livsalige Viv i Kammeret, mat kun af Maanskin
Oplyst, Roller, der, efter et Ridt til Skoven, nu hiemkom.
Lidt kun drømmende, hvad der var skeet, omfavnte han hende
Skyndig; men studsende snart ved en stor nedrullende Perle
Paa den af Kys opglødede Kind, adspurgte hans Uro,
Stirrende taus, med ængstlige Blik den smilende Veemod.
Roller nu ere vi eene! hun udbrød, trykte ham Haanden,
Og, paa det elskende Liig henpegende. Han er i Himlen!<note>elskende] - <i>fejl for ,,elskede''?</i></note>
Raabte hun hulkende høit. Henvendende pludselig Blikket
Selv, udbrast han i Graad, og blandte de sønlige Taarer
Ømt med hendes ; mens begge nu sank i Favnen hinanden,
Tømmende Høitidskalken af Samsorgs elskende Veemod.
    Stille, som var henrunden hans Liv, blev jordet den Døde,
Længe begrædt af det elskende Par, der Himlen paa Jorden
Nød i voxende Lyst, hver Dag meer kiære hinanden,
Stærkere bundne med Engelens Baand, som begyndte at stamme
Fader og Moder, opblomstrende huldt, og lignende begge.
    Saa nu sneg sig et Aar, som en let henflyvende Maidag;
Kun imod Enden bemærkte med lidt Urolighed Thora
Flagrende Skygger af Sorg paa sin Mands alvorlige Pande,
Flygtige vel, og svindende let, men mørkere hvergang,
Efter en Reise til Byen især, de truende gienkom.
Ofte hun spurgte med Smil, hvad der trykte ham, ofte med Taarer;
Men hans bestandige Svar var: Thora! Himlen i <i>din</i> Arm,
Den kun trykker mig, elskede Viv, hvis noget mig trykker!
Intet veed jeg af virkelig Sorg; jeg har, hvad jeg ønsker;
Du og mit Barn er mig alt, og den øvrige Jord er mig intet!
Ofte hun trøsted sig med, at han alt ved første Bekiendtskab
Havde forraadt et alvorligt Gemyt, og Hang til lidt Tungsind;
Men tilist gik denne for vidt. Han søgte bestandig
Eensomhed meer og meer, og fiernede tidt sig med Paaskud,
Der blot vare det. Ofte han reed om Morgenen tidlig
Bort fra Gaarden, og kom der igien først sildig om Natten.
Eengang, da hun mod Qvel udgangen i Marken igienkom
Før han det ventede, saae hun paa Knæe ham sidde ved Vuggen,
Uden at sees, og listed sig hen bag Dørren, og lytted.
Hulkende hørte hun høit ham bede til Gud, ham at lette
Steenen, paa Hiertet ham laae; hun hørte ham bede for hende,
Saa for Barnet, og saa for sig selv - tilsidst for ,,<i>den Grumme</i>.''
Kun den eeneste Lyd hun skiælnede (strømmende Taarer
Qvalte de følgende reent) og hun sneg sig atter tilbage.
Ladende, som om den yderste Dør hun aabnede, treen hun
Ind, som sædvanlig, med Smil, og omfavnte ham munter og venlig
Beste! begyndte hun, sættende sig, du skiuler din Thora
Noget; mig skuffer vist ikke mit Blik: dit Øie har nylig
Grædt! jeg besværger dig høit, ved Englen som sover i Vuggen,
Og ved den Engel, som vaager for ham, udgyd mig dit Hierte;
Aabenbar mig din Sorg i Fortrolighed; eller og see mig
Svindende døe; thi mig nærmer sig alt en hvislende Slange;
Dræb den, min Ven, før den stikker min Barm, og forgifter mit Hierte!
Hvad det og er, der er intet for mig meer rædsomt end Uro!
Sig mig det, elskede Mand! og, ham trykkende Hænderne, græd hun.
    Medens hun talte, han stirrede ned mod Jorden, og, længe
Grublende taus, udbrød han tilsidst: Min Thora! velan da!
Ja! jeg har dulgt dig en hemmelig Sorg, dog af liden Betydning,
Som du vil dømme det selv, naar du hører den! Fattig jeg hidkom,
Da mig din værdige Fader, den salige, fæsted til Huuskarl;
Ham jeg skylder, og dig, hvad jeg har; mig intet tilhører,
Da jeg har intet dig bragt. Dog lever et Væsen paa Jorden,
Som jeg, ifald jeg var rig, vist skiænkede halve mit Eie,
Da det har skiænket mig Livet: <i>Min Moder!</i> elskede Thora.
At jeg din Fader og dig har dulgt, hun end er i Live,
Reiste sig deels af en falsk Undseelse, deels og af Frygt for
Aldrig at faae dig, ifald blev bekiendt at min Fader var Tigger,
Og at for hver Mands Dør gaaer om med Posen hans Enke.
Hør mig kun ud, min Thora! jeg veed hvad alt du vil sige;
Men nu kommer, hvad trykker mig meest: Min Moder er vant til
Tiggen fra Barnsbeen af; men hun er, i sit eensomme Skovhul,
Med sin Pose, paa muggene Straae, saa stolt, som en Dronning
Midt i sin herlige Pragt paa den guldbroderede Throne;
Dertil egensindig, og stræng, og urimelig nidsyg.
Thora! kan du tilgive mig det? saa reent dig uværdig
Ogsaa hun er, og saa meget jeg selv mig skammer ved Tiggen,
Sundhed og Flid har aldrig behov - jeg elsker min Moder!
Det er til hende, jeg rider saa tidt. Hun boer i en Hytte
Fiernt i Skoven, og truer mig med Forbandelse daglig,
Hvis ei, førend hun døer, jeg bringer derhen dig med Barnet.
Selv hun ikke vil komme til os, før hende det første
Stadsbesøg du har giort, som Sønnekone. Hun paastaaer
At, hvis du og var en Dronning, du skyldte det hende som Moder! -
Og hun har Ret! indfaldt i Talen ham, grædende heftig,
Glad, men og inderlig rørt, den i Hiertet rystede Thora;
Roller! Roller! hvi taug du mig sligt? saa lidt du da kiender
Thoras inderste Barm! Næst dig, og Barnet, der ligger,
Var og den usleste hun blandt Usle, hun, som har baaren
Under sit Hierte min Mand, din fattige Moder, min Roller,
Er og skal være min ømmeste Sorg! hvo længes din Thora,
Hastig at kysse den Haand, hvis Fingre foldede dine,
Lærende fromt dig at bede til Gud! o! lad os i Morgen,
Hvordan Veiret og blir, trods Storm, og Byger, og Sneefog,
Age derhen! jeg ikke har Roe, før hendes Velsignen
Trykker sit Segl paa vort Baand, og kroner vor huuslige Lykke.
Hovedet rystende, svarte han mildt: Nei, kiæreste Thora!
Veien er lang, og om Vintren til Vogns ufremkommelig ganske;
Med det uskyldige Barn og med dig er Reisen umuelig
Før Foraaret, naar Isen er tøêr. Men, vil du til Pindsdag,
(Og før venter hun ei vort Komme, da, kiendende Veien,
Vel undskyldt hun dig veed indtil den Tid) er jeg fornøiet.
    Det blev aftalt. Ganske nu svandt den elskede Huusbonds
Tungsind; munter han blev, og sieldnere bleve hans Udridt.
Blomstrende voxed i huld Livsalighed Engelen <i>Grimkul</i>,
Altsaa benævnt af sin Fader, og døbt; endskiøndt ham et andet
Navn tidt ønskede Thora, det hæsligt findende længe,
Til hun blev vant at kalde ham saa; men Fad'ren var for det,
Som et Familienavn; og alt nu klang dem i Øret
Sødt dets selsomme Lyd; thi den Lille, henimod to Aar,
Syntes at elske det selv, og igientog daglig det ofte.
    Pindsen nu nærmede sig, den forønskede. Men med dens Nærmen,
Vendte tilbage paa ny til den elskende Thoras Forundring,
Rollers saa lang Tid spredede Mulm i mørkere Skyer
Selv end tilforn, og en underlig Angst stod malt paa hans Pande.
Thora betænk dig! har du og Kraft til at bære den Gamles
Knurren og Gnaven, naar endelig nu vi komme saa sildig,
Og, som jeg frygter, hun finder dig fiin, og kræsen, og fornem,
Ak! hvad hun hader, som Pest? Mands Moder veed du desuden,
Sønnekone var aldrigen god! min Thora, betænk dig!
Saa han talte den tredie Dag før Festen. Men Thora
Giorde sig færdig til Reisen, urokkelig i sin Beslutning.
Favne maa jeg din Moder, og skulde jeg tigge mig selv frem,
Med mit Barn og med dig, til en Vraa i det yderste Lapland!
Svarte hun, kyssende ham; og tilsidst gav efter hans Vægren.
Hver nu besørgede sit; og i Hast blev Vognen af Skuret
Bragt for at pudses, og alt giort klart tii Reisen paa Pindsdag.
</body>
</poem>
</content>
</section>

<section level="1">
<head>
   <toctitle>Balders Igienkomst, eller Digte til Nanna (1816-17)</toctitle>
    <indextitle>Balders Igienkomst, eller Digte til Nanna</indextitle>
</head>
<content>

<poem id="baggesen2002100801">
<head>
   <title>[Motto]</title>
   <toctitle>[Motto]</toctitle>
   <indextitle>Motto</indextitle>
   <notes>
      <note>Teksten følger <i>Danfana</i> 1816, bind II, side 326.</note>
   </notes>
   <quality>korrektur1,kilde,side</quality>
</head>
<body>
,,Du sande Lyst, som Dyden eene
Kan bane Vei til, og fortiene,
    Kun du attraaes af dette Bryst;
Min marterfulde Siæl forkaster
En Himmel, som skal koste Laster -
    Saa dyrt maa Trælle kiøbe Lyst.''

                                     <nonum><i>Evalds Balder.</i></nonum>
</body>
</poem>

<poem id="baggesen2002030401">
<head>
   <title>Den elskende Digter</title>
   <toctitle>Den elskende Digter</toctitle>
   <indextitle>Den elskende Digter</indextitle>
   <firstline>Før mit Væsens stille Harmonie</firstline>
   <notes>
      <note>Teksten følger <i>Danfana</i> 1816, bind II, side 327.</note>
   </notes>
   <quality>korrektur1,kilde,side</quality>
</head>
<body>
    Før mit Væsens stille Harmonie
Fra sit Breidabliks de lyse Sale
Til det grønne Herthas Blomsterdale
Drypped ned i Længslers Melodie;
Da min Aand endnu var ætherfrie;
Da jeg ingen andre Flammer kiendte
End de Himmellys, min Tanke tændte -
Da mit eget Spørgsmaal var sit Svar;
Da jeg, over Jordelivets Gaade
Høit ophøiet, under mig forsmaaede
Hvad jeg ikke vidste, hvad det var -
Da jeg lod mit stolte Hierte raade,
Mens det i en evig Tomheds Fred
Ikke drømte selv, hvad nu det veed,
Himmelbetlende til Nannas Naade -
Dengang var jeg - <i>var jeg?</i> - Himmel, nei!
Dengang, uden Vellyst, uden Smerte -
Dengang, uden Harpen i mit Hierte -
<i>Dengang uden Elskov var jeg ei.</i>
</body>
</poem>

<poem id="baggesen2002100701">
<head>
   <title>Flammen</title>
   <toctitle>Flammen</toctitle>
   <indextitle>Flammen</indextitle>
   <firstline>Man siger, Piilen, hvormed Elskov saarer</firstline>
   <notes>
      <note>Teksten følger <i>Danfana</i> 1816, bind II, side 328-29.</note>
   </notes>
   <quality>korrektur1,kilde,side</quality>
</head>
<body>
    Man siger, <i>Piilen</i>, hvormed Elskov saarer
Til uophørlig Brand af Qval og Lyst,
Hint Evighedens Smiil igiennem Tidens Taarer,
Der tænder Himlens Ild i Støvets Aarer,
Slaaer ned, et Lynet lig, i Dødeliges Bryst:
At, inden Glimtet sees, det rammer,
Og, længe før Fornuftens Vagt
Tilraabe kan det slumrende: Giv Agt,
Staaer Hiertet alt i fulde Flammer.

    Saa brat, saa pludselig, med eet,
Udrømt, uventet, og uforudseet,
Kom ei den lyse Flamme, mig fortærer,
Som, Morgnens Glands, naar Solen hæver sig,<note>Originalen er her utydelig, måske skal der ikke være noget komma efter ,,Glands''.</note>
Langt meer, end Lynet giennem Skyen, lig,
En evig Flammeregn af Piile nærer.

    Tre Gange giennemvandrede sin Kreds
Den høie Dagens Gud - tre Tidens Ringe
Han smelted' ind igien i Evigheds:
Utalte Gange lod sig Siælens Vinge,
Modflagrende det himmelhulde Smiil,
Af hendes Øie Piil paa Piil
I salig Zittren giennemstinge,
Før, giennemboret, Barmen lod sig tvinge:
Tre Gange sov Naturen mattet hen,
Og steg af Vintergraven op igien,
Før dette Hiertes allersidste Kræfter
I Kamp med Hendes Trylleblik gav efter.

    Vel synes end mig, som det var i Gaar,
Jeg henrykt saae for første Gang i Himlen
Den Engles Sol, som slukte Stjerne-Vrimlen,
Til hvis Erindring Tanken meer ei naaer;
Men, ak! naar Hiertet mat af Veemod slaaer,
Og Harpens Bæven døer i stille Klage,
Jeg føler dybt, at i et Trillingaar
En trefold Evighed er lagt tilbage.
</body>
</poem>

<poem id="baggesen2002100702">
<head>
   <title>Lønnen</title>
   <toctitle>Lønnen</toctitle>
   <indextitle>Lønnen</indextitle>
   <firstline>Hvad er Lønnen vel, jeg fik herneden</firstline>
   <notes>
      <note>Teksten følger <i>Danfana</i> 1816, bind II, side 330.</note>
   </notes>
   <quality>korrektur1,kilde,side</quality>
</head>
<body>
Hvad er Lønnen vel, jeg fik herneden
    For det Liv, med ingen anden deelt,
I en stille, taus, og tro Tilbeden<note>stille,] stille - orig. er utydelig</note>
    Jeg har himmelofret Hende heelt?

Kolde, mørke, tidt fortrødne Blikke;
    Miner, høit, som røbe mig lidt Agt;
Anden Løn, I Gode! fik jeg ikke
    For hvert Offer, jeg har hende bragt.

Baalet, disse Blikke daglig tænde,
    Som fortærer Harpen i mit Bryst,
Umedlidende hun seer det brænde,
    Hvis hun ei det seer med grusom Lyst.

O! men, trods mit knuuste Hiertes Pine,
    Selv hvert Blik, det saarer, er mig kiært;
Thi hvert Sting af hendes kolde Mine
    Er mig meer end Andres Smile værdt.
</body>
</poem>

<poem id="baggesen2002100703">
<head>
   <title>Fortielsen</title>
   <toctitle>Fortielsen</toctitle>
   <indextitle>Fortielsen</indextitle>
   <firstline>Du er ikke meer den glade Digter</firstline>
   <notes>
      <note>Teksten følger <i>Danfana</i> 1816, bind II, side 331-32.</note>
   </notes>
   <quality>korrektur1,kilde,side</quality>
</head>
<body>
    ,,Du er ikke meer den glade Digter,
For hvis Latter Livets Kummer veeg;
Selv det evig unge Lune svigter
I din Uskylds glade Børneleeg;
Munterhed er vegen fra dine Side;
Dybt i Hiertet er ei længer Fred;
Taus jeg seer dig meer og meer, at lide -
Du er syg, min Ven, af Kiærlighed!
Men kan og min Ømhed ei dig læge,
Dølg dog ei den Piil, som saared dig!
For med Haab maaskee dit Bryst at qvæge,
Nævn din Glædes søde Fiende mig.''

    Altsaa plager mig en huld Veninde,
Kiærlig delende mit mørke Savn;
Vil, at jeg skal Trøst og lindring finde
Ved at nævne den Tilbedtes Navn;
Troer, at, naar hun vidste, hvad hun giætter,
Kunde hun til Maalet lede mig,
Som i lange, tause, vaagne Nætter
Selv min Længsel ei tør drømme sig.

    Men den Fromme (skiøndt jeg troer, hun kiender
Engelen, hvis hulde Blik har tændt
Flammen, som i dette Hierte brænder)
Kiender, selv med Elskov ubekiendt,
Ei den Angst, en Elskers Bryst omspænder.
Hende synes let, i Venskabs Favn
At udgyde det for fulde Hierte -
Mens jeg qvalt fortæres af min Smerte,
Før jeg aander ud den Elsktes Navn.

    O! jeg veed, desværre, hvad jeg giør!
Hiertet har jeg tabt, men ei Forstanden -
<i>Nanna!</i> tør jeg sige vel <i>en anden</i>,
Hvad jeg, ak! <i>dig selv</i> ei sige tør?
</body>
</poem>

<poem id="baggesen2001101901">
<head>
   <title>Kysset</title>
   <toctitle>Kysset</toctitle>
   <indextitle>Kysset</indextitle>
   <firstline>Nanna! da med Zittren kyst</firstline>
   <notes>
      <note>Teksten følger <i>Danfana</i> 1816, bind II, side 333.</note>
   </notes>
   <quality>korrektur1,kilde,side</quality>
</head>
<body>
    Nanna! da med Zittren kyst
Nys din Purpurlæbe smilte,
Mens i Drømmens Favn du hvilte,
Lænet til din Balders Bryst,
Følte vel i kielen Smerte
Bristende dit lukte Hierte
Tusinddeelen af min Lyst?

    Svar mig, vakte Slummerengel!
Giennemfoer i Dødens Gys
Din berørte Blomsterstengel
Intet Glimt af Livets Lys?

    I din Liliebarm, du Hulde,
Slog et Ætherlyn ei ned,
Tændende dens Uskylds Kulde
Med et Glimt af - <i>meer end Fred</i> -
Mens jeg flammed i den fulde
<i>Himmelbrand af Salighed?</i>
</body>
</poem>

<poem id="baggesen2002100704">
<head>
   <title>Til Stiernerne</title>
   <toctitle>Til Stiernerne</toctitle>
   <indextitle>Til Stiernerne</indextitle>
   <firstline>Nattens funklende Kiærminder</firstline>
   <notes>
      <note>Teksten følger <i>Danfana</i> 1816, bind II, side 334.</note>
   </notes>
   <quality>korrektur1,kilde,side</quality>
</head>
<body>
    Nattens funklende Kiærminder,
Øineklare Stierner smaa,
Som i Himlens dybe Blaa
Ofte før med Graad paa Kinder
Andagtsfuldt jeg stirred paa!
Vredes ei deroppe, Søde,
For saa hyppig jeg ei meer
Op til Jer med Længsel seer!
Det er ingen Rosen-Røde -
Det er ingen Lilie-Snee -
Det er ingen Perle-Skimmer -
Det er ingen jordisk Glimmer -
Som har vendt min Længsels Vee!
Det er ingen Børn af Flora,
Som har stukket Eder ud -
Det er ei engang Aurora -
Det er selv ei Solens Gud!
Det er, hulde smaa Veninder,
Himmelske Medbeilerinder,
Klare, milde, taagefrie,
Stille, venlige, som I:
Det er <i>Nannas fromme Blikke!</i>
Stirrer alle kun med mig
Ind i deres Himmerig,
O! saa vredes I vist ikke.
</body>
</poem>

<poem id="baggesen2002030402">
<head>
   <title>Til Nanna</title>
   <toctitle>Til Nanna</toctitle>
   <indextitle>Til Nanna</indextitle>
   <firstline>Du, som for Ulykkeliges Vee</firstline>
   <notes>
      <note>Teksten følger <i>Danfana</i> 1816, bind II, side 335.</note>
   </notes>
   <quality>korrektur1,kilde,side</quality>
</head>
<body>
    Du, som for Ulykkeliges Vee
Blot Medlidenhedens Varme kiender -
Du, hvis Rosen-Kinders Lilie-Snee
Kun en evig Uskylds Rødme tænder -
<i>Nanna</i> med de jomfrukolde Hænder!
Fly mig ikke paa din Engle-Vei!
Frygt den ei, du Hulde, frygt den ei,
Frygt den ei, den Flamme, som mig brænder!
Lad den brænde høi og stærk og mild!
Den er reen og puur, som Himlens Ild,
Hellig, som det hellige, den nærer!
Nærm dig frit! den brænder jo kun mig;
Intet, Grumme, smelter den hos dig,
Mens mit hele Hierte den fortærer.
Nanna! - men jeg er ulykkelig;
Und mig, hvad du hver en Ussel skiænker,
Som dit Øie seer i Smertens Lænker!
Vil du medynksløs undvige mig,
Blot fordi jeg aander, føler, tænker,
Medens Flammen, du allene nærer,
Mig allene med sin Ild fortærer,
Intet, intet, intet, uden <i>Dig?</i>
</body>
</poem>

<poem id="baggesen2002100705">
<head>
   <title>Kiærligheds Frygt</title>
   <toctitle>Kiærligheds Frygt</toctitle>
   <indextitle>Kiærligheds Frygt</indextitle>
   <firstline>Ak! omsonst mig selv jeg Usle dølger</firstline>
   <notes>
      <note>Teksten følger <i>Danfana</i> 1816, bind II, side 336-37.</note>
   </notes>
   <quality>korrektur1,kilde,side</quality>
</head>
<body>
Ak! omsonst mig selv jeg Usle dølger
    Min Gestalt, som Nanna skuer den:
Blot en kedsom plagende Forfølger
    Seer, og flyer hun, i sin ømme Ven!
Fiernt maaskee hun haded ei mit Hierte,
    Tænkte sig medlidende dets Savn,
Hvis det flygted med sin Længsels Smerte
    Bort fra sine Længslers lukte Havn.
Frygten, som mig røbe hendes Blikke -
    Denne mørke, kolde, tause Sky -
Svandt maaskee, naar kun hun saae mig ikke!
    Himmel, o! hvi kan jeg ikke flye?
O! hvi kan min Siæl ei blindt adlyde
    Hendes stumme halvforkyndte Bud,
Før hun lydt engang maaskee vil byde
    Hvad jeg kun i Tvivlen holder ud!
Nanna! nei! lad i det mindste blive
    Tvivlsomt, at du reent forkaster mig;
Og, mens jeg maa lide her i Live,
    Lad mig troe, du ikke hader mig!
Men jeg raser! Had mig, Nanna, heller!
    Byd mig heller flye dit Opholdsted!
Levn mig Haabet om din Ømhed, eller
    Tvivlen om din Ligegyldighed!
Lad mig læse blot i dine Blikke,
    Hvad mig meer er frygteligt, end Had! -
Tør jeg intet haabe, svar mig ikke,
    Hvis mit Vanvid og dig spørger ad.
</body>
</poem>

<poem id="baggesen2002030403">
<head>
   <title>Maalet</title>
   <toctitle>Maalet</toctitle>
   <indextitle>Maalet</indextitle>
   <firstline>Svar mig: hvad er vel dit Maal herneden</firstline>
   <notes>
      <note>Teksten følger <i>Danfana</i> 1816, bind II, side 337.</note>
   </notes>
   <quality>korrektur1,kilde,side</quality>
</head>
<body>
Svar mig: hvad er vel dit Maal herneden,
    Kiærlighed foruden Haab og Lyst?
Kiærlighed, som frygtsom og beskeden
    Skiult dig ofrer i mit tause Bryst?
Livets Længsel, som med Dødens Smerte
Fylder, ak! det glædetomme Hierte,
    Hvad er dit uendelige Meed?
    Kiærlighed - o! svar mig! - <i>Kiærlighed.</i>
</body>
</poem>

<poem id="baggesen2002100706">
<head>
   <title>Selvfornægtelse</title>
   <toctitle>Selvfornægtelse</toctitle>
   <indextitle>Selvfornægtelse</indextitle>
   <firstline>Hvi vil jeg forsætlig aldrig ende</firstline>
   <notes>
      <note>Teksten følger <i>Danfana</i> 1816, bind II, side 338-39.</note>
   </notes>
   <quality>korrektur1,kilde,side</quality>
</head>
<body>
Hvi vil jeg forsætlig aldrig ende
    Marteren, mig qvæler hende nær?
Hvi forfølger jeg mig selv med hende,
    Da hun aldrig frydes, hvor jeg er?
Blande mig i disse Selskabsstimle,
    Hun med kold Foragten holder ud?
Keede hende - hører det, I Himle! -
    Jeg, som lettere fortørnte Gud!
Jeg, som heller saarede min Broder!
    Jeg, som heller skuffede min Ven!
Heller selv bedrøvede min Moder!
    Og gik til mit Intet hiem igien!
Keede hende - Helvede herneden! -
    I den blotte Tanke Helved hist! -
Bort med Tiden, bort med Evigheden,
    Bort med alt for mig, hvis det er vist!
Og hvorledes dog min Lod benævne,
    Naar hun flyer, saasnart jeg nærmer mig?
Naar hun søger med hvert Blik at hævne,
    Hvergang mine Blikke glemme sig?
Ingen ligner den Kulde, hun viser
    Med hver Mine mig i hendes Kreds;
Og dog dette Hierte Skjæbnen priser,
    Naar den bringer sammen os etsteds. -
O! jeg elsker ei min Lyst, min Hæder,
    Ei, hvad Livet her forsøder mig;
Men - med Tab af alle Jordens Glæder -
    Nanna! Nanna! jeg kun elsker <i>Dig!</i>
</body>
</poem>

<poem id="baggesen2002100707">
<head>
   <title>Aftenstiernen</title>
   <toctitle>Aftenstiernen</toctitle>
   <indextitle>Aftenstiernen</indextitle>
   <firstline>Kiæk jeg vandrer Nattens Mulm imøde</firstline>
   <notes>
      <note>Teksten følger <i>Danfana</i> 1816, bind II, side 339.</note>
   </notes>
   <quality>korrektur1,kilde,side</quality>
</head>
<body>
Kiæk jeg vandrer Nattens Mulm imøde,
    Hvor foran mig Livets Sol nedgaaer;
Thi bag Tidens Vinteraftenrøde
    Smiler himmelsk Evighedens Vaar:
Hvad mig vredt nu truer i det Fierne,
Venlig da vil tindre - <i>Nannas Stierne.</i>
</body>
</poem>

<poem id="baggesen2002100708">
<head>
   <title>Perlen</title>
   <toctitle>Perlen</toctitle>
   <indextitle>Perlen</indextitle>
   <firstline>At jeg ikke blot, hvad Mængden hylder</firstline>
   <notes>
      <note>Teksten følger <i>Danfana</i> 1816, bind II, side 340-41.</note>
   </notes>
   <quality>korrektur1,kilde,side</quality>
</head>
<body>
    At jeg ikke blot, hvad Mængden hylder,
Men endog, hvorpaa den Viise seer,
Her i Livet ændser ikke meer -
At jeg glemmer, hvad jeg Verden skylder -
At jeg reent forsømmer selv hver Pligt,
Som man efter alle Kloges Dømme
Mindst i Livet burde reent forsømme,
Fra Fuldendelsen af skiønne Drømme,
Himlen sendte mig i Sang og Digt,
Til Begyndelsen af virkelige
Plantninger i Lykkens store Rige -
Hvo mig kiender, undres over sligt.

    At jeg med min Evne til at fatte
Livets, Kunstens, og Naturens Skatte,
Ganske drukner i min Glemsels Elv
Alt, hvad før i Syden og i Norden
Fængslede mit Hierte her paa Jorden -
Det min beste Ven forundrer selv;<note>forundrer] forudrer</note>
Aldrig var jeg dog saa vel tilmode.

    O! men studser ikke meer, I Gode!
Husker I den kloge Handelsmand,
Der, for Eet at bringe sig tilveie,
Solgte, siger Skriften, alt sit Eie?
Christus selv berømmer hans Forstand.

    Jeg giør just, som han. Jeg skiller mig
Ved hvert Træ, jeg plantet har i Lunden,
Ved hver Skat, jeg har i Livet vunden,
Ved hver Ædelsteen paa Kistebunden,
Ved mit Alt paa hele Jorderig;
Og, som han, jeg nu er lykkelig.

    Arme Rige! vil du vide Grunden?
<i>Jeg har Perlen, som jeg søgte, funden.</i>
</body>
</poem>

<poem id="baggesen2002100709">
<head>
   <title>Det eene Fornødne</title>
   <toctitle>Det eene Fornødne</toctitle>
   <indextitle>Det eene Fornødne</indextitle>
   <firstline>Her i Tid, og hist i Evighed</firstline>
   <notes>
      <note>Teksten følger <i>Danfana</i> 1816, bind II, side 341.</note>
   </notes>
   <quality>korrektur1,kilde,side</quality>
</head>
<body>
Her i Tid, og hist i Evighed,
Eet er eene nødigt: Kiærlighed.
</body>
</poem>

<poem id="baggesen2002100710">
<head>
   <title>Nanna</title>
   <toctitle>Nanna</toctitle>
   <indextitle>Nanna</indextitle>
   <firstline>Hvad blandt Himlens Fakler Aftenstiernen</firstline>
   <notes>
      <note>Teksten følger <i>Danfana</i> 1816, bind II, side 342-43.</note>
   </notes>
   <quality>korrektur1,kilde,side</quality>
</head>
<body>
    Hvad blandt Himlens Fakler Aftenstiernen,
Hvad blandt Havets Perler Iriskiernen,
Hvad blandt Blomster Rosen i dens Flor,
Hvad blandt Engle Haabets, hvad blandt Fromme
Han, hvis Død afvendte Vredens Domme -
Hvad blandt Børn han nyfødt var, som Noer -
Hvad hans Moder blandt forklarte Qvinder,
Hvad Cecilia blandt Helgeninder,
Det er Hun i unge Møers Chor -
Hun, den yndigste Naturens Pode,
Hun, den beste mellem alle Gode,
Uskylds Mønster paa vor faldne Jord,
Ungdoms-Paradisets Engles Engel,
Rosers Rose paa sin Jomfrustengel,
Perlers Perle - <i>Nanna</i> - med eet Ord.

    Dog er <i>uden Kiærlighed</i> herneden
Denne sidste Tryllevæxt af Eden
End <i>en uoplukket Rosenknop</i> -
Hvilken Himmel fuld af Saligheder
Vil engang sig aabne dens Tilbeder,
Naar dens Rosen-Hierte lukkes op!

    Nanna, lad den store Længsels Taare,
Som fra Kiærlighedens Himmel flød,
Da din Balder blev til Elskov fød -
Perlen lig, i hvilken Morgenstiernen
Dugbestraaler Rosenbladekiernen -
Sangnedrunden i dets lukte Skiød,
Aabne det - før paa den kolde Baare
<i>Din</i> for sildig rinder ved hans Død!
</body>
</poem>

<poem id="baggesen2002030404">
<head>
   <title>Suk</title>
   <toctitle>Suk</toctitle>
   <indextitle>Suk</indextitle>
   <firstline>Smerte! hvi forgiæves beder du?</firstline>
   <notes>
      <note>Teksten følger <i>Danfana</i> 1816, bind II, side 343.</note>
   </notes>
   <quality>korrektur1,kilde,side</quality>
</head>
<body>
    Smerte! hvi forgiæves beder du?
Eene mildt bønhørte Bønner læge!

    ,,Ak! saa længe Hiertet slaaer endnu,
Ubønhørte selv det vederqvæge.''
</body>
</poem>

<poem id="baggesen2002030405">
<head>
   <title>Glædens Kilde</title>
   <toctitle>Glædens Kilde</toctitle>
   <indextitle>Glædens Kilde</indextitle>
   <firstline>Dette veed jeg, at fra nu herneden</firstline>
   <notes>
      <note>Teksten følger <i>Danfana</i> 1816, bind II, side 344-45.</note>
   </notes>
   <pictures>
      <picture src="baggesen2002030405.jpg">Faksimile af digtet.</picture>
   </pictures>
   <quality>korrektur1,kilde,side</quality>
</head>
<body>
    Dette veed jeg, at fra nu herneden
Aldrig tørres ud min Glædes Væld.
Intet kan forstyrre meer mit Eden,
Intet rokke Grunden til mit Held.

    Stedse, hvor jeg vender mine Blikke,
Tryller mig et saligt Himmellyn,
Selv i Mulmet det forsvinder ikke;
Thi Hun svæver evig for mit Syn.

    Hvor jeg lytter hen, jeg kan fornemme,
Selv hvor aldrig Livets Toner klang,
Lysets Aanders høie Jubelsang;
Thi jeg hører evig Hendes Stemme.

    Paradisets Flor omdufter mig,
Selv naar jeg blandt nøgne Klipper vandrer;
Thi, mens Tid og Rum sig rundt forandrer,
Blir min Himmel uforanderlig.

    Nærm dig, Skiebne, vred! lad fierne sorte
Tordensvangre Skyêr forkynde dig!
Spær mig alle Lykkens aabne Porte!
Hver en Haabets Engel skiule sig!

    Jeg oplukker Dørren til Guds Rige<note>,,Dørren'' er en sjælden alternativ stavemåde, ikke en trykfejl.</note>
Naar jeg vil, med Nøglen i mit Bryst.
<i>Elskes</i> er et Held for Dødelige -
Deraf veed jeg lidet her at sige:

    <i>Men jeg elsker evig uden Lige</i> -
Og det er Udødeliges Lyst!
</body>
</poem>

<poem id="baggesen2002100802">
<head>
   <title>Stiernesvælget</title>
   <toctitle>Stiernesvælget</toctitle>
   <indextitle>Stiernesvælget</indextitle>
   <firstline>Hist i Dybet, nær Orions Belte</firstline>
   <notes>
      <note>Teksten følger <i>Danfana</i> 1816, bind II, side 346.</note>
   </notes>
   <quality>korrektur1,kilde,side</quality>
</head>
<body>
    Hist i Dybet, nær Orions Belte,
Hvor i Lys paa Lys sig Sole vælte,
Synes Himles Himmel aabne sig -
Ofte did med væbnet Øie stige
Jordens Viise til Udødelige,
Medens rundt i Vintrens mørke Rige,
Klædt i Snee, Naturen ligger Liig.

    Nanna! naar, af evig Længsel mat,
Did jeg op opstirrer i det Fierne,
Smiler mig din Uskyld fra hver Stierne
Ned i Livets slukte Lampers Nat.
O! da svulmer Taaren i mit Øie;
Siælen svømmer henrykt i det Høie,
Som om Jorden under mig forgik -

    Men det Svælg, hvori min Aand sig taber,
Er - tilgiv mig det, Orions Skaber! -
Kun <i>det dybe Blaa</i>, som efteraber
<i>Himmeldybet i min Nannas Blik.</i>
</body>
</poem>

<poem id="baggesen2002100803">
<head>
   <title>Himlen</title>
   <toctitle>Himlen</toctitle>
   <indextitle>Himlen</indextitle>
   <firstline>Venskabs Kjæder, alle Selskabs Stænger</firstline>
   <notes>
      <note>Teksten følger <i>Danfana</i> 1816, bind II, side 347-48.</note>
   </notes>
   <quality>korrektur1,kilde,side</quality>
</head>
<body>
Venskabs Kjæder, alle Selskabs Stænger,
    Giennembrød min Aand i Flugt til Dig;
Hvad man kalder Verden, er ei længer
    Nu, jeg dig har funden, til for mig.
I en hellig Trylleluft jeg svæver,
    Sluppen ud af Jordelivets Buur;
Rundt omkring mig dufter, aander, lever
    En uskyldig elskende Natur.
Glimt af Væsner, svøbt i lette Taager,
    Neppe seete, før de skiule sig,
I en evig Vexel, naar jeg vaager,
    Tændes, glimre, slukkes rundt om mig.
Kun eet Billed evig aldrig svinder,
    Helligt, skiønt, og lyst, som Himlens Sol,
Overalt mit Øie det gienfinder,
    Hvor det skuer rundt fra Pol til Pol:
Nanna! fra det Dybe, fra det Høie,
    Tindrer i hver Stierne mig din Glands,
Smiler i hver Draabe mig dit Øie,
    Vinker i hvert Blomster mig din Krands.
Naar mig Dagens første Straale vækker,
    Staaer du for mig Morgenrøden lig,
Op mod Himlen Hænderne jeg strækker
    I en lille Morgenbøn til dig;
Og med andagtsænkte Øinelaage
    Knæler jeg i Nattens tause Fred
    For dit stille Slummerleie ned,
Hvor de samtlige Guds Engle vaage,
    Fromme! rundt om din Uskyldighed.

Saa blev Salighed mig aabenbaret
    I dit Smils guddommelige Bliv;
Og herneden lever alt, forklaret,
    Død for Verden, jeg et andet Liv;
Nanna! vend ei bort de hulde Blikke,
    Som har tændt din Himmel i mit Bryst!
Elsk mig ei; men o misund mig ikke
    Denne Himmels evig drømte Lyst!
</body>
</poem>

<poem id="baggesen2002030406">
<head>
   <title>Opvaagnen</title>
   <toctitle>Opvaagnen</toctitle>
   <indextitle>Opvaagnen</indextitle>
   <firstline>O! min Kummers Nat er brat forsvunden!</firstline>
   <notes>
      <note>Teksten følger <i>Danfana</i> 1816, bind II, side 349-50.</note>
   </notes>
   <quality>korrektur1,kilde,side</quality>
</head>
<body>
    O! min Kummers Nat er brat forsvunden!
Glædens Sol er pludselig oprunden,
Al Naturen aander Liv og Lyst;
Edens Duft opfylder hele Lunden:
Med dets Roser om min Tinding vunden,
Af Uskyldighedens Engel kyst,
Føler jeg, i Saligheders Svimmel,
Rundt omkring mig Kiærlighedens Himmel,
Og dens fulde Jubel i mit Bryst.

    Smil, som jeg vil evig aldrig glemme!
Haandtryk, som jeg død skal end fornemme!
Kys, som druknede min Aand i Gud!
Var I meer end Udspring af det milde
Barnligfromme Hiertes Godheds Kilde?
Var I Nannas Elskovs Sendebud?

    Nanna! Lad dit Øies hulde Blikke,
Lad en kiælen Lyd bestyrke mig
Hvad mig tryllede saa pludselig
Her i Lundens Paradiis med dig! -

    Himmel, Nanna! men du er der ikke! -
Stille! stille! - glade Melodier!
Svar mig, Nanna! - Nanna, men du tier!
Stille! tys! -
Neppe funden,
Atter svunden!
Nanna! svar mig! svar mig! Var da nys
Ved min Side her din Hvile -
Var din Slummers hulde Smile -
Var dit Favntag - var dit Kys -
Var dit Zittren - var din Rødme -
Var din Læbes Nektars Sødme -
Var du Selv livsalig øm,
Med det sagte Tryk i Haanden,
Da til Dig jeg opgav Aanden -
Blot en Drøm?
</body>
</poem>

<poem id="baggesen2002030407">
<head>
   <title>Udelukkende Kiærlighed</title>
   <toctitle>Udelukkende Kiærlighed</toctitle>
   <indextitle>Udelukkende Kiærlighed</indextitle>
   <firstline>Lilie, plantet nær mit Nordens Pol</firstline>
   <notes>
      <note>Teksten følger <i>Danfana</i> 1816, bind II, side 351.</note>
   </notes>
   <quality>korrektur1,kilde,side</quality>
</head>
<body>
    Lilie, plantet nær mit Nordens Pol,
Som din Krone hæver over mindre
Stierner, der i Uskylds Have tindre,
Slukkende hver Elskovs Roses Sol!

    Ja! jeg føler dybt, hvor høit jeg stiller
Min Gevinst, paa dig allene stilt,
Som saa langt fra Sydens Flora skilt,
Mig ved hver en flygtig Vinding skiller!

    Blir i dig min Længsel aldrig stilt,
Svigter du, hvor Alt om Eet jeg spiller,
Sidste mellem Hiertets Himmels Piller!
Er mig Tid og Evighed forspilt.
</body>
</poem>

<poem id="baggesen2002100804">
<head>
   <title>Til Nanna</title>
   <toctitle>Til Nanna</toctitle>
   <indextitle>Til Nanna</indextitle>
   <firstline>Du, kun du, er nu min Trøst paa Jorden</firstline>
   <notes>
      <note>Teksten følger <i>Danfana</i> 1816, bind II, side 352-53.</note>
   </notes>
   <quality>korrektur1,kilde,side</quality>
</head>
<body>
Du, kun du, er nu min Trøst paa Jorden,
    Efter Lodden, mig herneden faldt;
Vendt for mig er selv Naturens Orden:
    Kun <i>Din</i> Himmel over mig er hvalt;
Kun dens Skyer true mig med Torden;
Kun dens Klarhed i dit Smil er vorden,
    Uden andet saligt Lys, mit Alt!
Af din Naade betler jeg i Livet
    Hver, indtil dets allermindste Lyst;
Thi - den, af min Skaber blev mig givet,
    Evighedens Rigdom i mit Bryst -
Denne <i>Frihed</i> i det stille Hierte,
    Som i den Algode tabte sig,
Og til Himmel kun sig selv begiærte -
    <i>Denne</i>, Nanna! har jeg ofret dig.
Stemme havde jeg tilforn, og Sæde,
    Mellem Engle rundt om Herrens Bord,
Arvepart i Himmeriges Glæde,
    Før du trak mig ned til denne Jord -
Før jeg til dens blomsterdækte Grave
Nedsteg af Udødeligheds Have -
    Før jeg, for at knæle ved din Fod,
    Urims høie Tempelchor forlod -
Før min Aand fra Herren, der den tiente,
    Lænketryllet, Afsked tog, og fik,
Og fra <i>ham</i> til <i>dig</i> med eet sig vendte -
    Fra de Straaler, den deroppe kiendte,
Fra de Lamper, om hans Throne brændte,
Fra de Himmellys, hans Aasyn tændte,
    Nanna! til <i>dit</i> Smil og <i>dine</i> Blik.

O hvor fattig er jeg nu! hvor bunden!
    Jeg, som eengang var saa rig og fri!
Hvor er dette Hiertes Ro forsvunden,
    Og hver fordums stille Fryd deri!
Nanna! som har vidst min Aand at bøie
Fra sin Friheds Himmel i det Høie,
    Hvor jeg priiste Gud i hellig Fred,
Lad mig finde Naade for dit Øie!
    Smil med venlig Ømhed til mig ned
Nu, mig intet andet her i Live
Kan for Tabet hist Erstatning give -
    Nu jeg ingen anden Frelse veed -
Intet andet Skiul mod Vredens Domme -
Ak! og selv, naar Naadens Tid er omme,
    Intet andet Haab til Salighed.
</body>
</poem>

<poem id="baggesen2002100805">
<head>
   <title>Det første Møde</title>
   <toctitle>Det første Møde</toctitle>
   <indextitle>Det første Møde</indextitle>
   <firstline>Det var en Helligdag i Vaaren</firstline>
   <notes>
      <note>Teksten følger <i>Danfana</i> 1816, bind II, side 354-55.</note>
   </notes>
   <quality>korrektur1,kilde,side</quality>
</head>
<body>
Det var en Helligdag i Vaaren,
    Af Venskab, i en Kreds af Faa,
Til Fryd i Lundens Favn udkaaren,
    Imellem lutter glade Smaa,
Der i en blomsterbroget Vrimmel
Fordopplede Naturens Himmel -
    Da første Gang jeg Nanna saae.

Det var dybt inde, midt i Skoven,
    Da Nattergalens Vemodssang
Til sagte Skvulp af Kildevoven
    Igiennem Majens Skygger klang,
Mens Aftenrødens Rosenflammer
Omflagrede de stille Stammer -
    Jeg hørte hende første Gang.

Det var, da Solen var nedrunden,
    Og Maanen stille hæved sig,
Og Stierner blinkte ned i Lunden,
    Som Englesmiil fra Himmerig,
Mens Hvelvingen deroppe blaaned,
Og Jorden taus i Andagt daaned -
    Da første Gang hun saae paa mig.

Men hvad var hver en Blomsterstengel,
    Paa hvilken Duggens Perle faldt,
Hvad var hver lille Vaarens Engel,
    Hvad var Naturens Skiønheds Alt:
Hvad var hvert Træk, deri sig maled,
Hvad var selv Solen, da den daled -
    Mod hendes himmelske Gestalt?

Hvad var vel Bækkens sagte Rinden,
    Hvert Suus og Vift i Skov og Vang,
Hver Vingelyd af Vestenvinden,
    Der sig igiennem Luften svang,
Og, dybt i Ekkotempelsalen,
Det første Slag af Nattergalen -
    Mod hendes Stemmes søde Klang?

Og hvad var Aftnens gyldne Pile,
    Da Dagens Gud til Hvile gik -
Og hvad var alle Maanens Smile,
    Da Natten Livets Zepter fik -
Hvad var selv Blikket i det Høie
Fra hver en Serafs Himmeløie -
    Mod hendes Øies Himmelblik?
</body>
</poem>

<poem id="baggesen2002100806">
<head>
   <title>Stille</title>
   <toctitle>Stille</toctitle>
   <indextitle>Stille</indextitle>
   <firstline>Luft! hvi saa rolig? hvi standser I Vinde?</firstline>
   <notes>
      <note>Teksten følger <i>Danfana</i> 1816, bind II, side 356.</note>
   </notes>
   <quality>korrektur1,kilde,side</quality>
</head>
<body>
    Luft! hvi saa rolig? hvi standser I Vinde?
Hvorfor saa tyst her hvert Blad, som paa Luur?
Hvi dog saa taus, som var Skoven et Buur,
Nattergal, Tonernes Nanna, derinde?
Hvi dog forstummer Jer Nynnen, I Vover?
Svar mig, o svar mig, opvaagnte Natur!
Hvi du din Dronning ei tonende lover?

    ,,Stille, du larmende Sanger! - Hun sover!''
</body>
</poem>

<poem id="baggesen2001101902">
<head>
   <title>Nannas Smil</title>
   <toctitle>Nannas Smil</toctitle>
   <indextitle>Nannas Smil</indextitle>
   <firstline>Vaager jeg - er det mit jordiske Liv</firstline>
   <notes>
      <note>Teksten følger <i>Danfana</i> 1816, bind II, side 356.</note>
   </notes>
   <quality>korrektur1,kilde,side</quality>
</head>
<body>
    Vaager jeg - er det mit jordiske Liv;
Drømmer jeg - er det min Vellyst ublandet;
Døer jeg - hvad er det da? - Skaberens andet
Atter af Intet mig kaldende Bliv.
</body>
</poem>

<poem id="baggesen2002100807">
<head>
   <title>Tilflugt</title>
   <toctitle>Tilflugt</toctitle>
   <indextitle>Tilflugt</indextitle>
   <firstline>Nattergal, som, fiern fra kiælne Mage</firstline>
   <notes>
      <note>Teksten følger <i>Danfana</i> 1816, bind II, side 357-59.</note>
   </notes>
   <quality>korrektur1,kilde,side</quality>
</head>
<body>
    Nattergal, som, fiern fra kiælne Mage,
Hørte, bange selv, min bange Klage!
Turteldue, som med Vemods Kluk
Dybt i Skoven hørte mine Suk!
Breddens Maanehavbliks Suusevinde,
Som saa tidt fornam min Taare rinde!
Ømme Toner fra Naturens Bryst,
Som mit Hiertes huldt imøde svæved,
Som med Harpen i mit Indre bæved -
Hører, og udbreder nu min Lyst!

    Salamandrer, som i Nordlys sendte
Kiøle Blik til Baalet i min Barm,
Medens uden Haab dets Offer brændte -
Sylfer, som adspredende min Harm,
Naar de Suk og Bønner, Hun ei hørte,
Luftens Aften-Harpes Strænge rørte -
Gnomer, I, som under Egens Løv,
Hvor i Lunden først jeg Elskov lærte,
Huldt en Grav beredede mit Støv,
Medens haabløs Qval min Aand fortærte -
Og, Undiner - venlige - som bød
Tidt mig ned i Eders dunkle milde
Kiøle Boligs stille dybe Skiød,
Naar paa Skum, i Bruusen af den vilde
Havets Bølge, spildt, min Taare flød -
Alle tonende Naturens Aander,
I, som toge Deel i Skialdens Vaander:
Ildens, Luftens, Jordens, Vandets Lyd,
Røstens Perler, Klangens Diamanter,
Samler Eder rundt fra Klodens Kanter,
Leirer Eder om min Harpes Fryd!

    Nanna deeler nu Jer hulde Lytten
Til den inderlige Sang fra Hytten,
Hvor, omringt af Eders fromme Chor,
Skialden dybt i Skovens Hierte boer;
Nanna - smiler nu, I Straalevrimle,
Som tilforn mig græd i Duggens Fald -
Nanna lytter - hører det, I Himle -
Til sin ømme, tro, og kiælne Skiald.

    O! men I, hvis Hierter ei sig lukte
Medens end den Grumme lukte sit -
I, som zittrede, som græd, og sukte,
Stemmende hvert Livets Qvad til mit:
I, som, i en Samklang uden Lige,
Huldt med hver en Veemods Melodie,
Hentet fra det store Hiertes Rige,
Stode mit i Sangens Klage bi:
Harpekonger paa Naturens Throner,
For hvis Zeptre Kunsten knæler ned,
Laaner mig nu ogsaa Glædens Toner
Til at synge min Lyksalighed.
</body>
</poem>

<poem id="baggesen2001101903">
<head>
   <title>Kiærligheds Alt</title>
   <toctitle>Kiærligheds Alt</toctitle>
   <indextitle>Kiærligheds Alt</indextitle>
   <firstline>Nanna! jeg har drømt, at lutter døde</firstline>
   <notes>
      <note>Teksten følger <i>Danfana</i> 1816, bind II, side 359.</note>
   </notes>
   <quality>korrektur1,kilde,side</quality>
</head>
<body>
Nanna! jeg har drømt, at lutter døde
    Verdener omgave Solens Liig,
Og, at bag et uafseeligt Øde,
    Mulm i Mulm, Naturen tabte sig -
Men af himmelsk Vellyst Aanden bæved
    I sit Støvs uendelige Gru;
Thi dybt inde, midt i Mørket svæved,
    Salig eene, Himlens Jeg og Du.
</body>
</poem>

<poem id="baggesen2002100808">
<head>
   <title>Balders Graad</title>
   <toctitle>Balders Graad</toctitle>
   <indextitle>Balders Graad</indextitle>
   <firstline>Nys, o Nanna! giorde mig saa glad</firstline>
   <notes>
      <note>Teksten følger <i>Danfana</i> 1816, bind II, side 360-61.</note>
   </notes>
   <quality>korrektur1,kilde,side</quality>
</head>
<body>
    Nys, o Nanna! giorde mig saa glad
Et fortryllende jeg veed ei hvad;
Ak! men atter maa din Balder græde,
Som om Gud han havde giort imod -
Som om Skylden selv med blodig Fod,
Angerpersende dets Perle-Væde,
Paa hans Øies aabne Muskel stod.
Atter - derfor maa han giøre Bod -
Atter har han drømt et Glimt af Glæde.
Atter har ham blendt et saligt Syn,
Som om under Nattens sorte Bryn
Aabnet Himlens Øie til ham smilte -
Som om i et kiærligt Blik din Aand,
Løst af Ligegyldighedens Baand,
Venlig mod hans ømme Favntag iilte -
Som om huldt du rakte ham din Haand.
Ak! og atter, Nanna, svandt, og svinder
Dybt i Nattens Mulm hvert Stierneskud -
Og det ruller ned paa mine Kinder,
Som om hele Himlen sluktes ud.

    Rinder da, I Taarer! rinder! rinder!
Drukner selv det sidste Haabets Skimt!
Sletter ud, med alle Drømmes Minder,
Efterglandsen af hvert saligt Glimt!
Rosenskyers Blod fra Hiertets Aarer,
Steget op i Smilet giennem Taarer,
Styrt din hvalte Himmelbue ned!
Væld, som spilled op i Morgenrøde,
Da hun syntes vandre mig imøde,
Fald, som Regn, i hendes vendte Fied!
Draaber, som i Straaler fra det Høie
Aftenglandsfortryllede mit Øie:
Veemods Perler, Balders sidste Skat,
Drukner Øiet selv i evig Nat!
Kan I ikke, lindrende min Smerte,
Slukke Flammen i det vaagne Hierte
Med et Skybrud fra de mørke Bryn,
Blinder dog for evig, blinder, blinder,
Medens Lysets sidste Væld udrinder,
Drømmens Blikke for de falske Lyn!
</body>
</poem>

<poem id="baggesen2002100809">
<head>
   <title>Morgenrøde</title>
   <toctitle>Morgenrøde</toctitle>
   <indextitle>Morgenrøde</indextitle>
   <firstline>Rings i Livets Foraars-Bolig</firstline>
   <notes>
      <note>Teksten følger <i>Danfana</i> 1816, bind II, side 362-64.</note>
   </notes>
   <quality>korrektur1,kilde,side</quality>
</head>
<body>
    Rings i Livets Foraars-Bolig
Sovekamret rømmes op;
Tiden, høitidvims, urolig,
Tripper om paa Sokker trolig,
Skynder alle Terner op.
Travle Luftherolder skifte;
Halme vinke; Blade vifte;
Bud gaae rundt fra Top til Top.
Lærker sig i Marken hæve;
Skovens mindste Strænge bæve -
Snart er samlet, Hop i Hop,
Hele Bryllupsfestens Trop.

    O! hvor yndig Bruden sover,
I sit Moos en Rosenknop!
Øiet lukt, hun ikke drømmer
Om den Glands, hvori hun Svømmer,
Medens Brudgommen staaer op.

    See! nu bøier han sig over
Hendes let tilhylte Krop -
Drager varligen det hvide
Flagrende Gardin tilside -
Løser med sin Purpurhaand
Alle Natgevantets Baand -
Strøer i Blomsterregn paa Sengen
Glands i Glands og Duft paa Duft
Hele Morgenhimmelengen -
Tænder Kamrets Ambraluft
Med sit Øies drukne Blikke,
Som, i Duggens Perleslør,
Drømmende, hun mærker ikke.

    O! hvor smiler hun i Duggen,<note>Duggen,] Duggen</note>
Engel, som et Barn i Vuggen
Venlig og som nylig fød! -
Væsner, blikker, stirrer, skuer:
Hvor han blusser! hvor han luer!
Hvor han aander glædekort,
Nu, han med vellystig Bæven,
Efter lang og varsom Hæven,
Ganske drager Dækket bort!

    Hvilken Sittren, hvilken Gysen!
Hvilket Favntag, hvilket Kryst!
I et Nu forsvinder Taagen:
Blottet er det hulde Bryst -
Søde Syn! Naturens Lyst!
<i>Solen kysser Jorden vaagen!</i>

    Nanna! som med Dødens Savn
Af hver vaagen Lyst herneden
Slumrer end i Uskylds Favn,
Uden Drøm om Elskovs Eden -
Maatte saa <i>Dit</i> Liv engang
I dets stille Sovekammer
Vækkes op af Sangens Flammer
I min kiælne Harpes Klang -
Blev og denne Morgenrøde
Med sin fulde Himmelprang
I Din Opstand fra de Døde,
Balders Elskovs Svanesang!
</body>
</poem>

<poem id="baggesen2002101301">
<head>
   <title>Komfremmetlegen</title>
   <toctitle>Komfremmetlegen</toctitle>
   <indextitle>Komfremmetlegen</indextitle>
   <firstline>Du med Lyren om din Skulder</firstline>
   <notes>
      <note>Teksten følger <i>Danfana</i> 1816, bind II, side 365-66.</note>
   </notes>
   <quality>korrektur1,kilde,side</quality>
</head>
<body>
<center><nonum><sc>Borgeren</sc></nonum></center>
    Du med Lyren om din Skulder,
Og den Lille ved din Side,
Blind for Glimmer, døv for Bulder,
Som du synes ei at lide -
Ubekrandset, ubebræmmet,
Uden Guld og Glands og Hæder,
Uden Deel i vore Sæder,
Uden Sands for vore Glæder -
Siig, hvad giør du her i Hiemmet,
Nat og Dag i Herthalunden,
Hvor jeg dig saa tidt har funden?

<center><nonum><sc>Digteren</sc></nonum></center>
    O! jeg leger kun Komfremmet
Med min lille Søster Hanne,
Som for Spøg jeg kalder Nanne,
Mens allene to herneden
Barnligfroe vi vandre heden
Til vort rette Hiem i Eden.

<center><nonum><sc>Borgeren</sc></nonum></center>
    Hvad er det vel for en Leeg?

<center><nonum><sc>Digteren</sc></nonum></center>
    Englenes til Punkt og Prikke:
Glemsel af sit eget Jeg
I hinandens glade Blikke -
Glemsel af al Livets Larm
Eene sammen Arm i Arm.
Stakkel! kiender du den ikke?
Hør os tvende, veed du hvad?
Vil du være rigtig glad,
Maa du den for alting lære!

<center><nonum><sc>Borgeren</sc></nonum></center>
    Nei! jeg takker for den Ære -
Glemme mig, og Land, og Stat,
Det var alt for desperat!
Jeg er intet Barn, min Kiære.

<center><nonum><sc>Digteren</sc></nonum></center>
    Heller ikke være vil,
Trods vor store Mesters Lære? -
Saa forstyr ei meer et Spil<note>Spil] Spil?</note>
Som du ikke hører til -
Gaae din Vei, og lad os være!
</body>
</poem>

<poem id="baggesen2002101302">
<head>
   <title>Hvem er Nanna?</title>
   <subtitle>(Til hulde Vedkommende)</subtitle>
   <toctitle>Hvem er Nanna?</toctitle>
   <indextitle>Hvem er Nanna?</indextitle>
   <firstline>Hvem er Nanna? lyder rundt i Staden</firstline>
   <notes>
      <note>Teksten følger <i>Danfana</i> 1816, bind III, side 33-39.</note>
   </notes>
   <quality>korrektur1,kilde,side</quality>
</head>
<body>
,,<i>Hvem er Nanna?</i>'' lyder rundt i Staden
Nattens store Spørgsmaal. Man har hørt
Ikke blot i Kirken, og paa Gaden,
Midt i Diodata, ved Paraden,
Og hvor Snak om Giøren og om Laden,
Ingen kiender, ellers bliver ført;
Men endogsaa der, hvor høie Naader
Slaae paa Nakken af de største Gaader,
Denne hemmelige Stræng berørt.
,,Hvem er Nanna?'' - det gad mange vide,
Som dog ellers blot af Pligt
Meer end hvad de veed, erfare gide,
Naar der Spørgsmaal er om Digt.
    Men, hvis og, som sig en Digter sømmer,
Skuffet af min Phantasie,
Denne hele Spørgen jeg mig drømmer -
Hvis jeg altsaa vil gaae den forbi,
Som et flygtigt Selvbedragerie:
Hvis og ingen Ubekiendt det bryder,
Om en ædel Elskovs Ideal,
Rose mellem Livets Blommer, pryder,
Eller ikke, Tidens Blomsterdal;
Hvis - hvorfor jeg gruer meest, og sørger -
Ganske ligegyldig ved dit Navn,
Du, min Nanna, selv derom ei spørger
Midt i dets Udødeligheds Favn;
Dog: trods Balders smerteligste Savn:
,,Hvem er Nanna?'' spørge <i>Millioner</i>.
(<i>Millioner</i> - nemlig, for saa vidt
Imod Tallet af sex, syv <i>Platoner,</i>
Hvis Opmærksomhed en Digter kroner,
Hvert et andet Antal er for lidt)
<i>Balder</i>, troe de samtligen, at giætte
Strax, hvem er - men <i>Nanna?</i> - Nok engang:
Hvem er Nanna? hvem er vel den rette
Laura her i Dans Petrarkas Sang?
    ,,<i>Dans Petrarka?</i>'' Man mig vil bestikke! -
Men, har Dan en <i>Dante</i> nu og da,
<i>Tasso, Ariost</i>, et cetera,
(Som en Recensent med Danneblikke
Nu omstunder neppe vil gaae fra)
Hulde, søde Millioner, ja! -
<i>Herthas Laura</i> gad I altsaa kiende,
For ei blot i min Danfanakrog,
Men i Kirken, hvor hun sikkert og
Kommer af og til, at hilse hende?
,,Verden,'' siger I, ,,skal derfor dog,
Hvis og <i>vi</i>, dit Publicum, en Gaade,
Som <i>den</i> ei har med at giøre, raade,
Paa dens Løsen blive lige klog.''<note>blive] bliv</note>
    Elskte Millioner! jeg vil ikke
Slig en Kreds, hvis ædle Videlyst
Veed at holde det den Stukne tyst,
Mindste Sandhed under Stolen stikke:
Jer, I Faa! vil jeg med største Ro,
Hvem der er min Nanna - men, at sige,
Mellem os kun - offentlig betroe.
    Vider da - fornemmelig I to,
Mellem de sex, syv i Balders Rige,
Der i meer end Dragt er hende lige:
<i>Nanna</i> - baaren i sin Fødestavn -
Datter af sin Fader og sin Moder -
Søster af sin Søster og sin Broder -
Uden mindste Virkeligheds Savn -
Med de Livets Tegn, det aldrig svigte -
Høit ophøiet over alle Digte,
Skabt af Gud, og i Naturens Favn,
Ligger, sidder, staaer, og gaaer, og svever
Smiler, synger, taler, aander, lever,
Under et bekiendt prosaisk Navn,
Her, i denne Verden, her paa Jorden,
Her endog i Hiemmet, her i Norden,
Her, imellem os, i Kiøbenhavn -
Synlig - ikke blot for mine Blikke,
Men for mangt et Underøiebryn,
Der det overjordiskskiønne Syn
Sikkerlig, som jeg, fortiener ikke -
Da jeg Mangen, som dog hende saae,
Seer endnu paa gale Veie gaae -
Hørelig - for andres, end dens Øre,
Der kan Engle, naar de hviske sig
Deres Elsktes Navn i Himmerig,
Uden andet Rør end Hiertets, høre -
Følelig - for ingen, Planten lig,
Der ved Haandens Nærmen til dens Duften
Bævende tilbagetrækker sig;
Men, som denne, kun berørt af Luften,
Destomeere følelig for mig!<note>for] fot</note>
    <i>Til er</i> altsaa Nanna, <i>til</i>, I Hulde,
<i>Til</i> i denne Skialdens Yndlingsbye,
Som han derfor aldrig meer vil flye,
Hvis den og med Hendes hele Kulde
Skulde Balder og hans Digte skye -
Hvis den og, paa Grund af gamle Blade,
Som i Stormen fra min Tinding faldt,
(Smuldrede til Støv om Foden alt)
Hierteløvets Friskhed skulde hade.
Had, og haan, hvad kan! - mig evig kiær
Er dog, frem for alle Hovedstæder,
Hvor mig venlig smilte Held, og Hæder,
Danmarks Hiertestad; thi Hun er her!
    Det fornøier sikkert Jer, I Gode!
Hvad, om altsaa noget meer endnu
Balder om sit <i>Jegs</i> udvalgte <i>Du</i>,
Kiernen i hans Verden her betroede?
Hvorfor ikke? Hiertet er i Flud,
Da det lutter Honning er, som flyder,
Naar det over Hende sig udgyder,
Alt til sidste Draabe maa herud.

    Hendes Skabning altsaa? -Væxt at sige -
Thi, paa denne nær, er alt
I den hulde himmelske Gestalt
Ufortælleligt, som uden Lige -
Da den Pen, det eene kunde sige,
<i>Stub!</i> din Pensel, i min Lod ei faldt:
Hverken stor hun synes, eller lille;
Da hun valser, troer jeg, ikke meer,
Og med Blikke, som den maale ville,
Man ei Maal paa hendes Ynde seer.
    Hendes Haar? - Det er umueligt, ganske
Kiendeligt at male dem med Blæk;
Jeg kun sige kan, at de er danske,
Trods min Evalds Nannas <i>norske</i> Træk.
    Hendes Øine? - Dem har <i>Herschel</i> malet,
Saa det undrer mig, man ikke veed,
(Hvis derom jeg aldrig havde talet)
Fuldelig om hvem hun er Beskeed -
Himmeldybet, frygted jeg, min Gaade
Vilde hele Verden snart forraade.
    Hendes Alder? - Nøie kan jeg ei
Tælle hendes Skridt paa Tidens Vei;
Thi jeg følger hende selv herneden,
Som om huldt med Englen Haand i Haand
Paradiislystvandrede min Aand
Rundt om Livets Træ i Evigheden;
Men jeg haaber, hvis (som er min Hu)
Selv jeg ellers lever lidt endnu,
Man i Alder frit kan hende give
Mellem femten Aar og fyrretive.
    Hendes Rang og Stand? - Ifald man fløi
Femten Høider over min i Norden,
Vilde man endnu den finde høi;
Den er næst den høieste paa Jorden -
Skiøndt dens Glands er lidt fordunklet vorden
Fra den Tid en anden Æres Orden
Verden med Titulatur beløi.

    Valgte Kreds af Musens faa Platoner,
Skialdens hele Verdens Millioner!
Om den virkelige Nanna veed
Hver af Eder altsaa nu Beskeed.
Hvis imidlertid I end ei raade
Den som <i>sande</i>, maaskee <i>større</i> Gaade -
Hvis af alt dog ikke viiser sig:
Om hun er en himmelsk elsket Qvinde,
Eller en i Støv tilbedt Gubinde -
Vil jeg intet forbeholde mig,
Hvad endnu med Vished jeg kan sige.
    Om min Nanna her i Herthadal,
Trods sit Nordens Kuldes Aabenbaring,
Og min spildte Dyrkelses Erfaring,
Er og bliver blot et Ideal?
Eller om hun (som en anden, lige
Virkelig, givt eller ugivt, Pige)
Just er, hvad man kalder <i>dødelig?</i>
Hulde Kreds, jeg ei kan sige dig -
Haab ei blot, men ogsaa Frygt kan svige,
Og jeg kiender lidt til Dødens Rige;
Men eet veed jeg: dersom Daphnes Krands
Flettes kan af <i>Laurer</i> her til Lands,
<i>Straaler hun iblandt Udødelige.</i>
</body>
</poem>

<poem id="baggesen2002101401">
<head>
   <title>Naar levede Nanna?</title>
   <subtitle>Spørgsmaal</subtitle>
   <toctitle>Naar levede Nanna?</toctitle>
   <indextitle>Naar levede Nanna?</indextitle>
   <firstline>At man hvem, og hvor hun er, endnu</firstline>
   <notes>
      <note>Teksten følger <i>Danfana</i> 1816, bind III, side 55.</note>
   </notes>
   <quality>korrektur1,kilde,side</quality>
</head>
<body>
At man <i>hvem</i>, og <i>hvor</i> hun er, endnu
    Spørge kan, trods alt, hvad jeg har skrevet
Om mit Balder-Jegs udvalgte Du,
    Af en Ven mig godt forklart er blevet.

Men, at man endnu kan spørge: <i>naar?</i>
    Fordum? nuomstunder? eller siden?
    Uvis selv, trods alle Tegn, om Tiden -
Det, I Hulde! jeg dog ei forstaaer.

Ligemeget! jeg vil paa et Haar
    Aar og Dag og Time selv bestemme
        Stierneklart for hele Spørge-Vrimlen:

O! det er mig, som det var i Gaar!
    Evigheden selv det ei vil glemme!
        Nannas Tid staaer tegnet op i Himlen.
</body>
</poem>

<poem id="baggesen2002101402">
<head>
   <title>Naar levede Nanna?</title>
   <subtitle>Svar</subtitle>
   <toctitle>Naar levede Nanna?</toctitle>
   <indextitle>Naar levede Nanna?</indextitle>
   <firstline>Dengang mellem alle nære, fierne</firstline>
   <notes>
      <note>Teksten følger <i>Danfana</i> 1816, bind III, side 56.</note>
   </notes>
   <quality>korrektur1,kilde,side</quality>
</head>
<body>
Dengang mellem alle nære, fierne
    Himmellys i Nattens dybe Blaa
Jorden Kiærlighedens lyse Stierne
    Skiønnest i sin Uskylds Fylde saae -

Dengang samme Kerte meest fordunkled
    Aftnens Maane-Smiles blege Dands,
Der, som Daggry-Fakkel, overfunkled
    Alle Morgenrødens Straalers Glands -

Dengang, hilst af Blikkes Myriader<note>Dengang] Den ang</note>
    Perlers Perle, Skiønheds Ideal,
        Med et helligt Jubel-Hosianna,
    <i>Venus</i> gik i Himlens Æther-Sal
Giennem de fordunklede Pleiader -<note>Giennem] Gienn m</note>

        Dengang, Hulde! levede min <i>Nanna!</i>
</body>
</poem>

<poem id="baggesen2002101403">
<head>
   <title>Til Fru F* B*</title>
   <toctitle>Til Fru F* B*</toctitle>
   <indextitle>Til Fru F* B*</indextitle>
   <firstline>Du, hvem jeg, naar kommer Alt til Alt</firstline>
   <notes>
      <note>Teksten følger <i>Danfana</i> 1816, bind III, side 78-80.</note>
   </notes>
   <pictures>
      <picture src="baggesen2002101403-p1.jpg">Faksimile af side78-79 i Danfana<br/>,,Balders Igienkomst. / (Fortsættelse.) // Non la conobbe il mondo, mentre l'hebbe / Counobbe l'io, ch'a pianger qui rimasi, / E'l ciel che del mio pianto hor si fa bello. / Petrarca.''</picture>
   </pictures>
   <quality>korrektur1,kilde,side</quality>
</head>
<body>
Du, hvem jeg, naar kommer Alt til Alt,
    Hvis min Sang en anden Ynde hylder,
Hvis paa Knæ jeg for en andens faldt,
    Eene for mit Knæfald Regnskab skylder -
Du, hvem Valget af det Malerie,
    Med hvis Vexel (medens Dine Dyder
Tro tilbedes af min Siæl deri)
    Jeg mit Hiertes Altertavle pryder -
Og, hvem Valget af det Ritual,
    Ofringen tidt ændrer til din Ære,
Skiøndt bestandig tro sit Ideal,
    Eene ligegyldigt ei kan være -
Du, som, naar jeg holder hemmelig
    For min beste Ven en evig Gaade,
    Kiærligheden selv kan eene raade,
Har alleene Ret, at spørge mig -
Du forlanger, offentlig at vide:
    Om i hvad jeg hidtil har bestemt,
Skildrende min Sangs Adelaïde,
Man paa hvert et givet Træk kan lide?
    Og især, om jeg har intet glemt?
Dig vil, uden Poesie, jeg svare.

        Hvad jeg siger i mit sidste Digt
Om den Nanna, det skal aabenbare,
    Var, og er, og bliver <i>virkeligt;</i>
End i dette Øieblik jeg finder
    <i>Eet</i> min Gienstand og dens Malerie -
Hver en Forskiæl mellem dem forsvinder,
Naar jeg paa min Nanna mig besinder,
    Fattes intet Sandhedstræk deri.
Men - om, mens jeg her om hende taler,
    Hun er end den samme - lige nær
Charis-Idealet for hver Maler -
    Og for Nordens Gratiers især -
Derfor ingen Sikkerhed jeg giver.
    Thi, skiøndt Dyden selv er evig skiøn,
Og den Aand og Ynde, jeg beskriver,
    Dog jeg sukker med <i>Virgil</i> i Løn:

,,<i>Altid Andet var </i>og<i> er </i>og<i> bliver</i>
<i>Hvert et Mønster for det smukke Kiøn.</i>''<note>* - - Varium &amp; mutabile semper<br/>Foemina. -<br/>Virg.</note>

    Da jeg hende sidste Gang herneden
Saae - det var, oprigtig talt, i Gaar,
Skiøndt i Dag det synes mig et Aar,
    Og i Morgen halvveis Evigheden -
Dengang var hun ganske paa et Haar,
Som hun i Danfana gaaer og staaer;
    Men der ere, mellem os, i Tiden
    Tusinde Minuter svundne siden -
Og, hvor stor Forandring er ei skeet
    I et himmelskt Væsen her paa Jorden,
    Før det uforanderligt er vorden
Hist forklaret - ofte blot i eet?
O! jeg veed - og veed det, mig til Smerte:
    I det Hiertebilled, jeg har malt,
    I det Hiertesprog, min Siæl har talt,
Da jeg Danmark <i>Nanna</i> kiende lærte -
    I mit Hiertes Elskovs Ideal,
    Her Kopie, som der Original,
Er kun uforanderligt <i>mit Hierte</i>.
</body>
</poem>

<poem id="baggesen2002101404">
<head>
   <title>Hvor er Nanna?</title>
   <toctitle>Hvor er Nanna?</toctitle>
   <indextitle>Hvor er Nanna?</indextitle>
   <firstline>Man har alt bemærket her og der</firstline>
   <notes>
      <note>Teksten følger <i>Danfana</i> 1816, bind III, side 81.</note>
   </notes>
   <quality>korrektur1,kilde,side</quality>
</head>
<body>
    Man har alt bemærket her og der:
Hvis jeg og fortæller, hvor hun svever,
Smiler, synger, taler, aander, lever,
    Siger jeg dermed ei, hvor hun er.

    Man har Ret. I Digterhytten her<note>* Danfana.</note>
Man det alt om <i>Thora</i> har erfaret,
Uden at jeg dog har aabenbaret,
    Hvor <i>hun</i>, uden Digt, er til især.

Rundt i Dannerkongens store Rede<note>* Kiøbenahvn.</note>
Kan man om en <i>Nanna</i> længe lede,
    Naar man har om Huuset ei Beskeed;
Giøres altsaa vitterligt i Staden:
Nanna boer i <i>Kronprindsessegaden</i> -
<i>Nummeret</i> man allerede veed.
</body>
</poem>

<poem id="baggesen2002101501">
<head>
   <title>Hvem er ikke Nanna?</title>
   <subtitle>Epistel fra Balder til Hende selv</subtitle>
   <toctitle>Hvem er ikke Nanna?</toctitle>
   <indextitle>Hvem er ikke Nanna?</indextitle>
   <firstline>Nattens Spørgsmaal et Par Øieblikke</firstline>
   <notes>
      <note>Teksten følger <i>Danfana</i> 1816, bind III, side 82-89.</note>
   </notes>
   <quality>korrektur1,kilde,side</quality>
</head>
<body>
    Nattens Spørgsmaal et Par Øieblikke:
<i>Hvem</i>, og <i>hvor</i>, og <i>naar min Nanna var?</i>
Dagen, hører jeg, forandret har
Til det kunstige: <i>Hvem er hun ikke?</i>
Selv de Hulde mig tilbage skikke
Med dets Drillen alle mine Svar.

    ,,<i>Hvem er ikke Nanna?</i>'' klang forleden
I mit Øre - med et haanligt Smil -
Der, hvor sikkerst dog jeg troede Freden,
Fast, som Flugten af en giftig Piil;
Den blev udsendt, Balders Bryst at saare;
Men den traf hans alt bestilte Baare.

    ,,<i>Hvem er ikke Nanna?</i>'' skreg især
Overlydt i Gaar i Kongens Have,
Mens de loe, som de var reent af Lave,
Tretten Gratier - paa Smilet nær,
Thalier, Aglajer, Euphrosiner -
Der med stolte triumfante Miner
Sikkert troede sig en Venus hver -
Alle Tretten vilde Balder stikke;
Men de traf hinanden, Balder ikke.

    ,,<i>Hvem er ikke Nanna?</i>'' spurgte nu
Med et Smil, hvori sig blandte Smerte,
Selv dig ubekiendte Nanna, Du!
Og med hele Helhiems kolde Gru
Mistelteenen traf din Balders Hierte.

    Nanna! Du, som, naar jeg <i>Dig</i> besang,
Skiøndt jeg dulgte, hvad min Stemme hæved,
Og til hvilken Engels Priis den bæved,
Dog fornam hvert Suk i Harpens Klang!
Du, som, hellig selv, med Englens Øre
Det <i>jeg veed ei hvad</i> deri har hørt,
Som moderne Dukker ikke høre,
Men, som reene Hierter vist har rørt!
Du, som end med barnlig Sands herneden,
Og uhildet end af Modens Baand,
Vandrer, med din Uskyld Haand i Haand,
Uden Kunst i Jomfrulivets Eden,
Rundt omviftet af Naturens Aand!
Lyttende til Harpens Hosianna,
Fattende dens Andagts Melodie,
Følende den dybe Klang deri,
Du kan gaae din Balder kold forbi
Med det Spørgsmaal: <i>Hvem er ikke Nanna?</i>
Som om i vor Ørk om Sangens Elv
Laurbær ikke blot, men <i>Laurer</i> selv
Regnede fra Himlen ned, som Manna?

    Nei! det var en Drøm! min Harpes Klang,
Hellige! har aldrig naaet dit Øre -
Skiøndt jeg skued dig i Dannevang,
Og indbildte mig, at Hyttens Sang
I dets Hiertelund du paa din Gang
Giennem Jomfruvænget kunde høre!
Du har aldrig paa din Englevei
Lyttet til den skiulte Sangers Stemme -
Aldrig - aldrig - aldrig, Nanna! nei!
Mens til Himlen, hvor din Aand har hiemme,
Fromt de stege, du fornam dem ei,
Disse Toner fra det reene Hierte,
Disse Nyn om Salighed i Smerte,
Som din Uskylds Trylleglands mig lærte!
Du har aldrig hørt Din Digters Røst -
Du har blot af Rimere hørt sige,
Han, paa deres Viis, som deres Lige,
Rimte Livet af en stakkels Pige -
Det er Balders eene sidste Trøst.
Eller, var saa mægtig Ungdoms Mode,
Hver en Gienkomst i det giængse Ny
Af de Gamles Aand, som Last, at flye,
At den indjog selv en Engel Sky
For det <i>Tro</i>, det <i>Hellige</i>, det <i>Gode</i>,
Paa hvis Uskyld vore Fædre troede?
Kyeste selv min Harpes dybe Klang,
Alvorhellig, og ublandt med Latter,
Nannas Lytten bort fra Balders Sang?
Hvi var da saa festlig her din Gang,
Eensom, stille, langt fra Modens Prang,
Himlens ned paa Jorden stegne Datter?

    Nei! hvis ingen Gienklang dig har rørt
Fra de dig bekiendte Høies Toppe,
Og i Blun din Aand tilbageført
Til dens Uskylds lyse Hiem deroppe,
Har du Harpens Bæven aldrig hørt!

    Søde Trøst - imens mit Hierte brænder
Af en hellig her foragtet Ild,
Som du troer saa let slukt ud, som vild -
At du Skinnet selv deraf ei kiender!
At jeg trygt endnu kan sige mig,
Mens i Blinde grumt du nærmer dig
Med det kolde Spyd, hvorfor jeg falder:
Uskylds gamle Ven, ukiendte Balder!
Nanna bytted Ungdom med sin Alder,
Hver en Glæde, som er timelig,
Med et evigt Aandens Himmerig,
Uden frygtsom at bekymre sig
Om de faldne Lysets Engles Domme -
Nanna bytted, selv før Dødens Komme,
<i>Jord</i> med <i>Himmel</i> - hvis hun kiendte <i>dig!</i>

    Men <i>mig</i> hylle maae til Livets Ende
Nattens tause, blinde, mørke Slør:
Skiæbnen bød det: ,,<i>Først naar Skialden døer,</i>
<i>Nanna skal i Sangen Balder kiende!</i>''

    Derfor, Nanna, tør jeg svare paa
Hvert et Spørgsmaal, uden mindste Fare,
Hvad i Himlens Giemme blive maa,
Nogen jordisk Sands at aabenbare.
Viid da, langt fra Drøm om, <i>hvem jeg er</i>,
Mens min Aand er skiult for dine Blikke,
Hvad min Sang forkynde tør enhver
Uden Forbehold: <i>hvem du er <b>ikke</b></i>.

    Den, som ei med Skiønheds ydre Glands
Aands og Hiertes indre Værd forbinder -
Den, som med en flygtig Nutids Sands
For hver Vexel blot i Livets Dands,
Efter intet Evigt Længsel finder -
Den, som, tryllet i Naturens Favn
Af en blid Skiærsommerfryd paa Landet,
Med hver Livets bittre Sorg ublandet,
End kan føle Byens Glæders Savn -
Den, som sig paa større Lyst besinder,
Før er endt den hulde Jomfruvaar,
End sin Uskylds Leeges glade Minder
Fra de første Barnlighedens Aar -
Den, som Mængden stræber at behage,
Lønnende med lige hulde Nik
Hvert et frækt og hvert et frygtsomt Blik -
Den, hvem huuslig stille Fryd er Plage -
Den, hvem Skuespil, og Modens Kram,
Baltriumph og Maskerade-Bram,
Glimren I den store Verdens Vrimmel,
Er i Jomfrulivet Jordens Himmel -
Den, som, ellers ædel, from, og fiin,
Let med fremmed Dragt, med laante Miner,
Og med kiøbte Roser af Carmin,
Offentlig til alles Sku fremtriner -
(Smagen er forskiellig, hver har sin:
Hun kan være Vittigheds <i>Rosaura</i>,
Kunstens <i>Charis</i>, Phantasiens <i>Laura</i>,
Musers Muse; men kun ikke <i>min</i>) -
Den endog, som, uden Feil og Lyder,
Ideal i Væsen og Gestalt,
Mønsteret paa qvindelige Dyder
Ellers til Fuldkommenhed i alt,
Ikke mangler nogen Kiønnet egen
Agtet, elsket og beundret Pryd;
Men endogsaa blot har <i>een formegen</i>,
Til hver anden Dyrkers største Fryd;
Den, med Psyches eget hulde Stempel
I Terpsichores bekrandste Tempel
Zephyrlet <i>at valse</i>, for Exempel -
Ladende, Som Amors svungne Brud,
Skiøndt uskyldig, som en nyfødt Engel,
Tømme med sig, Stengel slyngt om Stengel,
Uskyldblomstens Nektarbæger ud -
Levnende den bly Tilbeders Nærmen,
Der har ingen større Vellyst drømt,
Naar en jordisk Duften alt har tømt,
Hvad en himmelsk Amor kalder Bærmen -
Den, der, som Christinde reent forsømt,
Har om Troens lyse Biergetoppe,
Og det Allerhelligste deroppe,
Selv i Paaskenætter, aldrig drømt -
Den, som ikke, mellem alt, i Sange,
Digtre qvad til Engleharpers Klange
Himmelsk, helligt, og guddommeligt,
Foretrækker Evalds Hosianna
For hvert nyere romantisk Digt -
    <i>Den, hvor skiøn hun er, er ikke Nanna.</i>
</body>
</poem>

<poem id="baggesen2002101502">
<head>
   <title>Bekiendelse</title>
   <toctitle>Bekiendelse</toctitle>
   <indextitle>Bekiendelse</indextitle>
   <firstline>Om jeg før har elsket? - Sandt at sige</firstline>
   <notes>
      <note>Teksten følger <i>Danfana</i> 1816, bind III, side 89.</note>
   </notes>
   <quality>korrektur1,kilde,side</quality>
</head>
<body>
Om jeg før har elsket? - Sandt at sige,
Har jeg altid, troer jeg, giort deslige;
    Mange paastaae selv, jeg vidt det drev.
Hvis jeg husker ret, jeg og har noget
Digtet, for at øve mig i Sproget ,
    Før jeg Digtene til Nanna skrev.
</body>
</poem>

<poem id="baggesen2002101601">
<head>
   <title>Elegie</title>
   <subtitle>Til Nanna</subtitle>
   <toctitle>Elegie</toctitle>
   <indextitle>Elegie</indextitle>
   <firstline>Nanna! du vil altsaa fra mig tage</firstline>
   <notes>
      <note>Teksten følger <i>Danfana</i> 1816, bind III, side 90-94.</note>
   </notes>
   <quality>korrektur1,kilde,side</quality>
</head>
<body>
Nanna! du vil altsaa fra mig tage
    Hvad du selv engang dog undte mig!
Grumt du hvert et Smil mig vil unddrage,
    Hvert et Huldblik Sangen drømte sig!
Lindrende tør Taaren meer ei trille;
    Sukket tør ei stamme meer dit Navn;
Selv ved Harpens Trøst du vil mig skille,
    Der betroede Himlene mit Savn.
Veemods-Buen over Sorgens Skygger,
    Naar af Øiets Dug min Kind er vaad,
Som sig Mindet af dit Gienskin bygger,
    Denne selv misunder du min Graad!
Naar din Priis i Glædens Ørk gienlyder,
    Din Foragt og Haan forfølger mig,
Som om Sang om dig og dine Dyder
    Var Forbrydelse mod Gud og Dig.
Vel da, Nanna! snart skal Balder svinde,
    Segne, falme, blegnet visne hen,
Og med ham hans Liv, hans Navn, hans Minde
    Synke ned i Nattens Mulm igien.
Tag tilbage, Himmelske! hver Gave,
    Fordum jeg afbetlede dit Blik,
Naar jeg udenfor dit Edens Have,
    Tittende derind veemodig, gik!
Skiul din vendte Gang i Lundens Skygger!
    Nægt mig hver din Yndes lyse Skimt!
Hyl i Nat, som evigt Mulm betrygger,
    Med dit Fied min sidste Stiernes Glimt!
Tag igien, hvad mig din Uskyld skiænkte
    Da jeg første Gang din Ynde saae,
Da med Smil du hilste mig, og lænkte
    Balder til det Støv, du traadte paa!
Engel! som mig, sort, ved sidste Møden,
    Truede, med meer end Tab af Fryd,
Hils mig, sneehvid, næste Gang, som Døden,
    Med din Haans det nastronddypte Spyd!
Det kan Livets Træ mig brat afløve,
    Svunget af din jomfrukolde Haand;
Men, hvad det mig evig ei kan røve,
    Er dit Billeds Aftryk i min Aand!
Alt hvad mig i Nattens Favn opliver,
    Hvert et Glimt af Lys, mit Øie seer,
Jeg dig festlig her tilbage giver,
    Da du mig det under ikke meer;
Alt hvad mig til Liv herneden binder,
    Hver en Blomst af Nannas Digters Krands,
Alle dine Huldbliks smaa Kiærminder,
    Hvert et Gienskin af din ydre Glands,
Hver en Vellyst, naar min Haand berørte
    Zittrende din flygtig nærmte Haand,
Hver en Salighed naar jeg Dig hørte,
    Lyttende til Uskylds egen Aand -
Hver en enkelt Himmelaabenbaring,
    Som til Lyst har før min Harpe stemt,
Tag den ud igien af sin Forvaring!<note>Forvaring!] Forvaring</note>
    Byd den i min Sang at være glemt!
Tag det Billed fra mig, som kan vandre,
    Paa dit blotte Vink, fra Haand til Haand,
Som kan og med Vellyst sees af andre,
    Selv igiennem Glas, og uden Aand!
Hvert et Træk af dig i det vil svinde;
    Tiden alt, før Livet er forbi,
Sletter ud, hvad Dødelige finde
    Huldt, og skiønt, og elskeligt, deri;
Kun, hvad giennem Andagts reene Luer
    Den udødelige Sangers Blik
Skiult for hver en anden Stirren, skuer:
    Præget, du for Evigheden fik -
Denne høie, fromme, himmelreene
    Paradiisets Lilier egne Glands,
Hellige, som dig tilhører eene,
    Og for hvilken Aand, har eene Sands -
Dette, selv dig ubekiendte, Stempel
    Af din Skabers Kys, da første Gang
I hans Billedaftryks Skiønhedstempel
    Mesterstykket af hans Hænder sprang:
<i>Dette</i>, Nanna, giemmer i sit Hierte,
    <i>Dette</i>, Nanna, slutter i sit Bryst,
Den, der intet af dit Støv begiærte,
    Den, hvis Aand og Aanders Aand har kyst!
Dette gier han aldrig meer tilbage -
    Denne Skat, hans Uskylds Eiendom,
Ingen jordisk Magt kan fra ham tage,
    Hvis og selv med Bud fra Dig den kom!
Indtil Døden vil hans Siæl bedrøve,
    Dit ham lydt engang forkyndte Bud;
Tidens Trøst det vil ham her berøve -
    O! men Evighedens ei hos Gud.
Med sin Eiendom paa Sangens Vinge,
    Naar Miskiendelsen har knust hans Bryst,
Skal hans Aand sig op til Himlen svinge,
    Fuld af sin Begeistrings reene Lyst!
Nanna! ja! dit Aftryk i mit Indre
    Dybt i Knoppen, der for dig, sprang ud,
Vil, saa længe Tankens Stierner tindre
    Sikkre mig en evig Tanke-Brud -
Sky mig! had mig! fiern dig fra mit Øie!
    Fly dets Taareblik! og glem mit Navn!
Dybt i Mulmet bag besneete Høie
    Flygt i mine Fienders skumle Favn!
O! mens der din Lilie sig udfolder
    I den Balder ubekiendte Luft,
Han i Mindets Smil dens Glands beholder
    Og i drømte Kys dens reene Duft!

Nanna! Nanna! lad dig ei bedrage!
    Hvad der flygter mig i Tidens Elv,
Hvad du vil din Balder her unddrage,
    Hulde Nanna! det er ei dig selv!
Det er ei det himmelske, din Skaber
    I sit Billeds Dannen hvilte ved,
Det er blot det jordiske, du taber
    Paa din Englevei til Evighed -
Dette gierne jeg en anden giver,
    Nar allene maa tilhøre mig
<i>Hvad min Nanna var, og er, og bliver</i>
    Her, og hisset, og evindelig!
Kun dit Væsen, kun dit Liv, ublandet
    Med Forgiængeligheds ydre Spil -
Kun <i>Dig Selv</i> jeg elsker - alt det andet,
    Nanna, hører alt det andet til.
Og Du Selv, det veed jeg, er paa Jorden
    Ingensteds i al din Engleglands,
Med hvert Præg af Himlen, aftrykt vorden,
    Som i Balders Hiertes reene Sands -
Kun i Templet, hvor som Offer brænder
    Al min Fryd i Livet her for dig,
Staaer du, som du sprang af Herrens Hænder,
Der i det Fuldkomneste, jeg kiender,
    Bød mig, evig at tilbede Sig.
</body>
</poem>

<poem id="baggesen2002101602">
<head>
   <title>Trøst til Nanna</title>
   <toctitle>Trøst til Nanna</toctitle>
   <indextitle>Trøst til Nanna</indextitle>
   <firstline>Nanna! skiøndt mig Nastrondspydet dræber</firstline>
   <notes>
      <note>Teksten følger <i>Danfana</i> 1816, bind III, side 95-96.</note>
   </notes>
   <quality>korrektur1,kilde,side</quality>
</head>
<body>
    Nanna! skiøndt mig Nastrondspydet dræber,
Før jeg aabenbarer Jorderig,
Hvem det er blandt Nornerne, der stræber<note>Nornerne] Normerne</note>
Meer og meer dets Odd at hærde mig -
Hvem der er den Glædens mørke Datter,
Der herneden, blind, med grusom Lyst,
Under hele Skuevrimlens Latter
Eengang støder det i Skialdens Bryst;
Skiøndt du, Skiæbnen lig, usynlig throner
Uopdagelig i Nattens Slør,
Mens din Virkning blot i Klangen toner,
Som med Strængens sidste Bæven døer;
Skiøndt du tryg kan trodse hver en Leden
Om dit Himmelspor i Støv herneden;
Dog bedrøver dig, at Skialdens Sang
Har betroet dit Navn til Harpens Klang,
Og at Klangen lydt dets Priis forkynder
Der, hvor man af Idealet leer -
Der, hvor ingen Uskyld findes meer -
Der, hvor intet Helligt meer man ynder -
Der, hvor hvert et Bryst, der elsker, synder -
Der, hvor intet Aandeligt man seer -
Der, hvor lutter Legemligt begynder.

    Nanna! Nanna! men bedrøv dig ei!
Balders Digt gaaer alt en anden Vei -
Det gaaer, uden al Erindrings Fare,
Snart forbi den hele Nutids Skare!
Dette Nanna-Navn, som fordum lød
Giennem Himle, ved min første Død,
Der, som Dagens Ekko nu gienklinger
Fra hver Læbe, som dets Lyd har nemt -
Dette <i>blotte Navn</i> paa Rygtets Vinger -
Dette Skiul, hvori din Glands er giemt -
Fromme Nanna, vær kun ikke bange!
Skiøndt udødeligt i Balders Sange,
Det er <i>her i Byen</i>, blandt saa mange
Modens Philippine-Fløiters Klange,
Sikkerlig om fiorten Dage glemt.
</body>
</poem>
</content>
</section>
</workbody>
</kalliopework>

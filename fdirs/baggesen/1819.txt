CVS-TIMESTAMP: $Date$
STATUS:complete
VQ:korrektur1,kilde,side
VN:Stavemåde og tegnsætning følger samvittighedsfuldt originaludgaven, kun direkte meningsforstyrrende fejl er rettet og i alle tilfælde med originalens ordlyd anmærket i digtnoten, så læseren selv kan vurdere rigtigheden af en foreslået læsemåde.
VP:1819-p1.jpg%Titelbladet til <i>Rosenblade med et Par Torne</i> (1805).<br>Rosenblade / med / Et Par Torne. / Af / J. J. Baggesen. // 1819. // Kiøbenhavn. / Trykt paa Forfatterens Forlag, / hos H. F. Popp.

I:baggesen2002100901
T:Til Dana
U:(Nanna Perenna)
F:Dana! hvis i Sangens Aftenrøde
N:Teksten følger <I>Rosenblade med et Par Torne</I> (1819), side i-ii.

<I>Dana!</I> hvis i Sangens Aftenrøde
    Skialden, truffen af en doppelt Piil,
Sødtvemodig ei sig kan forbløde,
    Uden mindste Træk af bittert Smil,
Døm, trods et Par rørte Strenges Smerte,
Bittert ei hans danske Harpes Hierte!
    Kiærlighed til Skiønt - til Hæsligt Had -
    I hver Livets Have følges ad.
Rosen selv jo, Blomsters hulde Dronning,
    Har paa spæden Stengel Odd ved Odd;
Bien samler vel til Kuben Honning -
    Men mod Snegle har den og en Brodd.
Paa <I>Dit Alter</I> strøer han Rosens Blade,
    Tornene kun for <I>dets</I> Fienders Fied;
    Smiler end Du aldrig til ham ned,
Kan den fromme Skiald dog eene hade
    Hvad Dit Tempels Hegn vil bryde ned.

                                                <nonum><I>Balder</I></nonum>


H1:Alvorlige Smaadigte

I:baggesen2002102901
T:Fest-Sang til Kongen
U:(1816)
F:Din Ungdoms lyse Morgenrøde
N:Teksten følger <I>Rosenblade med et Par Torne</I> (1819), side 3-5.

Din Ungdoms lyse Morgenrøde
Lød signende, med Priis, imøde
    Dit glade Danmarks Jubelraab;
Og med hvert Skridt paa Mandens Bane,
Hvis Glands dens første Skiær lod ane,
    Steg Folkets Fryd, og Folkets Haab.

<I>Du</I> blevst, hvad ung <I>Du</I> vilde være:
Dit Riges Lyst, Dit Folkes Ære,
    Den første Fædrelandets Ven -
I Medgang <I>god</I>, i Modgang <I>bedre</I>,
Den <I>bedste</I> mellem Danmarks Fædre -
    Hvert Hierte tonte det igien.

Og, hvergang kom blandt Aarets Dage
Dit Danmarks elskte Folk tilbage,
    Den Dag, Du fødtes til vor Lyst,
Trods fremmed Vold, og hiemlig Smerte,
Slog høit mod Himlen Herthas Hierte,
    Og mod sin Faders Folkets Bryst.

Nu signe vi Din stegne Lue,
Trods alle mørke Skyer, som true
    Hver Arnes Fryd i Fredens Hiem;
Alt flyer de mørke Skyggers Vrimmel -
O <I>Fredrik!</I> fra Din Middags Himmel
    Dit Smil igiennembryder dem.

Et Fredens Hegn om Danmarks Have,
Din Huldregierings skiønne Gave,
    Fornyer hvert Haab, som modløst faldt;
Og Tryghed, Hævd, og Flid, og Orden
Ved Fredens Smiil er fremkaldt vorden,
    Hvis Mildheds Sol opliver alt.

Ja, Fredegode Landets Fader!
Den bedste Konges Børn forlader,
    Er Du kun glad, ei Glædens Væld;
I Kongekiærlighedens Klynge
Vi takke, prise Dig, og synge:
<I>Dit Liv</I> hver signet Fest forynge,
    Foryngt da blomstrer Danmarks Held.


I:baggesen2002102902
T:Dansk Fortrøstning
F:Kan Sletheds Afmagt i et Land
N:Teksten følger <I>Rosenblade med et Par Torne</I> (1819), side 5.

Kan Sletheds Afmagt i et Land
    Det Godes Almagt overvinde,
Hvis Konge er dets bedste Mand,
    Hvis Dronning er dets bedste Qvinde?


I:baggesen2002102903
T:Fest-Sang til Dronningen
F:Mens fro besynger Vaar og Sommer
N:Teksten følger <I>Rosenblade med et Par Torne</I> (1819), side 6-8.

Mens fro besynger Vaar og Sommer
    Hvert Folk i Syd og Vest og Øst,
Dit Danmark frydes, naar <I>du</I> kommer,
    <I>Du</I> Nordens sildig skiønne <I>Høst!</I>
I dig lød Himlen huld: Frembryd,
Hiemlandets Ynde, Herthas Pryd!

O Hil, i Solens Afskeeds-Dage,
    Din gyldne Kronings Tvillingfest!
Dit Eden svandt; men lod tilbage,
    Hvad Edens Himmel havde bedst:
Idag bød Engles Skaber: Bliv,
Danfolkets Rose, Fredriks Viv!

Idag sprang frem paa spæden Stengel
    Den hulde Roses milde Knop;
Og Dannishedens anden Engel,
    Den første værdig, voxed op:
Fordopplet straaler Dagmars Krands
I <I>Carolines</I> Yndes Glands!

Velkommen, Landets elskte Moder,
    Dit Danmarks Vaar i Høsten lig!
Her mellem Dine tvende Poder
    Din Fredriks Folk velsigner Dig.
Som Glæden, efter Veemods-Savn,
Velkommen i vor Længsels Favn!

Lad svinde Solens lyse Dage,
    Smil <I>Du</I> med Huld kun til os ned!
Og selv i Vintren <I>Dan</i> skal smage
    Sin Høstvaar i den gyldne Fred!
Velsign os længe, Freden lig,
Som Dine Børn velsigne Dig!

Til Fromheds, Yndes, Dyds Exempel,
    Alt helliget i Engles Sorg,
Smil længe glad i Musers Tempel,
    Som i Din Fredriks Kongeborg!
Hør! alle Toners Klang deri
Er til <I>Din</I> Lovsang Harmonie!

<I>Maria!</I> see vor Taare rinde!
    Vi hilse Fædrelandets Pryd:
I Dig, Du Hierternes Fyrstinde,<note>Hierternes Fyrstinde] Hiertternes Fyrstiude</note>
    Vi signe Fromhed, Ynde, Dyd.
Smil til os ved vor <I>Faders</I> Bryst,
O Du, vor <I>Moder</I>, <I>Fredriks</I> Lyst.<note>Lyst.] Lyst</note>


I:baggesen2002102904
T:Fædrenelandsk Bindebrev
F:Til Skiærm mod Dværge, Jetter, og Jotuner
N:Teksten følger <I>Rosenblade med et Par Torne</I> (1819), side 9.
K:sonnet

Til Skiærm mod Dværge, Jetter, og Jotuner,
Til Døven af Ugarthiloks Rabalder!<note>Ugarthiloks, dvs. Udgårdsloke.</note>
Har <I>Fader Bragi</I> skiænket <I>Fredens Balder</I>
    To <I>Freias Brisingmen</I> indskrevne Runer.

Hvad bryder ham den <I>Fiendske Broders</I> Luner?
I Døden selv, naar for hans Spyd han falder,
Den <I>Favre Brud</I> til <I>Freias Borg</I> ham kalder
    Med disse <I>Fromheds Boligs Freds-Basuner!</I>

O Himmeltegn blandt underfulde Mærker,
    Du Tvilling-Talisman blandt Tryllestave!
Din <I>Fryds Begeistring</I> fra min Harpe toner:
Bliv, <I>Fortids Blomst</I>, mig <I>Frugt</I> i <I>Fremtids Værker!</I>
    Bliv Tvillingæble mig i Yduns Have!
        Bliv evig Krands mig over alle Kroner!


I:baggesen2002102905
T:Partheneis
U:(Til Dana)
U:(1818)
F:Hun er borte. Giennem Taarer stirrer
N:Teksten følger <I>Rosenblade med et Par Torne</I> (1819), side 10-13.

Hun er borte. Giennem Taarer stirrer
    Øiet efter Glædens slukte Lyn;
Og i Hiertet, som endnu forvirrer
Efterglandsens lyse Skuffen, dirrer
    Salighedens Veemods sidste Nyn.

Hun er borte! Drømmes Drømmes Under!
    Balders ubegribelige Blun!
Slummer, i hvis Favn han meer ei blunder,
Som, opvaagnet, aldrig han udgrunder,
    Smilte ham i Dig en anden hun!

Veemodsnyn, som Hiertet ei kan glemme,
    Uskylds Stiernes svundne Svane-Sang,
Tone, som hans Siæl vil evig giemme,
Rørte ham i Dig en anden Stemme,
    End det Nyn, hvis Bliv ham giennemklang?

Balders Skygge, vandrende paa Randen,
    Hvor, da Skibet man i Havet skiød,
Nanna selv med Haansmil saae paa Brønden,
Flygted den, fortvivlet, til en anden,
    Medens Lokes Skoggerlatter lød?

Seet i Skin af en bedragersk Kerte,
    Legte Skyggen med jeg veed ei hvad?
Trykte den i Evighedens Smerte<note>Trykte] T ykte</note>
Til det blodige, det brustne Hierte
    End et flygtigt Tidens Balsamblad?

Ja! den Skygge, som alt Hel tilhørte,
    Da Dit Haanblik myrded Harpens Aand,
Drømte, tænkte, følte, saae, og hørte
End een Livets Engel, som berørte
    Hver dens brustne Streng med Uskylds Haand!

Jeg har syndet, Nanna! Balders Øie
    Har seet Himlen aaben i det Blaa,
Hvor det, giennem Taarer mod det Høie,
Stirred, fuldt af Andagt, stirred nøie,
    Og Dig Selv i Blikket dog ei saae.

Jeg har syndet, Nanna! Høit, fra Randen
    Af mit Baals i Dybet siunkne Grav,
Over Offerrøgen selv af Branden,
Drømte jeg mig hævet af en anden
    Før mig favned Evighedens Hav.

Jeg har syndet i et Blun; men ikke,
    Helligste blandt Englene, mod Dig!
Da jeg i en anden Uskylds Blikke
Gift til Smertens Lædsken saaes at drikke,
    Syndede mit Hierte kun mod sig.

Og min Synd forlod mig Han, som skabte
    Hint Orionsbud, der kom, og gik;
Thi det Svælg, hvori min Aand sig tabte,
Var det dybe Blaa, som efterabte
    Himmeldybet i min Nannas Blik.


I:baggesen2002102906
T:Det afbrudte Hierteqvad
F:Sangen, Skialden afbrød i Danfana
N:Teksten følger <I>Rosenblade med et Par Torne</I> (1819), side 13.
N:,,Det afbrudte Hierteqvad'' er <I>Balders Igienkomst, eller Digte til Nanna</I>, som begyndtes i Baggesens tidsskrift <I>Danfana</I> i 1816 (se under <A V=baggesen/andre>Andre digte</A>) og fuldendtes her i <I>Rosenblade</I>.

Sangen, Skialden afbrød i Danfana,
    Misforstaaet af Tidens Phantasie,
    Nu, han veed, ham Nordens Aand staaer bi,
Han fuldender, sukkende, til <I>Dana</I> -
    Dana! Dana! Føl hans Sværmerie!


I:baggesen2002102907
T:Balder til sin Fader
F:Du, som mig endnu din Dør oplader
N:Teksten følger <I>Rosenblade med et Par Torne</I> (1819), side 14-15.

Du, som mig endnu din Dør oplader,
    Naar forfulgt af Nid og Spot og Svig,
    Og af Hoben, som vil steene mig,
Vildt jeg flygter giennem Livets Gader,
    En udsluppen Ulivsfange lig -

Du, som end, mens hun og alt mig hader,
    Mens hvert andet Hierte lukker sig,
    Med hvert Øre for mit Klageskrig,
Venlig smiler til mig, hulde Fader!

    Du, som evig uforanderlig
    Trods min Elsktes Afsky, elsker mig,
Hør, o Du, hvis Godhed jeg tilbeder,
    Balders Hiertes eene sidste Bøn:

Mens den Grumme Baalet ham bereder -
    Naar er tændt dets Birk og Gran og Røn,
Naar i Flammen, Døden eene slukker,
Hendes Navn for sidste Gang han sukker,
Hvisk det Ord, som Naadens Dør oplukker
    Hisset, tyst i Øret til din Søn!


I:baggesen2002102908
T:Gaade-Ordet
F:Eet er nødigt hisset og herneden
N:Teksten følger <I>Rosenblade med et Par Torne</I> (1819), side 15.
N:En omskrivning af <xref digt="baggesen2002100709">.

Eet er nødigt hisset og herneden:
    Eet er Hiertet nok til evig Ro;
O! men Hiertets Eet i Kiærligheden
    Er en Eenhed aabenbaret i To.


I:baggesen2002102909
T:Ved Nannas Flugt
F:Hun er borte! Hun ei meere svever
N:Teksten følger <I>Rosenblade med et Par Torne</I> (1819), side 16-17.

Hun er borte! Hun ei meere svever
    Synlig for mit Blik i Lunden her,
    Hvor paa sørgende forladte Træer
Hvert et Løv mig: Hun er borte! bæver.

    Hun er borte! sukker fiern og nær
    Hver en Stemme fordum hende kiær,
Som nu hendes Lytten meer ei hæver -
    Hun er flyet fra Stedet, hvor jeg er,
Nanna borte! Gud! og Balder lever!

Reist - hvorhen? - Og - vidste jeg det - Vee!
    Jeg den flygtende tør ikke følge!
    Kun for Balder ikke meer at see,
Kun for Balders Øie sig at dølge,
    Hun forlod de ni, forlod de tre,<note>Hun forlod] Hun forlød</note>
Nordens Sangmøer, som omdandste hende -
Ak! For aldrig at tilbage vende
    Til den Lund, som spotter nu min Spee!

Dog tør ingen Fod derfra jeg flytte,
    Tryllebunden til den Hiemmets Skov,
    Hvor hver Gienlyd tonte hendes Lov -
Kun med Hela tør jeg Hertha bytte.

    Først, naar falden er hvert Lundens Løv,
    Først, naar Hegnet smuldrer rundt i Støv,
Først, naar alting færdigt er til Baalet,
    Først naar hisset hun paa Bølgen seer
    Nagelfar, min Helhiems-Ark, og leer -
Er mit Livs Fortvivlelse ved Maalet.

    Visner snart da rundt omkring mig, Træer!<note>omkring] omkrig</note>
Visner, Sangens Blomster, fiern og nær!
    Fald til Grav som ingen Hegn beskytte,
    Balders Offerlivs forladte Hytte!


I:baggesen2002030408
T:Den første Mai
F:Sidste mellem Balders Høitids Dage!
N:Teksten følger <I>Rosenblade med et Par Torne</I> (1819), side 18.
K:sonnet

Sidste mellem Balders Høitids Dage!
    Vaarens Trylle-Dag, hvis Sol oprandt
    Over Lunden, hvor min Nanna svandt,
Vend mig aldrig skuffende tilbage!

O! jeg drømte, da jeg saae dig drage
    Bort fra Jorden Vintrens sidste Slør,
    At og mindre mørk og kold, end før,
Nanna vilde lytte til min Klage!

Søde Drøm, saa tryllende, som kort!
I sin Faders Huus, (saa klang det søde
    Budskab) vilde hun mig selv modtage.
Da jeg kom derhen, var hun reist bort -
Første Mai min sidste Morgenrøde!
    Vend mig aldrig aldrig meer tilbage!


I:baggesen2002102910
T:Tvivl
F:Støvets, Sværmens, Tummelens Undflyen
N:Teksten følger <I>Rosenblade med et Par Torne</I> (1819), side 19.
K:sonnet

Støvets, Sværmens, Tummelens Undflyen -
    Lyst til, andensteds at helligholde,
    End i Hertha-Lunden inden Volde,
Den foryngede Naturs Fornyen -

Mon ei dette, meer end hendes Skyen
    Af min Sang maaskee har kunnet volde
    Hun saa tidlig, trods den endnu kolde
Vaars Tilbagevist har flygtet Byen?

Du, som, naar forlader ham alt andet,
Dog ei den, som blir dig tro, forlader,
    Svar mig, Du, som aldrig mig undfalder?
Hvad der Nanna bortjog her, min Fader!
Var det Hendes Kiærlighed til Landet?
    Eller var det Hendes Had til Balder?


I:baggesen2002102911
T:Odins Svar
F:Det var hendes Had, min Søn, til Dig
N:Teksten følger <I>Rosenblade med et Par Torne</I> (1819), side 20.
K:sonnet

,,Det var hendes Had, min Søn, til Dig,
Blindt, som Skiæbnen, der dit Liv forfølger;
    Dennes Bud dog ei forandrer sig,
Hvis jeg og dens Varselforbud dølger.

Hisset glider alt paa Havets Bølger
    Frem om Pynten af den skiulte Vig
    Snekken, som modtage skal dit Liig,
Og med Latter hendes Blik den følger!

    Spydet har hun haanlig Hødur rakt;
    Veddet til dit Baal min Søn er flakt.''

Hvilken Stemme! hvilket Slag af Torden!
Under mine Fødder bæver Jorden -
    Af min Drøm jeg vaagner - men det var
    I dens hule Skrald min Faders Svar!


I:baggesen2002102912
T:Balders Veemod
F:Hvilket Jordens Ynde-Tempel pryder
N:Teksten følger <I>Rosenblade med et Par Torne</I> (1819), side 21.
K:sonnet

Hvilket Jordens Ynde-Tempel pryder
    Uskylds Krone nu, hvor doppelt røde
    Skiønheds Roser mellem Lilier gløde,
Mens blandt Torne her min Taare flyder?

Hvilken fremmed Offerlund gienlyder,
    Helliget ved Hendes Englemøde,
    Høitidsfuldt af Sange, trefold søde,
Naar de tone hendes stille Dyder?

Hvor mon meere munter Bækken iler,
    Hvor mon doppelt yndig Engen grønnes,
Hvor mon Aftensolen morgensmiler,
    Hvor mon Stiernehimlene sig høine,
    Hvor mon af Naturen nu forskiønnes,
Smilbetragtet af min Nannas Øine?


I:baggesen2002102913
T:Balders sidste Taarer
F:Fører did mit Støv, I Vinde! fører
N:Teksten følger <I>Rosenblade med et Par Torne</I> (1819), side 22.
K:sonnet

Fører did mit Støv, I Vinde! fører<note>I] i I</note>
    Did mit Suk, naar Balders Læber blegne
    O! Lyksaligste blandt Herthas Egne,
Fierne Lund, som hendes Sang nu hører!

Plet af Jord, som hendes Fod berører,
    Himlens uskyldhulde Værn Dig hegne!
    Almagts Herlighed er allevegne;
Men Algodheds Smil nu Dig tilhører.

Nannas fundne Tilflugtsted herneden,
    Uforstyrret af min Elskovs Smerte,
        Vær velsignet mig, idet jeg falder!
Lutter Salighed er i dit Eden,
    Hvordan og det er, for hendes Hierte;
        Thi hun er i Skiul deri for Balder.


I:baggesen2002102914
T:Balders Fortvivlelse
F:Nu, man veed min Skiæbne nær, gienlyde
N:Teksten følger <I>Rosenblade med et Par Torne</I> (1819), side 23.
K:sonnet

Nu, man veed min Skiæbne nær, gienlyde
    Helhiems Hvelvinger af Jubellatter;
    Og, skiøndt hvad mig martrer, ingen fatter,
Harpe-Fieldets Puslinger sig fryde.

Lad din Grusomhed dig ei fortryde,
    Gevars hidtil ubemærkte Datter
    Som Veninde, Loke nu dig skatter,
Selv hans Sønner dig Beundring yde.

Alle kildrer troldelig, og morer:
    At det Hierte, Flammen skal fortære,
    Først med Spydet koldt du giennemborer.
Balder falder - Fromhed gaaer til Grunde -
    Lov og Tak og Priis og evig Ære
    Nu vil strømme dig fra tusind Munde.


I:baggesen2002030409
T:Balders Død
F:Fra mit Breidabliks den lyse Bue
N:Teksten følger <I>Rosenblade med et Par Torne</I> (1819), side 24.
K:sonnet

Fra mit Breidabliks den lyse Bue
    Steg jeg ned, trods Skyerne, hvis Torden
    Rundt i natligt Mulm indhyldte Jorden,
Uden for dens Spøgelser at grue -

For med Flammen, som jeg gav til Skue,
    Paa de Freias Altre her i Norden,
    Hvor den selv i Digt var udslukt vorden,
At gientænde Kiærlighedens Lue.

For mit Offer eene jeg begiærte
    Bifaldssmilet af den Rene, Hulde,
        Som jeg helligede Sangens Flammer.<note>Flammer.] Flammer</note>
Ak! selv hun med Dødens hele Kulde
    Viser Hødur Veien til mit Hierte,
        Som ved hendes Hielp han eene rammer.


I:baggesen2002102915
T:Jubelæblet eller den gamle Harpespiller
F:Midt mellem Tidens Grave
N:Teksten følger <I>Rosenblade med et Par Torne</I> (1819), side 25-31.

Midt mellem Tidens Grave,
    Der hvor fordum Livets Træ
Stod i Uskylds første Have
    For hver fiendtlig Storm i Læ,
Skyder end imellemstunder
    Af den gamle Stammes Muld
Op et Æbletræ-Vidunder
    Med en Frugt af pure Guld.

Sieldent er det Syn at skue;
    Sekler komme, Sekler gaae,
Før paa Jordens grønne Tue
    Blomstrende man seer det staae.
Og hvis hundred Aar henrinde
    Før det spreder ud sin Lugt,
Tusind, og vel flere, svinde,
    Førend modnes fuldt dets Frugt.

Thi fra Viisdoms Væld maa flyde
    Lysets Saft, og Livets Blod:
Begges Strømme maa begyde
    Hierterislende dets Rod;
Uskyld maa det stadigt pleie;
    Og, skal Frugten lykkes, maa
Den forsage hvert sit Eie,
    Som dets blotte Spire saae.

Kun eet Æble dog det bærer,
    Naar det lykkes, aldrig skeer;
Men, hvo det har seet, ei nærer
    Nogensinde Lyst til meer;
Og trods Armod, og trods Alder,
    Og hvert Skiæbnens mørke Bud,
Skjalden, i hvis Lod det falder,
    Er lyksalig som en Gud.

Lokt af Nattergalens Triller
    I den næste Lindetop,
Kom en gammel Harpespiller
    Did, hvor Spiren først skiød op;
Kiendte flux Naturens Under,
    Nærmte sig den gamle Lind,
Og hensatte sig derunder
    Taus med Haanden under Kind.

Stirrende paa Spirens Stengel,
    Der saa venlig huld og sød,
Som af Natten Lysets Engel,
    Op af Muldets Tue skiød,
Drømte han sig lagt paa Baare
    Længe før dens fulde Flor,
Mens ham, kildrende, hver Aare
    Salig Længsel giennemfoer.

,,Fryd, som Skialden evig drømte,
    Naar ham Glæden gik forbi,
Mens hver Indsats han forsømte
    Her i Lykkens Lotterie!
Uskylds Himmels Førstegrøde,
    Paradisets sidste Skud,
Idealets morgenrøde,
    Sangen aabenbarte Brud!

Hulde Væxt, hvor saae jeg gierne,
    Før mit Øie lukker sig,
Slukket af Din Glands hver Stierne,
    Som i Natten straalte mig!
O, men ak! jeg kom at skue
    Maalet for min Harpes Klang;
Og dit Hiertes reene Lue
    Smile til min Undergang.

Smile? nei! min Tid er omme!
    Vee mig, her i Lindens Læ,
Før jeg seer dit Æble Blomme,<note>Måske en fejl for ,,dit/din Æble-Blomme''.</note>
    Tusindaarets spæde Træ!
Kun i Tanken saae herneden
    Skialdens Stirren Frugtens Guld
Naar du modnes er han heden -
    Naar du smiler er han Muld.''

Altsaa klang til rørte Strænge
    Bævende den Gamles Sang;
Nattergalens Klukke længe
    Blandte sig med begges Klang:
Begges Toner sammenstøde
    Sødt i Klagens Melodie<note>,,Klagens'' er måske en trykfejl for ,,Klangens'', men kan godt tåle at stå uændret.</note>
Til omsider Nynnet døde
    Med det sidste Suk deri.

Som han taug, og stirred, rørtes
    Pludselig hvert Lindens Blad,
Og i Toppens Susen hørtes
    Hviske tyst jeg veed ei hvad -
Stum blev Nattergalens Trille,
    Klangen løftes op i Duft -
Og, mens alt blev tyst og stille,
    Lød det i den tause Luft:

,,Hvis dit Bryst herneden kaarer,
    Andagtfyldt af Kiærlighed,
Hvad de hierteløse Daarer
    Her i Livet spøge med,
Maa paa Valgets Alter flyde
    Lysets Saft: og Livets Blod;
Lad dig Offret ei fortryde,
    Gamle Sanger, har du Mod!''

Som naar Himlens Straale rammer,
    Slog en hellig Offerlyst
Ned med alle Martyrflammer
    I den fromme Sangers Bryst:
,,Vox o Træ, hvis Frugt jeg kaarer,
    Her, hvor fordum Edens stod,
Vandet af mit Øies Taarer,
    Giødet af mit Hiertes Blod!''

Og, med Blikket mod det Høie,
    Flux han Harpen sønderbrød,
Mens veemodig fra hans Øie
    Perle ned paa Perle flød.
Frodigt, som til ingen Tider
    Voxte Træet skyndig op -
Snart det blomstred - og omsider
    Gløded <I>Æblet i dets Top.</I>

,,Skattes Skat! jeg dig har vunden!'' -
    Som han jublede det, kom
Bag om Træet ind i Lunden
    Just en Dreng og saae sig om;
Ak men Oldingen, ved Roden,
    Jubelmattet alt laae død -
Da hans Offers Frugt var moden,
    Faldt den ned i Drengens Skiød.


I:baggesen2002103001
T:Dødens Aftensang
F:Tordner buldred, Bølger bruuste
N:Teksten følger <I>Rosenblade med et Par Torne</I> (1819), side 32-34.

Tordner buldred, Bølger bruuste,
    Solen skiulte sig i Mørk;
Mod min Klippe Stormen suuste
    Vældig over Havets Ørk.

Kied af Livets Jammer, eene,
    Trøstesløs, og uden Haab,
Sad jeg, mellem Fieldets Steene,
    Spildende mit Klageraab.

Tordnen buldred i mit Hierte,
    Stormen rased i min Barm;
Haard, som Klippen var min Smerte,
    Vild, som Bølgen var min Harm.

Tordnen taug; med dæmpet Brusen
    Døned Bølgen mod sin Bred,
Stormen svandt i stille Susen;
    Solen dalende gik ned.

Endt var al Naturens Smerte
    Jorden smilte, Himlen loe;
Kun i det oprørte Hierte
    Giød min Aften ingen Roe.

Men i Klippen under Jorden
    Hørte jeg en Harpes Klang,
Dæmpet, som en fiernet Torden -
    Og en Stemme sød, som sang:

,,See bag Skyer Solen iile
    Sin bestemte Bane hen:
Snart den synker for at smile,
    Medens Havet favner den.

See den smile, see den blegne,
    See den synke, see den slukt;
Tænk: Som den, du og skal segne,
    Snart er og dit Øie lukt!

Hør i Havet Bølgen bruse
    Mindre høit, med mindre Magt;
Hør i Lunden Stormen suse,
    Dæmpet, meer og meere svagt -

Hør den sidste Vove trille &mdash;<note>Vove] Bove</note>
    Hør det sidste Vindens Pust -
Tænk: Din Siæl og snart blir stille;
    Snart er og Dit Hierte knuust!

I en natlig stille Slummer
    Ligger alt Naturen Lig:
Trøstesløse! glem din Kummer!
    Døden favner ogsaa dig.''<note>dig.''] dig.</note>


I:baggesen2002103002
T:Til Antonie
U:Confirmations-Sang
U:(d. 5te Oct. 1817)
F:Naar Fest-Klokken ringer
N:Teksten følger <I>Rosenblade med et Par Torne</I> (1819), side 35-37.

Naar Fest-Klokken ringer
    For Vaarens udspringende Knoppe,
Mens flagrende Vinger
    Forlade de vuggende Toppe -
Naar Skovenes Spæde,
Nu voxne, fremtræde
    Paa Jordkirkegulvet, hvor Stammerne staae,
    Som Morgenens Brude klædt paa -

Naar Straalernes Fader,
    Velsignelsers Præst i det Høie,
Med Smil da nedlader
    Til Jorden det himmelske Øie -
Naar huldt han bestyrker
Hver Væxt, som ham dyrker -
    Da toner hvert Orgel i Dal og i Skov
    Den evige Kiærligheds Lov.

Trods Høst-Vindens Vinger,
    Trods Tindingsafblomstringens Smerte,
Den Maisang gienklinger
    I Digterens elskende Hierte,
Hvergang ham det Billed,
Som Vaaren fremstilled,
    Fornyes, som Uskylds og Barnligheds Giæst,
    Paa Jomfrubebudelsens Fest.

Men o! naar i Vrimlen
    Af Kiærligheds modnede Druer,
En Perle fra Himlen
    I Rosernes Rose han skuer -
Naar samtliges Dyder
Den Yndigste pryder,
    Saa taber, til Harpens den zittrende Klang,
    Hans Nyn sig i Englenes Sang.

I:baggesen2002103003
T:Ynde
F:Det yndigste jeg veed, er Rosens Knop
N:Teksten følger <I>Rosenblade med et Par Torne</I> (1819), side 37.

Det yndigste jeg veed, er Rosens Knop,
Naar Solens Morgensmil den lukker op.


I:baggesen2002103004
T:Phøbus Borealis
F:Vil du, man skal lytte til din Stemme
N:Teksten følger <I>Rosenblade med et Par Torne</I> (1819), side 38-39.

Vil du, man skal lytte til din Stemme,
    Vil du Dana dig skal være huld,
Vil du, man skal over Sangen glemme
    Prosalivets det gemene Muld -

Vil du strække Troldene, som føite
    Rundt omkring mit nordiske Parnas,
Maae Diskanten af dit Hiertes <I>Fløite</I>
    Klinge til dit Hoveds strænge <I>Bas!</I>

Maa Fa-dur i revsende Satire
    Dæmpes lidt af Kiærligheds Be-mol!
Altsaa bød, med Klangen af sin Lire,
    Hvis Fa-Be jeg mærkte mig, Apoll.

Derfor, efter lidt at have grundet
    Paa den reene Samklangs Abece,
Har jeg mig bogstaveligen bundet
    Til de tvende Toner: F og B.

Hulde Toner! Eder alt jeg skylder
    I mit Digterlivs den ny Musik;
Men, ei blot, som Toner, jeg jer hylder,
    Og, som Tegn, fortryller I mit Blik.

Rimbogstaver, som vor gamle Moder
    Fromt og Barnligt pyntede sig med,
Fløite-Bielder, Fromme Barnenoder!

Bort med Asmaniens andre Moder -
Eders Pryd, <I>Fortidens Brystklenodier!</I>
    Skal <I>Fremtidens Barm</I> end bramme med.


I:baggesen2002103005
T:Savn
F:Tyst omskiermt af Rosen-Skygger
N:Teksten følger <I>Rosenblade med et Par Torne</I> (1819), side 40-41.

Tyst omskiermt af Rosen-Skygger,
    Overhvælvt af Himlens Blaa,
Hører jeg, hvor Uskyld bygger,
    Skovens Skiald sin Harpe slaae:
Dufte, Farver, Toner spille,
    Feirende Naturens Lyst -
Ak! men mine Taarer trille;
    Tomt for Glæden er mit Bryst.

Thi Hun maatte fra mig vige,
    Som mig til din Tryllen bandt,
Duftes, Farvers, Toners Rige!<note>Farvers, Toners] Farver, Tonets
    Hver din Lyst med Hende svandt.
Nu, fra mig er fiernet blevet
    Trillingparadisets Aand,
Hulde Hiem, er sønderrevet
    Hiertets, og din Yndes Baand.

Hvad er, Jord, din Blomstervrimmel
    Uden hendes Rosenknop?
Hvad dit Blaa, du klare Himmel,
    Blikker hun ei til dig op?
Hvad er alle Skovens Toner,
    Hvad er alle Harpers Klang,
Nu, da Sangens Dronning throner
    Ikke meer i Danevang?


I:baggesen2002103006
T:A. O.
U:(1808)
TYPE:motto
N:Teksten følger <I>Rosenblade med et Par Torne</I> (1819), side 41.
N:Titlen udgør <I>Adam Oehlenschlägers</I> initialer og om digtet skriver Baggesen andetsteds: ,,Mit bedste Epigram paa Digt'ren Oehlenschläger / Bestaaer i store * og lange &mdash; &mdash;''
P:baggesen2002103006.jpg%Faksimile af en fotokopi af det sære digt, som det tager sig ud i originalen.

&mdash; * * * * &mdash; * * * &mdash;
   &mdash; * * &mdash; &mdash; * &mdash;
&mdash; &mdash; &mdash; &mdash; * &mdash; &mdash;
   &mdash; &mdash; &mdash; &mdash; &mdash; &mdash;


I:baggesen2002103007
T:Til Augusta Meier
U:(Frit efterlignet)
F:Lille Guste! vær ei vred paa mig
N:Teksten følger <I>Rosenblade med et Par Torne</I> (1819), side 42-44.

Lille Guste! vær ei vred paa mig
    For de Kys og Favntag, dig velsigne!
Er jeg Barn, saa ligner jeg jo dig;
    Og bør jeg vel blues, dig at ligne?

Hvordan bød Uskyldighedens Ven?
    Aldrig gaaer hans Lærdom mig af Minde:
,,Kun som Barn du kom i Himmelen,
    Eller du var aldrig end derinde.''

Lille Engel! ræk din Haand til mig,
    Led mig ind i Barnets Himmels Glæder!
Hvergang Dørren aabnes der for dig,
    Glem ei ham, som uden for den græder!

Giv mig venlig i det mindste Nys
    Om den Vinge, som til Himlen hæver!
Skiænk mig huld et paradisisk Kys
    Hvergang ud, og ind igien, du svæver.

Mens end varer, Engel, dit Besøg
    Mellem dine Sødskende herneden,
Und mig Deel i hver uskyldig Spøg!
    O! saa blir mig Byen selv et Eden.

Dands paa Roser mod din Sommerdag,
    Giem mig Beltet, Signe, giv mig Ringen!
Gode Lille, blandt de Smaa mig tag,
    Eller ogsaa dandser jeg med ingen.

Giv mig atter min forsvundne Vaar,
    Giv mig min Uskyldighed tilbage!
Und mig, kun at være tretten Aar,
    Og en lille Syvaarsengels Mage!

Jeg var lille, veed du nok, som du,
    Da jeg saae, som Prikker, Stierner tindre -
O, som dengang, er jeg det endnu -
    Og i Grunden selv maaskee lidt mindre.

Giem da dette lille Børnespil!
    Lad os Edens Lyst hinanden lære!
Jeg din Glædes Hyrde være vil,
    Og du skal min Fryds Hyrdinde være.<note>være.] være:</note>


I:baggesen2002103008
T:Aften-Morgen
F:Naar nedad vore Dage rinde
N:Teksten følger <I>Rosenblade med et Par Torne</I> (1819), side 44.

Naar nedad vore Dage rinde,
Blîr Mindet Haab, og Haabet <I>Minde</I>.


I:baggesen2002103009
T:Brudstykker af Arions Lyra. 1787-89
F:Velkommen, velkommen Minone
N:Teksten følger <I>Rosenblade med et Par Torne</I> (1819), side 46-54.

<nonum><center><sc>Chor af Dianas Nympher!</sc></center></nonum>
Velkommen, velkommen <I>Minone</I>,
    Lig Maanen i Stiernernes Glands,
Du Rose, du Blomstrenes Krone
    I Foraars-Violernes Krands!

<nonum><center><sc>Minone</sc></center></nonum><note>Minone] Minone.</note>
<nonum><center><small>(for Diana's Billedstøtte.)</sc></center></nonum>
            See! jeg fremtræder
                Hisset af Lyst!
            O! men jeg græder
                Tungt er mit Bryst!

            Uskylds Veninde,
                Tilsmil du mig!
            Taaren lad finde
                Naade for Dig!

            Skjerm Du min Fader!
                Og før din Møe
                Her paa din Øe
            Templet forlader,
                Lad hende døe!

<nonum><center><sc>Chor.</sc></center></nonum>
            Lad os Blomstre binde
                Mens det end er Vaar
            Lad os Krandse vinde
                Førend den forgaaer!

---

<nonum><center><sc>Minone.</sc></center></nonum>
Min Siæl forvildes i mørke Tanker,
    Mellem Fryd og Haab, mellem Qval og Lyst;
Som Møe, jeg hader, som Datter, vanker,
    Trods Hiertets Afskye, mit kiælne Bryst.
O Myris, sig mig, hvorfor det banker?
    Hvad kan det haabe? hvad er det Trøst?
Dog sniger Længsel sig i dets Smerte,
Dog toner dybt i det mørke Hierte
    ,,Haab, haab, Minone!'' den skiulte Røst.

<nonum><center><sc>Myris.</sc></center></nonum>
Med Vaarens de favreste Krandse
Vi froe paa din Fest dig omdandse,
    Mens jublende Chor dig omtone.

<nonum><center><sc>Dafne.</sc></center></nonum>
Hvert Blomst har sin duftende Sødme,
Hver Rose sin blussende Rødme;
    Dog hvad er vel sødt som Minone?

---

<nonum><center><sc>Arion</sc></center></nonum>
<nonum><center><small>(paa Delfinens Ryg.)</sc></center></nonum><note>Ryg.)] Ryg.</note>
Du som i Orphei Haand
    Furierne fordum rørte,
Og hans Viv af Dødens Baand
    Giennem Styx tilbageførte,
Tæm med Trylleklang i min
    Havets fnysende Delfin.

Pluto smilte, naar Du tonte,
Furierne Du forsonte
    Fordum i din Orpheus Haand
End du mig af Dybet hæver,
Bølgen standser, Klippen bæver,
    Stormen zittrer for din Aand.

<nonum><center><sc>En af Piraterne.</sc></center></nonum>
O jeg zittrer! o! jeg bæver!

<nonum><center><sc>En anden.</sc></center></nonum>
Skuer dog hvad hist sig hæver!

<nonum><center><sc>Alle Nympherne.</sc></center></nonum>
O vidundersøde Klang!

<nonum><center><sc>Første Pirat.</sc></center></nonum>
Det er Nereiders Sang.

<nonum><center><sc>Anføreren.</sc></center></nonum>
Nympherne jeg ei forlader!
Nereider og Najader,<note>Najader] Najoder</note>
Som jeg ikke heller hader,
    Fange vi en anden Gang.<note>anden Gang.] auden Gang</note>

<nonum><center><sc>Minone.</sc></center></nonum>
O min Fader! o min Fader!

<nonum><center><sc>Arion</sc> <small>(mellem Klipperne.)</small></center></nonum>
<I>Phøbus! hør min</I> Takkesang.

<nonum><center><sc>Anføreren.</sc></center></nonum>
En Guddom sig nærmer
    Den zittrende Jord.<note>Jord.] Jord</note>

<nonum><center><sc>Nympherne.</sc></center></nonum>
Diana beskiærmer
    Sit hellige Chor!

<nonum><center><sc>Anføreren.</sc></center></nonum>
Apollo sig nærmer
    Den zittrende Jord.

<nonum><center><sc>Piraterne.</sc></center></nonum>
Hør himmelske Toner
    Fra Dybenes Skiød!

<nonum><center><sc>Anføreren.</sc></center></nonum>
Kun Sang af Tritoner
    Bag Klipperne lød!

---

<nonum><center><sc>Arion.</sc></center></nonum>
Hvor er du olympiske Lyst?
Hvor er du elysiske Glæde?
Saa klang i mit elskende Bryst
Min Længsels det evige Qvæde.

Dands med mig, vær lystig og lee!
Saa raabte Gudinden for Latter;<note>Latter] Lalter</note>
Jeg dandsed og spøgte, men Vee!
Det ikke var Himmelens Datter.

Kom, favn mig, og smelt i min Lyst!
Saa sang mig en anden Hyrdinde;
Men tomt blev mit elskende Bryst;
Det var ikke dets Længsels Gudinde.

Da taug det: en Perle nedrandt,
Det smilte som Gratier græde;
Jeg zittred, jeg græd - men jeg fandt
Min søgte, min himmelske Glæde.<note>Min] Men</note>

---

<nonum><center><sc>Minona.</sc></center></nonum>
Du, som blandt disse Fielde
    I Trylleglands nedsteg,
Og for hvis Himmelvælde
    Afgrundens Hære veeg!
Lad snart din Harpes Toner
    Igien forkynde dig!
Med dig til Sangens Throner
    Vil jeg opsvinge mig.

Hvi svandt du for mit Øie,
    Og skiultes for mit Blik?
Mon til Olympens Høye
    Du alt tilbage gik?

---

<nonum><center><sc>Arion</sc></center></nonum>
<nonum><center><small>(efter at have seet Myris)</sc></center></nonum>
Mig en kiælen Længsel lærte
    Strengeleeg til eensomt Qvad:
Hvad jeg sang, hvad jeg begiærte,
    Var et sødt jeg veed ei hvad.

Harpens bange Harmonier
    Kurred Turtelduens Kluk,
Og min Læbes Melodier
    Nynned mat mit Hiertes Suk.

I dets dybe Længsel brændte
    Haabets Flamme nært af Dyd;
Men endnu min Siæl ei kiendte
    Livets eene fulde Fryd.
Harpens bange Harmonier
    Kurred Turtelduens Kluk,
Og med Læbens Melodier
    Blandte sig mit Hiertes Suk.

Held mig! men et Blik mig lærte
    Dig, o søde Sympathie!
Og i blandet Fryd og Smerte
    Glædens fulde Harmonie.
Vellyst nu med Haabet brænder
    I mit elskovsfulde Bryst;
Og min hele Siæl nu kiender
    Livets Himmels hele Lyst.


I:baggesen2002103101
T:Til Seline
U:(1788)
F:Før, naar i Venskabs Ruus Kritikens Pligter
N:Teksten følger <I>Rosenblade med et Par Torne</I> (1819), side 55-57.

Før, naar i Venskabs Ruus Kritikens Pligter
    Forglemtes af min elskende Qvintil;
Naar, døende, selv Danmarks første Digter
    Min Barndoms Sang fandt værd sit Bifalds Smil -

Ja, naar den anden selv som Jocus smilte
    Til min undselig muntre Muse ned,
Og, mens hans Roes til Evigheden iilte,
    Mit ellers glemte Navn trak kierlig med -

Da legte tidt i glade Phantasier
    Om Digtergave min beruuste Siel:
,,Og mig en lille Laurbærkrone bier;
    Og mig man ikke skal begrave heel;

Og jeg skal kunne med Foragt nedblinke
    Paa hin forgyldte Daares falske Glands,
Skiønt mindst blandt dem, Kronions Døttre vinke,
    Mit Navn dog langt skal overfunkle hans!''

Saa drømte jeg, sødt dysset hen af Smiger;
    Saa sang jeg, og, naar een og anden Gang
Den yndigste blandt alle Nordens Piger
    Med kielne Kys belønnede min Sang -

Hver Tvivl i hendes Smil mig syndes svinde;<note>,,syndes'', læs ,,syntes''.</note>
    Da saae jeg selv Apoll, i himmelsk Glands,
Omdandset af de fierne Sekler, vinde
    Min Tinding om med Daphnes grønne Krands.

Da hørte jeg fra vidtadskildte Zoner
    Mit Navn imellem høie Jubelskrig -
Og følte henrykt, spirrende Nationer
    I hidtil skiulte Lande kiendte mig.

Al Frygt for Svaghed, for min hæse Stemme,<note>Frygt ... min] Fryge ... miu</note>
    For, efter fire Jevndøgn at forgaae,
Det søde Smil mig lærte reent at glemme,
    Det søde Smil, hvori jeg alting saae.

Men, o! men dette Smil er nu forsvundet!
    Og Himlen, det fremtryllede, forgik -
Mit Digtertimeglas er alt udrundet,
    Trods Ewalds, Prams, og Wessels Spaadoms-Blik!

<I>Seline!</I> deres Øine skued ikke
    Det Lys, som hæved, og forklarte mig,
Det Lys, som nu er slukt med dine Blikke! -
    Hvad dem fortryllede, tilhørte Dig.


I:baggesen2002103102
T:Til Charlotte, Grevinde af Schimmelmann
U:(Ved hendes Grav)
F:Du som, mens Ungdom og Fryd Dig omdandste
N:Teksten følger <I>Rosenblade med et Par Torne</I> (1819), side 58-60.

Du som, mens Ungdom og Fryd Dig omdandste,
Smilende Harpen, Du stemte, bekrandste,
    Før end dens jordiske Baand gik itu -
Du, til hvis Priis og dens finere Strænge
Bævede tidlig, og bævede længe,
    Knuust af Dig Selv den Dig toner endnu!

Nutidens Bølger Din Sanger ombruuste
Voldsomt, da, dreven af Skiæbnen, Du knuuste
    Snekken, hans <I>jordiske</I> seilede paa;
O! men han takker sit Skibbrud i Livet,
At ham det <I>Himmelskes</I> Nøgel blev givet,
    Som han kan evig forlade sig paa.

Blomsten af Kiærligheds evige Straale
Lidet af nærende Muld kun kan taale -
    Let den i dyngende Vellyst gaaer ud;
Hvis og en Guddom dens Voxen fremskynder,
Elsker for høit den dog alt, hvad den ynder,
    Ak! og i Guddommen glemmer den Gud.

Held den, at med Din Beskytten den tabte
Lyst til Forgængeligt, Lid til det Skabte,
    Kiærlighed til hvad der glimrer paa Jord!
Mindet kun om de fotryllende Dage
Blev i den himmelske Veemod tilbage,
    Der end den binder til Muldet i Nord.

Salige Skygge, som huld, i det Eden,
Rundt Dig omblomstred paa Jorden herneden,
    Lukte mig ind, i min syngende Vaar,
Lad mig et Vink fra Din Himmel bebude,
At Du vil hisset ei lukke mig ude,
    Naar jeg mig nærmer med sneehvide Haar!

    O! naar af Graven Din Sanger opstaaer,
Aabne ham Dørren til Haven deroppe,
Høit over Hellebeks krandsende Toppe,
    Hvor mellem Evigheds Palmer Du gaaer!


I:baggesen2002103103
T:Barne-Velkomst til den lille Engel, Ove Malling Bang
U:(Dec. 1816)
F:Velkommen du, som legte Skiul
N:Teksten følger <I>Rosenblade med et Par Torne</I> (1819), side 61-62.

Velkommen du, som legte Skiul
Imellem Rafaelske Drenge,
Forønskt i Huset her saa længe,
Velkommen til vor glade Juul!

Velkommen fra de Smaa deroppe,
Hvis Hov'der have Vinger paa!
See tvende her imod dig hoppe,
Forsynede med hele Kroppe,
To Rosenengle, til hvis Knoppe
Kun Edens Have Mage saae!

Hvor vil du glæde dig i Livet,
Saa snart du bliver Barn af Noer,
Ved denne <I>Faer</I>, og denne <I>Moer</I>,
Og <I>Søsterparret</I>, dig blev givet,
Du lille høist velkomne Broer!

Vox op, og blomstre fro herneden
I <I>Emmas</I> og i <I>Idas</I> Eden!
Og deres Leeg indbilde dig,
Fra denne glade Juul til næste,
Og siden mange Juulefeste,
    At du er end i Himmerig!


I:baggesen2002103104
T:Mens han levede
F:Det var for os hvert Øieblik
N:Teksten følger <I>Rosenblade med et Par Torne</I> (1819), side 62.

Det var for os hvert Øieblik
Som om en Engel kom, og gik.


I:baggesen2002103105
T:Engle-Velkomst til det lille Barn Ove Malling Bang
U:(Dec. 1818)
F:Velkommen her til os tilbage
N:Teksten følger <I>Rosenblade med et Par Torne</I> (1819), side 63-65.

Velkommen her til os tilbage
    Med hele din Uskyldighed,
Du kiælne Flygtning, som lod drage
    Dig af et Suk til Jorden ned!

Af Sukket, som vi alle hørte
    Fra Stubs forladte Billed-Vraa;
Men, som dit Bryst allene rørte
    Til fra hans Himmel ned at gaae!

Nu har du hørt da Brodernavnet
    Af tvende Søster-Engle der,
Og følt dig af en Fader favnet
    Som Længtes efter Sønnen her.

Nu har da smagt dit fromme Hierte
    Det sødeste, vor Uskyld veed,
Hvad hver af os engang begiærte:
    En Moders ømme Kiærlighed.

Fortæl os nu dit Juleminde!
    Dit Jordlivs korte Barne-Dands!
Mens lyttende vi alle binde
    Dig Evighedens Uskyldskrands.

Du Taarer frit derved udgyde
    Midt i vor Engle-Salighed!
Som Ætherregn de skulle flyde,
    Dugperlende, til Jorden ned.

Og falde, lindrende hver Smerte
    Med Rosendug af Edens Vaar,
Dybt i din Moders ømme Hierte
    Sødt lægende dets dybe Saar.

Og, mens hun stirrer op derneden
I Graad fra dine Søstres Eden,
    Hun lyttende skal høre dig;
Og troe, naar hun sin lille Ove
Deroppe hører, Gud at love,
    At hun er selv i Himmerig.


I:baggesen2002103106
T:Til Fru Majorinde v. Lützau
U:(paa Corsørs Fæstning)
F:Der var en Tid, da jeg var meget lille!
N:Teksten følger <I>Rosenblade med et Par Torne</I> (1819), side 66-69.

,,Der var en Tid, da jeg var meget lille!''<note>Citerer første linje af Baggesens <xref digt="baggesen2001082701">, som genlyder gennem hele digtet.</note>
    Det hørte jeg af Engle mangen Gang;
Men meere sødt nu mine Taarer trille,<note>mine] min</note>
    Nu, Frederikes Moder selv det sang.

Jeg nu har glemt min Mismod, Grublen, Harme,
    Saa reent, som Penge, Græsk og Galathe,
Fra den Tid, i sin skiønne Moders Arme
    Jeg Uskylds Engles Engel fik at see.

For tredde Gang var jeg igien dernede,
    Hvor jeg at elske lærte første Gang,
Og evig elskende til Gud at bede,
    Som gav mig Liv og Kiærlighed og Sang.

Der saae jeg atter Jorden meget mindre,
    Og endnu meer, end meget mindre slem;
Thi hun, med hvem jeg nu saae Prikker tindre,
    Gav og mig Vinger til at fange dem.

Nu saae jeg Maanen der ved hendes Side,
    Og var i Himlen selv paa Øen der;
For første Gang jeg rigtig fik at vide,
    Hvoraf, hvor stor, hvor rund, hvor skiøn den er.

Nu saae jeg skiønnere Guds Sol at dale
    Lidt efter lidt i Havets gyldne Skiød;
Thi glad og henrykt saae jeg nu den male
    Uskyldighedens Rose meere rød.

Jeg tænkte paa den naadige Gud Fader
    Som skabte mig, og Rosen, og dens Sol;
Og gladere end jeg blandt Myriader
    Var ingen paa vor Jord fra Pol til Pol.
    
Med barnlig Andagt bad min kyste Læbe
    Den Bøn, som hendes Smile lærte mig:
O gode Gud! lad denne Engel stræbe,
    Sig selv til evig Tid at blive lig.

Jeg bad for hendes Fader, hendes Moder,
    For hendes Søster, glemmende min By,
Mig selv, og alt, da Englens lille Broder
    Mig Himlen aabned engang paa ny.

De kom igien de glade Barndoms Dage,
    Min Rolighed, min Fryd, kom sødt igien;
Jeg Kiærlighedens Perle har tilbage -
    Gud lad mig aldrig, aldrig tabe den!

Som Barn opkravlende paa Himlens Stige
    Jeg Himlen aaben saae, hvor jeg saae hen;
Men den er midt i Himmeriges Rige,
    Der blev, som jeg, et lille Barn igien.

Nu er jeg der, og, har hvad jeg begiærte:
    Nu trodser salig jeg hver Skiæbnes Piil;
Thi aldrig slukkes ud i dette Hierte
    Den yndigste blandt Nordens Døttres Smiil.

O gode Gud, du skuer alt, du kiender
    Min Siæl, og alle mine Tanker med:
Jeg synder nu ei meer; min første brænder
    Nu luttret i min sidste Kiærlighed. -

Modtag i Favn af Livets sande Goder,
    Hvis Væxt er dette fulde Hiertes Bøn,
Min Uskylds Sang du Engles Engels Moder!
    Og und mig huld Uskyldighedens Løn!

Den største, som mig evig vil forynge
    Den gamle Harpes elskovsfulde Spil,
Er: naar du sødt med Smil min Sang vil synge,
    Og sødt med Smil din Datter lytte til.


I:baggesen2002110101
T:Nannas Aabenbarelse
F:Min Ungdoms Vaar er svunden
N:Teksten følger <I>Rosenblade med et Par Torne</I> (1819), side 70-73.

Min Ungdoms Vaar er svunden,
    Og Mandens Middagssol
Er i det Mulm nedrunden,
    Som hyller Nordens Pol;
Men end, som Barn, mig rører
    Hver Blomst paa Livets Vei;
Og overalt jeg hører
    ,,Forglem, forglem mig ei!''

Jeg dem saae fra mig ile,
    Som fulgte Vennens Gang;
Og Nordens Døttre smile
    Til yngre Skialdes Sang.
Hvad kan endnu mig fryde
    Paa min forladte Vei?
Hvorfra kan Stemmen lyde:
    ,,Forglem, forglem mig ei?''

Hvad dysser sødt min Smerte
    Ved hvert et blodigt Fied?
Hvad hæver end mit hierte
    Til Himles Salighed?
Blandt Tidsler, og blandt Stene,
    Hvorhen jeg mødig kom,
I Sangens Ørken, eene,
    Omsonst jeg saae mig om.

,,En Huldflor af Kiærminder
    Jeg giemmer i mit Bryst
Som end mit Hierte binder
    Til Barnekrandsens Lyst,
Omsmilt af Uskylds Blikke,
    Selv under sølvgraa Haar.
Jeg veed, den visner ikke,
    Før Hiertet meer ei slaaer.''

Men, hvortil vel bevarte,
    Selv mit i Glemsels Nat,<note>,,mit'', læs ,,midt''.</note>
Hvor intet Ekko svarte,
    Mit Bryst sin golde Skat?
Forhaant begreb jeg ikke
    Hvi taus ei Harpen hang -
Mon, skiult, en Frederike
    Har lyttet til dens Klang?

Var ei omsonst i Lunden,
    Hvor før min Vugge stod,
Min sidste Taare runden
    I Spor af hendes Fod?
Er end ei fuldt til Ende
    Min Barndoms Blomstergang?
Og anede jeg hende,
    Da jeg min Nanna sang?

Ja! jeg har seet, du Hulde,
    Hvor ømt din Taare flød -
Og nu jeg veed tilfulde
    Hvi Balders Harpe lød.
Fra nu den evig lyder
    Med himmelluttret Klang;
Thi, Engel! dine Dyder
    Forklare Skialdens Sang.


I:baggesen2002110102
T:Digterens Nat
F:Alt, som Tidens Gnister slukkes ud
N:Teksten følger <I>Rosenblade med et Par Torne</I> (1819), side 73.

Alt, som Tidens Gnister slukkes ud
    For udødelige Blik herneden,
Funkle klarere dem ned fra Gud
    Underfulde Glimt af Evigheden.


I:baggesen2002110104
T:Til Augusta
F:Du, hvis Moders Himmelharpetoner
N:Teksten følger <I>Rosenblade med et Par Torne</I> (1819), side 74-76.

Du, hvis Moders Himmelharpetoner,
    Mens den unge Digters Taarer flød,
Bar hans Aand til Thronen over Throner
    I hans Andagts Sang om Christi Død -
Du, hvis Edenuskylds Englestemme
    Nys fra Støvet hæved den igien,
Og i Klang, som Hiertet ei kan glemme,
    Bar den atter op til Himmelen!

Hulde Mø, som Tidens Rosers Skaber
    I en Duft af Evighedens Vaar
Gav den indre, som sig aldrig taber,
    Til den ydre Skiønhed, som forgaaer -
Du, hvis Ild og Aand og Ynde, Himlen
    I dens Æther-Morgenrøde lig,
Skialdens Blik igiennem Taage-Vrimlen
    Over Jorden aabenbarte sig!

Du, som, medens hvert et andet Øie
    Trylledes af Dine Vingers Glands,<note>Glands] Glauds</note>
Hævede hans Stirren mod det Høie
    Med den Flugt, som undgik deres Sands!
Du, hvis dybe Suk i Tidens Latter,
    Englehiertets Hoben skiulte Skat,
End eet Hierte fyldt af Veemod skatter
    Her i Aandens slukte Stierners Nat!

Mens omkring dig Vrimlens Fakler lued,
    Har du følt, <I>hvor</I> dette Hierte slog?
Har du seet <I>hvor</I> dette Blik dig skued,
    Mens forbi dig Nattesværmen drog?
Har du hørt, af vilde Fantasier
    Ombasunet paa din Jomfrugang,
Hvor i andagtstille Melodier
    Skiult, som din, en Aand din Ynde sang?

Har du følt det, o! lad aldrig glide
    Foden, Skialden bar hans Himmels Lyst!
Lad usynlig vandre ved din Side
    Hvad der vaager for dig i hans Bryst!
Har du seet det - o! da fly hver Snare
    Paa din muntre Flugt i Livets Vaar,
Og dands, her alt krandset, uden Fare
    Til det Alter, hist beredt dig staaer!

Har du hørt det - o! saa lad ham drikke
    Paa sin Digtervandrings sidste Gang
Himmelbægret ud i dine Blikke,
    Og Cherubers Nektar i din Sang!
Og - naar saa han hviler - lad en Taare,
    Perlefyldt af Veemods Salighed,
Rinde, min <I>Augusta!</I> paa hans Baare
    Fra dit Øies Uskyldshimmel ned!


I:baggesen2002110105
T:Til Spotterne
F:I gamle Slaver, og I unge Herrer
N:Teksten følger <I>Rosenblade med et Par Torne</I> (1819), side 77-79.

I gamle Slaver, og I unge Herrer,
    Paa Livets Fryds omrodede Parnas,
Tilfods, til Hest, i Giker og i Kerrer,
    Hvem Dyrehave-Leeg kun er tilpas;

Hos hvem Begeistring yttrer sig i Hikken,
    For hvem, om et Skildpaddebord i Ring,
Den legemlige Æden kun og Drikken
    Udretter endnu stundom store Ting;

Som intet andet Tryllerie begribe,
    End det, der stiger op af Glas og Kruus,
Og troer, at, naar I fløite, naar I pibe,
    Jert Bacchanal er Glædens største Ruus!

I see mig <I>Comus</I> og <I>Cotytto</I> svigte,<note>Cotytto] Cotyttto</note>
    Og spørge mig, som Livets største Nar,
Ved Nys om Kilderne til mine Digte:
    Hvor mange Nanner jeg har havt, og har?

Min Vellystkilde-Kreds er ingen Vrimmel,
    Fra den er alt, hvad mylrer, jaget bort;
Hvis Mængden giorde det i Glædens Himmel,
    Min Graad mod Eders Latter kom til kort.

Hvad nytter altsaa hvad jeg kunde svare
    De Tællere, som kun paa Tallet see,
Hvis Musers og Chariters Trylle-Skare
    Er hundred Gange meer end <I>ni</I> og <I>tre?</I>

Hvis og tolv Gange Knop sig aabenbarte
    Den Kiærlighedens Roses Ideal,
Som Hiertet fra sin første Vaar bevarte -
    Hvis og er fyldt min Elskovs Disar-Sal,

Hvor lille dog er mit Olymp herneden
    Mod Eders Jordbefolknings Ararat!
Og hvad er Aftenstiernen i mit Eden
    Mod Eder Fyrværks Tusind og een Nat!

Hvad er den Veemods Fryd, som mig beruser
    Fra den Tid Nannas Blik paa Harpen faldt,
Multipliceert med Gratier og Muser,
    Mod Eders Lyst, multipliceert med alt!

Imens Gemeenhedens Ukrud rundt i Norden
    Skiød frem, og naaede selv Parnassets Top,
Jeg flygted med det helligste paa Jorden,
    Did, hvor kun barnlig Uskyld kravler op.

Hidflytter frit, I Kæmper og I Dværge,
    Med Seid, i Luurers, Horns, og Pibers Støi,
Daraussens Irmenfield og Risenbierge! -
    Men lader mig min Danske Barnehøi!


I:baggesen2002110106
T:Den trufne Centaur til sin Lærling
U:(1806)
F:Dreng med den herlige Bue, som jeg at spænde dig lærte!
N:Teksten følger <I>Rosenblade med et Par Torne</I> (1819), side 80.

Dreng med den herlige Bue, som jeg at spænde dig lærte!
    Kunstens Opelsken i Dig var mig, som Aldrende Lyst;
Nu er jeg Olding; min Løn, din Priis, er blandet med Smerte;
    Thi hvad du valgte til Maal, var mit dig elskende Bryst.
    Viig nu herefter for ingen i Skud-Kunst prøvende Dyst,
At den eeneste Trøst endnu maa qvæge mit Hierte!


I:baggesen2001061502
T:Frederiksbergs Slot
U:(1807)
F:Her er altsaa det Slot, hvor min Adam fødtes. Hvor solbart
N:Teksten følger <I>Rosenblade med et Par Torne</I> (1819), side 81-83.
N:Med dette digt svarer Baggesen igen på Oehlenschlägers <xref digt="oehlen1999062707"> fra <I>Langelands-Reise</I>. Oehlenschläger blev ganske vist ikke født på Frederiksberg slot, først året efter hans fødsel blev hans fader fuldmægtig hos slotsforvalteren.

Her er altsaa det Slot, hvor min Adam fødtes. Hvor solbart,
    Smilende, muntert, og skiønt! Næsten et Barn af et Slot!
Straalerne tænde dets Vindver i Solskin - pureste Guld kun
    Synes det da; men i Slud synes det og kun af Glas.
Kongen om Sommeren boer i dets Borg med hele sin Hofstat -
    Høi Majestæt er deri; Vintren dog jager den bort.
Smaa Malerier i Salene sees: Landskaber, og Søeslag;
    Ingen Rafael end; dog det kan komme maaskee!
Kunsten begynder at snige sig ind, naar Hoffet er kommet;
    Men naar det flytter igien, sniger den atter sig ud -
Hundene giøe da, som andre, paa ny, mens Kattene mjave,
    Hine ved Porten af Jern, disse paa Taget af Blye.
O! men, hvad, meer end den ypperste Kunst, mig fortryller; Naturens
    Engel, den yndigste Viv, aander og lever deri!
Ja! det er Danmarks skiønneste Slot, trods alle dets Smaafeil!
    Hvad er mod det vel Corsøers, ak, hvor jeg Stakkel blev fød!
Dette beboes af et Hof; mit, faldende, næsten af ingen!
    Dette sig hæver i Skye; hint er besqvulpet af Vand!
Nær Krigsskibenes taarnende Stad ved Sundet er dette;
    Nær Postsmakkernes Bye ligger ved Beltet kun hint.

Afstand! skulde du være saa stor fra Sanger til Sanger,
    Som mellem Slot du og Slot findes? hvad veed jeg? maaskee! -
<i>Stort</i> er just ikke mit Haab: jeg <i>veed</i> slet intet, som Digter;
    Og hvad jeg <i>troer</i> om mig selv, Gud! er uendelig lidt.


I:baggesen2002110107
T:Ved en ung Digters Baare
U:(1815)
F:For Evans muntre Ledtog skiælv
N:Teksten følger <I>Rosenblade med et Par Torne</I> (1819), side 84.

For Evans muntre Ledtog skiælv
Du, Søn af alle Nordboers Moder,
Vor <I>Evalds</I> og vor <I>Vessels</I> Broder!
Og, var du <I>Vid</I> og <I>Fromhed</I> selv!

Før end du pidskes frem af Vanen,
I dit bekrandste Løb paa Banen
Betragt her Støvet af <I>en Ven</I>,
Der, med en Engels Aand og Hierte,
Sit Mod, sin Kraft, sit Liv fortærte
For seent - i Venden om igien!

Ved fyldte Glas staae tænksom stille,
Med Bog i Haand af blandte Kort:
Lad ned i hint en Taare trille,
Og slæng med Veemod disse bort!


I:baggesen2002110108
T:Trøst
F:Gud! din Prøve tog igien tilbage
N:Teksten følger <I>Rosenblade med et Par Torne</I> (1819), side 85.

Gud! din Prøve tog igien tilbage
    Alt hvad du paa Jorden skænkte mig;
    Dog skal Fryd og Tak end blande sig
I min Smerte, Fader, og min Klage.
    Thi du lod mig Tankens Flugt til Dig;
    Og i den jeg har evindelig
Himles Himmels største Skat tilbage.


I:baggesen2002110109
T:Til en ukiendt Dannemø
U:(efter en huld Tilskrivt)
F:Saae jeg Dig paa Jorden nogensinde
N:Teksten følger <I>Rosenblade med et Par Torne</I> (1819), side 86-87.

Saae jeg Dig paa Jorden nogensinde
Balders skiulte himmelske Veninde?<note>skiulte] skulte - i de sidste par digte har der "manglet" et i i visse ord der ellers altid staves med i (Kæmper, skænkte), hvad måske kunne tyde på at ,,skulte'' ikke er en trykfejl, men en endog meget sjælden alternativ stavemåde, mest sandsynligt er det dog at det er en smutter.</note>

Kan Din her paa Baalet lagte Ven,
Naar hans knuste Barms forklarte Hierte,
Længseludbrændt i sin Flammes Smerte,
Luttret møder Dit i Himmelen -
Kan han, paa de Træk, hans Øie skued
Mens herneden dette Hierte lued -<note>herneden] hemeden</note>
Kan paa dem - paa Freyas Brysingmen -
Paa det Fredens Bud, som Du ham bringer,
Og det fromme Blik, hvis Smil bevinger
Siælen, som sig Dig imøde svinger,
Han gienkende, salig, som en Gud,
Sin paa Jorden aldrig seete Brud?<note>Brud] Bud</note>

Svar mig, Hulde, blot med tause Blikke!
Svar med Hiertets blotte Toner mig,
Dig bestandig selv i Ynde lig,
Som mit Indre seer og hører Dig:
Svar mig <I>evig</I> - eller svar mig ikke!


I:baggesen2002110110
T:Mai
F:Foraars-Flor, og Foraarslærke-Sang
N:Teksten følger <I>Rosenblade med et Par Torne</I> (1819), side 87.

Foraars-Flor, og Foraarslærke-Sang,
Eders Knoppe, snart, og Triller, svinde;
Kort er Vaaren i mit Danevang; -
O! men desto længer er dens Minde.


I:baggesen2002110111
T:Høstqvad
F:I! min Vaars og Sommers hulde Flor
N:Teksten følger <I>Rosenblade med et Par Torne</I> (1819), side 88.

I! min Vaars og Sommers hulde Flor,
    Milde, varme, favre, svundne Dage!
Gid af eders Ynde nogle Spor
I Danlille-Lunden, hovr jeg boer,
    Var, nu, Høsten kommen er, tilbage!

Nogle Blomster bringer jeg endnu<note>bringer] briuger</note>
    Før mod Vintren længer frem vi vandre:
O! for deres Skyld bønhøre du,
    Fader Bragi, Bønnen for de andre!


H1:Skiemtsomme Smaadigte

I:baggesen2002110201
T:Labyrinten paa Rim
U:(Grev Adam Moltke tilskrevet 1789)
F:Paa Reiser, tænkte jeg, man lærer eet og andet
N:Teksten følger <I>Rosenblade med et Par Torne</I> (1819), side 90-98.
N:Noter med foranstillet asterisk er forfatterens egne.

Paa Reiser, tænkte jeg, man lærer eet og andet,
Og, naar man kommer holden hiem,
Trods Farerne paa Jorden og paa Vandet,
Saa kan man etonnere Fødelandet
Med Kundskab, med sig selv, og dem.

    Jeg ei bestemme vil om jeg har reiset meere
For - andre, eller mig - at etonnere.

    Ad verbum etonner vil jeg erindre blot
At intet Ord paa Dansk det ret kan give
(Det Land vi reiser i, forstaaer det got)
Først naar jeg kommer hiem, vil Gud, i Live,
Skal jeg see til, med største Flid
Det at omskrive -
Dertil jeg nu har ingen Tid.
Jeg her saa godt som mundtlig pludrer,
Ved Hielp kun af en Blyantpen,
Hvad Rimet selv mig foresludrer,
For at fornøie dig, min Ven!
Du bad mig, rime dig min hele Reise
Mens her nu til Paris vi deise -
Jeg i det mindste vil - berime den.

    Fra Kiøbenhavn paa Vand til <I>Kiel</I> jeg kom,
Og saae en Hoben Bølger rundten om;
Fra Kiel til <I>Lybek</I> gik det over Landet,
Her saae jeg Træer, og ikke noget andet;
Fra Lybek og til <I>Hamborg</I> saae jeg ei,
Saa vidt jeg husker, meer end bare Vei.
Jeg blev paa den bestandig ved at plire
Saa længe, til jeg øined Hamborgs Spire.

    Det <I>gamle</I> 'Rusalem jeg fandt i denne By. &mdash;<note><I>gamle</I> 'Rusalem] <I>gamle</I>' Rusalem</note>
To Bøsseskud derfra - det <I>ny</I>.

    Og <I>Vierlands</I> Haver satte mig i Stand
Til rigtig at bedømme Kanaans Land;
Dog, da jeg Christen er, og ikke Jøde,
<I>Saa</I> keedte det mig alt tildøde.

    Jeg skyndte mig derfra til <I>Lyneborg</I>,
Og drukned <I>der</I> i smukke Døttres Blikke
Min Smerte, Keedsomhed, og Sorg.

    I <I>Celle</I> nytted dette Middel ikke;
De skiønneste laae slukt' i denne Borg. *)<note>*) Caroline Mathildes.</note>

    Uendelige Heder kom jeg over
I Tydsklands-Jammerdalen til <I>Hannover</I>.

    Her saae jeg mig i nogen Tid omkring,
Og fandt en Hoben høist westphalske Ting -
Jeg tog et Silhouet af Baron Knigge,
Og alt det andet lod jeg ligge.

    Jeg gaaer en <I>Fæstning</I> om, og rundt forbi,<note>Linjen ikke indrykket i orig.</note>
Af Had til bitterlig Kakophonie, *)<note>*) Hameln.</note>
Saa meget meer, da med Herr Weber siden
Jeg drukned reent i Orphisk Harmonie.
Han komponeerte mellem tre og fire
I tonesalig Suus og Duus
<I>Arions synderbrudte Lire</I>,
Trods Larmen i det næste Huus
Det kalte du, for musikalskt at svire. -
Men da vi siden giennem Hessen gik,
God Nat Musik!

    Først paa <I>Maynstrømmen</I> klang i Graad og Latter
Den brustne Harpes Strænges Sangbund atter;
Gud veed, om den vil klinge meer,
Før Offeret paa mit nedbrudte Leer.

    I <I>Mainz</I> jeg færdig var af Fryd at daane,
Da jeg i denne By fik Øie paa
Den levende velsignte <I>Maane</I>,
Man under den livløse saae
For noget siden rundt om Jorden gaae. *)<note>*) Jordomreiseren Forster.</note>
Den loved mig, hvis snart dertil blev Føre,
Den Tour engang med mig at giøre.

    Med Hovdet fuldt af denne Plan,
(Hvormed det gaae, for Resten, som det kan)
Jeg, som du veed, med dig gik videre <I>paa Jorden</I>,
Til over Knæerne i Viin,
Langs med den overgivne Rhin,<note>med] mod</note>
Der næsten bindegal var vorden.

    I <I>Heidelberg</I> jeg ei var rigtig glad;
I Kroppen havde jeg for megen Qvide,
Og, skiøndt den gamle Viin jeg vel gad lide,
Gad jeg dog ikke see dens store Fad.

    Men da jeg, ganske siæle-keed af Kroppen,
(Der fast i Krampe skildtes ad)
Saa snart som mueligt himle gad,
Saa kravled jeg i <I>Straßborg</I> op til Toppen,
Og saae - jeg husker ikke længer hvad. -
Saa meget jeg erindrer kun, at Øiet,
Paa Pynten der, skiøndt Spiret er defekt,
Var med den øvrige ret artige Prospekt
Ret vel fornøiet.

    Jeg siden, blandt Ruiner paa Ruin,
Selv halvveis ruinert, og skranten,
Og vranten,
Trods al min Ruus af Frihed og af Viin,
Saae mange Ting, hvorom forgiæves leder
Eens Blik paa Kortet hiemme ved eens Bord:
En Mængde nemlig maleriske Steder,
Der ikke males got med Ord:
Fuldkommen kiendelige Syndflods-Rester,
Vidunderlige Dyr, katholske Præster,
Og Sydens Mennesker, og andre Spor
Af dit og dat, der sielden sees i Nord.

    I <I>Skafhuus</I> ssae jeg, trods min Krops Marasme
Kaalbøtten af den alpefødte Rhin
Med en saa siæleglad Enthusiasme,<note>Enthusiasme] Euthusiasme</note>
At jeg mig og gav til at støde min -
Og stødte den saa godt, at med et Hul i Panden
Jeg kom igien, om ikke til Forstanden,
Saa dog til nye Kræfter, og til Mod -
Saa jeg fra den Tid af med Schweizerheste,
(Der rigtig nok ei løbe med de beste)
Løb op og ned omkaps paa lette Fod.

    I <I>Zürich</I> saae jeg baade Povl og Peder,
Og St. Johan
Caspar Lavater, hvad han hedder -
I <I>Uri</I> saae vi Mester Urian,
Vor gamle Leder -
I <I>Schweiz</I> og <I>Unterwalden</I> Ørne-Reder -
I <I>Zug</I> og <I>Glaris</I> Duer - Husker du
Den deilige, jeg halvveis seer endnu?

    Men hvad var det mod <I>Haslis</I> Herligheder!
Der saae jeg, hvor blandt Engle hver tog sin -
Og tænkte første Gang: Nu vil jeg og tâ min!
Her hørte jeg ei meer det <I>Kaudervelske</I>,
Der hidtil i det hele høie Land
Slog paa mit Bliks Beundring Vand -
Her fik, paa Myrrhabækkens Blomsterrand,
Jeg ordentligen Lyst igien, at elske -
Skiøndt jeg endnu i Meiringen holdt Stand.

    Men - da paa <I>Thunersøens</I> dybe Himmel,
Hvis Nadirs Sol paa Bunden laae,
Mens i det høie Himmelblaa
Det opadvendte Blik Zenithets saae -
O søde Syn! o Salighed! o Svimmel!
Da første Gang Hun saae paa mig,
Fordunklende de tvende Sole -
Middagens og Midnattens Pole
Da vendte sig -

<nonum><center>*                      *                      *</center></nonum>

    Og her er <I>Forudparodien</I> ude,
Jeg fandt blandt hundred end utrykte Klude,
Da jeg blev tvungen til, igaar
At giennemlede hvad jeg har tilbage
Fra mine første Kluddre-Dage
Til sidste <I>Trykt i dette Aar</I>.
Her holdt jeg op forud at travestere
Den Labyrint, jeg siden skrev. -
Hvad Under, jeg ei videre det drev?
<I>Min Moltke!</I> jeg kan alt parodiere
Hvad paa hin Vandring trylled mig og dig -
Kun ei det helligste, min Muse kiender,
Hvad i min Aften end med Andagts Purpur brænder:<note>end] eud</note>
Min Elskovs Morgenrødes Himmerig.


I:baggesen2002110202
T:Extra-Nutiden
F:Hvor er dog hos os ordentlige Danske
N:Teksten følger <I>Rosenblade med et Par Torne</I> (1819), side 99-101.

Hvor er dog hos os ordentlige Danske
    Alt blevet nu saa overordentligt,
At kun de Tydske, Engelske, og Franske,
    Som Extra-Folk, har Mage seet til Sligt?
Hver Pebling nu sin Provst hovmestererer -
    Vor sidste Doctordisputats var spansk -
Vor jydske Landsoldat fransøsk parlerer -
    Og selv vor danske Cours er extra-dansk.
Vor Vesterbro er bleven en Slags Prater -
    Og Digtet Fredriksberg er Extra-Prat -
Jeg ei vil tale om vort Ex-Theater,
    Al Extra-Giøglens Morskabs-Aggregat.
Hvor udenlandsk er bleven al vor Færden!
    Til Beltenes og Dannevirkes Trods
Forgik i langt Begreb Daraussens Verden,
    Fandt man i kort Begreb den nu hos os.
Man digter, handler, slaaes paa europæisk:
    Hvert Laug er Klub nu, eller Assemblee;
I Alfers Hiem er alting bleven fæisk;
    Thi Fæ man blir, naar man giør Alf til Fee.
Hvad før i Hiertet var, er nu i Panden,
    Og meer paa denne selv, end i den, kom;
Hvad ei med Phantasie gaaer fra Forstanden,
    Gaaer med Fornuftereren uden om.
Vor Ewalds Søn forskriver sig sin Smerte,
    Og Holbergs Datter uden fra sin Lyst.
Hvad nytter, at det gamle danske Hierte
    Slaaer end i mit, og end i Grundtvigs Bryst?
Man vil <I>herfra</I>, vil <I>udenom</I>, vil glemme
    Hvad Fædre har oplivet, værnet, nært;
Vil udenlands allene være hiemme -
    Og udenad kun vide hvad er sært.
Bort med hvert ægte gammeldags Exempel! -
    Paa baade Mad, og Fad, og begges Digt
Maa staae et tydsk, et fransk, et engelsk Stempel,
    For ret med dansk Behag at nyde sligt.

Hvoraf det kommer? Vist af Luften ikke!
    Den er omtrent, som den har været før;
    Og Heden giør i Danmark ingen ør.
Aarsagen ligger i vor Mad og Drikke.
    At <I>Ædereisen</I> er det sande Speil
Paa al vor <I>Lærdom</I>, <I>Landeværn</I>, og <I>Næring</I>,
(En Trilling, der er bleven nu en Træring)
    Det kommer netop, tar jeg ikke Feil,
    Af legemlig og aandelig Fortæring.
Fra den Tid af, at extra-fedt Genie,
    Spækt ud med extra-flommede Sottiser,
Blev hverdags Retten i vor Poesie,
    Som extra-gode Østers i Aviser -
Fra den Tid, Siæl og Krop fik Extra-Kost
    Istedenfor den fædrelandske Føde -
Gaaer alting extra; selv med Extra-Post
    <I>De levende nu reise til de døde.</I>


I:baggesen2002110203
T:Makulaturens Iris. En beskuende Romanze
U:(Til Grundtvig)
F:Polypen har nu faaet Hul
N:Teksten følger <I>Rosenblade med et Par Torne</I> (1819), side 102-14.

<I>Polypen</I> har nu faaet Hul
    I Asenutids-Tylte-Dommen:
En halvtydsk <I>Iris</I>, splitterdull,
    (Med tosset Dansk i) ud er kommen.

En Nytaarsgave fra Igaar
    Til, som formodes, Overmorgen -
Skiøndt, faae vi Frost, den før forgaaer;
    Derfor er al dens Indhold Borgen.

En Samling Væv og Rimerie,
    (Med noget gryntende sub rosa)
Hvori saa lidt er Poesie,
    Trods doppelt Titelblad, som Prosa.

Hvad strax, i dens Makulatur,
    Paa første Plet mig kom tilsyne,
Var den symbolske Hornfigur,
    Der stikker frem en Svine-Tryne.

J. C. Hauch over den mon staae -
    Mens Svinehovdet giør Gebærden -
Saa passende Vignet man saae
    Vel ei paa nogen Bog i Verden.

Imidlertid, som Hul paa Byld,
    Er ei den Iris at foragte,
Jeg vil, for Oehlenschlägers Skyld
    I en Romanze selv den slagte.

Saa hør da Viisen, Broder min! -
    Hvis, paa Dit eget muntre Stade,
Derover og Du giorde Din,
    Det vilde, troer jeg ikke skade.<note>Læs ,,... troer jeg, ikke skade''.</note>

Vi burde følge Holbergs Bud,
    Og hurtig Svin paa Skoven stikke;
Thi lee vi ei det Galskab ud,
    Bort græde vi det sikkert ikke.

---

Før Tyltens Blæst og Regn og Slud
    I Danevang fik Ende
En <I>Iris</I>, som sit Sendebud,
    Den op os vilde sende -
Jeg siger: op og ikke: ned;
    Thi - hvor vi to og stande -
Vi staae dog over <I>den</I>, jeg veed,
    Hver Læser vist vil sande.

Det Sendebud er nu, som saa,
    Heel mindre til at skue,
End til at tâ og føle paa,
    En Art af <I>Regn</I> i <I>Bue</I>.
Slig stegen underjordisk Graad
    Saaes før ei her i Egnen;
Dens Fugtighed er meere vaad
    Endog end selve Regnen.

Med Ret den Navn af Bue har
    Thi den er ikke lige;
Men Titlen, <I>Iris</I>, aabenbar
    Vil noget andet sige.
Det overvættes slemme Tegn
    Paa Taage, Rusk, og Mudder,
Er sammensat, som syvfold Regn,
    Af nemlig <I>syv Slags Sludder</I>.

Mon Tylten selv er gaâet itu,
    Da Syv er atter Mode?
Her staaer jo Vrøvlevad endnu,
    Skiøndt omvendt, paa sit Ho'de!
Her er en Sammenkomst af <I>Sex</I>,
    Som før i Møllekroen -
Den <I>syvende</I> mig giør perplex,
    Jeg kan ei rigtig tro'en.

Her maler hver forskiællig Klat
    Hvad ingen burde skue,<note>burde] bnrde</note>
Saa ganske skildpadomvendt, at
    En Molbæk selv maa grue.
Den og har holdt sig smukt derfra,
    For ei sit Flud at plette;
Den frygted et Etcetera,
    Der ei stod til at tvætte.

Man savner Ludvig Fisker selv,
    Der lever dog af Sludder,
Og svømmer i sin egen Elv
    Som fersken Fisk i Mudder.
Sligt Spil af Pletter visselig
    Blev aldrig før fremstillet -
Per Wegner selv har skammet sig
    At være med i Spillet.

Kan være dog, jeg feil mon see?
    Hvo kan det Skiulte raade?
Maaskee de er der alle Tre,
    Paa en forborgen Maade.
Imidlertid er dog honet,
    De deres Navne dølge -
Og hver Makulaturens Plet
    Exemplet burde følge.

Syv Farver har vel Buen ei;
    Dog, for saa vidt den primer
I litterarisk Hurlumhei,
    Sex skiælnelige Strimer:
De træde her saa stærke frem
    Paa Bagen af hver Fætter,
At man kan gierne kalde dem
    <I>Sex tydelige Pletter</I>.

Tyltmester <I>Oehlenschlägers</I> Plet
    Som <I>største</I> sig udmærker,
Jo meer man den betragter ret
    Jo meer den sig forstærker -
Ja, naar man længe paa den seer,
    Man ikke got kan fatte,
Hvortil der endnu skulde fleer
    Til Malen af <I>det Platte?</I>

Den tar sig saa naragtig ud
    Foran de andre Klatter,
At Marsyas, selv uden Hud,
    Knap barte sig for Latter:
Hvis <I>Phøbus</I> her <I>Vapoll</I> han saae -
    Vendt Ryggen ned, paa Jorden -
Jeg troer, han sig fordømte paa.
    Han hævnet nok var vorden.<note>vorden.] vorden</note>

Pansophen <I>Sibberns</I> derimod,
    Skiøndt ikke mindre vandet,
Frembyder her, til Overflod,
    I Prosa - noget andet.
Den er saa grøn, og guul, og blaa
    Fra Hoved ned til Hale,
At man med Sandhed sige maa:
    Den skildrer bedst <I>det Gale</I>.

Naar man ved Lys betragter den,
    Paa Forren eller Bagen,
Det synes, som den gik igien,
    Især om Helligdagen -
Det er et Gienfærd af en Klat -
    En Liigplet, til at lugte -
Den i et Ladegaards Gemak
    De andre Pletter slugte!

<I>Povl Møllers</I> klak af udbrændt Viin,<!-- klat? -->
    (Blandt Pletterne den tredde)
Sees i hans elskedes Ruin<note>Ruin] Rnin</note>
    Her forud allerede;
Den mugne Plet paa Tyltens Pialt
    Nu sidder paa en Skammel. -
Man seer, den gaaer i Barndom alt
    En Tid før den bli'r gammel.

<I>John Bøies</I> (hvis jeg rigtig seer)
    Gier egentlig til Skue
Sin Bortgang her fra Povl og Peer
    I denne Mudder-Bue.
Hvad passed i et Lag saa slet,
    Var ikke nemt at hitte;
Hint Bidrag, hvis det er en Plet,
    Er meget lillebitte.

<I>Anonymussens</I> er saa <I>graa</I>,
    Man neppe den kan kiende;
Vi maaskee klarere den saae,
    Ved Buen om at vende -
Mod Povls den dog er næsten <I>grøn</I>,
    Naar man betragter Tingen -
Mod Sibberns er den hartad <I>kiøn</I> -
    Mod Oehlenschlägers - <I>ingen</I>.

<I>John Carsten Hauchs</I> udbredte Sqvæt
    Paa fyrretyve Sider
Skal forestille, seer jeg ret,
    Hvad jeg ei nævne gider -
I allegorisk Maane-Spot
    Er Pletten ei ueffen:
Den maler overmaade got
    Mod Brevene hans Bieffen.

Vor <I>Rahbeks</I> Viise veed jeg ei
    Hvordan den hid er kommen,
Hvis man i Gildets Hurlumhei
    Ham tog den ei af Lommen.
Ak! naar man rigtig seer sig til,
    Hvor den er her af Lave,
Har Venskabs Diævel havt sit Spil
    Med denne Pølsegave.

Vel er det kun en vittig Plet
    Fra sidste Pølsegilde
Der hid til Leeg i Mudderspræt
    Har ladet sig forvilde;
Dens Stænk jeg intet havde mod,
    Hvor andet Vid og sprætter;
Men den er sandelig for god
    Imellem disse Pletter.

Hvor han har villet male med,
    Saa fuld af Evans Lue,
Trods gammel Viins Samvittighed,
    Paa slig en vandet Bue,
Gaaer meget over min Forstand,
    Og under hver en anden;
Men meget giør, som sagt, den Mand
    Af Venskab - selv for Fanden.

Han tænker, <I>Hauch</I>, hans gode Ven,
    (Hvis raader ret min Giætten)
Udsletter den med sin igien,
    Som Pletters Plet paa Pletten;
,,Nun freilich ja! das glaub' ich auch''
    Stod Navnet ikke paa 'en,
I Oversprøitningen af Hauch
    Jeg sikkert selv ei saae 'en.

---

Her seer Du da, som i et Speil,
Min Grundtvig, hvad der ud er kommen
    Af Oehlenschlægers modne Feil:
<I>Den første Frugt af Tyltedommen.</I>
    Det lader til i Danevang
At Trynen meer og meere luder -
    Jeg frygter, at dens Undergang
Hin Mudder-Iris os bebuder.
    Hvad frygter? Nei! jeg haaber trygt!
Thi vor Sehrimners Flesk var tintet;
    Og det er got, naar hvad er <I>stygt</I>,
Omsider blir <I>aldeles Intet</I>.


I:baggesen2002110204
T:Shak Peer, eller Adam Vævers Romanze
F:I Nutidens Ynglinge, raske og frie
N:Teksten følger <I>Rosenblade med et Par Torne</I> (1819), side 115-35.

I Nutidens Ynglinge, raske og frie,
    Paa Reisens fortrolige Bane,
Som selv kiøre dygtig hinanden forbi
    Saavel i Dressine, som Kane!

Nu tæmmer Jer Latter, og hemmer Jer Graad!
    Det tøer nu, og Isen er smeltet!
Nu sætter Jer i min romantiske Baad,
    Der hidtil aldrig har veltet!

Jeg boer nu ei meer i det gamle Huus,
    Hvor boede tilforn min Navne;
Det truer med, at falde til Gruus -
    Til Bolig det ei kan gavne.

Men vil I hâ Shak, eller vil I hâ Peer,
    I Baaden er begge tilsammen;
Lad Huset kun falde, deraf jeg leer -
    Jeg bryder mig lidt om Madammen.

Skiøndt yndigt rækker den gamle Muur -
    (Hvad rækker den? kunde man spørge)
Omkrandset saa smukt af sin unge Natur -
    Derfor vil vi nu ei sørge.

Romanzen er og mit Fag, med meer:
    I Tyltlinger, nu skal I høre!
I Bretland var der en <I>Shak</I>, hed <I>Peer</I>,
    Som mig er kommet for Øre.

Den samme Shak-Peer var en Helvedes Ka'l,
    I Sorg saavel som i Gammen,
Han tidlig begyndte, at giøre sig gal -
    Det monne vi allesammen.

Næst mig, var vel aldrig i den Slags Genie
    Saa stor og saa broget en Væver:
Han neppe var fød, før man saae paa hans Pli,
    Ham Verden var meget for snever.

Jeg derfor vil nu Jer fortælle, hvordan
    I Vævernes brittiske Tempel
Han, efter en sund og naturdygtig Plan,
    Mig foregik med sit Exempel.

Jeg siger for sand, uden Smiger og Svig,
    Som sagde den gamle Madamme:
Hvad siges om <I>ham</I>, det kan siges om mig -
    Jeg siger bestandig det samme.

<nonum><center>XII</center></nonum>
Velan, Mester Adam, fortæl os da meer
Om den brittiske Peer!

Knap spilled han Bold, og saa Klink, og saa <I>Pind</I>
    I Husets den fattige Skole,
Saa talte Naturen alt til hans Sind
    I en blomstrende Brudekiole -

Hans Fa'r var nemlig en Uldvæver giæv,
    Det gav ham de Tanker saa sære;
Smaa Peerer, som tidlig begyndte med Væv,
    Vil store Per-Vrøvlere være.

Om Natten han gierne gik Galgen forbi,
    (Om Dagen han hørte paa Fugle)
Det Træ var en Gran, og i Toppen deri
    Han gyste ved Hyl af en Ugle.

Snart Alferne legede med ham, som Pog;
    (Med mig de og giord'et forleden)
Saa læste han i sin Historiebog,
    Og skuede Helved og Eden.

Thi <I>Romeo</I> misted i Graven sit Liv
    (Begravet en Tid før han døde)
Der hvæssed og <I>Shylok</I> sin Foldekniv -
    Det var en forskrækkelig Jøde.

Der stod <I>Viola</I> forklædt, som Knøs,
    Mens <I>Macbeth</I> trodsede Skrækken;
Og Barmen svulmede Vesten løs,
    Mens <I>Ophelia</I> svømmed paa Bækken.

<nonum><center>XII</center></nonum>
Du herlige Væver! fortæl os meer
Om den lille Shak Peer!

Derpaa han gik til den næste Kro,
    Hvor <I>Falstaff</I> pleied sin Mave;
Der følte han sig saa siælefro -
    Der blev han først reent aflave.

Og hvor han nu stod, og sad, og gik,
    Endskiøndt han var kun en Væver,
Han tænkte paa Sviiren hvert Øieblik -
    Natur sin Rettighed kræver.

Men tolke med Ord, hvad der blev seet,
    Hvor Narren med Ord kun spøgte,
Kors! dertil fordres en stor Poet -
    Jeg derfor det ogsaa forsøgte.

Heel kraftig han var, som Ungersvend,
    (Naturlige vare hans Kræfter)
Og Kiærlighed rev ham tidligt hen. -
I Tyltlinger, hører nu efter!

<nonum><center>XII</center></nonum>
Vi høre! vi høre! Fortæl kun meer
Om den kraftige Peer!

Den syttende Sommer var netop endt
    Saavidt jeg mig kan besinde,
Saa havde han Hymen alt Faklen tændt,
    Og kaaret en Møe til Qvinde.

Til <I>Qvinde</I>, som sagt; thi Skeet er Skeet;
    Og <I>Hustru</I>, og <I>Viv</I>, og <I>Kone</I>,
Og <I>Qvinde</I>, den Væver kom ud paa Eet -
    Det monne hans Væven krone.

Nu galdt det da først, at være flink,
    Arbeide Natten, og Dagen;
Han lystrede trolig Pligtens Vink,
    Og vævede Brudelagen.

Han var et got og et ærligt Skind,
    Og stod i Skyggen bag Muren,
Og slog taalmodig Islætten ind,
    Og skottede til Naturen.

Det samme giør <I>jeg</I> og paa en Prik:
    Jeg skotter og, trods den bedste;
Og væver i min Natur-Fabrik
    Omkaps med Damp og med Heste.

Gud veed, hvordan det tilsidst mig gaaer?
    Jeg haaber, det alle vil gotte;
Saalænge Naturen paa Pinde staaer,
    Jeg trolig blir ved <i>at skotte</I>.

<nonum><center>XII</center></nonum>
Ja skot, Mester Adam! men sig os kun meer
Om den lille Shak Peer!

En Siæl, der skotter i saadant Speil
    Ei findes saa let paa Gader!
Saa tænkte, hvis jeg ikke tænker feil,
<I>Apollo, Gudernes Fader.</I>

Han Faren dog for den Skotten saae
    Imellem Stammerne grønne;
Thi sendte han ned fra Himmelens Blaa
    Sin Søster Diane den skiønne.

Min Peer han vandred en Aftenstund
    Med Bøssen i Bretlands Ørke,
Jeg meener, alt i den <I>dunkle Lund</I> -
    (Han skiød allerhelst i Mørke).

Ham Kugler og Hagl var alt forskudt
    Paa Skiven i Søndagens Gammen:
Hans Bøsse var ladt med det sidste <I>Krudt</I>, -
    Da kom der en Hiort, med Flammen.

Om Flammen fra den, eller Maanen, kom?
    Det lader ei let sig ane;
Men, efter de fleste Fornuftiges Dom,
    Det altsammen kom fra Diane.

Da Skytten blev vaer det herlige Dyr,
    (En flammende Hiort er sielden),
Da holdt han paa Driften ei længer Styr:
    Han gierne gad havt'en i Fælden.

Han tænkte: mon jeg den træffe kan
    Med bare Krudtet og Driften?
,,Skyd,'' raabte Diane, ,,du dristige Mand,''<note>Mand,] Mand.</note>
    Og smilede bag ved Riften.

Ja, tænkte vor Peer, jeg kan, jeg vil!
    Skiøndt den sig har skiult forslagen;
Jeg veed, den hører en anden til -
    Men det giør intet til Sagen.

Jeg skyder den giennem det skiulende Træ,
    Det er min høieste Glæde:
Skovrideren finder i Morgen det Fæ,
    Saa kan jo Lorden det æde.

Og plaf! der laae den blødende Hiort -
    (Med løst Krudt plaffer ei Skytte)<note>ei] en</note>
Diane smutted bag Skyen bort;
    Men hvad kunde det ham nytte? -

Den Skovrider skiældte han Huden fuld,
    Og Lorden iligemaade -
Et gammelt Had var daran vist Schuld -
    Det Tydsk kan enhver vel raade.

<nonum><center>XII</center></nonum>
Ja! ja! vi forstaae det! Fortæl nu kun meer
Om den herlige Peer!

Den Væver ved Midnat stod med sin Viv,
    Og raabte saa høit, han kunde:
,,Jeg gaaer, jeg flygter, fra dette Liv &mdash;''
    Jeg bliver her ingenlunde.

Saa talte han noget om en Slags Skam -
    Han var saa vred i sin Hue;
Da fulgte Hustruen troligt ham
    Ved Maanens sildige Lue.

Til <I>London</I> ilte det kiærlige Par
    Alt under den aabne Himmel -
Da vidste de selv ei, hvor de var,
    I al den Menneskevrimmel.

Som mig ved Paris, i den fremmede Stad
    Det gik dem til Punkt og Prikke;
Formodentlig spurgte de ingen ad -
    Det giorde jeg heller ikke.

Forgiæves der' Tieneste de tilbød;
    Det Phøbus i Himlen vidste;
Da Staklerne mangled det tørre Brød,
    Han loe, saa han maatte briste.

<nonum><center>XII</center></nonum>
<I>Fy!</I> skamme ham! loe han? Fortæl os da meer<note>F'et i ,,Fy'' er sat med en anderledes frakturtype, som af og til brugtes til at fremhæve ord, enten som erstatning for eller supplement til spatiering, muligvis er det anvendelsen af det her en fejl, for det bruges ikke ellers sammen med spatiering i <I>Rosenblade</I></note>
Om den stakkels Shak Peer!

Som Manden nu gik, og slæbte sig om,
    (Jeg slæbte mig saadan i Wien)
Da til en lykkelig Dør han kom - -
    Men giætter nu, hvad der var i'en!

Omsonst er alt, hvad I troer og veed;
    I løser aldrig den Gaade;
I giætter det ei i al Evighed - -
    Men lader nu mig kun raade!

I Dørren, siger jeg, brændte her,
    Som sagt, adskillige Lamper;
Og Mangen en Rytter var ogsaa der -
    (Jeg hører endnu, hvor det tramper).
   
De monne ned af Hestene staae
    Ved Huset, som han ei kiendte - -
Det var nu, hvad han i Dørren saae;
    Men hører, hvad næstved hendte!

En Mængde Karle ved Dørren sad:
    Ved Bidslerne holdt de Heste,
Holdt Heste ved Bidslerne, Rad i Rad -
    Men det var endnu ei det bedste.

Shak Peer sig stilled ogsaa derhen -
    Det var en lykkelig Stilling!
Thi da han kom til sin Viv igien,
    Trak frem han af Lommen en Skilling.

Hvorledes han kom til den Skilling der
    I denne gevaltige Trykken?
Det staaer nu derhen; men jeg veed, at enhver
    Kun sovende kommer til Lykken.

Det kommer mangfoldig paa Stillinger an,
    Paa Situationer i Livet!
Sligt her at udvikle, var ei i min Plan -
    En anden Gang kan det vel bliv'et.

<nonum><center>XII</center></nonum>
Den Tid den Sorg! Men fortæl os nu meer
Om den heldige Peer!

Hvad var det vel for en oplyst Gaard?
    (Med Huset meente jeg Gaarden)
Vor Peer for Skuespilhuset staaer -
    Det var i Naturens Orden.

Thi var han ei flygtet den maaneklare Nat,
    Saa havde han, for Exempel,
Vist ikke saa let paa Konsten sat
    Naturens herligste Stempel.

Han kiendte det ikke, trods al den Glands,
    (Jeg meener Tempelet, Huset)
End mindre vidste han, det var <I>hans</I> -
    Det fik han nu først opsnuset.

Først holdt han Hesten, vi talte om -
    (Eller har jeg den oversprungen?)<note>oversprungen] oversprnngen</note>
Saa - har jeg vel glemt det? - mig synes, som
    Jeg havde den nys paa Tungen -

Først holdt han Hesten i Kuld og Vind -
    Og siden - ja! nu jeg har 'et -
Og siden gik han i Hallen ind -
    Der var han da vel forvaret.

Der hævede hidtil selv <I>Apoll</I>
    Sin høist udmærkede Stemme;
Men Peer snart fandt sig i hans Es-Moll,
    Og var i Huset, som hiemme.

Først <I>Hesten</I> han holdt - Apollos Hest -
    (Der ikke er let, at holde)
Saa tog han <I>Masken</I>, og saa, dernæst - -
    Nu kommer for Alvor det Bolde!

Saa stærkt han i Manken og Masken tog,
    Den bolde Shak Peer med Ære,
End høiere dog ham Hiertet slog -
    Det var ham ei nok, at lære.

Hvordan han dermed bar sig ad,
    Maa sluttes af det Fortalte:
Jeg troer, han giorde kun, hvad han gad,
    Som alle til Væv udvalgte.

Hvad andre Hierner for ham har tænkt -
    Det blev en for lang Historie;
Selv har han den skiønneste Væv os skiænkt
    Til Bretlands og Jordens Glorie.

Hil være Diane, den hellige Glut,
    Da Maanen i Skyen bæved!
Thi havde han der ei Hiorten skudt,
    Han havde <I>for grusomt</I> vævet:

Han havde da <I>slaaet en fredelig</I> Leir,
    (Og det er en Skam, at giøre)
Langt heller maatte han vinde Seir
    Paa Maaden, vi nu skal høre.

En Peter, som aldrig var Mage til,
    Han blev, <I>i at væve Tapeter</I>:
En Mester, mod hvem i Kulørernes Spil
    Hver anden er kun en Trompeter.

Tapeter han væved, hvor Templet staaer,
    (Jeg troer for sin egen Regning)
Man siger, de Rafaels overgaaer
    I Liighed, Farver, og Tegning.<note>Liighed] Liiighed/note>

De brister aldrig, de bleges ei;
    Saa har de endnu det gode:
De blomstre, som Rosen i evige Mei -
    Og det er et stort Klenode!

Altsammen er stærkt, som det levendes Lær;
    Man ei det behøver at garve - -
Det bedste ved Tapisseriet dog er,
    At hver kan Klenodiet <I>arve</I>.

En Prøve kan giøres ved hver af Jer Tolv
    (Og Prøven er virkelig moersom)
Tak <I>Sommernatsdrømmen</I>, og <I>Meisling</I>, og <I>Wolf</I>,
    Der arvede lidt efter <I>Foersom</I>.

Enhver af de Prøver, man har, er giæv:
    Med Væven er ingen forlegen;
Men jeg holder meest af den Wolfske Væv -
    At sige, næst efter min egen.

Thi, vel maa man sige, han ikke sit Garn
    (Saa lidt som vor Meisling) har klaret;
Men, sagde man andet, saa var man et Skarn:
    Paa Islætten har han ei sparet.

Min Sommernatsdrøm var hans herligste Væv,
    (<I>Shak Peers</I> - ikke Wolfs notabene)
Han gik mig foran i Fuldkommenhed giæv! -
    Nu væver jeg herligt allene.

Shak Peer var, i Væven, min store Prophet -
    Paa samtlige Væveres Vegne
Jeg her ham og væver et Minde-Tapet,
    Der overgaaer alle hans egne.

<nonum><center>XII</center></nonum>
Tak! Tak! Mester Adam! Men væv nu ei meer
Om den salig Shak Peer!

Hvad sluddrer i Tyltlinger? siger I Stop
    Før Enden er færdig paa Talen? -
Jeg haaber, jeg selv, naar jeg vil, holder op -
    Nu kommer det bedste, <I>Moralen</I>:

Hvis I med Eders Væven I komme tilkort,
    Og tidlig har brugt Eders Kræfter,
Seer til, I kan skyde med Krudt kun en Hiort,
    Saa kommer alt andet bag efter.

Og, truer en Lord Jer med Straf og med Spot,
    Og bliver det ganske forbandet,
Saa sætter i Situationer Jer blot,
    Saa gaaer af sig selv nok det det andet!

Og, seer I et Huus, hvor en Hest monne staae,
    Saa holder kun trolig paa Hesten!
Og lad det saa gaae kun, hvordan det vil gaae.
    Vor Herre nok sørger for Resten!


I:baggesen2002110301
T:Robinson i England. En ny Comoedies Kierne i fem Akter
F:En engelsk vild Matros, som gammel Indvalid
N:Teksten følger <I>Rosenblade med et Par Torne</I> (1819), side 136-39.

<nonum><center><sc>Første Akt</sc></center></nonum>

En engelsk vild Matros, som gammel Indvalid,
    Bestemt at mugne hen (som skeer) i Hospitalet,
En Miß, i Hud og Haar som Nattens Snee saa hvid,
    Med samt en Kannibal, som en Student afmalet,
Hos Hosekræmm'ren i en Hiørne-Hosebod
    En Hoben vrøvle frem saavel i Vers, som Prose,
Der skiøndt det rigtig nok er, som i Hose Fod,
    Dog glider ikke just saa glat, som Fod i Hose.
<center>Ih! - Oh!</center>


<nonum><center><sc>Anden Akt</sc></center></nonum>

Paa Hiørnet overfor er et Slags Kaffehuus,
    Hvor, medens Manden selv kun sælger Øl og Hoser,
Madammen lever høit i litterarisk Duus
    Med Peer og Povl, som gi'er hverandre flaue Skoser.
Her kommer hin Matros, og fordrer sin Journal,
    Som han har laant en Knægt, der alt har ladt den trykke;
Men da han fyldest faaer for sit Material,
    Gaaer han igien sit Skud, fornøiet med <I>sin</I> Lykke.
<center>Hi! Hoh!</center>


<nonum><center><sc>Tredie Akt</sc></center></nonum>

Nu kommer sammen, i bemeldte Kaffehuus,
    En Tylt-Totreddedeel (de fleste Candidater)
Hvoraf hver paa sin Viis i Hovdet reent konfuus
    Deels Reisersk, deels Latin med Thee-Madammen prater.
Men siden kommer den taknemlige Matros,
    Da forud kommet er en ganske fremmed Herre.
Den hele Akt er fuld af Theevands-Last og Roes;
    Men, hvad det gielder om, veed ingen ret, desværre!
<center>Ih! Oh!</center>


<nonum><center><sc>Fierde Akt</sc></center></nonum>

Den natsneehvide Miß, hvorom tilforn var Talen,
    Er (som man klart af alt, hvad her forhandles, seer)
Forskrækkelig forlibt i Kobber-Kannibalen,
    Og han i hende; men - hun have skal <I>en Peer</I>,
En Hosekræmmerdreng, en sand Shak-Peer i Alder;
    (Thi, mens hun atten er, er han kun sexten Aar)
Til Lykke hun betids paa en Idee dog falder,
    Og siger Drengen Nei, som strax sit Skud og gaaer.
<center>Hi! Hoh!</center>

<nonum><center><sc>Femte Akt</sc></center></nonum>

Matrosen, og hans Tyv, der begge vare fulde,
    Da sidst de sammen var, nu samles her igien
Et Steds i Haven, til Examen hos den hulde
    Godseier, hvor vor Miß er ogsaa kommet hen.
Kun Tyven egentlig af Herren var indbuden;
    Men han tog sin Matros og Kannibalen med -
Og paa et andet Sted i Haven løses Knuden
    Aldeles af sig selv i al Samdrægtighed.
<center>I! O!</center>
<center>Hi! Ho!</center>
<center><I>Milio!!</I></center>
<center><I>Bravissimo!!!</I></center>


I:baggesen2002110302
T:Danmarks Krønike af Saxo Grammaticus. Fordansket ved Nik. Fred. Siv. Grundtvig
U:1819
F:Her kommer danske <I>Mester Erik</I> frem
N:Teksten følger <I>Rosenblade med et Par Torne</I> (1819), side 140.

Her kommer danske <I>Mester Erik</I> frem;
    I frisk, og seig, og smidig Kraft saa fage,
Som om han skiult bag Ovnen i sit Hiem
    Til Poges Tugten havde lagt i Lage.
Jeg haaber, naar vor Yngel ham har smagt,
    Den efterhaanden daglig sig vil bedre,
Og, om ei danne sig, dog faae lidt Agt
    For Danskhed, Dannesprog, og danske Fædre.


I:baggesen2002110303
T:I Anledning af Professor Oehlenschlägers Erklæring til Publicum om sit personlige Forhold til mig *)
TI:I Anledning af Professor Oehlenschlägers Erklæring til Publicum om sit personlige Forhold til mig
TOC:I Anledning af Professor Oehlenschlägers Erklæring til Publicum om sit personlige Forhold til mig
U:1819
F:Jo meer jeg tænker paa det store Fald
N:Teksten følger <I>Rosenblade med et Par Torne</I> (1819), side 141.

Jo meer jeg tænker paa det store Fald
    Af Døgnparnassets Drot, den Fedegode,
    Jo meer <I>han</I> synes mig en bagvendt <I>Frode</I>,
Og <I>jeg</I> mig selv en omvendt <I>Hiarne Skiald</I>.<note>en] end</note>
    Mig bæres for, jeg maa hans Liigvers skrive,
Og at det Vers vil lykkes mig saa got,
At Tylten selv - naar raadnet er dens Drot -
    Mig til Belønning vil hans Krone give.

<wrap><small>*) Hvorom nærmere Oplysning i Prosa med første kan ventes.</small></wrap>


I:baggesen2002110304
T:Det belovede Liigvers
F:Tre Aar i Bærestol at føre rundt om Land
N:Teksten følger <I>Rosenblade med et Par Torne</I> (1819), side 142.

    Tre Aar i Bærestol at føre rundt om Land
    <I>Skioldungen</I>, der var død i <I>legemlig</I> Forstand,
Skiøndt virkende hans Aand end leved - lod sig høre;
Men i tre Gange tre saaledes om at føre
    <I>Skialdungen</I>, der er død i <I>aandelig</I> Forstand,
    Skiøndt legemlig endnu han er en ret holden Mand,
Det maa hver rørig Aand, der lever end, oprøre.
    Desværre sees deraf, foruden Hovedbrud:
    At Lugt af Aanders Liig kan længe holdes ud.


I:baggesen2002110305
T:Klub-Samtale
U:(I Anledning af Bogen)
F:Der har vi, seer jeg, dog engang igien
N:Teksten følger <I>Rosenblade med et Par Torne</I> (1819), side 143-44.

<nonum><center><sc>Fantasien</sc></center></nonum>
Der har vi, seer jeg, dog engang igien
En lillebitte Bog af Baggesen -
    Den maa vel, tænker jeg, dog Klubben kiøbe?

<nonum><center><sc>Forstanden</sc></center></nonum>
Hvad koster den? Det trykte Sort paa Hvidt
I disse Tider kommer lidt vel tidt -
    Og, før man seer sig til, det kan opløbe -

<nonum><center><sc>Fantasien</sc></center></nonum>
Dyr er den rigtig nok. For ni, ti Ark,
En Mark Rigsbank for hvert -

<nonum><center><sc>Forstanden</sc></center></nonum>
                                                <nonum>Giør ni, ti <I>Mark!</I><nonum>
Det er reent uforskammet! Gier jeg heller
Dog ni, ti Mark for ni, ti Frikadeller!

<nonum><center><sc>Fantasien</sc></center></nonum>
Sandt nok! Men det er dog, som Udgivt her,
Selv, naar det kommer høit <I>een Hvid</I> for <I>hver!</I>

<nonum><center><sc>Forstanden</sc></center></nonum>
    Een Hvid i Dag, en anden Hvid i Morgen -
Det giør en lille Sum om nogen Tid!
    Er De, desuden mig og Andre Borgen,
<I>At den ulæste Bog er værd en Hvid?</I>
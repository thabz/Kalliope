CVS-TIMESTAMP: $Date$
VQ:korrektur1
VP:1889-p1.jpg%Titelblad fra førstetrykket af Herman Bang: <I>Digte</i>, J. H. Schubothes Boghandel, Kbh., 1889.

I:bang2001082206
T:Nyaar 1887
F:Aar - du Hersker, som kommer tyst

Aar - du Hersker, som kommer tyst,
baaret af Nattens lydløse, mægtige Vinger -
Aar, du ukjendte, fremmede Herre, -
forkynd - forkynd, hvad du bringer!

Tusender Gange sendte den store Tid
fra sin Borg
hvor han stum
stirrer paa Skæbnens evig rullende Hjul,
Aarene, sine kort levende Børn,
ud til Herskab over Jorden.

Men mere angstfuld trængtes aldrig Skaren
foran Aarets Herskerport
end nu, i denne første Nat,
den ganske Verdens Folk
raaber, Nyaar, foran din Dør.

Aldrig har de strænge Offerpræster,
der prøved i Templerne
Offerdyrs Tegn,
aldrig har de læst
tungere Tegn til tusendfoldigt Mord,
til Verdens Brand,
til Rigers Fald og til Folkeslags Død -
end <w>nu</w> tydes af en Verden i Nød:

Se kun de jærnklædte Stater,
Kæmper, der maaler hinanden
med vrede og hævnsyge Blik,
mens trælsomt som hine Slaver,
der under Fogeders Pisk
slæbte Pyramidernes Sten,
Sten til Herskernes Gravmæler,
Folkene slider med bøjet Ryg,
bevogtet af Krigens truende Øje,
og bringer, Dag for Dag,
Byrde paa Byrde
til Lasten - til Bjærget
paa deres eget Bryst.

Mens som af selve Jorden
af Miner, af Kløfter
Hungren kalder frem
- som en frygtelig Dragesæd, -
Elendighedens Legioner med knyttede Hænder,
saa Jærnmændene selv,
Kolosserne, skjælver ved Skriget
og, værnende, løfter deres Sværd.
Et Skrig, uhyre, som var det Dommedagens Bulder,
og sprængte det Himmel og Jord,
et Skrig om Ret,
et Skrig om <w>Brød!</w>

Nyaar! Hør den, Skarerne for din Dør,
forkynd, hvad du bringer!
Bar du under din Kappe
nys, da du kom,
Krigens blodige Dolk i en grusom Haand?
Bringer du, umedlidende,
Menneskeheden, der stønner,
kun ny Angst og ny Trældoms Baand
til Gjengæld for vore Bønner?
Aar, du svarer ej! -
Kun langsomt, Stykke for Stykke,
løses din Gaade
til Sort - eller
<w>er</w> der nogen, som tror det? -
til Lykke .....

Nu hviler, Nyhersker,
din første Nat over Skarerne tavs,
og Stjærnerne, dens Øjne
forraader intet.
<w>De</w> saa med samme Glimten
- var det af Glæde eller var det bag Taarer? -
Verden i Fryd og Verden fuld af Jammer.
Og fra det store Univers kommer der, Aar,
til Skarerne, som raaber for din Port,
intet Svar og intet Bud til Trøst -
tavs bliver din Nat.

H1:Kærlighed

I:bang2001082901
T:Kærligheds Guder I
F:Amor - 

Amor - 
glade Dreng med dit velforsynede Kogger,
umyndige Gud for det umyndige Folk.
Let til Haands er <w>du</w> - som let til Béns din Mængde,
der sætter i Livets Jord kun flygtige Fødder
baade i Glæde og Sorg - hvad enten den lér eller græder.
Mængden, Amor, saarer <w>du</w>
For de Tusenders Bryst passer dit Koggers <w>Lager</w>
af milde Pile for lunkne Hjærter,
dine Vaaben, der ridser - ti der <w>kan</w> ikke saares.

Og god er du Amor, skøndt de kaad dig skænder,
giver hvad <w>du</w> har
hvad de ævner:
Én Sommerdag med Sol og Sang.
Et Minde, der vémodigt klinger,
inderst i Sjælen,
som en fjærn Melodi,
mens de videre drager,
de Tusend,
og døer - ved Enden af Livets Graa.
Men den ene Sommerdag, Amor,
skænked medlidende du.

I:bang2001082902
T:Kærligheds Guder II
F:Venus - 

Venus -
Skamløse Kvind,
der med blottet Lænd
frister paa Elskovs Torv
ravende Mænds
drukne Begær.

Svig føder din Aande,
Forrædere skaber dine Kys,
Bittert græder brudte Løfter,
Venus, ved din Dør.

Svegne Mænd
knytter i Smerte deres Hænder.
Bedragne Kvinder
- søvnløse blev de ved <w>dig</w> -
stirrer med tørre Blik
paa den langsomt glidende Nat.

Men du, Gudinde, lér
ubarmhjertigt og højt.
Strækker din dejlige Krop
med dobbelt Vellyst og lér
paa Tronen, Naturen dig gav -
<w>Din</w> Trone: Menneskets Drift.

Ej hører du Graaden ved din Dør
og ikke dit Afkoms Forbandelser,
letfødte Børn af dit letsindige Skød.
Drifternes Frugt, som ingen Kærlighed skøtted
Tilfældet er deres Plejemoder,
og de lever med knyttede Hænder.

Men du hører dem ej.
Strækker med dobbelt Lyst
paa Tronen, Naturen har rejst,
din dejlige Krop -
paa Tronen, Menneskets Drift.

I:bang2001082903
T:Kærligheds Guder III
F:Men Eros - 

Men Eros -
du Hersker og Gud,
du smiler tungsindigt,
støttet til dit mægtige Sværd,
Israels Dommeres ligt.

Stræng er du at sé
over de udvalgtes Flok.

Dit eneste Blik mørkner den svindende Sans,
og svimle føler de kun som et uendeligt Fald

Der er ikke Himmel og Jord,
og Viljen døer
med det standsede Hjærtes Slag -
naar du - o, Eros -
Gennemborer de udvalgtes Bryst
med Skæbnens vældige Sværd.

Og døde, o, Gud
lar dem opstaa
til Kærligheds Liv.

Til Lykken?
Jeg ved det ej:
Lykken er sjælden paa Jord.
Men <w>hvis</w> to Sjæle,
ramt paa den samme Tid
af det samme Sværd,
huser den hellige Ild -
da smiler du, Herre og Gud.

Og stille, en Kerub lig
med dit Sværd,
staar du, Mægtige, Vagt,
foran to saliges Dør.

# Kærlighed - Aagrerske du er, I-III

I:bang2001052601
T:Otello - Mohr
F:Otello - Mohr

Otello - Mohr,
undertiden misunder jeg dig.

Du havde Negerens Blod,
der, røde Flammer lig,
til Hjernen sig Vejen brød,
saa et Vanvid
betog dig, Mohr,
og gjorde til Vaaben din Haand -
<w>Skruen</w>
om den Elskedes Hals.

<w>Saa</w> handled <w>du</w>
og dræbte Desdemona.

Og det var godt at dræbe
før selv at dø
tæt til et koldt Legeme,
som ingen tør kærtegne mér
uden den kolde Jord.

Men du, Otello, var Mohr,
og vi er kun <w>hvide</w> Mænd.
Vor Sorg hænger Graahimmel op,
hvorunder den langsomt sig slæber,
stump og forast,
kun raadløs
fra Angst og til Angst.

<w>Vor</w> Sorg, Otello, har ingen Klo,
vor Vrede intet Lyn.

Og dog var det godt at dræbe -
for selv at dø
tæt til et koldt Legeme,
som ingen tør kærtegne mér
uden den kolde Jord.

I:bang1999061301
T:Den Dag
F:De Dage

De Dage
er ikke de tungeste,
hvor lig et sammenkrøbet Dyr
Angsten paa Hjertet hviler;
<w>den</w> ikke,
hvor Bruddets Nat
lægges om døde Sanser.

Thi Angsten lever,
Og Brudd er Smerte.

Men <w>den</w>  Dag,
da Sorgens Skyer
spredes trægt
af ny Ligegyldighed,
og over dem
Sjælen
det store Intet ser
- <w>den</w> er den tungeste.


I:bang1999061302
T:Nat
F:Nætter

Nætter -
naar det søvnløse Savn
i Sørgeflor hyller
hvert Minde,
man ejer;
og i Ligtog alle Tanker
- selv den mindste -
følger Baaren
af den tabte Lykke ...

Nætter - I er tunge.

Men Nætter,
naar Lejet
under En brænder:
nidsk man maaler
Elskovens Timer,
dem, der til Vellyst
skænkes de tvende
<w>nu</w>  - just <w>nu</w>,
mens man vaager.

Hvor man dem ser,
hvor man dem kender.
Kys var aldrig
<w>saa</w>  tætte,
Elskov saa hed,
Favntag saa enge,
Lysten var aldrig
saa paany ubændig,
som  <w>de</w> i disse Timer,
den Glemte til Jammer.

<w>De</w> Nætter er sværest.

H1:Sorg

I:bang1999061303
T:Der vaagnede den Morgen -
F:Der vaagnede den Morgen et Lig

Der vaagnede den Morgen et Lig,
og det væmmedes selv
ved at Liget spiste,
at det stod op og gik om,
og at Liget talte.

Det vilde sove igen,
som et Lig sig sømmer -
og det lagde sig hen.
Men Søvnen kom ej:
Liget vaager.

I:bang2001082205
T:Natur, jeg elskede dig -
F:Natur

Natur -
jeg elskede dig,
dine Farvers Spil
og Havets Blaa;
Solen, der sank
stille bag vide Sletter,
Solen, der steg
højt over Bjerges Tinder,
Fejed af Dalene Mørket
som med en Kæmpevinge,
steg og gav Lys,
al Jorden Lys -
Natur, jeg elskede dig.

Og Mennesket
elskede jeg
dets Virksomhedstrang,
der med udholdende Hænder
ruller Fremskridtets Stén
frem mod Fuldkommelsens Maal.
Mennesket elskede jeg.

Og Digternes Værker,
de udødelige,
der, Menneskeaandens
Bjerge lig,
trodser Tiden
i majestætisk Ro;
udbrændte Smertens Vulkaner
af Geniernes Liv -
jeg elskede dem.

Og dig, mit Sprog,
med dine milde Lyd
som Søstres Kærtegn
om hver bange Stemning
med ømme Tonefald
ret som en hjælpsom Vens -
mit Sprog, jeg elskede dig.

Kvinderne elskede jeg
som skønne Blomster i Solen,
Natten med Stjerners Bro
frem til de evige Tanker;
Livet elskede jeg,
det uendelige rige,
Landet, mit Land,
hvor meget maa ydes af faa;
ja - jeg elskede dem.

Og Festerne,
som gør Sanserne øre,
og Farverne,
der er Solens Børn,
jeg elskede dem,
og nu er de - døde:
de leved af samme Lys
de døer i den samme Nat.

Nu lever kun
stum og taus,
du, min Smerte,
der, lig en Sfinx,
med tørre Øjne
tomt stirrer
paa det store Tomme.


I:bang2001082204
T:Dagene
F:Blege

Blege,
svindsottige Kvinder lig,
drager mig
Dagene forbi.
Stirrer paa mig
med triste Øjne
   stift -
til de synker
i Tusindmørkets Grav.

De véd ikke Raad
gaar mig forbi
med slappe Hænder,
forsøger at smile
tungt,
og kan det ej.


I:bang1999061306
T:Min Moder
F:Hvorfor ser jeg bestandig

Hvorfor ser jeg bestandig
dit tungsindige Blik?
hvorfor hører jeg altid
din bedrøvede Røst?

Moder - er det fordi
det var den samme Jammer,
hvorunder Du led,
hvormed jeg kæmper?

Var det den samme Sorg,
der bragte <w>Dig</w> Døden,
Døden, den tidlige Død,
Blomstens, der knækkes, lig?

Jeg véd det ej:
din Smerte talte ikke.

Men jeg, jeg vilde saa gerne
nu lægge mit Hoved i dit Skød,
og dine Hænder skulde stryge mit Haar,
mens jeg skrifted mit Hjertes Nød.

Hvem véd? maaske gav det Trøst,
at der var samme Jammer,
- der kan føre til samme Død -
for Dig, min Moder, mit Udspring,
og mig, i hvem Du
forplanted din Nød.

I:bang1999061305
T:Tomhed
F:Der gives Dage

Der gives Dage,
hvor selv Sorgen tier
   og Sjælen sidder
midt i det store Tomme
      ene,
Edderkoppen lig
   og spinder - Tomhed.

# Aldrig mér

H1:Billeder

I:bang2001082103
T:Vinterdag
F:De stod op og gik ud

De stod op og gik ud
under Aastiens Træer,
hvor fra Grenene Sneen faldt.

Hvor dog Dagen var stille,
og Stien laa ene.

Mens de vandrede
Arm i Arm,
de undrende saa'
hver rimdækket Busk,
hver snetynget Grén,
hver Sten, hver en Vej
og selv Byportens gamle Taarn.

Mens stille de vandrede
Arm i Arm
paa den hvide Vej,
blev det Skønhed alt:
hver Vinterdagssky,
hver snedækket Sten
og selv Byportens gamle Taarn.

I:bang2001082104
T:To Vantros Hjerter
F:Hun tyssende kaldte

Hun tyssende kaldte,
og han kom ind
i den maaneklare Stue.
Lyset faldt paa Gulvet
over Blomsterbordets Grønt
og over Fuglenes Bur.

Hun pegede stille:
Fuglene sad
i den samme Ring.
Side om Side,
med Vinge mod Vinge
sov de begge
i Maanelyset.

Længe de stod
foran de blundende Smaa.
Haand søgte Haand,
og Side ved Side
- nikked de begge
op imod Lyset.

Da søgte to Vantros Hjerter
en Gud at takke.
Til sagte hun tog
Klædet for Buret at dække,
og paa Taaen de gik
for Lykken ej at vække.

I:bang1999061304
T:Nat
F:Det var Nat allerede

Det var Nat allerede
og hvor der var stille i Stuen,
hvor de ved Lampens Skin
begge læsende sad.

Man hørte kun svagt
den knitrende Ild
og sagte mod Gulvet
den vuggende Lyd
af Stolen, hvori hun gynged.

Saadan læste de roligt.
Til paa én Gang de begge
løftede Blikket
og Øje i Øje
smilte de længe;

Hvor vi <w>elsker</w>, hviskede hun;
- og de læste igen.



H1:Brahminen

# Brahminen 1
# Brahminen 2
# Brahminen 3

H1:Minder

I:bang2001082201
T:I Theatret
F:I Theatret

I Theatret
var der Hede og Lys
og Folk i Sørgedragter.
Mestrens Død
de fejred,
Liszts,
der troned mellem Laurbær.

I sorte Rober
sang Damerne Mindesange,
i sorte Slips
Herrerne Kirkemusik.

Publikum nikked
i jævn Højtidelighed.

Men du, min Elskte,
troned højt i din Loge,
al Elskovens Lykke
straaled paa dine Træk.
Dumdristigt dit Blik
ynked ,,Minde'' og Døden
- hver Gang det lysende
ramte mit.

<w>Saa</w> sad du, Elskte,
overmodig
midt under Højtid og Død.

Samer sang Kirkekoraler
Herrer Passionsmusik.

Men det var til <w>dig</w>,
han smilte,
Mestren,
fra sin Laurbær.

I:bang2001082202
T:Til en Veninde I
F:Det var ej Dagen

Det var ej Dagen,
blev ej Livet.
Kun en Morgen det var,
en Sommermorgen,
naar vor Have vaagner.

End er det ikke lyst,
og Solen kom ej.

Lig Nattens sidste 
brudte Drømme dvæler
de sidste Halvslør
under Lindes Kroner,
mens rundt i Klynge
dufter dugbedækked'
Roserne -
saa spædt men sødt.

Og Halvskær er det alt,
mens Dagen Natten kysser.

End Naturen véd ej,
<w>hvi</w> den <w>Solen</w> vækker,
men elsker <w>Dæmringen</w>,
som var den <w>Dagen</w>.

I:bang2001082203
T:Til en Veninde II
F:Husker De Billedet end

Husker De Billedet end,
som saa tit vi betragted
sammen og Side ved Side?
Høsten det hed.

Under tyndede Linde,
lænet til Havens Mur,
drømmer en Kvinde.
Solen er nede alt,
men dog hun dvæler,
stirrer mod Aftenens
Skyer, der bleges.......

Saadan, Veninde,
tænker jeg end, at De,
trods Deres Lykke,
stundom i Skumringens Tid
stirrer mod Ungdommen hen,
Ungdommens Dag, som var vor.

I:bang2001082102
T:Blomsterne tilhører dig
TOC:,,Blomsterne tilhører dig'' -
F:Koncerten er sluttet

Koncerten er sluttet,
i Vognen hun steg.
Hastig og sagte
gav hun Kudsken Besked:

Det galdt om at narre
de Folk ved en Souper,
det galdt om <w>mer</w>:
at flygte - til en stille Times Fred.

At flygte til <w>ham</w>,
hendes eneste Ven,
hendes ukendte Page,
hendes Hjertes Ungersvend.

Nu er hun i Huset,
hvor i Højden han boer;
nu skælver hun ved Døren,
som knap hun aabne tør;

Nu er hun derinde
og ser det kære Rum
og ham i Lys fra Lampen,
mens hun stanser, rød og stum.

De kongelige Skuldre
Magnaters Kappe-bær',
Diamanterne glimter
i Haaret, her og dér.

Saa slipper hun de Blomster,
som nys hun høstet har:
Til dig, hun hvidsker stille,
til dig de ene var.


I:bang2001082101
T:Prinzess' Udaschkine
TOC:,,Prinzess' Udaschkine''
F:Da først jeg dig saa'

Da først jeg dig saa',
som Prinzess' Udaschkine
paa Scenen du laa.
Saa fager var aldrig
det Ondes hellige Jomfru,
som, Polakinde
i din Silke du.

Aar der svandt.
Men endnu dig sér
som fra sin Tigerskinds Hynde,
Prinzess' Udaschkine, du lér.
Ja, Polakinde,
med Ret du lo:
Ti fra den samme Stund
haardhændt min Skæbne du blev -
Skæbnen for to.

H1:Forskellige Digte

I:bang2001052602
T:Sommer
F:Du, Sommer

Du, Sommer,
Akazieduftende,
Roser bærer din Lænd,
men en visnende Krands af Jasmin,
smykker, Mænade, dit Haar.

Dage du ejer
saa hede,
at Sjælen de matter:
som naar i lunende Vand
Aarerne aabnes,
og med det rindende Blod
Livet
hensvinder trægt.

Og Nætter -:
naar under den sitrende Luft,
som Vellugt mætter,
Jorden skælver;
imens Universet,
vellystberuset,
byder sit vældige Skød
brunstigt frem
til en Million
af Hymenæer.

Hver Plet gemmer Elskov.
Bag hvert et Blad
det sidste Kræ
giver sig attraafyldt hen
til sin fornyede Lyst.
Men i <i>hver</i> en Blomst
Dragerens Tørst,
elskovssygt,
søger Støvvejens Bryst
til uendelig Kys.

Lig ét Legeme -
Kvindens,
hendes Brudgom befrugter -
skælver da
i ét Lyst
salig,
den ganske Jord.

- - - - -

Du, Sommer,
Lindeblomstduftende,
Roser, bærer din Lænd,
men en visnende Krands af Jasmin,
smykker, Mænade, dit Haar.

I:bang1999061307
T:Alting slukkes og døer
F:Alting slukkes og døer

Alting slukkes og døer:
Dagen og dens Sol,
de synker i Skumring og Mørke,
Menneskelivet,
det glider ud i Tavshed.
Sommeren dør
i Høstens de lange Aftner;
Blomsterne dør
stille og Blad for Blad.
Ungdommen dør,
saa langsomt,
vi véd det ikke,
Illusionerne med,
lydløst og én efter én.
En Dag ligger selv
vor Kærlighed
død i sit Kammer.
Den Dag døde vort Haab.
Den Dag sluktes vort Liv.

I:bang1999061308
T:Død, du, som altid -
F:Død

Død,
Du, som altid
ved mit Hovedgærde sidder,
ved min Side gaar
og bestandig paa mig stirrer
med stærke Øjne.

Død -
lad mig langsomt
<w>vænnes</w> til dit Selskab,
saa, naar en Dag Du
Haanden
mod mig strækker,
frygtløs min
i din jeg lægger
og døer,
som jeg levede:
<w>gudløs.</w>

I:bang1999061309
T:Giv mig -
F:Giv mig, Du døde Gud
P:bang1999061309-p1.jpg%Fra førstetrykket af Bangs <i>Digte</i>, 1889.

Giv mig, du døde Gud,
giv mig, du tomme Himmel,
én Dag i Livets Sol,
én Dag blot levet fuldt:
i Elskov elsket.

I:bang1999061310
T:Var der en Gud
F:Var der en Gud

Var der en Gud,
jeg vilde ham bede
at lade mig sove
<w>fast</w>
Millioner Aar
og vaagne først,
naar alle Verdner var slukte
og ingen dødelige mer,
gejle Hunde lig,
efter Nydelsen, der flygter,
forgæves løb.
Og ingen Forplantningens Drift
i det Levendes Hjerte
Elskov udsaaede til Kval
og fødte den navnløse Angst -
med Begæret, der
Sjælene nager
lig en fortidig
Øgles Klo.
Naar alt var endt
og den sidste Drøm
med det sidste Hjerte slukt,
mens Stjerne som brustne Øjne sad
stille
paa det stille Tomme -
<w>da</w>  vilde jeg vaagne
og dø
,,i en lykkelig Time''.

I:bang1999061311
T:Du store Intet -
F:Du, store Intet

Du, store Intet,
som paa Livet
venter;
uhyre Grav,
hvor Verdener
fylder som Sandskorn -

Lær mig, Du Vældige,
ret hvor ringe jeg er,
selv til en Klage for ringe -
saa <i>tavs</i> jeg maa gaa,
men med Hovedet oprejst
- frem i det evige Mørke.


I:bang1999061312
T:Fædreland -
F:Fædreland

Fædreland,
Plet af Jord paa Jorden;
Fædreland,
Du, vort Sekels Polen,
indad sønderslidt
og udad sønderlemmet;
Fædreland,
sørgeklædte Moder,
<w>lær</w>  os:
smaa at være.
Lær med Taalmod os
Hverdagsdragt at bære -
<w>Arbejdsdragt</w> -
Moder,
Dig til Ære.






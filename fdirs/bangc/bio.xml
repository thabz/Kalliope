<?xml version="1.0" encoding="UTF-8"?>
<bio>
  <body>
Bang, Claus Hansen, d. 1682, Digter. F. i Bogense (?), d. 9. Dec. 1682 i Kbh. Fader: Borgmester i Bogense Hans Bang.

Claus Bang blev Student 1638 fra Odense og Sognepræst i Horne og Asdal 1654. Efter en skandaløs Proces med Formandens Enke blev han 1662 afsat, formodentlig ved Højesteretsdom, og levede derefter i Kbh. som Lejlighedspoet. Der kendes fra Aarene 1666—77 27 Lykønskningsvers, Bryllups- og Begravelsesdigte o. l., som han alle har ladet trykke under Forfatternavnet Dorus; flere fra 1678—82 vides at være gaaet tabt. Disse Arbejder vidner ikke om store poetiske Evner, Versifikationen er ofte ubehjælpsom, og en Sammenligning med <a poet="bording">Anders Bordings</a> samtidige Lejlighedspoesi godtgør, at Bang kun har hørt til Tidens ringere Digtere. At baade <a poet="sorterup">Jørgen Sorterup</a> og <a poet="reenberg">Tøger Reenberg</a> sidenhen gør sig lystige over hans Versefabrik, er ikke saa ufortjent, som at <a poet="syv">Peder Syv</a> har optaget hans Klagedigt over Frederik III. (1670) i Tohundredvisebogen.

<right><small><i>Dansk biografisk Lexikon</i>, Gyldendalske Boghandels Forlag, Kbh., 2. udg., 1932-44, bd. II, p. 75.</small></right>
  </body>
</bio>

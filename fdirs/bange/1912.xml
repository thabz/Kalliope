<?xml version="1.0" encoding="UTF-8"?>
<!DOCTYPE kalliopework SYSTEM "../../data/kalliopework.dtd">
<kalliopework id="1912" author="bange" status="complete" type="poetry">
<workhead>
    <title>Hvide Sommerfugle</title>
    <year>1912</year>
    <notes>
        <note>Teksten følger Einar Bang: <i>Hvide Sommerfugle</i>, V. Pios Boghandel, Kbh., 1912.</note>
    </notes>
    <pictures>
        <picture src="1912-p2.jpg">Forsiden til <i>Hvide Sommerfugle</i> (1912).</picture>
        <picture src="1912-p1.jpg">Titelbladet til <i>Hvide Sommerfugle</i> (1912) lyder ,,Einar Bang / Hvide / Sommerfugle / Digte // København / Forlagt af V. Pios Boghandel / (Povl Branner) / 1912''.</picture>
    </pictures>
    <source facsimile="11530804175A_color" facsimile-pages-num="102" facsimile-pages-offset="6">Einar Bang: <i>Hvide Sommerfugle</i>, V. Pios Boghandel, Kbh., 1912.</source>
</workhead>
<workbody>

<section>
<head>
    <title>Toner fra Ensomheden</title>
</head>
<content>

<text id="bange2019031101">
<head>
    <title>Der kommer en Dag</title>
    <firstline>Der er kommer en Dag</firstline>
    <source pages="11-12"/>
    <quality>korrektur1,kilde,side</quality>
</head>
<body>
<poetry>
Der er kommer en Dag,
Du standser Dit Jag,
og skælvende ser mod det Fjerne.
I higende Brist,
der tændes en Gnist
i Sjælens ulmende Kerne.

I smertende Glød
Du føler Din Nød, -
til Opgør med Sjælen Du stævnes.
Det borer sig Vej,
Du stænger det ej,
og ej det med Fraser kan jævnes.

I kæmpende Skælv
Du føder Dig selv
af Veerne tvungen, - <i>Du maatte.</i>
I æggende Trang
af Vaarluft og Sang
Du siden <i>Din Bløden</i> vil spotte.
- - - - -
</poetry>
</body>
</text>

<text id="bange2019031102">
<head>
    <title>Vingeskudt</title>
    <firstline>Som en vingeskudt Fugl</firstline>
    <source pages="13"/>
    <quality>korrektur1,kilde,side</quality>
</head>
<body>
<poetry>
Som en vingeskudt Fugl,
der søger sit Skjul
langt borte fra Menneskers Vej,
vil jeg finde et Hi
langt fra Alfaresti,
hvor Storfugle flokkes til Leg.

Hvor der spilles af Tjur,
og Ræv gaar paa Lur,
- og Kronvildtet jævnt har sin
vil jeg tømre mit Hus
under Skovenes Sus,
og lytte til Granernes Sang. - -
- - - - - - - - - -
</poetry>
</body>
</text>

<text id="bange2019031103">
<head>
    <title>Alene, - altid alene</title>
    <firstline>Alene, - altid alene</firstline>
    <source pages="14-15"/>
    <quality>korrektur1,kilde,side</quality>
</head>
<body>
<poetry>
Alene, - altid alene!
Hvad kan Vorherre dog mene?
Alene bedrøvet, - alene glad.
Andre Mennesker følges ad,
men <i>jeg</i>, - jeg gaar altid alene.
    - Altid alene
      jeg tvinges at vandre
      paa skarpe Stene
      med Længsel mod andre.

Altid alene i Kampen jeg stod,
alene, naar det gjaldt Anger og Bod.
De andre, de følges ad,
men <i>jeg</i>, - med Elskov og Had,
med Graad, - med Smil gaar alene.
    - Altid alene,
      med Graad i Sang,
      paa skarpe Stene
      min ensomme Gang.

I Sjælen klinger Ensomheds Tone.
Underligt! - Har jeg da noget at sone,
naar altid jeg ensom skal gaa?
Andre Mennesker Følge faa,
men <i>jeg</i>, - jeg gaar altid alene.
    - Altid alene
      mod Fjeldets Tinde
      paa skarpe Stene
      for Toppen at finde. - - -
      - - - - - - - - -
</poetry>
</body>
</text>

<text id="bange2019031104">
<head>
    <title>Jeg elsker alt, som gløder - - -</title>
    <toctitle>Jeg elsker alt, som gløder - - -</toctitle>
    <indextitle>Jeg elsker alt, som gløder</indextitle>
    <linktitle>Jeg elsker alt, som gløder</linktitle>
    <firstline>Jeg elsker alt, som gløder</firstline>
    <source pages="16"/>
    <quality>korrektur1,kilde,side</quality>
</head>
<body>
<poetry>
Jeg elsker alt, som gløder
af Livets æggende Saft,
hver en Stemning, som føder
skælvende Varme og Kraft.

Jeg elsker det, der knækker
sammen af brændende Trang,
ryster Sjæle, - og vækker
som bristende Svanesang.

Jeg elsker hver, som <i>alene</i>
kæmper sig frem uden Hvil,
træder de skarpe Stene
trodsig med spottende Smil.
</poetry>
</body>
</text>

<text id="bange2019031105">
<head>
    <title>Jeg kæmper mig op</title>
    <firstline>De andre hver Een</firstline>
    <source pages="17-18"/>
    <quality>korrektur1,kilde,side</quality>
</head>
<body>
<poetry>
De andre hver Een
bær brændende Sten
som Slaver af Livets Krav.
Den dirrende Aand
med blodigøm Haand
maa bore sig frem mod en Grav.

Jeg aldrig vil gaa
med Lænkerne paa
som andre i samme Drift.
Nej! - stirre jeg vil
mod Sollysets Ild
at tyde dets flammende Skrift.

Jeg kæmper mig op
til Fjeldtindens Top
højt over skrigende Nød;
dér glider mit Sind
i Solhavet ind, -
beruser sig vildt i dets Glød. - -
- - - - - - - - - - - - -
</poetry>
</body>
</text>

<text id="bange2019031106">
<head>
    <title>Myren</title>
    <firstline>Forr ildfuld Bris</firstline>
    <source pages="19-20"/>
    <quality>korrektur1,kilde,side</quality>
</head>
<body>
<poetry>
For ildfuld Bris
paa Drømmens Vinger
Tanker sig svinger;
de styre
    - ind i den blaanende Dis. - -
Da falder mit Blik tilfældigvis
paa - en Myre.

Den kæmper sig frem
til sin stolte Tue
med Byrden - en Flue,
dens dyre
    - Fangst til det fælles Hjem.
Den strider sig frem og igennem,
den - lille Myre.

Medens i Duft
fra den hvide Hæk
op i den blaanende Luft
jeg drømte mig væk,
stred en Myre
        - sig frem til sit Hjem. -
Den rev mine Tanker fra Drømmens Land,
og slog paa min Lyre
        - en Tone an
for Kampen <i>frem</i> - - - og <i>igennem.</i> - - - -
</poetry>
</body>
</text>

</content>
</section> <!-- Toner fra Ensomheden -->

<section>
<head>
    <title>Hvide Sommerfugle</title>
</head>
<content>

<text id="bange2019031107">
<head>
    <title>Vaar</title>
    <firstline>Du dejlige Vaar!</firstline>
    <source pages="23-24"/>
    <quality>korrektur1,kilde,side</quality>
</head>
<body>
<poetry>
Du dejlige Vaar!
Du kommer og gaar,
som en ung og varm Elskerinde.
Du tænder til Fest
og byder til Gæst
hver Sjæl, som kan elske i Blinde.

Jeg elsker Dit Navn!
Du bær i Din Favn
al Sødme, ung Elskov kan love.
Et Kys af Din Mund,
det vækker af Blund
hver Sjæl, som har Længsler, der sove.

Jeg elsker Dit Værk!
Du frigjort og stærk
vækker hver skabende Gave.
Til at staa Brud
Din Sol lokker ud
hver Blomst, som gror i min Have.

Du dejlige Vaar!
Du kommer og gaar,
som en ung og varm Elskerinde.
Men efter hver Rus,
som et Dødens Hus,
jeg min vildgro’de Have vil finde. - -
- - - - - - - - - - - - -
</poetry>
</body>
</text>

<text id="bange2019031108">
<head>
    <title>Viol</title>
    <firstline>Jeg elsker Vaarens Blomsterflor</firstline>
    <source pages="25"/>
    <quality>korrektur1,kilde,side</quality>
</head>
<body>
<poetry>
Jeg elsker Vaarens Blomsterflor,
Viol og Anemone;
og i min Sjæl der bor
en egen, stille Tone,
en Længsel mod hver Blomsterknop,
som skyder op
i Ly af Træets Krone.

Af Vaarens første Blomsterflor
jeg elsker højst Violen,
og i min Sjæl der gror
en Længsel mod, - som Solen
en Morgenstund at folde ud
de unge Skud, -
og sprænge Bægerkjolen. - - -
</poetry>
</body>
</text>

<text id="bange2019031109">
<head>
    <title>I Maaneskin</title>
    <firstline>Det guldgule Haar</firstline>
    <source pages="26-27"/>
    <quality>korrektur1,kilde,side</quality>
</head>
<body>
<poetry>
Det guldgule Haar,
der til Jorden naar,
hun løser op som i Drømme.
Det slynger sig langt,
lig Silke, saa blankt,
i bløde, guldgyldne Strømme.

Med udslaaet Haar
paa Gulvet hun staar
i Maanelyset og drømmer.
Brystet er skjult
af glinsende Gult,
der blødt om Formerne svømmer.

Det glitrende Skær
i et tavst Begær
sit Sølv over Haaret drysser.
Betagen hun slaar
tilbage sit Haar,
og Straalerne Brystet kysser.

I Øjnenes Blaa
der skælvende laa
en stille Taare og glitred.
Kun favnet af Lys
i et Vellystgys
det brændende Legeme sitred. -
- - - - - - - - - - - - -
</poetry>
</body>
</text>

<text id="bange2019031110">
<head>
    <title>Jeg elsker</title>
    <firstline>Paa alle de kendte Steder</firstline>
    <source pages="28"/>
    <quality>korrektur1,kilde,side</quality>
</head>
<body>
<poetry>
Paa alle de kendte Steder
det spirer, gærer og gror,
hvor Venner med Foden træder,
knuses et Blomsterflor.

Udover alle de Vidder,
hvor Sneen ruged i Aar,
toner nu Fuglenes Kvidder, -
Grønt mellem Stenene staar.

I alle de ujævne Kløfter
det spirer, gærer og gror, -
beruset af Solstraalers Løfter
blusser mit Blomsterflor. - - -
</poetry>
</body>
</text>

<text id="bange2019031111">
<head>
    <title>Længsel</title>
    <firstline>Varm og bly hun i Stolen sad</firstline>
    <source pages="29"/>
    <quality>korrektur1,kilde,side</quality>
</head>
<body>
<poetry>
Varm og bly hun i Stolen sad
med Hænderne foldet paa Kjolen.
Hede Længsler i Øjnene bad, -
og Haaret blev kysset af Solen.

Hun sad saa stille og fyldte
Stuen med duftende Vaar. -
Legende Straaler forgyldte
det dejlige, - guldbrune Haar. - -
- - - - - - - - - - - - -
</poetry>
</body>
</text>

<text id="bange2019031112">
<head>
    <title>Men nu skal Toner stige - - -</title>
    <toctitle>Men nu skal Toner stige - - -</toctitle>
    <indextitle>Men nu skal Toner stige</indextitle>
    <linktitle>Men nu skal Toner stige</linktitle>
    <firstline>Der blomstred ved min Side</firstline>
    <source pages="30-31"/>
    <quality>korrektur1,kilde,side</quality>
</head>
<body>
<poetry>
Der blomstred ved min Side
og spired ved min Fod
saa mange Roser hvide,
men ingen rød som Blod,
- - - slet ingen røde Roser!

De aanded i min Stue,
de spandt i Duft mig ind,
men aldrig nogen Lue
de tændte i mit Sind,
- - - de hvide, kolde Roser!

En Kvæld de Roser hvide
bød mig sin Blomsterbund,
men jeg skød dem til Side,
de var jo <i>hvide</i> kun,
- - - de hvide, kolde Roser!

Men nu skal Toner stige
og juble ud det Bud,
at i <i>mit</i> Blomsterrige
er Rosen sprunget ud,
- - - <i>den varme, røde Rose!</i>
</poetry>
</body>
</text>

<text id="bange2019031113">
<head>
    <title>Elskede</title>
    <firstline>Lyt! Alt omkring os er elskende Liv</firstline>
    <source pages="32"/>
    <quality>korrektur1,kilde,side</quality>
</head>
<body>
<poetry>
Lyt! Alt omkring os er elskende Liv.
Hør Sangen fra Væsner, der fæster sin Viv
    i Dag er de jublende kaade
    og synger hver paa sin Maade.

Lad os juble med i det glade Kor!
Giv fri alt det, der indestængt bor, -
    Din hemlighedssøde Gaade.

Elskede! Giv mig et Kys af Din Mund.
Jeg be’r kun om eet, for i samme Stund
    véd jeg, Du ikke er bange,
    men gi’r mig mange, saa mange!

Kom og vær med i den brændende Fest!
Du er dog den, - som véd allerbedst,
    at skønne er Vaarens Sange.
</poetry>
</body>
</text>

<text id="bange2019031114">
<head>
    <title>Brudenat</title>
    <firstline>Min Viola</firstline>
    <source pages="33-34"/>
    <quality>korrektur1,kilde,side</quality>
</head>
<body>
<poetry>
Min Viola,
Foraarspigen,
kom fra Skovens Ensomhed,
og gav mig Fred
for Elskovshigen. - - - -

Hun kom fra Skoven dansende
en brunstig Foraarskvæld
og slynged om mig Kransene
med friske Knoppeskæl. -
Mens Lysetanden flakked,
og Nattens Timer lakked,
hun skænked mig et Blomstervæld,
min Viola, -
Foraarspigen, -
fyldt af Skovens Elskovshigen. - -
- - - - - - - - - - -

Lider Skoven, skælver alle Grene,
saa at Sus gaar gennem Hvælvet.
Dyb er Trangen, tungt er Skælvet
hos en Sjæl, - der lider ene.
    - Over Skovens tunge Timer
      Dødens kolde Alvor kimer.

Elsker Skoven, risler ud i Dagen
Sødme gennem Duft og Sange,
saa Du staar der storhedsslagen,
skønt Du saá det mange Gange.
    - Over Skovens Bruderige
      hviler Skønhed uden Lige. -

Storhed ude, - Storhed inde;
dyb er Skoven, - dyb en Kvinde.

Fra mit Leje Viola lister. - -
Gennem Skoven Knopperne brister. -
- - - - - - - - - - -
</poetry>
</body>
</text>

<text id="bange2019031115">
<head>
    <title>Viola</title>
    <firstline>Læbernes vege Linie</firstline>
    <source pages="35-36"/>
    <quality>korrektur1,kilde,side</quality>
</head>
<body>
<poetry>
Læbernes vege Linie,
de dybblaa Øjnes Brand,
de skjuler ingen Villie,
og skuffer ingen Mand.
    - Hvad Sindet drak af Sødme,
      skrifter Din Læbes Rødme. - - -

Hvad Dine Øjne drømte
i hede Længslers Last,
om det, der kom, og rømte, -
om det, der skjalv, - og brast,
    - alt det, der tog Din Villie
      faar Liv i Læbens Linie. -

Om bløde Brist i Øjet,
og skilte Læbers Hvælv, -
om vege Lemmer bøjet
i korte, hede Skælv,
    - om Vellyst uden Villie
      taler Din Læbes Linie. - - -
      - - - - - - - - - - -
</poetry>
</body>
</text>

<text id="bange2019031116">
<head>
    <title>Nu er Engen af Blomster fuld</title>
    <firstline>Nu er Engen af Blomster fuld!</firstline>
    <source pages="37-38"/>
    <quality>korrektur1,kilde,side</quality>
</head>
<body>
<poetry>
Nu er Engen af Blomster fuld!
Se, hvor de bølge i Vinden.
De puffe kaade hverandre omkuld,
og kysse hinanden paa Kinden.

Nu er Engen af Blomster fuld!
Se, der er røde og hvide. -
I Solen skælver nu Valmuens Guld
med Kløveren Side om Side.

Nu er Engen af Blomster fuld,
Duft over Toppene stiger.
Udsprungne Valmuer, røde som Guld,
er Konger i Blomsternes Riger.

Nu er Engen af Blomster fuld,
og endnu flere der kommer.
Jeg glemmer, de alle visne til Muld,
for <i>nu</i> er det <i>Blomsternes Sommer</i>. - - -
</poetry>
</body>
</text>

<text id="bange2019031117">
<head>
    <title>Sommernat</title>
    <firstline>De havde talt om Sol og Vaar</firstline>
    <source pages="39-40"/>
    <quality>korrektur1,kilde,side</quality>
</head>
<body>
<poetry>
De havde talt om Sol og Vaar,
om Duften fra Jasmin.
Saa stammed han: »<i>De</i> alt forstaar« -
og kyssed hendes gule Haar
bag Buskens hvide Lin. - - -

Han brækkede en vild Jasmin
til Pant paa sine Ord,
men tog for haardt, - den var for fin,
og stille faldt det hvide Lin
ned mod den vaade Jord. - - -

Saa smilte hun, og hvisked sødt: -
»Lad mig, Du tog for haardt«, -
og brød en Gren, saa varmt og blødt,
at intet Blomsterblad blev stødt,
og ingen Blomst faldt bort. - - -

Han tog med Smil mod hendes Skænd,
og kyssed hendes Haar. -
Og Ord blev hvisket stille hen,
de samme om og om igen, -
mens Grenen dufted Vaar. - - -
- - - - - - - - - - -
</poetry>
</body>
</text>

<text id="bange2019031118">
<head>
    <title>Musik under Løvet</title>
    <firstline>Toner stige, Toner svinde</firstline>
    <source pages="41"/>
    <quality>korrektur1,kilde,side</quality>
</head>
<body>
<poetry>
Toner stige, Toner svinde,
røde, hvide, - tunge, lette; -
Toner, som af Sødme mætte
bølge i en Duft af Linde. -

Hver en Tone kælent gynger
i et sagte Brus af Varme. -
Nøgne, - hvide Kvindearme
stille sig om Nakken slynger.

Over høje, lyse Linde
dyb, azurblaa Himlen hvælver; -
Toner sansetunge skælver
i et saligt Nu, - - og svinde. - -
- - - - - - - - - - -
</poetry>
</body>
</text>

<text id="bange2019031119">
<head>
    <title>Gule Roser</title>
    <firstline>Varme Længsler stille skjule</firstline>
    <source pages="42"/>
    <quality>korrektur1,kilde,side</quality>
</head>
<body>
<poetry>
Varme Længsler stille skjule
sig bag Rosenknoppens Gule,
ud mod Duggens Draaber strømme
kyske, - stolte Jomfrudrømme.

Hede Solens Straaler gløde
gennem Blade silkebløde. -
Stille vaagner det, der blunder,
op til Livets store Under. -

Gule Rose, højt Du higed,
Dronning født i Blomsterriget;
men den Sol, Dit Bæger fylder,
alle Blomsters Skød forgylder. - - -
- - - - - - - - - -
</poetry>
</body>
</text>

<text id="bange2019031120">
<head>
    <title>Hvide Sommerfugle</title>
    <firstline>Hvide Sommerfugle</firstline>
    <source pages="43-44"/>
    <quality>korrektur1,kilde,side</quality>
</head>
<body>
<poetry>
Hvide Sommerfugle
søndred Puppens Graa, -
fløj fra Kornets Gule
op mod Himlens Blaa;

Fløj og fandt hinanden
under Himlens Blaa, -
sank saa ned paa Randen
af de Blomster smaa.

Men i Aftenrøden
hver en Sommerfugl
stille gled mod Døden
ned i Agren gul. -

Hvide Sommerfugle
sank som Blomsterfnug. -
Og i Agrens Gule
græder Nattens Dug. - -
- - - - - - - - -
</poetry>
</body>
</text>

<text id="bange2019031121">
<head>
    <title>Pigedrømme</title>
    <firstline>Pigedrømme, Pigesind</firstline>
    <source pages="45-46"/>
    <quality>korrektur1,kilde,side</quality>
</head>
<body>
<poetry>
Pigedrømme, Pigesind,
lyst som Sol paa Grene,
varmt som Dug paa Rosenkind,
drømmer helst alene. - -

Plukker Engens Kløver sød,
gi’r den Kærtegn ømme,
taber Blomsten i sit Skød,
falder hen i Drømme. -

Vaagner hastig i et Spring,
bange for sin Rødme,
lader saa som ingenting, -
glemmer Kløvrens Sødme.

Pigedrømme, Pigesind,
lyst som Sol paa Grene,
varmt som Dug paa Rosenkind,
drømmer helst alene. - - -
- - - - - - - - - -
</poetry>
</body>
</text>

<text id="bange2019031122">
<head>
    <title>I den lyse, frejdige Vang</title>
    <firstline>I den lyse, frejdige Vang</firstline>
    <source pages="47-48"/>
    <quality>korrektur1,kilde,side</quality>
</head>
<body>
<poetry>
I den lyse, frejdige Vang,
hvor Blomster i tusindvis gror,
har jeg ligget saa mangen Gang,
og hvisket min Elskedes Ord,
- - - - - naar Sol stod højt.

I den lyse, frejdige Vang,
hvor Kløver staar duftende sød,
har jeg, dysset af Humlens Sang,
sovet i Blomsternes Skød,
- - - - - naar Sol stod højt.

I den lyse, frejdige Vang
med alle de duftende Skud
vil jeg synge min Brudesang,
og fæste blandt Blomster min Brud,
- - - - - naar Sol staar højt.
</poetry>
</body>
</text>

<text id="bange2019031123">
<head>
    <title>Sol</title>
    <firstline>Sol over Eng</firstline>
    <source pages="49"/>
    <quality>korrektur1,kilde,side</quality>
</head>
<body>
<poetry>
Sol over Eng,
Sol over Mark,
Sol over Stammers brungule Bark!
Sol over Land,
Sol over By,
Sol fra tidligste Morgengry! -
Sol i tindrende Brand! -
- - - Sol vil jeg se over Danmarks Land!

Sol over Aks,
Sol over Al,
Sol over Stue og Rigmands Sal!
Sol over Liv,
Sol over Død,
Sol over Slid for Dagens Brød! -
Sol i tindrende Brand! -
- - - Sol vil jeg se over Danmarks Land! -
</poetry>
</body>
</text>

<text id="bange2019031124">
<head>
    <title>Maaske jeg eengang kan fange</title>
    <firstline>Jeg vil ikke sidde alene</firstline>
    <source pages="50-51"/>
    <quality>korrektur1,kilde,side</quality>
</head>
<body>
<poetry>
Jeg vil ikke sidde alene
og lytte til Bølgernes Sang,
naar de knuses mod runde Stene,
begraves i lugtende Tang.
      - Jeg véd, jeg aldrig kan fange
        Bølgernes klagende Sange. -

Hver Dag vil jeg sidde alene,
hvor tusinde Engblomster gror,
langt borte fra Havstokkens Stene
i dugvaadt, duftende Flor.
      - Dér toner ej Svanesange,
        som Sjælen aldrig kan fange.

Jeg vil ikke Engduften bytte
med Havbrisens saltfriske Drag.
Jeg vil sidde stille og lytte
i Engen hver solmættet Dag.
      - Maaske jeg eengang kan fange
        Blomsternes duftende Sange. - -
        - - - - - - - - - - -
</poetry>
</body>
</text>

<text id="bange2019031125">
<head>
    <title>Syrén</title>
    <firstline>Giv mig kun een</firstline>
    <source pages="52"/>
    <quality>korrektur1,kilde,side</quality>
</head>
<body>
<poetry>
Giv mig kun <i>een</i>
blaahvid Syrén.
Giv mig et Kys
af det blege Drys, -

Et Kys af det Hvide,
skælvende, blide,
der aander af Freden
fra Kyskhedens Eden.


Giv mig kun <i>een</i>
blaahvid Syrén.
Giv mig et Kys
af det blege Drys. -

Syrén, vi alene,
Blaahvide, Rene,
i flammehvid Gløden
kan stille dø Døden. - -
- - - - - - - - -
</poetry>
</body>
</text>

<text id="bange2019031126">
<head>
    <title>Røde Roser</title>
    <firstline>Røde Rose, stille Du bandt</firstline>
    <source pages="53-54"/>
    <quality>korrektur1,kilde,side</quality>
</head>
<body>
<poetry>
Røde Rose, stille Du bandt
paa Murens solbrændte Kant
de dejligste, mørkrøde Kranse.
Nedenfor er den Alfaresti;
Mennesker iler hastig forbi.
- - - Ingen har Tid til at standse.

Røde Rose, Du bandt saa tæt
med Blomster af Solglød mæt
Dine tunge, blodrøde Kranse.
Højt over Græs - med Solstraaler nok,
dufter de fredet mod Menneskers Flok.
- - - Ingen har Tid til at standse.

Røde Rose, Dit Blod er ungt,
derfor hænger skælvende tungt
Dine røde, duftende Kranse. -
De andre iler Dit Væld forbi;
varme Længsler <i>jeg</i> sænker deri.
- - - <i>Min</i> Sjæl har Tid til at standse.
</poetry>
</body>
</text>

<text id="bange2019031127">
<head>
    <title>Ene tilbage</title>
    <firstline>Stille sidder Du og sukker</firstline>
    <source pages="55"/>
    <quality>korrektur1,kilde,side</quality>
</head>
<body>
<poetry>
Stille sidder Du og sukker,
som en Fugl en Regnvejrsnat.
Ensomhedens Mørke lukker
sig omkring Din Tanke brat.

Du er Kvinde, derfor lider
Du, naar Magen er paa Flugt.
Og med Taarer Tiden glider
i et Lys, - der bliver slukt.

Du kan ej i Ensomheden
føle under Taareblænd,
at <i>een</i> Nat i Kærligheden
drømmer Dagens Kampe hen. -
</poetry>
</body>
</text>

<text id="bange2019031128">
<head>
    <title>I Skumring</title>
    <firstline>De andre Stole stod tomme</firstline>
    <source pages="56-57"/>
    <quality>korrektur1,kilde,side</quality>
</head>
<body>
<poetry>
De andre Stole stod tomme
rundt Borde med brugte Glas.
Vi følte Skumringen komme, -
ene igen paa vor Plads. -

Som sortgraa Fugle, der sejle
frem mod det døende Skær,
gled gennem Rudernes Spejle
Skyggernes lydløse Hær. - -

Vi glemte begge at tale,
saa blødt gled Skumringen ind,
som sortgraa Fugle, der dale
mod Vandspejl i Maaneskin.

Sin Haand i mine hun gemte,
saa trygt og stille den laa,
imedens Skumringen stemte
Farver i dybeste Graa. - - -
- - - - - - - - - -
</poetry>
</body>
</text>

</content>
</section> <!-- Hvide Sommerfugle -->

<section>
<head>
    <title>Efteraar</title>
</head>
<content>

<text id="bange2019031129">
<head>
    <title>Døden</title>
    <firstline>Ingen Lyd ved den sortgraa Sø</firstline>
    <source pages="61-63"/>
    <quality>korrektur1,kilde,side</quality>
</head>
<body>
<poetry>
Ingen Lyd ved den sortgraa Sø.
Ingen Raslen af gule Blade, -
ingen Krusning paa Vandets Flade.
Alt lukker sig ind for at dø. - - - -
- - - - - - - - - - - -

Jeg aner, - at hvide Svaner
sejle - paa sortgraa Spejle, -
glide, - blaanende hvide,
rene Sjæle paa Himmelfærd,
henover Søens sorttunge Flade. -
Jeg ser dem ikke i Kvældens Skær,
kun bøjede Træer med gule Blade,
og saa - den tunge, sovende Sø;
men jeg véd, de glider,
som Nonner, der lider
med <i>den</i>, der skal dø. - --------

Ser, det Hvide skære det Sorte,
følger de glidende Baner, -
véd, at de sejler langt borte -
de vilde, - blaahvide Svaner. - - -
- - - - - - - - - - - -

Ingen Krusning paa Vandets Flade. -
Ingen Raslen af gule Blade, -
    stivnet, fortrukket
    staar det, som sukked
    i navnløs Skræk, -
    med Dødens Træk. - -
    - - - - - - - -
    - - - - - - - -

Da bruser i Kvælden Vingeslag.
Mod Himlen tegner sig hvide Flag. -
Over Toppene stryger de hvide Flager.
Det er blaahvide Svaner, - som drager. -
- - - - - - - - - - - - - -

Der glider hvide Fugle
med tunge Vingeslag
igennem Dødens Ensomhed
frem mod den lyse Dag. - -
- - - - - - - - - -
- - - - - - - - - -
</poetry>
</body>
</text>

<text id="bange2019031130">
<head>
    <title>Det suser saa sælsomt derinde</title>
    <toctitle>Det suser saa sælsomt derinde - - -</toctitle>
    <firstline>Det suser saa sælsomt derinde</firstline>
    <source pages="64"/>
    <quality>korrektur1,kilde,side</quality>
</head>
<body>
<poetry>
Det suser saa sælsomt derinde
i Lindenes gulnede Kroner.
Klagende, skælvende Toner
stige i Luften, - og svinde.

Det suser saa sælsomt derinde,
som hviskede Stemmer i Løvet.
Tonerne sagte, bedrøvet
stige i Luften, - og svinde.

Det suser saa sælsomt derinde
i smertelig, stønnende Klage.
Efter de solvarme Dage
sukker nu - gulnede Linde. - -
- - - - - - - - - - -
</poetry>
</body>
</text>

<text id="bange2019031131">
<head>
    <title>Nu dør, min hvide Rose</title>
    <firstline>Nu dør, min hvide Rose!</firstline>
    <source pages="65-66"/>
    <quality>korrektur1,kilde,side</quality>
</head>
<body>
<poetry>
Nu dør, min hvide Rose! - -
  - Se, Bladene er drysset,
    der bøj ed sig, saa blide,
    omkring hinandens Hvide
    som Læber tungt i Kysset.- - -

Nu dør, min hvide Rose! - -
  - Saa stille dør <i>den</i> Døden,
    hvis Blade bløde lukked
    sig over Vellystsukket
    i stille, - mathvid Gløden. - - -

Nu dør, min hvide Rose! - -
  - Se, Bladene er drysset;
    og spredt til hver sin Side
    er dette, bløde Hvide,
    som før hinanden kyssed. - -

Nu dør, min hvide Rose. - - - - -
- - - - - - - - - - - - -
</poetry>
</body>
</text>

<text id="bange2019031132">
<head>
    <title>Visnende Skov</title>
    <firstline>De fælles var om Lysten</firstline>
    <source pages="67-68"/>
    <quality>korrektur1,kilde,side</quality>
</head>
<body>
<poetry>
De fælles var om Lysten
fra Vaarens første Dag,
nu kæmper de med Høsten
som viljeløse Vrag.

Og Vinden synger Amen
i korte, kolde Sus
for det, der leved sammen
i Vaarens hede Rus.

Høstvinden synger Salmer
for Kval, der lides skjult; -
Du ser kun, Bladet falmer,
og daler vissengult.

Eengang de elsked sammen,
nu samme Død de fandt. -
Og Vinden synger Amen
med hvinende Diskant. - -
- - - - - - - - -
</poetry>
</body>
</text>

<text id="bange2019031133">
<head>
    <title>Mellem nøgle Stammer</title>
    <firstline>Hvor er de Blomster, som spired i Vaar</firstline>
    <source pages="69"/>
    <quality>korrektur1,kilde,side</quality>
</head>
<body>
<poetry>
Hvor er de Blomster, som spired i Vaar
bag Stubbe og Stammer skjult?
Ej paa et Blomsterblad Øje jeg faar! -
Alt er saa blegnende gult. -
    - Jeg kender Dig ikke, - Skov, i Dag!
      Ingen Blomster, kun visnede Lag.
      Ak, - død af Kulde er Skovens Have,
      og Vinden stryger mod friske Grave. - - -

Hvor er de Fugle, som fløjted i Vaar
bag Løvets friskgrønne Skjul?
Kun Blæstens Sus gennem Toppene gaar
og ryster Bladdragten gul. -
    - Jeg kender Dig ikke, - Skov, i Dag!
      Ingen Sange, kun Vindenes Slag.
      Ak, - Skovens Fugle mod Syden er
      men Vinden bær Ekko af Vingeslaget. - - -
      - - - - - - - - - - - - - - -
</poetry>
</body>
</text>

<text id="bange2019031134">
<head>
    <title>Forbi</title>
    <firstline>Alle de Ord, vi talte</firstline>
    <source pages="70"/>
    <quality>korrektur1,kilde,side</quality>
</head>
<body>
<poetry>
Alle de Ord, vi talte, -
de mange, varme Kys,
som døde Blade de dalte
i sagte, - isnende Drys.

Nu gaar jeg som en fremmed
blandt det, jeg kender bedst;
og Grene ryster saa græmmet
i denne dødkolde Blæst. - - -
- - - - - - - - - - -
</poetry>
</body>
</text>

</content>
</section> <!-- Efteraar -->

<section>
<head>
    <title>Ungt Sind</title>
</head>
<content>

<text id="bange2019031135">
<head>
    <title>Ungt Sind</title>
    <firstline>Jeg ingen Kvinde ta’r, som andre Mænd har lejet</firstline>
    <source pages="73"/>
    <quality>korrektur1,kilde,side</quality>
</head>
<body>
<poetry>
Jeg ingen Kvinde ta’r, som andre Mænd har lejet.
Jeg ingen Guder tror, som andres Tro har ejet.
Jeg fanger selv det Rov,
som Sjælen har behov,
og trænges det, saa dræber jeg det Svage
for selv som dobbelt stærk at staa tilbage.

Jeg æder ingen Mad, som andres Mund har tygget.
Jeg elsker intet Slot, som andres Haand har bygget.
Jeg bygger <i>selv</i> min Borg
i Glæde som i Sorg, -
og skulde jeg mod Muren løbe Panden,
saa <i>blev</i> jeg dog mig <i>selv</i>, - og ingen anden. - -
</poetry>
</body>
</text>

<text id="bange2019031136">
<head>
    <title>Dagen derpaa</title>
    <firstline>I Dag er jeg trist</firstline>
    <source pages="74-75"/>
    <quality>korrektur1,kilde,side</quality>
</head>
<body>
<poetry>
I Dag er jeg trist,
men i Gaar var hun <i>min</i>.
Kanske var det List,
kanske var det Vin.
- Jeg véd kun, Pokalen, den spejled
  de røde Legemer, - der fejled.

I Dag er jeg trist,
men i Gaar rev jeg let
tilside Batist
og blødt Bobinet.
- Jeg husker ej ret Kvaliteten,
  jeg véd kun, at jeg har set den.

I Dag er jeg trist,
men i Gaar var hun <i>min</i>.
Kanske var det List,
kanske var det Vin.
- Jeg véd ikke selv, hvad bedøved,
  jeg husker kun det, som jeg røved.

I Dag er jeg trist,
men i Gaar var hun <i>min</i>.
Jeg flænged Batist
og betalte for Vin; -
- jeg fested med blodrøde Lyster. -
  Ak! - I Dag trænger Sjælen en Trøster. -
  - - - - - - - - - - - - - - - -
</poetry>
</body>
</text>

<text id="bange2019031137">
<head>
    <title>Maaske</title>
    <firstline>Maaske de løj, de kælne Ord</firstline>
    <source pages="76-77"/>
    <quality>korrektur1,kilde,side</quality>
</head>
<body>
<poetry>
Maaske de løj, de kælne Ord,
Du hviskede mig nys.
Maaske en Slanges Gift, der bor
i Dine varme Kys. -
Maaske Du smilte, da Du græd,
maaske var Hjertet koldt.
    - Jeg véd kun, at mit Hjerte led
      den Sorg, - Du har forvoldt. -

Maaske jeg saå den Flammegnist,
som mellem os to sprang.
Maaske det var de Drømmes Brist,
Du tændte klart engang. -
Maaske det var slet ingen Ting,
maaske kun Løgn og Tant.
    - Jeg véd kun, i den Drømmering
      engang mit Blod det randt. - -

Maaske jeg selv var Daare nok
at tro paa Dine Smil.
Maaske Du dog blandt Elsker’s Flok
hos mig en Stund fandt Hvil. -
Maaske, at <i>jeg</i> var stum og døv,
og <i>Du</i> en Skøge kun.
    - Jeg véd blot, at som gulnet Løv
    hvert Kys faldt fra Din Mund. - -
    - - - - - - - - - - - -
</poetry>
</body>
</text>

<text id="bange2019031138">
<head>
    <title>Magten</title>
    <firstline>I Kampen om en Kvinde</firstline>
    <source pages="78-79"/>
    <quality>korrektur1,kilde,side</quality>
</head>
<body>
<poetry>
I Kampen om en Kvinde,
der sejre vil den Mand,
som hendes Blod kan binde
med sine Sansers Brand; -

Ej den, hvis Hjerne rummer
en Verdens Kløgt og Vid; -
ej den, som ta’r mod Krummer
saa øm og dueblid; -

Ej den, hvis Tanker ruge,
saa Blodet rinder dødt; -
men den, hvis Arme knuge,
saa Øjnene ser rødt. -

Ikke de Ord, saa søde,
de kælne Øjekast, -
men kun de Luer røde
en Kvinde binder fast. -
</poetry>
</body>
</text>

<text id="bange2019031139">
<head>
    <title>Dagen i Dag</title>
    <firstline>Dagen i Dag, den skal flamme med Sol</firstline>
    <source pages="80"/>
    <quality>korrektur1,kilde,side</quality>
</head>
<body>
<poetry>
Dagen i Dag, den skal flamme med Sol,
før den drager mod fremmede Kyster.
Jeg har købt Champagne, et Bundt Viol,
og en Pige med tusinde Lyster. - - -

Pligt og Moral, jeg er ligeglad!
I Dag, jeg kun lever for Lysten.
Lad gaa, jeg da er et vissent Blad,
der er faldet af Træet før Høsten. - - -

Lad gaa, jeg visnede, før jeg sprang ud,
faldt til Jorden, før jeg blev moden.
I Dag, - vil jeg <i>synde</i> mod alle Bud.
I Morgen,- - saa soner jeg Boden. - -
- - - - - - - - - - - - - -
</poetry>
</body>
</text>

<text id="bange2019031140">
<head>
    <title>Slaphed</title>
    <firstline>Af min Slapheds Øde</firstline>
    <source pages="81-82"/>
    <quality>korrektur1,kilde,side</quality>
</head>
<body>
<poetry>
Af min Slapheds Øde
lever op det Døde
med et djævelsk Hvin. -
Frem det Raadne bugter,
saa at Natten lugter
af en Sjæls Ruin. -

Ud af Sjæledybet
vælter Aadselkrybet
som en slimet Hær. -
Nu jeg føler Timen,
hvor de æder Kimen
i et vildt Begær. -

Hvor jeg dyrisk hader
Tankens klamme Gader
i en Taagedis, -
længes mandigt efter,
Sjælen selv fik Kræfter
til en saltfrisk Bris. -
</poetry>
</body>
</text>

<text id="bange2019031141">
<head>
    <title>Reflektion</title>
    <firstline>Jeg laa vel under Aaget</firstline>
    <source pages="83"/>
    <quality>korrektur1,kilde,side</quality>
</head>
<body>
<poetry>
Jeg laa vel under Aaget,
og leved vist for vildt;
men ej jeg tror, at noget,
jeg gjorde, helt er spildt.

Jeg kæmped vel forgæves,
og hented Nederlag;
men ej jeg tror, der kræves,
man sejre skal hver Dag.

Og ofte efter Slaget
jeg stoltere saá ud,
som bar paa Nederlaget,
end Sejrens unge Gud. - -
</poetry>
</body>
</text>

<text id="bange2019031142">
<head>
    <title>I Dag</title>
    <firstline>Side ved Side</firstline>
    <source pages="84-85"/>
    <quality>korrektur1,kilde,side</quality>
</head>
<body>
<poetry>
Side ved Side
tusinde Graner
mod Himlens Blaa
staar skinnende hvide. -
Jeg skælvende aner,
mens Øjnene blændes,
et Vidunder bag,
som aldrig skal kendes. - - -
- - - - - - - - - - -
Sneen er faldet mod Kvælden tit,
dalet fra Skyen sagte og blidt, -
men aldrig var Skæret skinnende hvidt
                        - <i>som i Dag!</i>

Side ved Side
kridhvide Faner,
mod dybeste Blaa
det hvideste Hvide. -
Jeg skælvende aner,
som løftedes Fligen,
et Vidunder bag
med Menneskers Higen. - -
- - - - - - - - - - -
Tusinde Gange jeg Himlen saá,
stirrede mod det skiftende Blaa, -
men aldrig i Farven en Længsel laa
                        - <i>som i Dag!</i>
</poetry>
</body>
</text>

<text id="bange2019031143">
<head>
    <title>Jeg dyrker Roser</title>
    <firstline>Lad andre dyrke gyldent Korn</firstline>
    <source pages="86"/>
    <quality>korrektur1,kilde,side</quality>
</head>
<body>
<poetry>
Lad andre dyrke gyldent Korn
for Sommersol og Sommervind;
det hidser ej <i>mit</i> unge Sind. -
Jeg elsker Rosen med dens Torn,
og derfor i hver Frihedsstund
jeg dyrker Roser kun. - -

Lad andre samle Laden fuld
af modent Korn, der vejer tungt;
dertil <i>mit</i> Sind er altfor ungt.
Jeg kysser Rosens Purpurguld,
og samler paa de Kys, min Brud
saa sagte aander ud. - - - -
- - - - - - - - - - -
</poetry>
</body>
</text>

</content>
</section> <!-- Ungt Sind -->

</workbody>
</kalliopework>

<?xml version="1.0" encoding="UTF-8"?>
<!DOCTYPE kalliopework SYSTEM "../../data/kalliopework.dtd">
<kalliopework id="1911" author="barfod" status="complete" type="poetry">
<workhead>
    <title>Andalusiske Digte</title>
    <year>1911</year>
    <notes>
        <note>Værket har tilegnelsen ,,Edith tilegnes disse Digte!''.</note>
        <note>Teksten følger Thorkil Barfod: <i>Andalusiske Digte</i>, Jacob Erslev's Forlag, Kbh., 1911.</note>
    </notes>
    <pictures>
        <picture src="1911-p1.jpg">Titelbladet til <i>Andalusiske Digte</i> (1911) lyder ,,Thorkil Barfod // Andalusiske / Digte // Jacob Erslev's Forlag A/S / (Erslev &amp; Hasselbalch) / København / 1911.''.</picture>
    </pictures>
    <source facsimile="11530804233F_color" facsimile-pages-num="46" facsimile-pages-offset="6">Thorkil Barfod: <i>Andalusiske Digte</i>, Jacob Erslev's Forlag, Kbh., 1911.</source>
</workhead>
<workbody>

<poem id="barfod2019071701">
<head>
    <title>Til Edith</title>
    <firstline>Sevilla - marmorskøn og hvid</firstline>
    <source pages="5"/>
    <quality>korrektur1,kilde,side</quality>
</head>
<body>
Sevilla - marmorskøn og hvid -
har budt mig modne Druer - -
Dens Nat var kølig, stjerneblid,
dens Dag var Sol og Luer!

Sad jeg og græd en ensom Nat
- sligt har hvèr Stakkel prøvet -
saa var jeg mere hjemvèsmat
end egentlig bedrøvet!

Og fik til Vin og Rus jeg Raad
- trods Tiggerskarers Plukken -
saa var jeg mère ung og kaad
end egentlig fordrukken!

Og fristed mig en Aftenstund
to blanke Øjnes Kærte - -
saa vandt de mère Arm og Mund
end egentlig mit Hjerte - - -

- - Men druknes i en Taaresø -
faa Kors og Notabène - - -
Nej heller klynges op og dø
blandt Kundskabstræets Grène!!

<nonum><small><right>3-3-11</right></small></nonum>
</body>
</poem>

<poem id="barfod2019071702">
<head>
    <title>En Morgenstund</title>
    <firstline>Der var Formiddagssol i Sevillas Park</firstline>
    <source pages="6"/>
    <quality>korrektur1,kilde,side</quality>
</head>
<body>
Der var Formiddagssol i Sevillas Park,
der var Pletter af Guld over Løv, over Bark,
der var ivrige Myrer og Bier paa Fangst,
der var Firbèn med Øjne, der lyste af Angst -
og Nerium dufted - -: en bugnende Mark
i Formiddagssol i Sevillas Park.

Og da Klokken slog syv fra Giraldas Uhr
- i Dur eller Mol, i Mol eller Dur -
da stod du i Skyggen og spillede Bolt,
i Silkemantilla med Guldnaal holdt - -
-: en syttenaars, hvidklædt Gudindefigur,
da Klokken slog syv fra Giraldas Uhr. -

- - Jeg gemmer den Rose, der faldt fra dit Haar,
og jeg gemmer dit Smil -: Som et bange <i>Hvorfor!</i>
Men din Nakke, der knejste saa gudrank og fri,
var det stolteste Svar -: Var et dristigt <i>Fordi!</i>
Og alle, der drømmer, i Drømme forstaar:
jeg gemmer den Rose, der faldt fra dit Haar!
</body>
</poem>

<poem id="barfod2019071703">
<head>
    <title>Sevillana</title>
    <firstline>Med sorte Øjne og viltret Haar</firstline>
    <source pages="7-8"/>
    <quality>korrektur1,kilde,side</quality>
</head>
<body>
Med sorte Øjne og viltret Haar
har hun voxet sig stor i sin fædrene Gaard.
Med brune Arme og sparkende Bèn
har hun smilet til alle og lokket for èn -
    Men nu, da han knæler i Støvet,
    er Manden al Charme berøvet!

Hun stryger med Viften hans blanke Haar -
    med smilende Øjne, der tænker:
Jeg burde vel gi’ ham det stakkels Kys,
    som Bod for formodede Rænker!

Han aner jo ikke, det kribler saa sødt
    Forførelsens Gift at smage - -
for saa - med en trilrende Lattersalut -
    at takke for Fest og Plage!
- - - - - - - - - - - - - -
- - - - - - - - - - - - - -
Med sirlige Krøller for Spejlet sat
har hun haabet hvèr Dag - og fortvivlet hvèr Nat.
I Gyngestolen - med vuggende Bèn -
har hun smilet og lokket ad alle og èn.
    Saa knæler en Stakkel i Støvet:
    Parfumen har ham bedøvet!

Hun stryger med Viften hans blanke Haar -
    Og Viften er grøn - - og af Silke - -
Kanskè berører et Haandled svagt
    hans Kind - med Kærtegn - Aa hvilke!

Han faar ikke Tid til at tænke sig om,
    før Koret har messet sit Amen - -
Og nu bør de - roligt - i kommende Aar
    formère Slægten tilsammen!
</body>
</poem>

<poem id="barfod2019071704">
<head>
    <title>Zarza</title>
    <firstline>Jeg laa og saa paa det blaagrønne Vand</firstline>
    <source pages="8-10"/>
    <quality>korrektur1,kilde,side</quality>
</head>
<body>
Jeg laa og saa paa det blaagrønne Vand
med Sol over gyngende Bølger - -
Vinden var hed - og det føg med Sand,
og Luften var blaa som Viol
        ved Puerto de Santa Maria! -

Blandt Skum - der var hvidt som fygende Snè,
da Havet tog til at ebbe,
fik jeg et Havfruebryst at sè
og et Haar - - som et taagesort Tæppe!

Jeg laa i en Klit af rygende Sand
med Solbranden over min Pande
og mente, det var et forvirret Syn
der glèd blandt de gurglende Vande.

Thi Præsterne siger, at Gud er god,
han frister ej over Evne - - -
Men Satan logrer for Syn og Sans
med alt, hvad vildt man kan nævne. - -

- - - Saa kom hun -: En solbrændt Zigøjnertøs
og kaldte sig Zarza mia -
slængte sig hen i en Klit for min Fod
        ved Puerto de Santa Maria. -

To Øjne - som Havets mosvaade Sten
og Bryn - som Tangplantetrevler,
to nøgne, brune og slanke Bèn -
og en Stemme som Skum over Revler.

En Mund som Koral - saa fugtig og rød
og saltvaade Draaber i Haaret.
- Og Kjolen - der kun var et laset Gevant
i Djævlenes Værksted skaaret - - - -

- - Jeg kyssed dit Haar og jeg kyssed din Fod,
af Havvand dufted din Aande - -
Der var baade Salt og Sol i dit Blod.
- Og det var Ebbe - og det blev Flod
        ved Puerto de Santa Maria! -

Der skreg en Fugl paa sin gyngende Flugt,
og Sandet føg over Stranden - -
Du rakte mig Bægret af Vin og Blod,
og dødsgal kyssed jeg Randen.

- - Som Foster af Djævlenes Kogleri
forsvandt du - i Søvnmulm begravet.
Jeg fik ikke sèt, om Luften dig tog,
eller om du blev Skum paa Havet! -

Men Konge i Tusindogènnats Land
- aa sorte Zarzita mia -
dør jeg i Drøm om den Eftermiddag
        ved Puerto de Santa Maria - - -!

    Ved Puerto -
            Puerto de Santa Maria!
</body>
</poem>

<poem id="barfod2019071705">
<head>
    <title>Spansk</title>
    <firstline>Ved San Juan de Aznalfarache</firstline>
    <source pages="10-11"/>
    <quality>korrektur1,kilde,side</quality>
</head>
<body>
Ved San Juan de Aznalfarache
V laa jeg en solhèd Middagsstund og drèv
i Ly af Nonneklostrets gule Mure,
hvor Tiden sine skarpe Skrifttegn skrèv -:

Nu en Ruin - med Græs i dybe Furer -
med Dill og Valmu bag hvèr sprukken Stèn.
En Stilhèd uden Lyd -: Stum sad en Time
en søvntung Fugl paa en Olivengrèn.

Der dufted hedt og sødt af Krusemynte,
berusende som overgæret Vin - - -
Og hen mod Aften steg Cikadesangen
som sølvfint, spinkelt Spil paa Mandolin.

Højt over mig en Luft saa varm og evig
som mine egne Tankers Kuppelhvælv -:
Ved San Juan de Aznalfarache
saa jeg i Himlens Spejl mit eget Selv!

- - Hist laa i Sol Sevillas hvide Tage
i Krès om Katedralens Himmelspir -
Og dybt i Dalen, mellem grønblaa Marker,
løb brèd og lèrgul Guadalquivir!
</body>
</poem>

<poem id="barfod2019071706">
<head>
    <title>Isabelita</title>
    <firstline>Du stod og sang for alle Folk paa Gaden</firstline>
    <source pages="11"/>
    <quality>korrektur1,kilde,side</quality>
</head>
<body>
Du stod og sang for alle Folk paa Gaden.

Og mig - der sad lidt nedenfor Tribunen -
forhexed Fodens Form og Øjets Lynen.

Skønt brynjeklædt mod Kvindeøjnes Pile
blev jeg forrykt, dengang jeg saa dig smile:
Du kostede mig otte Nætters Hvile!

Og nu forstaar jeg Gaaden - denne svære:
En Valmublomst - skabt som en Blomst <i>bør</i> være
forstaar med Yppighed sin Dragt at bære.
- - Men vil du suge Saften - - Vogt dig, Kære
</body>
</poem>

<poem id="barfod2019071707">
<head>
    <title>Paa Guadalquivir</title>
    <firstline>Ro, ro - langsomt frem</firstline>
    <source pages="12-13"/>
    <quality>korrektur1,kilde,side</quality>
</head>
<body>
Ro, ro - langsomt frem
mens Aarestænket fugter min Pande
Her er saa vidunderligt stjernetyst
    paa Guadalquivirs Vande - -:

Det synger saa blødt for Baadens Stavn,
hvor Skummet perlehvidt skinner,
og fjernt i den blaahvide Aftenluft,
    staar Torre del Oros Tinder.

Saa kommer de skæreste Minder
og kysser mit Øje i Drøm,
saa duftende Julitanker
    i sagteligt glidende Strøm - - -

Med gyldentskinnende Stjerner
højt i den fløjelssorte Luft
mindes jeg Bellis i Plæner
    og Kaprifolieduft.

Mindes to Vidunderøjne - - - -
mindes - og mindes - og mindes!
Aa - kom, alle haanfrække Kvinder,
    der udi Verden findes.

Kom - fyld mig med spottende Latter
og Baaden med Rosenranker - - -
Jeg <i>tør</i> ikke druknes i Aften
    af disse fortrampede Tanker.

I hujende Venuspræstinder
med bløde og dækkende Slør -
jeg kræver et Kys af Jer alle,
    - - indtil hvèrt Minde dør!

Jeg tager en Haandfuld Hjærter
og vrider dem i min Haand,
til Blodet pipler i Striber
    som røde Silkebaand.

Som vuggende røde Silkebaand
blandt Skummets Kniplingehvidt -
- - Og gaa saa - gaa - -! Lad mig drømme
    om alt, hvad der før var mit.

Thi altid alène - - alène
er <i>jeg</i> og <i>mit</i> af <i>mig selv</i>,
rank, som Giralda knejser
    mod Himlens fløjlssorte Hvælv. - -

- - - Det synger saa blødt for Stavnen
hvor Skummet perlehvidt skinner -
Og det er Aarestænket,
    der fugter mine Kinder.
</body>
</poem>

<poem id="barfod2019071708">
<head>
    <title>Stjerner</title>
    <firstline>De store Sydens Stjerner</firstline>
    <source pages="14"/>
    <quality>korrektur1,kilde,side</quality>
</head>
<body>
De store Sydens Stjerner
har hexetryllende Glans,
er mægtige, svævende Kloder
i sælsomt syngende Dans.

Og Himlen er tung af Mørke:
En Dronning i Fløj elsdragt,
der ene er værdig at bære
Juvèlernes lynende Pragt.

Som glødende Guldprojektiler,
hvis Bane er stejl og vild,
skyder de hen over Himlen
med pralende Striber af Ild.

Og spejder jeg - gal af Beundring -
mod Himlenes knejsende Hvælv,
saa favner jeg Rummets Alvor
og brænder som Stjerne selv.

Thi hèle den gnistrende Himmel
kan spejles i Taarens Sø - -
Vi Sydens store Stjerner
vi brænder - - -

            men saa maa vi dø!
</body>
</poem>

<poem id="barfod2019071709">
<head>
    <title>Roser</title>
    <firstline>En lille hvidklædt Pige</firstline>
    <source pages="15"/>
    <quality>korrektur1,kilde,side</quality>
</head>
<body>
En lille hvidklædt Pige
saa ærbar til Messe gaar
med Rosenkrans i Haanden
og Slør om det sorte Haar -

Hun bèder saa fromt til Madoña,
om hun kan Forladelse faa
for alle begaaede Synder - - -
og andre, hun vil begaa!

Og sikkert: Guds hellige Moder,
der er saa langmodig og mild,
hun opfylder gerne de Bønner,
der stiles hende til - - -

En lille hvidklædt Pige
hun bèder sin Rosenkrans -
Og alt som Perlerne glider
faar øjnene stærkere Glans.

De barnlige Kinder brænder,
hun vifter sig - afbrudt og sært -
og skotter i Været - - Mon han
har Viftesproget lært! - - - - -

- - Men hun gaar trøstet fra Messe,
mer knejsende dristig end før -:
Nu titter der røde Roser
frem under det sorte Slør!
</body>
</poem>

<poem id="barfod2019071710">
<head>
    <title>Til Messe</title>
    <firstline>Der er saa alvorligt - saa stemningstyst</firstline>
    <source pages="16-17"/>
    <quality>korrektur1,kilde,side</quality>
</head>
<body>
Der er saa alvorligt - saa stemningstyst
i den mægtige Katedral.
Der dufter af Røgelse - - slumrende sødlig - -
og Luften er sval - vederkvægende sval.
    Der brænder en svag, lille, dinglende Lampe
    foran hvèrt Alters guldskinnende Plads -
        Sollyset driver i Regnbuefarver
        gennem de malede Glas.
- - - - - - - - - - - - - -
    For Madoñas Rosenalter
    knæled jeg med skjulte Øjne,
    ved din Side. - Hède Bønner
    listed sig fra mine Læber.

    Rundt omkring en talløs Skare:
    Mænd og Kvinder - Alle Aldre - -:
    Børn med store, fromme Øjne -
    gamle mimrende Morliller.

    Ranke, smukke, modne Fruer -
    Mænd, hvis Skægdun netop spired -
    Mænd, der graaned over Issen- - -
    Alle bad de til Madoña!

    Selv paa Knæ, med bøjet Hoved,
    saa jeg dig - tæt ved min Side -
    bède Rosenkransens Perler
    for Madoñas Rosenalter.

    Saa de slanke Fingre gøre
    Korsets Tegn for Bryst og Pande.
    Saa dig rejse dig og glide
    langsomt gennem Kirkens Korsgang.

    Men idet jeg strøg forbi dig,
    dèr du gik saa hvid og ærbar,
    hvisked jeg dig ind i Øret
    - medens dine Kinder brændte - -:

    Alle fromme Mænd og Kvinder
    troede, at jeg laa og knæled
    for Madoñas Rosenalter - - -
    Nej - jeg knælede for <i>dig!</i>

    Mine hède Bønner søgte
    ej Madoñas Jomfruhjærte - -
    Nej - af alle Kvindehjærter
    stilede de kun mod <i>dit!</i>

    - - Men du sukked gudhengivent,
    med et Smil i begge Øjne -
    slog din Vifte langsomt sammen:
    Det er syndigt! - Du maa skrifte!

    - - - Gittanita - Gittanita!
    Synden tynger tungt mit Hjærte
    kom i Parken Klokken otte,
    jeg vil skrifte i dit Øre! - - -
</body>
</poem>

<poem id="barfod2019071711">
<head>
    <title>Ventetime</title>
    <firstline>De blegrøde Roser i Hæk og i Klump</firstline>
    <source pages="18"/>
    <quality>korrektur1,kilde,side</quality>
</head>
<body>
De blegrøde Roser i Hæk og i Klump
al Luften med Liflighèd mætter -
Og Palmebladene klaprer svagt
som fjerne Kastanetter. - - -

- - Der kryber i Grustæppet hèr for min Fod
to Myrer - saa store som Fluer - - - -
Hist vugger en dejlig Acasiegrèn
i yndefulde Buer. -

En spidspigget Kaktus - saa mørk - og saa stiv
staar truende Vagt ved min Side.
- - - Se: frem mellem Roserne titter koket
en nøgen, hvid Sylfide!

- Jeg sèr paa mit Uhr, hvis Visere trægt
og langsomt Sekundterne skrive.
De guldfine Straaler af Sol, der staar lavt,
slaar Ild af Glassets Skive. - - - -

Blandt blegrøde Roser i Hæk og i Klump
de rislende Vandstrømme kime - - -
- - Men du, min Gitana, min Rosenblomst,
- - - du kommer først om en Time -!
- - - -!
</body>
</poem>

<poem id="barfod2019071712">
<head>
    <title>Sorte Gitta</title>
    <firstline>Der var engang en Konge</firstline>
    <source pages="19-25"/>
    <quality>korrektur1,kilde,side</quality>
</head>
<body>
Der var engang en Konge
    i Andalusiens Land -
Han ejed Ædelstène
    af det reneste Vand,

han ejed tunge Smykker
    i vægtig Overflod:
Smaragder, saa røde
    som Tyrenes Blod,

ham pryded brede Ringe
    og ciselèrte Spænder
og Perler - skære, hvide
    som Gittas hvide Tænder.

Hans Slot var skumhvidt Marmor,
    dets Port var dyb og bred,
fra Taarne og Altaner
    hang Rosenranker ned -

Langs alle Marmorvægge
    hang Spejle af Krystal,
og Kongens egen Tronstol
    var Guld og blankt Metal.

Og duftende af Blomster,
    udfoldet som et Nèg,
mod Tronsalens Billedloft
    et Springvands Straale steg.

Højt over Slottets Have
    stod Maanen - gul og blank.
I spejlhvidt Vand, blandt Lotus,
    dens fine Straaler sank.

Og Kilder løb og leged
    blandt blomstrende Rabatter
og klang - i Nattens Tysthèd -
    som Gittas klingre Latter.

Metalblaa Firben smutted
    som Ildlyn for èns Fod - -
Papaver blomstred - røde
    som Tyrenes Blod.

De slanke Palmer knejser,
    Ildstjerner staar og brænder - -
Acasieranker - hvide
    som Gittas hvide Tænder!

Langs smalle, gule Gange
    drev Rosenblomsters Duft - - -
Et Eventyr var Haven
    langt over al Fornuft!

- - - En andalusisk Konge
    - har Sagnet os belært -
han ejer Guld og Blomster:
    lige meget af hvèrt!

- - - - - - - - - - -
- - - - - - - - - - -

Men midt i al sin Rigdom
    sad Kongen - træg og mut -
halvt henslængt paa en Divan
    med Blikket sløvt og brudt.

Hver Blomst - hver Ring - hvèr Perle
    kèdsom han Ryggen vendte - -
Men blev han alt for travrig
    - saa lod han Gitta hente -

Hun dansede - - hun dansede -:
    Som Sol - som Ild - som Blod!
Han sansede- - - han sansede
    kun Gittas slanke Fod - -

Det kribled i hans Strube,
    det gurgled i hans Sjæl:
Højt over Gittas Hoved
    slog Kastanetter Smæld - -

Han strøg sig gennem Haaret,
    hans Mund blev øm og veg,
som Gittas Dans blev Vanvid -
    dens vilde Rytme steg - - -

Saa smidigt glèd hun fremad,
    sært æggende i Gangen:
Ryglinjen skrev Legenden
    om Kvinden og om Slangen.

- - Et Nu! - Og hun stod stille
    saa rank som Staal og Klinge,
med Perlebaand i Haaret
    og gyldne Ørenringe - - - - -

Op sprang den unge Konge
    af Andalusiens Land - -
Det gløded i hans Øjne
    som Sol over Sand -:

Du sorte Gittanita
    med Sløjfer og med Sko,
jeg byder dig min kongelige
    Huldskab og Tro!

Sè dette tunge Smykke
    med Perler besat
er dit - - ifald du gir mig
    din Kærlighèd i Nat!

Men Gittas Hoved knejser,
    de sorte Øjne brænder - - -
Og Kongens Perler falmer
    mod Gittas hvide Tænder.

Hun dansede - - hun dansede:
    En Strofe vild Musik!
Han sansede- - -han sansede
    kun Gittas sorte Blik - -

Han tigged hende - trued hende
    om at blive hans - -!
Men Gitta lo - og svared
    med end vildere Dans.

- - Og han sprang frem: Han <i>vilde</i>,
    han <i>maatte</i> fange hende - -:
Da saa man Kongen danse
    med en Zigøjnerkvinde!

Hun vendte sig og hujed:
    En skogrende Sang - -
Højt over hendes Hoved
    Kastañetterne klang!

Det var, som sad Kong Satan
    og lo i Takt til Sangen - -:
Ryglinjen skrev Legenden
    om Kvinden og om Slangen!

- - Men Kongens Nerver brændte,
    hans Hud var som Glas,
han sprang som Bajadere
    i sit eget Palads.

Han saa de hède Luer
    i Gittas Mund og Skød,
og tunge Valmudufte
    fra hendes Fingre flød.

Det svimled ham - han vakled -
    han glèd paa sin Fod - -:
Det var, som om han dansed
    i det røde Tyreblod.

Al Luften brændte om ham
    som solhedet Sand - - - -
Han laa besvimet - Kongen
    af Andalusiens Land!

- - Og da han atter vaagned
    og fik sin Hjærne sundet
og saa sig om i Salen - - - -
    da var Gitta forsvundet!

- - - - - - - - - - -
- - - - - - - - - - -

Man siger, alle Konger
    i Andalusiens Land,
- der ejer Ædelstène
    af det reneste Vand -

har haft sig slig en Gitta
    som sin <i>fineste</i> Skat - - -
Men endnu aldrig ejet
    hendes Kærlighèd èn Nat!

Men alle har de maattet
    i Dansens Virvler springe - - - -
For Gitta - hun er <i>evig</i>
    som sine Ørenringe!

- - - - - - - - - - -
- - - - - - - - - - -

Du bad mig om et Digt
    til Tak for din Dans -
Nu er du flettet ind
    i Lègendernes Krans!

Du tvang mig til at synge
    fordi du er saa skøn - -
Jeg gjorde, som du bad mig.
    Opfyld mig nu <i>min</i> Bøn:

Thi skønt jeg ej er Konge
    i Andalusiens Land
- og ejer Ædelstène
    af det reneste Vand,

og skønt jeg heller aldrig
    om din Dans dig har bèdt,
saa er jeg dog - lig Kongen -
    i samme Vaande stèdt.

Thi <i>jeg</i> har en Gitta
    som min <i>èneste</i> Skat - -
Men jeg har aldrig ejed
    hendes Kærlighed <i>èn</i> Nat!!

- - Saa talte jeg til Gitta.
    Men Gitta lo og sang - - - -
Højt over hendes Hoved
    Kastañetterne klang!
</body>
</poem>

<poem id="barfod2019071713">
<head>
    <title>Vifter</title>
    <firstline>Din Kærlighed er evig - - Gudbevares</firstline>
    <source pages="26-31"/>
    <quality>korrektur1,kilde,side</quality>
</head>
<body>
<nonum><small><right><i>De smukke, spanske Pigers Rovdyrtænder</i></right></small></nonum>
<nonum><small><right><i>rèv i mit Hjærte lange Saar og Rifter -</i></right></small></nonum>
<nonum><small><right><i>Men hvèrgang jeg slap ud af deres Hænder,</i></right></small></nonum>
<nonum><small><right><i>skrèv jeg som Straf et Vers paa deres Vifter.</i></right></small></nonum>

Din Kærlighed er evig - - Gudbevares,
jeg tror dig! - - Det er himmelsødt at narres!

<nonum><center>*</center></nonum>

Paa Guadalquivir har jeg dig spurgt
og er tilfreds med Svaret - -: Intet andet,
end at du smiled ømt og tankefuldt,
mens du lod Haanden glide gennem Vandet!

<nonum><center>*</center></nonum>

Naar du er falmet, gammel, kroget, træt - -
hvad saa - -! Hvor er <i>saa</i> Lykkens Solguldstriber!
- -: Se, Clara, dette gamle Pibebræt,
det bruger jeg endnu til mine Piber.

<nonum><center>*</center></nonum>

Du siger: Rør mig ikke! - Og jeg hører
og lyder den Befaling, du har givet. -
Men - lægger jeg dig Armen rundt om Livet,
saa er det <i>Kjolen</i> - - ikke <i>dig</i>, jeg rører!

<nonum><center>*</center></nonum>

Kun store, dumme Børn gaar rundt og tror,
at man kan ta’ Komèterne ved Halerne!
Af Hjærter ønsker du en Perlesnor - -
- - Dèr er et Spejl! -: Slaa af paa Idealerne!

<nonum><center>*</center></nonum>

Din Kærlighèd dig lader ingen Hvile,
er som en ormædt Tand: Den smærter, brænder.
Naar den er vel plomberèt, kan du smile -
- - hvis ikke den har smittet andre Tænder!

<nonum><center>*</center></nonum>

Nu har i èt Kvartèr du siddet stille
med denne honningsøde Glans i Øjet- - -
Fortæl mig, hvad du tænker paa, du Lille!
- - Naa, <i>Ingen Ting!</i> - Tak, saa er jeg fornøjet!

<nonum><center>*</center></nonum>

Om vi skal gifte os! - Nej aldrig, Skat!
Om alt har jeg et Drømmeslør fornøden,
og brister Idealets Elvernat - -
- da er min Sjæl bedrøvet indtil Døden!

<nonum><center>*</center></nonum>

Du kommer smilende, hvèrgang jeg kalder,
og lægger kært din sarte Haand i min
med en Bevægelse - saa blød og fin
som en Kastanjeblomsts, der langsomt falder.

<nonum><center>*</center></nonum>

Du <i>vèd</i>, hvad du har dræbt - og smiler koldt
med Barnemund og hvide Rovdyrtænder,
med Skuldrene skudt frem -: Saa tigerstolt
som Judith, bleg, med blodbesmurte Hænder.

<nonum><center>*</center></nonum>

Der faldt et Stjerneskud - - nej, der faldt to!
Hvad ønsked du! - Men fy, du rødmer jo?

<nonum><center>*</center></nonum>

Aa, niña! Døden skal du ikke frygte - -
du slukkes blot - - som denne Gadelygte!
Sprèd Lys og Glans og Fest, mens <i>nu</i> du brænder,
du aner ej, om man igen dig tænder!

<nonum><center>*</center></nonum>

Jeg saa dig gaa til Skrifte,
            og det undred mig i Grunden,
at Præsten stadig vendte
            - ikke Øret til - men Munden!

<nonum><center>*</center></nonum>

Hun sagde spidst til mig, der hader Bryllupsklokker
-: Min Ven, <i>jeg</i> ærer Dyden!! - Hun var grim som Pokker!

<nonum><center>*</center></nonum>

Trè Ting gør alle Kvinder alle Dage,
og det er: Elske - nyde - og bedrage!
Og saa den fjerde, vigtigste: bedrages - -
En Kvinde elsker hèdest, naar hun vrages.

<nonum><center>*</center></nonum>

Du elsker Kølighèd og elsker Vifter,
beundrer Kærlighèd - og hader Drifter!
Vid -: Kærlighèd og Drifter hører sammen
som Kølighed og Vifter! - Dixi. Amen!

<nonum><center>*</center></nonum>

Du taler evigt om din Kvindeære!
Er du saa stort et Barn, at du skal lære:
For Kærligheden er Begrèbet <i>Dyd</i>
hèlt modsat Dydens Væsen! - - Den magnetiske
Nordpol ligger - vèd du vel - mod Syd!

<nonum><center>*</center></nonum>

Sè Døden er en ung og hvidklædt Kvinde,
der kommer tyst, naar Livets Straaler svinde.
Hun breder varsomt Tæppet over mig
og kysser mig Godnat - - - saa sover jeg!

<nonum><center>*</center></nonum>

Aa, denne Død, du altid maner frem,
som var din Skæbne flagrende som Myggens!
Men jeg forstaar dig -: Du er èn af dem,
der midt i Livets Drøm vil drømme Lykkens!

<nonum><center>*</center></nonum>

<i>Du</i> tror paa <i>mig!</i> - - Din Tro er højst erotisk.
<i>Jeg</i> tror paa <i>dig!</i> - - Og det er idiotisk!

<nonum><center>*</center></nonum>

En Erindringsgave, Rosa - -!
Den har ingen Stèder hjemme -
Thi kun den forstaar at <i>leve</i>,
som tilgavns forstaar at <i>glemme!</i>

<nonum><center>*</center></nonum>

Naar jeg har sat et Maal, saa vil jeg naa det.
Og jeg <i>vil</i> sè de triste Øjne glade:
- Ønsk hvad du vil, mit Barn, og du skal faa det
- - Min Kærlighed for <i>evigt!!</i> - Det var Skade!

<nonum><center>*</center></nonum>

Jeg saa dig staa en Morgenstund i Parken
med muntert Solskin over alle Plæner - -
Da ønskede jeg blot, at jeg var Barken
paa Træet, hvortil du din Nakke læner!

<nonum><center>*</center></nonum>

Du ejer, Carmencita, Hjærtegløden
med Gnister - farlige og fængbart flyvende:
Jeg <i>vèd</i>, jeg er den treogfyrretyvende,
som du har svoret Troskab <i>indtil Døden!</i>

<nonum><center>*</center></nonum>

Aa, hvisk dog, at du elsker mig! - Lyv kun!
Dèrved kan mine Længsler ej forandres - -
En Løgn er mère liflig fra <i>din</i> Mund
end tusind Gange Sandhed fra de andres!

<nonum><center>*</center></nonum>

Ak, denne Aftenskumrings Gudero
kan ej mod vilde Overgrèb beskytte:
Som bedst jeg sidder, bèder du mig knytte
de sorte Silkesløjfer paa din Sko!

<nonum><center>*</center></nonum>

Hvor Livet er mangfoldigt, naar Blod og Hjærte brænder,
thi man kan græde skønnest, naar Hjærtet mèst er glad -
og lè i Sorgens Rædsel - med sammenknugede Hænder,
hade i Kærlighed - og elske i Had!

<nonum><center>*</center></nonum>

    Hvor tit jeg saa Jer græde,
      hvor ofte I har lèt,
    hvor ofte I har haanet mig,
      hvor ofte I har bedt,
  bør I og jeg - men ingen anden vide!
    Og I, der kun er Kvinder,
      og jeg, der er Poèt,
    vi gir hinanden Haandslag
      paa dette: Vær diskret!
    Til vi har glemt for stedse
      hvad mellem os er skèt - -
Nu rejser jeg min Vej - det er paa Tide.
    Adios!
</body>
</poem>

<poem id="barfod2019071714">
<head>
    <title>Du Eneste</title>
    <suptitle><i>Og saa kun endnu dette Minde om dig</i></suptitle>
    <firstline>Jeg husker dig en Aften staa og nynne</firstline>
    <source pages="32"/>
    <dates>
        <written>1910-07-04</written>
    </dates>
    <quality>korrektur1,kilde,side</quality>
</head>
<body>
Jeg husker dig en Aften staa og nynne
en sagte Sang. - Din spinkle fine Stemme
gav Sangen al din egen skære Ynde. -

Evindeligt det strømmer fra dit Væsen
lig Blomsterduft fra Sommeraftner hjemme
-: Syrèn i Klaser - Lindeblomst i Klynger.
Kun du kan skabe denne Hjemvèsvaande:
Et Ekko af din Sang, hvor ømt og stille,
- rig paa Mystik - al Visdom lydløst synger.

Da føler jeg -: Nu vil mit Værk begynde.
I evig Kamp. - Og dog ved Jublens Kilde,
gemt bort - og lyttende til al din Ynde!

<nonum><small><right><i>4. Juli 1910.</i></right></small></nonum>
<nonum><right><i>Sevilla.</i></right></nonum>
</body>
</poem>

</workbody>
</kalliopework>

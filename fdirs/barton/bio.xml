<?xml version="1.0" encoding="UTF-8"?>
<bio>
<body>
Barton, Bernard, engelsk Digter, kendt som <i>The Quaker Poet</i> (1784-1849), tilhørte en Kvækerfamilie, var oprindeligt Købmand, virkede saa en Tid som Privatlærer i Liverpool, indtil han blev ansat i en Bank i Woodbridge i Suffolk. Hans Digte, af hvilke en Del er af religiøs Art, udmærker sig ved Lethed og Ynde, men er uden særlig original Kraft. Af hans talrige Samlinger kan mærkes: <i>Metrical Effusions</i> (1812), <i>Poems by an Amateur</i> (1818). Hans Datter, <w>Lucy</w>, har bl. a. udgivet et Udvalg af Faderens Digte og Breve: <i>Selections from the Poems and Letters of Bernard Barton.</i>

<right><small>I. O. in <i>Salmonsens konversationsleksikon</i>, 2. udg., 1915-1930, Bd. II, p. 706.</small></right>
</body>
</bio>


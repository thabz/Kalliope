<?xml version="1.0" encoding="UTF-8"?>
<!DOCTYPE kalliopework SYSTEM "../../data/kalliopework.dtd">
<kalliopework id="1938" author="bech" status="incomplete" type="poetry">
<workhead>
    <title>Granit og Dugg</title>
    <year>1938</year>
</workhead>
<workbody>

<text id="bech2019052303">
<head>
    <title>I Sporvognen</title>
    <firstline>Hvorfor er jeg mon saa sært lykkelig?</firstline>
    <notes>
        <note>Indtastet efter <i>1000 danske digte</i>, Thomas Bredsdorff og Anne-Marie Mai (red.), Rosinante, Kbh., 2000, p. 977.</note>
    </notes>
    <quality>korrektur1,kilde,side</quality>
</head>
<body>
<poetry>
Hvorfor er jeg mon saa sært lykkelig?
Det er, som boede der to Fugle
bag mine spændte Bryster -
gylden Sødme stiger og falder,
naar jeg trækker Vejret -
næsten pinefuld er denne ømme Bæven -
mine Fødder har Lyst at slippe Jorden,
og mine Arme at ro op i Himlene.

Jeg er saaledes
ingen almindelige Dame -

Eller maaske er jeg
yderst almindelig -
for sidder jeg ikke her
i Sporvognen
og betaler Konduktøren
og vender en rolig Profil
mod Vinduet?

Maaskee er der mangen en Kvinde,
der ogsaa vender en rolig Profil
mod Vinduet
og er ligesaa dybt lykkelig som jeg.
Sidder vi alle 
med Fugle bag Brysterne
og med et Skød, der bæver
som en Ildrose.
</poetry>
</body>
</text>

<text id="bech2019052304">
<head>
    <title>Rune</title>
    <firstline>Min Sjæl skal ikke længer skrige</firstline>
    <notes>
        <note>Indtastet efter <i>1000 danske digte</i>, Thomas Bredsdorff og Anne-Marie Mai (red.), Rosinante, Kbh., 2000, p. 978.</note>
    </notes>
    <quality>korrektur1,kilde,side</quality>
</head>
<body>
<poetry>
Min Sjæl skal ikke længer skrige
mit Hjerte ikke længer knuges
som af Jættehænder,
og ikke længer skal jeg
krybe langs Stierne
med smerteaaben Mund.

Udad, udad skal Kraften gaa,
der nu næsten sprænger mig -
rank og oprejst
sender jeg den vældigt
over vidaabent Hav,
rammer Øen, dèr i Havet,
hvor du vandrer hvidklædt
mellem Klokkeblomster.

Ulm, elektriskblaa er Kraften,
naar dig nu i Natten -

Aandeløs og famlende
med disse elskte Hænder
skal du gaa mod Midnatssolen,
sætte Sejl i Baaden,
sætte Fart mod mig.
</poetry>
</body>
</text>

</workbody>
</kalliopework>

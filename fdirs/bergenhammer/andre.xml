<?xml version="1.0" encoding="UTF-8"?>
<!DOCTYPE kalliopework SYSTEM "../../data/kalliopework.dtd">
<kalliopework id="andre" author="bergenhammer" status="incomplete" type="poetry">
<workhead>
   <title>Andre digte</title>
   <year>?</year>
   <quality>korrektur1</quality>
   <cvs-timestamp>$Id$</cvs-timestamp>
</workhead>
<workbody>

<poem id="bergenhammer2001052701">
<head>
   <title>Ei du skal af Harme revne</title>
   <subtitle>Mel: Snart bortile Livets Dage.</subtitle>
   <toctitle>Ei du skal af Harme revne</toctitle>
   <indextitle>Ei du skal af Harme revne</indextitle>
   <firstline>Ei du skal af Harme revne</firstline>
   <notes>
      <note type="credits">Bidrag fra Margit Ammentorp.</note>
      <note>Indtastet fra <i>Digter-Krands - En Samling af udkaarede ældre og nyere Selskabssange</i>, Odense, 1826. Trykker og udgiver er S. Hempel "Eier af Fyens Adressekontoir".</note>
   </notes>
   <quality>korrektur1,kilde</quality>
   <keywords>drikkevise</keywords>
</head>
<body>
Ei du skal af Harme revne,
er end Skjebnen nok saa suur.
Har du til en Flaske Evne,
dette er den bedste Kuur.
Er dine Patroner lidt trevne,
ja, tie de Qvær, som en Muur:
gaae heller til Folk, som er jævne,
gjør hellere Andrup din Cour!

Ei du skal af Harme revne, o. s. v.
Er Vexlerne høit dig opskrevne
og mørknes derved din Natur,
det Flasken alt sammen kan jævne,
formildende Sorgens B' dur.

Ei du skal af Harme revne, o. s. v.
Befrygter du, Man dig skal stævne,
og spærre i Fængselets Buur,
da veed jeg kun Flasken at nævne;
den strax dysser Frygten i Luur.

Ei du skal af Harme revne, o. s. v.
Er Vennerne troløse blevne,
og Falskheden stander paa Luur,
lad dem ei i Flaskerne levne,
strax Falskhed maa frem af sit Skuur.

Ei du skal af Harme revne, o. s. v.
Om selv af din Pge sat Stevne,
du glemmer det mindende Uhr:
flux findes de Flasker belevne,
bort skylle de Harme og Knur.

Ei du skal af Harme revne, o. s. v.
Om Kortene ere vantrevne,
og Pricen er gaaet sin Tour,
paa Flasken du dig da maa hævne,
gjør til Andrups Kjelder en Tour!

Ei du skal af Harme revne,
er end Skjebnen nok saa suur.
Har du til en Flaske Evne,
dette er den bedste Kuur.
Vil Døden dig prøve at stævne,
til sidste, til Hedengangs Tour:
tit Sygdom og Død blev' fordrevne
ved Viingudens heldige Knur.
</body>
</poem>

<poem id="bergenhammer2001052702">
<head>
   <title>Hvad man ei bli'r kjed af</title>
   <toctitle>Hvad man ei bli'r kjed af</toctitle>
   <indextitle>Hvad man ei bli'r kjed af</indextitle>
   <firstline>Du den og den Ting maa attraae</firstline>
   <notes>
      <note type="credits">Bidrag fra Margit Ammentorp.</note>
      <note>Indtastet fra <i>Digter-Krands - En Samling af udkaarede ældre og nyere Selskabssange</i>, Odense, 1826. Trykker og udgiver er S. Hempel "Eier af Fyens Adressekontoir".</note>
   </notes>
   <quality>korrektur1,kilde</quality>
   <keywords>drikkevise</keywords>
</head>
<body>
Du den og den Ting maa attraae,
naar du den naaet har,
snart vil du lede til den saae,
den være nok saa rar.
:|: Af Viin ikkun kjed bli'r man ei. :|:

Selv Skjønhed dig en Bunde slaaer
og gjør dig hjertesyg;
men hav du hende et Par Aar
hun dig vil synes styg.
:|: Af Viin ikkun kjed bli'r man ei. :|:

En Rang dig synes ønskelig;
sæt! at du faaer den nu.
saasnart Man Rangskat kræver dig,
din Daarskab bander du.
:|: Af Viin ikkun kjed bli'r man ei. :|:

Til Guld og Grunker staaer dit Sind,
du naaer dit Øiemed;
men fik man ei for Penge Viin,
snart blev du af dem kjed.
:|: Af Viin ikkun kjed bli'r man ei. :|:

Erobre dig hvert Folk, hvert Land,
deraf Man og bli'r kjed.
Du husker Diocletian,
og Carl den Femte med.
:|: Af Viin ikkun kjed bli'r man ei. :|:

Af Viser have vi en Skat,
saa rig; men om vi faaer
vor Rahbeks Drikkeviser fat,
vi Vrag paa Resten slaaer.
:|: Af Viin ikkun kjed bli'r man ei. :|:

Til Rahbeks Priis ved Glassets Lyd
vor Sang sig hæve glad!
Han lærte os ved Viinens Fryd
saa mange glade Qvad.
:|: Af Viin ikkun kjed bli'r man ei. :|:
</body>
</poem>

<poem id="bergenhammer2001070701">
<head>
   <title>Nei, nei, det ei saa let gaaer til</title>
   <toctitle>Nei, nei, det ei saa let gaaer til</toctitle>
   <indextitle>Nei, nei, det ei saa let gaaer til</indextitle>
   <firstline>Nei, nei, det ei saa let gaaer til</firstline>
   <notes>
      <note>Parodi på <xref poem="zetlitz2001070701"/> af Zetlitz, eller som der står: "Dobbelt Parodie"</note>
      <note type="credits">Bidrag fra Margit Ammentorp.</note>
      <note>Indtastet fra <i>Digter-Krands - En Samling af udkaarede ældre og nyere Selskabssange</i>, Odense, 1826. Trykker og udgiver er S. Hempel "Eier af Fyens Adressekontoir".</note>
   </notes>
   <quality>korrektur1,kilde</quality>
   <keywords>drikkevise</keywords>
</head>
<body>
Nei, nei, det ei saa let gaaer til,
med lykkelig at være.
Hvor findes trofast Piges Smiil?
Hvor Venskab, som gjør Ære?
en Hytte let ompustes kan,
og ussel Kost er Brød og Vand.
Siig, gode Zetlitz! hvad du vil,
jeg har en anden lære:

"Ei Guld, ei Magt en Fjær er værd,
og Rang? - jeg bruger ingen.
Hvad hjelper det, at være lærd?
Nei, vil du vide Tingen?
Ei skjælve for sit Hjertes Dom,
men nytte froe hver Dag, som kom,
kun dette er vor Tragten værd;
men det attraaer fast ingen."

Ei selv ved største Skjønheds Barm
jeg glad mig torde sige.
Den Fryd er farlig, falsk og arm,
som søges hos en Pige.
Jeg frygted hver, som hos os sad,
at han kun var ved hende glad.
Med Hovedpuden i min Arm
jeg før hver Nat vil ligge.

Til stille Landsby tyer jeg hen,
hvor fromme Bønder bygge.
Jeg der, alene Dydens Ven,
kan Hjertets Ro betrygge.
og, langt fra Modens usle Tvang,
jeg offrer Dyden kun min Sang,
og ham, som boer i Himmelen,
og dydens Ven betrygger.

Jeg ynked' hver, som kjere Smaae
herind i Verden satte.
Paa dem, ak! lurer Lasten saa,
som Gjerrige paa Skatte.
Snart tabes Fromheds ædle Træk,
og Uskyldsblomsten pustes væk.
Med Gruelse jeg Dagen saae,
som dem i Verden satte.

Dog jeg en munter Bondetøs
skal lære Dydens Ynde;
ved mig en vakker Bondeknøs
skal holdes fra at synde.
Og engang, plantet af de To,
en Rose paa min Grav skal groe.
Min Grav med Blomster skal bestrøes
af dem, som Dyden ynde.
</body>
</poem>

<poem id="bergenhammer2001070702">
<head>
   <title>Rødviins Berømmelse</title>
   <subtitle>Mel.: Jeg synger gjerne om Kongers Magt</subtitle>
   <toctitle>Rødviins Berømmelse</toctitle>
   <indextitle>Rødviins Berømmelse</indextitle>
   <firstline>Med Muser kjører jeg ei i Ring</firstline>
   <notes>
      <note type="credits">Bidrag fra Margit Ammentorp.</note>
      <note>Indtastet fra <i>Digter-Krands - En Samling af udkaarede ældre og nyere Selskabssange</i>, Odense, 1826. Trykker og udgiver er S. Hempel "Eier af Fyens Adressekontoir".</note>
   </notes>
   <quality>korrektur1,kilde</quality>
   <keywords>drikkevise</keywords>
</head>
<body>
Med Muser kjører jeg ei i Ring;
blandt Danmarks talrige Digterklynge
skal Laurbærkrandsen i skjønne Sving
min Tinding grønnende ei omslynge;
forgjæves dog jeg min Geist nedkuer,
paa dækket Bord naar i Glasset luer
den røde Viin.

Ei som foragted' jeg den fra Rhin,
Madera holder jeg stærkt i Ære,
den Gamle drikker jeg med en Pind,
og ingen ganske jeg kan undvære.
Men bugner Bordet af varme Retter,
jeg over alle de andre sætter
den røde Viin.

Saa mangen Harpen om Elskov slaaer
og Hjertets Flamme i Sang bekjender;
men for sin Pine han rimet faaer,
flux bort med Byttet en Anden render.
Gid Pokker bryde sig om de Piger,
jeg har en Elsket, som ikke sviger:
den røde Viin.

Jeg ønsker ikke at blive stor,
(Man siger Gulvet er glat til Hove)
og engang puttet i sorten Jord,
skal Stormand sammen med Staadder sove.
Mig Baand og Stjerne et Skridt ei vinker,
langt meer forførisk i Glasset blinker
den røde Viin.

For Rigdom har jeg ei megen Sands,
Mig friste ikke de gyldne Dynger;
thi Sorg ei flyer for Metallets Glands,
tit Guldets Herre den svarlig tynger.
Nei! vil du Raad imod Sorger vide,
(paa min Erfarenhed kan du lide)
drik røden  Viin.

Blandt lærde Mænd jeg attraaer ei Sted,
jeg som en Bogorm mig nedgraver.
Nok er det, synes mig, naar jeg veed,
hvor bedste Rødviin Man lettest haver.
Kan gamle Gloser vel Tørsten slukke?
Nei! da jeg lover de søde Klukke
af røden Viin.

Jeg synger ikke om Troners Fald,
og den ved Broderblod kjøbte Seier:
jeg tænker sukkende paa det Tal
af Mennesker, som Krig bortmeier.
Ak! tænk, hvor mange bortrevne Sjæle
der kunde levet, og med os pæle
den røde Viin.

Lad En da trylles af Pigers Kys!
Lad Rang og Rigdom forblinde Mange!
Lad Nogle skinne som Kundskabs Lys!
Med blodstænkt Kaarde lad Andre prange!
Jeg er tilfreds og har ingen Kummer,
Naar Maden damper, og Glasset skummer
af røden Viin.

Thi Sorg ei kjøbes, ei læses bort,
den gnaver selv under prægtig Stjerne.
For Bacchus kun den maa ile fort,
hvor han sig nærmer, maa den sig fjerne.
Da glattes Panden, da svinde Griller,
om Glassets Rand naar med Perler spiller
den røde Viin.

Enhver sin Mening da ufortalt,
om min oprigtig jeg skal fortælle,
gaaer Mad og Drikke hos mig for Alt:
det, synes mig, er just det Reelle.
Da Fryd min Gane og Geist beruser,
naar Maden ryger og Glasset bruser
af røden Viin.

Om Rødviin synger da Samtlige,
og takker Evan smukt for sin Gave!
Af Sindet skyller den Sorgerne,
og bringer orden i proppet Mave.
Thi klinker, Venner! men spilder ikke!
For Maven god, men for Dugen ikke,
er røden Viin.
</body>
</poem>
</workbody>
</kalliopework>

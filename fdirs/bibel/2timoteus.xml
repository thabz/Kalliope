<?xml version="1.0" encoding="UTF-8"?>
<!DOCTYPE kalliopework SYSTEM "../../data/kalliopework.dtd">
<kalliopework id="2timoteus" author="bibel" status="complete" type="poetry">
<workhead>
   <title>Paulus's andet Brev til Timotheus</title>
   <year>?</year>
   <quality>korrektur1</quality>
   <cvs-timestamp>$Id$</cvs-timestamp>
</workhead>
<workbody>

<text id="bibel2timoteus01">
<head>
   <title>Paulus's andet Brev til Timotheus 1</title>
   <toctitle>Paulus's andet Brev til Timotheus 1</toctitle>
   <indextitle>Paulus's andet Brev til Timotheus 1</indextitle>
   <firstline>Paulus; Kristi Jesu Apostel ved Guds Villie</firstline>
   <quality>korrektur1</quality>
</head>
<body>
<prose>
<num>1.</num>Paulus; Kristi Jesu Apostel ved Guds Villie, for at bringe Forjættelse om Livet i Kristus Jesus
<num>2.</num>- til Timotheus, sit elskede Barn: Naade, Barmhjertighed og Fred fra Gud Fader og Kristus Jesus, vor Herre!

<num>3.</num>Jeg takker Gud, hvem jeg fra mine Forfædre af har tjent i en ren Samvittighed, ligesom jeg uafladelig har dig i Erindring i mine Bønner Nat og Dag,
<num>4.</num>da jeg i Mindet om dine Taarer længes efter at se dig, for at jeg maa fyldes med Glæde,
<num>5.</num>idet jeg er bleven mindet om den uskrømtede Tro, som er i dig, den, som boede først i din Mormoder Lois og din Moder Eunike, og jeg er vis paa, at den ogsaa bor i dig.

<num>6.</num>Derfor paaminder jeg dig, at du opflammer den Guds Naadegave, som er i dig ved mine Hænders Paalæggelse.
<num>7.</num>Thi Gud har ikke givet os Fejgheds Aand, men Krafts og Kærligheds og Sindigheds Aand.
<num>8.</num>Derfor, skam dig ikke ved Vidnesbyrdet om vor Herre eller ved mig, hans Fange, men lid ondt med Evangeliet ved Guds Kraft,
<num>9.</num>han, som frelste os og kaldte os med en hellig Kaldelse, ikke efter vore Gerninger, men efter sit eget Forsæt og Naaden, som blev given os i Kristus Jesus fra evige Tider,
<num>10.</num>men nu er kommen for Dagen ved vor Frelsers Jesu Kristi Aabenbarelse, han, som tilintetgjorde Døden, men bragte Liv og Uforkrænkelighed for Lyset ved Evangeliet,
<num>11.</num>for hvilket jeg er bleven sat til Prædiker og Apostel og Hedningers Lærer,

<num>12.</num>hvorfor jeg ogsaa lider dette, men jeg skammer mig ikke derved; thi jeg ved, til hvem jeg har sat min Tro, og jeg er vis paa, at han er mægtig til at vogte paa den mig betroede Skat til hin Dag.
<num>13.</num>Hav et Forbillede i de sunde Ord, som du har hørt af mig, i Tro og Kærlighed i Kristus Jesus.
<num>14.</num>Vogt paa den skønne betroede Skat ved den Helligaand, som bor i os.

<num>15.</num>Du ved dette, at alle de i Asien have vendt sig fra mig, iblandt hvilke ere Fygelus og Hermogenes.
<num>16.</num>Herren vise Onesiforus's Hus Barmhjertighed; thi han har ofte vederkvæget mig og skammede sig ikke ved min Lænke,
<num>17.</num>men da han kom til Rom, søgte han ivrigt efter mig og fandt mig.
<num>18.</num>Herren give ham at finde Barmhjertighed fra Herren paa hin Dag! Og hvor megen Tjeneste han har gjort i Efesus, ved du bedst.
</prose>
</body>
</text>

<text id="bibel2timoteus02">
<head>
   <title>Paulus's andet Brev til Timotheus 2</title>
   <toctitle>Paulus's andet Brev til Timotheus 2</toctitle>
   <indextitle>Paulus's andet Brev til Timotheus 2</indextitle>
   <firstline>Du derfor, mit Barn! bliv stærk ved Naaden i Kristus Jesus</firstline>
   <quality>korrektur1</quality>
</head>
<body>
<prose>
<num>1.</num>Du derfor, mit Barn! bliv stærk ved Naaden i Kristus Jesus;
<num>2.</num>og hvad du har hørt af mig for mange Vidner, betro det til trofaste Mennesker, som kunne være dygtige ogsaa til at lære andre.
<num>3.</num>Vær med til at lide ondt som en god Kristi Jesu Stridsmand.
<num>4.</num>Ingen, som gør Krigstjeneste, indvikler sig i Livets Handeler for at han kan behage den, som tog ham i Sold.
<num>5.</num>Og ligesaa, naar nogen møder i Væddekamp, bliver han dog ikke bekranset, dersom han ikke kæmper lovmæssigt.
<num>6.</num>Den Bonde, som arbejder, bør først have Del i Frugterne.
<num>7.</num>Mærk, hvad jeg siger; Herren vil jo give dig Indsigt i alle Ting.

<num>8.</num>Kom Jesus Kristus i Hu, oprejst fra de døde, af Davids Sæd, efter mit Evangelium,
<num>9.</num>for hvilket jeg lider ondt lige indtil at være bunden som en Misdæder; men Guds Ord er ikke bundet.
<num>10.</num>Derfor udholder jeg alt for de udvalgtes Skyld, for at ogsaa de skulle faa Frelsen i Kristus Jesus med evig Herlighed.
<num>11.</num>Den Tale er troværdig; thi dersom vi ere døde med ham, skulle vi ogsaa leve med ham;
<num>12.</num>dersom vi holde ud, skulle vi ogsaa være Konger med ham; dersom vi fornægte, skal ogsaa han fornægte os;
<num>13.</num>dersom vi ere utro, forbliver han dog tro; thi fornægte sig selv kan han ikke.

<num>14.</num>Paamind om disse Ting, idet du besværger dem for Herrens Aasyn, at de ikke kives om Ord, hvilket er til ingen Nytte, men til Ødelæggelse for dem, som høre derpaa.
<num>15.</num>Gør dig Flid for at fremstille dig selv som prøvet for Gud, som en Arbejder, der ikke behøver at skamme sig, som rettelig lærer Sandhedens Ord.
<num>16.</num>Men hold dig fra den vanhellige, tomme Snak; thi saadanne ville stedse gaa videre i Ugudelighed,
<num>17.</num>og deres Ord vil æde om sig som Kræft. Iblandt dem ere Hymenæus og Filetus,
<num>18.</num>som ere afvegne fra Sandheden, idet de sige, at Opstandelsen er allerede sket, og de forvende Troen hos nogle.

<num>19.</num>Dog, Guds faste Grundvold staar og har dette Segl: "Herren kender sine" og: "Hver den, som nævner Herrens Navn, afstaa fra Uretfærdighed."
<num>20.</num>Men i et stort Hus er der ikke alene Kar af Guld og Sølv, men ogsaa af Træ og Ler, og nogle til Ære, andre til Vanære.
<num>21.</num>Dersom da nogen holder sig ren fra disse, han skal være et Kar til Ære, helliget, Husbonden nyttigt, tilberedt til al god Gerning.

<num>22.</num>Men fly de ungdommelige Begæringer; jag derimod efter Retfærdighed, Troskab, Kærlighed og Fred sammen med dem, som paakalde Herren af et rent Hjerte;
<num>23.</num>og afvis de taabelige og uforstandige Stridigheder, efterdi du ved, at de avle Kampe,
<num>24.</num>men en Herrens Tjener bør ikke strides, men være mild imod alle, dygtig til at lære, i Stand til at taale ondt,
<num>25.</num>med Sagtmodighed irettesættende dem, som modsætte sig, om Gud dog engang vilde give dem Omvendelse til Sandheds Erkendelse,
<num>26.</num>og de kunde blive ædru igen fra Djævelens Snare, af hvem de ere fangne til at gøre hans Villie.
</prose>
</body>
</text>

<text id="bibel2timoteus03">
<head>
   <title>Paulus's andet Brev til Timotheus 3</title>
   <toctitle>Paulus's andet Brev til Timotheus 3</toctitle>
   <indextitle>Paulus's andet Brev til Timotheus 3</indextitle>
   <firstline>Men vid dette, at i de sidste Dage skulle vanskelige Tider indtræde</firstline>
   <quality>korrektur1</quality>
</head>
<body>
<prose>
<num>1.</num>Men vid dette, at i de sidste Dage skulle vanskelige Tider indtræde.
<num>2.</num>Thi Menneskene skulle være egenkærlige, pengegridske, praleriske, hovmodige, spottelystne, ulydige imod Forældre, utaknemmelige, ryggesløse,
<num>3.</num>ukærlige, uforligelige, bagtaleriske, uafholdne, raa, uden Kærlighed til det gode,
<num>4.</num>forræderske, fremfusende, opblæste, Mennesker, som mere elske Vellyst, end de elske Gud,
<num>5.</num>som have Gudfrygtigheds Skin, men have fornægtet dens Kraft. Og fra disse skal du vende dig bort!
<num>6.</num>Thi til dem høre de, som snige sig ind i Husene og fange Kvindfolk, der ere belæssede med Synder og drives af mange Haande Begæringer
<num>7.</num>og altid lære og aldrig kunne komme til Sandheds Erkendelse.
<num>8.</num>Men ligesom Jannes og Jambres stode Moses imod, saaledes modstaa ogsaa disse Sandheden: Mennesker, fordærvede i Sindet, forkastelige i Troen.
<num>9.</num>Dog, de skulle ikke faa Fremgang ydermere; thi deres Afsind skal blive aabenbart for alle, ligesom ogsaa hines blev.

<num>10.</num>Du derimod har efterfulgt mig i Lære, i Vandel, i Forsæt, Tro, Langmodighed, Kærlighed, Udholdenhed,
<num>11.</num>i Forfølgelser, i Lidelser, saadanne, som ere komne over mig i Antiokia, i Ikonium, i Lystra, saadanne Forfølgelser, som jeg har udstaaet, og Herren har friet mig ud af dem alle.
<num>12.</num>Ja, ogsaa alle de, som ville leve gudfrygtigt i Kristus Jesus, skulle forfølges.
<num>13.</num>Men onde Mennesker og Bedragere ville gaa frem til det værre; de forføre og forføres.

<num>14.</num>Du derimod, bliv i det, som du har lært, og som du er bleven forvisset om, efterdi du ved, af hvem du har lært det,
<num>15.</num>og efterdi du fra Barn af kender de hellige Skrifter, som kunne gøre dig viis til Frelse ved Troen paa Kristus Jesus.
<num>16.</num>Hvert Skrift er indaandet af Gud og nyttig til Belæring, til Irettesættelse, til Forbedring, til Optugtelse i Retfærdighed,
<num>17.</num>for at Guds-Mennesket maa vorde fuldkomment, dygtiggjort til al god Gerning.
</prose>
</body>
</text>

<text id="bibel2timoteus04">
<head>
   <title>Paulus's andet Brev til Timotheus 4</title>
   <toctitle>Paulus's andet Brev til Timotheus 4</toctitle>
   <indextitle>Paulus's andet Brev til Timotheus 4</indextitle>
   <firstline>Jeg besværger dig for Guds og Kristi Jesu Aasyn</firstline>
   <quality>korrektur1</quality>
</head>
<body>
<prose>
<num>1.</num>Jeg besværger dig for Guds og Kristi Jesu Aasyn, som skal dømme levende og døde, og ved hans Aabenbarelse og hans Rige:
<num>2.</num>Prædike Ordet, vær rede i Tide og i Utide, irettesæt, straf, forman med al Langmodighed og Belæring!
<num>3.</num>Thi den Tid skal komme, da de ikke skulle fordrage den sunde Lære, men efter deres egne Begæringer tage sig selv Lærere i Hobetal, efter hvad der kildrer deres Øren,
<num>4.</num>og de skulle vende Ørene fra Sandheden og vende sig hen til Fablerne.
<num>5.</num>Du derimod, vær ædru i alle Ting, lid ondt, gør en Evangelists Gerning, fuldbyrd din Tjeneste!

<num>6.</num>Thi jeg ofres allerede, og Tiden til mit Opbrud er for Haanden.
<num>7.</num>Jeg har stridt den gode Strid, fuldkommet Løbet og bevaret Troen.
<num>8.</num>I øvrigt henligger Retfærdighedens Krans til mig, hvilken Herren, den retfærdige Dommer, skal give mig paa hin Dag, og ikke alene mig, men ogsaa alle dem, som have elsket hans Aabenbarelse.

<num>9.</num>Gør dig Flid for at komme snart til mig;
<num>10.</num>thi Demas forlod mig, fordi han fik Kærlighed til den nærværende Verden, og drog til Thessalonika; Kreskens drog til Galatien, Titus til Dalmatien.
<num>11.</num>Lukas er alene hos mig. Tag Markus og bring ham med dig; thi han er mig nyttig til Tjenesten.
<num>12.</num>Men Tykikus har jeg sendt til Efesus.
<num>13.</num>Naar du kommer, da bring min Rejsekjortel med dig, som jeg lod blive i Troas hos Karpus, og Bøgerne, især dem paa Pergament.

<num>14.</num>Smeden Aleksander har gjort mig meget ondt; Herren vil betale ham efter hans Gerninger.
<num>15.</num>For ham skal ogsaa du vogte dig; thi han stod vore Ord haardt imod.
<num>16.</num>Ved mit første Forsvar kom ingen mig til Hjælp, men alle lode mig i Stikken; (gid det ikke maa tilregnes dem! )
<num>17.</num>Men Herren stod hos mig og styrkede mig, for at Ordets Prædiken skulde fuldbyrdes ved mig, og alle Hedningerne høre det; og jeg blev friet fra Løvens Gab.
<num>18.</num>Herren vil fri mig fra al ond Gerning og frelse mig til sit himmelske Rige; ham være Æren i Evighedernes Evigheder! Amen.

<num>19.</num>Hils Priska og Akvila og Onesiforus's Hus!
<num>20.</num>Erastus blev i Korinth, men Trofimus efterlod jeg syg i Milet.
<num>21.</num>Gør dig Flid for at komme før Vinteren! Eubulus og Pudens og Linus og Klaudia og alle Brødrene hilse dig.
<num>22.</num>Den Herre Jesus være med din Aand! Naaden være med eder!
</prose>
</body>
</text>
</workbody>
</kalliopework>

<?xml version="1.0" encoding="UTF-8"?>
<!DOCTYPE kalliopework SYSTEM "../../data/kalliopework.dtd">
<kalliopework id="efeserne" author="bibel" status="complete" type="poetry">
<workhead>
   <title>Paulus's Brev til Efeserne</title>
   <year>?</year>
   <quality>korrektur1</quality>
   <cvs-timestamp>$Id$</cvs-timestamp>
</workhead>
<workbody>

<prose id="bibelefersene01">
<head>
   <title>Paulus's Brev til Efeserne 1</title>
   <toctitle>Paulus's Brev til Efeserne 1</toctitle>
   <indextitle>Paulus's Brev til Efeserne 1</indextitle>
   <firstline>Paulus, Kristi Jesu Apostel ved Guds Villie</firstline>
   <quality>korrektur1</quality>
</head>
<body>
<num>1.</num>Paulus, Kristi Jesu Apostel ved Guds Villie, til de hellige, som ere i Efesus og ere troende i Kristus Jesus:
<num>2.</num>Naade være med eder og Fred fra Gud vor Fader og den Herre Jesus Kristus!

<num>3.</num>Lovet være Gud og vor Herres Jesu Kristi Fader, som har velsignet os med al aandelig Velsignelse i det himmelske i Kristus,
<num>4.</num>ligesom han har udvalgt os i ham før Verdens Grundlæggelse til at være hellige og ulastelige for hans Aasyn,
<num>5.</num>idet han i Kærlighed forudbestemte os til Sønneudkaarelse hos sig ved Jesus Kristus, efter sin Villies Velbehag,
<num>6.</num>til Pris for sin Naades Herlighed, som han benaadede os med i den elskede,
<num>7.</num>i hvem vi have Forløsningen ved hans Blod, Syndernes Forladelse, efter hans Naades Rigdom,
<num>8.</num>som han rigelig tildelte os i al Visdom og Forstand,
<num>9.</num>idet han kundgjorde os sin Villies Hemmelighed, efter sin velbehagelige Beslutning, som han havde fattet hos sig selv,
<num>10.</num>for at oprette en Husholdning i Tidernes Fylde, nemlig at sammenfatte sig alt i Kristus, det, som er i Himlene, og det, som er paa Jorden, i ham,
<num>11.</num>i hvem vi ogsaa have faaet Arvelodden, forud bestemte efter hans Forsæt, der virker alt efter sin Villies Raad,
<num>12.</num>for at vi skulde være til Pris for hans Herlighed, vi, som forud havde haabet paa Kristus,
<num>13.</num>i hvem ogsaa I, da I hørte Sandhedens Ord, Evangeliet om eders Frelse, i hvem I ogsaa, da I bleve troende, bleve beseglede med Forjættelsens hellige Aand,
<num>14.</num>som er Pant paa vor Arv, til Ejendommens Forløsning, til Pris for hans Herlighed.

<num>15.</num>derfor har ogsaa jeg, efter at have hørt om eders Tro paa den Herre Jesus og om eders Kærlighed til alle de hellige,
<num>16.</num>ikke ophørt at takke for eder, idet jeg ihukommer eder i mine Bønner om,
<num>17.</num>at vor Herres Jesu Kristi Gud, Herlighedens Fader, maa give eder Visdoms og Aabenbarelses Aand i Erkendelse af ham,
<num>18.</num>gøre eders Hjertes Øjne oplyste til at kende, hvilket det Haab er, som han kaldte eder til, hvilken hans Arvs Herligheds Rigdom er iblandt de hellige,
<num>19.</num>og hvilken hans Krafts overvættes Storhed er over for os, som tro, alt efter hans Styrkes vældige Virkekraft,
<num>20.</num>som han udviste paa Kristus, da han oprejste ham fra de døde og satte ham ved sin højre Haand i det himmelske,
<num>21.</num>langt over al Magt og Myndighed og Kraft og Herredom og hvert Navn, som nævnes, ikke alene i denne Verden, men ogsaa i den kommende,
<num>22.</num>og lagde alt under hans Fødder, og ham gav han som Hoved over alting til Menigheden,
<num>23.</num>der er hans Legeme, fyldt af ham, som fylder alt i alle.
</body>
</prose>

<prose id="bibelefersene02">
<head>
   <title>Paulus's Brev til Efeserne 2</title>
   <toctitle>Paulus's Brev til Efeserne 2</toctitle>
   <indextitle>Paulus's Brev til Efeserne 2</indextitle>
   <firstline>Ogsaa eder, da I vare døde ved eders Overtrædelser og Synder</firstline>
   <quality>korrektur1</quality>
</head>
<body>
<num>1.</num>Ogsaa eder, da I vare døde ved eders Overtrædelser og Synder,
<num>2.</num>hvori I fordum vandrede efter denne Verdens Tidsaand, efter hans Vis, som hersker over Luftens Magt, over den Aand, der nu er virksom i Genstridighedens Børn,
<num>3.</num>iblandt hvilke ogsaa vi fordum alle vandrede i vort Køds Begæringer og gjorde Kødets og Tankernes Villie og vare af Natur Vredes Børn ligesom ogsaa de andre,
<num>4.</num>men Gud, som er rig paa Barmhjertighed, har for sin store Kærligheds Skyld, hvormed han elskede os,
<num>5.</num>ogsaa da vi vare døde ved vore Overtrædelser, levendegjort os med Kristus - af Naade ere I frelste!
<num>6.</num>og medoprejst os og sat os med ham i det himmelske i Kristus Jesus,
<num>7.</num>for at han i de tilkommende Tider kunde vise sin Naades overvættes Rigdom ved Godhed imod os i Kristus Jesus.
<num>8.</num>Thi af Naaden ere I frelste ved Tro, og det ikke af eder selv, Guds er Gaven;
<num>9.</num>ikke af Gerninger, for at ikke nogen skal rose sig.
<num>10.</num>Thi vi ere hans Værk, skabte i Kristus Jesus til gode Gerninger, som Gud forud beredte, for at vi skulde vandre i dem.

<num>11.</num>Derfor kommer i Hu, at fordum I Hedninger i Kødet, I, som bleve kaldte Forhud af den saakaldte Omskærelse, der sker i Kødet med Haanden,
<num>12.</num>at I paa den Tid, uden for Kristus, vare udelukkede fra Israels Borgerret og fremmede for Forjættelsens Pagter, uden Haab og uden Gud i Verden.
<num>13.</num>Nu derimod, i Kristus Jesus, ere I, som fordum vare langt borte, komne nær til ved Kristi Blod.
<num>14.</num>Thi han er vor Fred, han, som gjorde begge til eet og nedbrød Gærdets Skillevæg,
<num>15.</num>Fjendskabet, da han i sit Kød afskaffede Budenes Lov med dens Befalinger, for at han i sig kunde skabe de to til eet nyt Menneske ved at stifte Fred
<num>16.</num>og for at forlige dem begge i eet Legeme med Gud ved Korset, idet han ved dette dræbte Fjendskabet.
<num>17.</num>Og han kom og forkyndte Fred for eder, som vare langt borte, og Fred for dem, som vare nær.
<num>18.</num>Thi ved ham have vi begge i een Aand Adgang til Faderen.
<num>19.</num>Saa ere I da ikke mere fremmede og Udlændinge, men I ere de helliges Medborgere og Guds Husfolk,
<num>20.</num>opbyggede paa Apostlenes og Profeternes Grundvold, idet Hovedhjørnestenen er Kristus Jesus selv,
<num>21.</num>i hvem enhver Bygning sammenføjes og vokser til et helligt Tempel i Herren,
<num>22.</num>i hvem ogsaa I blive medopbyggede til en Guds Bolig i Aanden.
</body>
</prose>

<prose id="bibelefersene03">
<head>
   <title>Paulus's Brev til Efeserne 3</title>
   <toctitle>Paulus's Brev til Efeserne 3</toctitle>
   <indextitle>Paulus's Brev til Efeserne 3</indextitle>
   <firstline>Det er for denne Sags Skyld, at jeg, Paulus, Kristi Jesu Fange for eder</firstline>
   <quality>korrektur1</quality>
</head>
<body>
<num>1.</num>Det er for denne Sags Skyld, at jeg, Paulus, Kristi Jesu Fange for eder, I Hedninger,
<num>2.</num>om I da have hørt om Husholdningen med den Guds Naade, som blev given mig til eder,
<num>3.</num>at ved Aabenbarelse blev Hemmeligheden kundgjort mig, saaledes som jeg foran kortelig har skrevet,
<num>4.</num>hvoraf I, naar I læse det, kunne skønne min Indsigt i Kristi Hemmelighed,
<num>5.</num>som i andre Slægter ikke blev kundgjort for Menneskenes Børn, saaledes som den nu er bleven aabenbaret hans hellige Apostle og Profeter ved Aanden:
<num>6.</num>nemlig at Hedningerne ere Medarvinger og medindlemmede og meddelagtige i Forjættelsen i Kristus Jesus ved Evangeliet,
<num>7.</num>hvis Tjener jeg er bleven ifølge den Guds Naades Gave, som blev given mig ved hans Magts Virkekraft.
<num>8.</num>Mig, den allerringeste af alle hellige, blev denne Naade given at forkynde Hedningerne Evangeliet om Kristi uransagelige Rigdom
<num>9.</num>og at oplyse alle om, hvilken Husholdningen med den Hemmelighed er, som fra Evighed har været skjult i Gud, der skabte alle Ting,
<num>10.</num>for at Guds mangfoldige Visdom skulde nu ved Menigheden blive kundgjort for Magterne og Myndighederne i det himmelske,
<num>11.</num>efter det evige Forsæt, som han fuldbyrdede ved Kristus Jesus, vor Herre,
<num>12.</num>i hvem vi have Frimodigheden og Adgang med Tillid ved Troen paa ham.
<num>13.</num>Derfor beder jeg, at I ikke tabe Modet over mine Trængsler, som jeg lider for eder, hvilket er en Ære for eder.

<num>14.</num>For denne Sags Skyld bøjer jeg mine Knæ for Faderen,
<num>15.</num>fra hvem enhver Faderlighed i Himle og paa Jord har sit Navn,
<num>16.</num>at han vil give eder efter sin Herligheds Rigdom mægtigt at styrkes ved hans Aand i det indvortes Menneske;
<num>17.</num>at Kristus maa bo ved Troen i eders Hjerter,
<num>18.</num>for at I, rodfæstede og grundfæstede i Kærlighed, kunne sammen med alle de hellige formaa at begribe, hvor stor Bredden og Længden og Dybden og Højden er,
<num>19.</num>og at kende Kristi Kærlighed, som overgaar al Erkendelse, for at I kunne fyldes indtil hele Guds Fylde.

<num>20.</num>Men ham, som formaar over alle Ting at gøre langt ud over det, som vi bede eller forstaa, efter den Magt, som er virksom i os,
<num>21.</num>ham være Ære i Menigheden og i Kristus Jesus igennem alle Slægterne i Evighedernes Evighed! Amen.
</body>
</prose>

<prose id="bibelefersene04">
<head>
   <title>Paulus's Brev til Efeserne 4</title>
   <toctitle>Paulus's Brev til Efeserne 4</toctitle>
   <indextitle>Paulus's Brev til Efeserne 4</indextitle>
   <firstline>Jeg formaner eder derfor, jeg, den fangne i Herren</firstline>
   <quality>korrektur1</quality>
</head>
<body>
<num>1.</num>Jeg formaner eder derfor, jeg, den fangne i Herren, til at vandre værdig den Kaldelse, med hvilken I bleve kaldede,
<num>2.</num>med al Ydmyghed og Sagtmodighed, med Langmodighed, saa I bære over med hverandre i Kærlighed
<num>3.</num>og gøre eder Flid for at bevare Aandens Enhed i Fredens Baand;
<num>4.</num>eet Legeme og een Aand, ligesom I ogsaa bleve kaldede til eet Haab i eders Kaldelse;
<num>5.</num>een Herre, een Tro, een Daab,
<num>6.</num>een Gud og alles Fader, som er over alle og igennem alle og i alle!

<num>7.</num>Men hver enkelt af os blev Naaden given efter Kristi Gaves Maal.
<num>8.</num>Derfor hedder det: "Da han opfor til det høje, bortførte han Fanger og gav Menneskene Gaver."
<num>9.</num>Men dette: "Han opfor," hvad er det, uden at han ogsaa nedfor til Jordens nedre Egne.
<num>10.</num>Han, som nedfor, han er ogsaa den, som opfor højt over alle. Himlene, for at han skulde fylde alle Ting.
<num>11.</num>Og han gav nogle som Apostle, andre som Profeter, andre som Evangelister, andre som Hyrder og Lærere,
<num>12.</num>til de helliges fuldkomne Beredelse, til en Tjenestegerning, til Kristi Legemes Opbyggelse,
<num>13.</num>indtil vi alle naa til Enheden i Troen paa og Erkendelsen af Guds Søn, til Mands Modenhed, til Kristi Fyldes Maal af Vækst,
<num>14.</num>for at vi ikke mere skulle være umyndige, der omtumles og omdrives af enhver Lærdommens Vind, ved Menneskenes Tærningspil, ved Træskhed efter Vildfarelsens Rænkespind;
<num>15.</num>men for at vi, Sandheden tro i Kærlighed, skulle i alle Maader opvokse til ham, som er Hovedet, Kristus,
<num>16.</num>ud fra hvem hele Legemet, idet det sammenføjes og sammenknyttes ved ethvert hjælpende Bindeled i Forhold til hver enkelt Dels tilmaalte Virkekraft, fuldbyrder Legemets Vækst til Opbyggelse af sig selv i Kærlighed.

<num>17.</num>Dette siger jeg da og vidner i Herren, at I skulle ikke mere vandre, saaledes som Hedningerne vandre i deres Sinds Tomhed,
<num>18.</num>formørkede i deres Tanke, fremmedgjorte for Guds Liv som Følge af den Vankundighed, som er i dem paa Grund af deres Hjertes Forhærdelse,
<num>19.</num>de, som jo følesløse have hengivet sig til Uterligheden, til at øve al Urenhed i Havesyge.
<num>20.</num>Men I have ikke saaledes lært Kristus,
<num>21.</num>om I da have hørt om ham og ere blevne oplærte i ham, saaledes som Sandhed er i Jesus,
<num>22.</num>at I, hvad eders forrige Vandel angaar, skulle aflægge det gamle Menneske, som fordærves ved bedrageriske Begæringer,
<num>23.</num>men fornyes i eders Sinds Aand
<num>24.</num>og iføre eder det nye Menneske, som blev skabt efter Gud i Sandhedens Retfærdighed og Hellighed.

<num>25.</num>Derfor aflægger Løgnen og taler Sandhed, hver med sin Næste, efterdi vi ere hverandres Lemmer.
<num>26.</num>Blive I vrede, da synder ikke; lad ikke Solen gaa ned over eders Forbitrelse;
<num>27.</num>giver ikke heller Djævelen Rum!
<num>28.</num>Den, som stjæler, stjæle ikke mere, men arbejde hellere og gøre det gode med sine egne Hænder, for at han kan have noget at meddele den, som er i Trang.
<num>29.</num>Lad ingen raadden Tale udgaa af eders Mund, men saadan Tale, som er god til fornøden Opbyggelse, for at den kan skaffe dem Naade, som høre derpaa;
<num>30.</num>og bedrøver ikke Guds hellige Aand, med hvilken I bleve beseglede til Forløsningens Dag.
<num>31.</num>Al Bitterhed og Hidsighed og Vrede og Skrigen og Forhaanelse blive langt fra eder tillige med al Ondskab!
<num>32.</num>Men vorder velvillige imod hverandre, barmhjertige, tilgivende hverandre, ligesom jo Gud har tilgivet eder i Kristus.
</body>
</prose>

<prose id="bibelefersene05">
<head>
   <title>Paulus's Brev til Efeserne 5</title>
   <toctitle>Paulus's Brev til Efeserne 5</toctitle>
   <indextitle>Paulus's Brev til Efeserne 5</indextitle>
   <firstline>Vorder derfor Guds Efterlignere som elskede Børn</firstline>
   <quality>korrektur1</quality>
</head>
<body>
<num>1.</num>Vorder derfor Guds Efterlignere som elskede Børn,
<num>2.</num>og vandrer i Kærlighed, ligesom ogsaa Kristus elskede os og gav sig selv hen for os som en Gave og et Slagtoffer, Gud til en velbehagelig Lugt.

<num>3.</num>Men Utugt og al Urenhed eller Havesyge bør end ikke nævnes iblandt eder, som det sømmer sig for hellige,
<num>4.</num>ej heller ublu Væsen eller daarlig Snak eller letfærdig Skæmt, hvilket er utilbørligt, men hellere Taksigelse.
<num>5.</num>Thi dette vide og erkende I, at ingen utugtig eller uren eller havesyg, hvilket er en Afgudsdyrker, har Arv i Kristi og Guds Rige.
<num>6.</num>Ingen bedrage eder med tomme Ord; thi for disse Ting kommer Guds Vrede over Genstridighedens Børn.
<num>7.</num>Derfor, bliver ikke meddelagtige med dem!
<num>8.</num>Thi I vare forhen Mørke, men nu ere I Lys i Herren; vandrer som Lysets Børn;
<num>9.</num>(Lysets Frugt viser sig jo i al Godhed og Retfærdighed og Sandhed,)
<num>10.</num>saa I prøve, hvad der er velbehageligt for Herren.
<num>11.</num>Og haver ikke Samfund med Mørkets ufrugtbare Gerninger. Men revser dem hellere;
<num>12.</num>thi hvad der lønligt bedrives af dem, er skammeligt endog at sige;
<num>13.</num>men alt dette bliver aabenbaret, naar det revses af Lyset. Thi alt det, som bliver aabenbaret, er Lys.
<num>14.</num>Derfor hedder det: "Vaagn op, du, som sover, og staa op fra de døde, og Kristus skal lyse for dig!"

<num>15.</num>Ser derfor nøje til, hvorledes I vandre, ikke som uvise, men som vise,
<num>16.</num>saa I købe den belejlige Tid, efterdi Dagene ere onde.
<num>17.</num>Derfor bliver ikke uforstandige, men skønner, hvad Herrens Villie er.
<num>18.</num>Og drikker eder ikke drukne i Vin, i hvilket der er Ryggesløshed, men lader eder fylde med Aanden,
<num>19.</num>saa I tale hverandre til med Salmer og Lovsange og aandelige Viser og synge og spille i eders Hjerte for Herren
<num>20.</num>og altid sige Gud og Faderen Tak for alle Ting i vor Herres Jesu Kristi Navn
<num>21.</num>og underordne eder under hverandre i Kristi Frygt;

<num>22.</num>Hustruerne skulle underordne sig under deres egne Mænd, som under Herren;
<num>23.</num>thi en Mand er sin Hustrus Hoved, ligesom ogsaa Kristus er Menighedens Hoved. Han er sit Legemes Frelser.
<num>24.</num>Dog, ligesom Menigheden underordner sig under Kristus, saaledes skulle ogsaa Hustruerne underordne sig under deres Mænd i alle Ting.
<num>25.</num>I Mænd! elsker eders Hustruer, ligesom ogsaa Kristus elskede Menigheden og hengav sig selv for den,
<num>26.</num>for at han kunde hellige den, idet han rensede den ved Vandbadet med et Ord,
<num>27.</num>for at han selv kunde fremstille Menigheden for sig som herlig, uden Plet eller Rynke eller noget deslige, men for at den maatte være hellig og ulastelig.
<num>28.</num>Saaledes ere Mændene skyldige at elske deres egne Hustruer som deres egne Legemer; den, som elsker sin egen Hustru, elsker sig selv.
<num>29.</num>Ingen har jo nogen Sinde hadet sit eget Kød, men han nærer og plejer det, ligesom ogsaa Kristus Menigheden.
<num>30.</num>Thi vi ere Lemmer paa hans Legeme.
<num>31.</num>Derfor skal et Menneske forlade sin Fader og Moder og holde fast ved sin Hustru, og de to skulle være eet Kød.
<num>32.</num>Denne Hemmelighed er stor - jeg sigter nemlig til Kristus og til Menigheden.
<num>33.</num>Dog, ogsaa I skulle elske hver især sin egen Hustru som sig selv; men Hustruen have Ærefrygt for Manden!
</body>
</prose>

<prose id="bibelefersene06">
<head>
   <title>Paulus's Brev til Efeserne 6</title>
   <toctitle>Paulus's Brev til Efeserne 6</toctitle>
   <indextitle>Paulus's Brev til Efeserne 6</indextitle>
   <firstline>I Børn! adlyder eders Forældre i Herren</firstline>
   <quality>korrektur1</quality>
</head>
<body>
<num>1.</num>I Børn! adlyder eders Forældre i Herren, thi dette er ret.
<num>2.</num>"Ær din Fader og Moder", dette er jo det første Bud med Forjættelse,
<num>3.</num>"for at det maa gaa dig vel, og du maa leve længe i Landet."
<num>4.</num>Og I Fædre! opirrer ikke eders Børn, men opfostrer dem i Herrens Tugt og Formaning!
<num>5.</num>I Trælle! adlyder eders Herrer efter Kødet med Frygt og Bæven i eders Hjertes Enfold som Kristus;
<num>6.</num>ikke med Øjentjeneste, som de, der ville tækkes Mennesker, men som Kristi Tjenere, saa I gøre Guds Villie af Hjertet,
<num>7.</num>idet I med god Villie gøre Tjeneste som for Herren, og ikke for Mennesker,
<num>8.</num>idet I vide, at hvad godt enhver gør, det skal han faa igen af Herren, hvad enten han er Træl eller fri.
<num>9.</num>Og I Herrer! gører det samme imod dem, saa I lade Trusel fare, idet I vide, at baade deres og eders Herre er i Himlene, og der er ikke Persons Anseelse hos ham.

<num>10.</num>For øvrigt bliver stærke i Herren og i hans Styrkes Vælde!
<num>11.</num>Ifører eder Guds fulde Rustning, for at I maa kunne holde Stand imod Djævelens snedige Anløb.
<num>12.</num>Thi for os staar Kampen ikke imod Blod og Kød, men imod Magterne, imod Myndighederne, imod Verdensherskerne i dette Mørke, imod Ondskabens Aandemagter i det himmelske.
<num>13.</num>Derfor tager Guds fulde Rustning paa, for at I maa kunne staa imod paa den onde Dag og bestaa efter at have fuldbyrdet alt.
<num>14.</num>Saa staar da omgjordede om eders Lænd med Sandhed og iførte Retfærdighedens Panser.
<num>15.</num>Fødderne ombundne med Kampberedthed fra Fredens Evangelium;
<num>16.</num>og i alle Forhold løfter Troens Skjold, med hvilket I ville kunne slukke alle den ondes gloende Pile,
<num>17.</num>og tager imod Frelsens Hjelm og Aandens Sværd, som er Guds Ord,
<num>18.</num>idet I under al Paakaldelse og Bøn bede til enhver Tid i Aanden og ere aarvaagne dertil i al Vedholdenhed og Bøn for alle de hellige,
<num>19.</num>ogsaa for mig, om at der maa gives mig Ord, naar jeg oplader min Mund, til med Frimodighed at kundgøre Evangeliets Hemmelighed,
<num>20.</num>for hvis Skyld jeg er et Sendebud i Lænker, for at jeg maa have Frimodighed deri til at tale, som jeg bør.

<num>21.</num>Men for at ogsaa I skulle kende mine Forhold, hvorledes det gaar mig, da skal Tykikus, den elskede Broder og tro Tjener i Herren kundgøre eder alt;
<num>22.</num>ham sender jeg til eder, just for at I skulle lære at kende, hvorledes det staar til hos os, og for at han skal opmuntre eders Hjerter.

<num>23.</num>Fred være med Brødrene og Kærlighed med Tro fra Gud Fader og den Herre Jesus Kristus!
<num>24.</num>Naaden være med alle dem, som elske vor Herre Jesus Kristus i Uforkrænkelighed!
</body>
</prose>
</workbody>
</kalliopework>

<?xml version="1.0" encoding="UTF-8"?>
<!DOCTYPE kalliopework SYSTEM "../../data/kalliopework.dtd">
<kalliopework id="esajas" author="bibel" status="complete" type="poetry">
<workhead>
   <title>Esajas's Bog</title>
   <year>?</year>
   <quality>korrektur1</quality>
   <cvs-timestamp>$Id$</cvs-timestamp>
</workhead>
<workbody>

<text id="bibelesajas01" skip-index="true">
<head>
   <title>Esajas's Bog 1</title>
   <toctitle>Esajas's Bog 1</toctitle>
   <indextitle>Esajas's Bog 1</indextitle>
   <firstline>Det Syn, Esajas, Amoz's Søn, skuede om Juda og Jerusalem</firstline>
   <quality>korrektur1</quality>
</head>
<body>
<prose>
<num>1.</num>Det Syn, Esajas, Amoz's Søn, skuede om Juda og Jerusalem, i de Dage da Uzzija, Jotam, Akaz og Ezekias var Konger i Juda.

<num>2.</num>Hør, I Himle, lyt, du Jord, thi HERREN taler: Børn har jeg opfødt og fostret, men de forbrød sig imod mig.
<num>3.</num>En Okse kender sin Ejer, et Æsel sin Herres Krybbe; men Israel kender intet, mit Folk kan intet fatte.

<num>4.</num>Ve det syndefulde Folk, en brødetynget Slægt, Ugerningsmænds Æt, vanartede Børn! De svigtede HERREN, lod haant om Israels Hellige, vendte ham Ryg.
<num>5.</num>Kan I taale flere Hug, siden I stadig falder fra? Kun Saar er Hovedet, sygt hele Hjertet;
<num>6.</num>fra Fodsaal til Isse er intet helt, kun Flænger, Strimer og friske Saar; de er ej trykket ud, ej heller forbundet og ikke lindret med Olie.
<num>7.</num>Eders Land er øde, eders Byer brændt, fremmede æder eders Jord for eders Øjne - saa øde som ved Sodomas Undergang.
<num>8.</num>Zions Datter er levnet som en Hytte i en Vingaard, et Vagtskur i en Græskarmark, en omringet By.
<num>9.</num>Havde ikke Hærskarers HERRE levnet os en Rest, da var vi som Sodoma, ligned Gomorra.

<num>10.</num>Laan Øre til HERRENs Ord, I Sodomadommere, lyt til vor Guds Aabenbaring, du Gomorrafolk!
<num>11.</num>Hvad skal jeg med alle eders Slagtofre? siger HERREN; jeg er mæt af Væderbrændofre, af Fedekalves Fedt, har ej Lyst til Blod af Okser og Lam og Bukke.
<num>12.</num>Naar I kommer at stedes for mit Aasyn, hvo kræver da af jer, at min Forgaard trampes ned?
<num>13.</num>Bring ej flere tomme Afgrødeofre, vederstyggelig Offerrøg er de mig! Nymaanefest, Sabbat og festligt Stævne - jeg afskyr Uret og festlig Samling.
<num>14.</num>Eders Nymaanefester og Højtider hader min Sjæl, de er mig en Byrde, jeg er træt af at bære.
<num>15.</num>Breder I Hænderne ud, skjuler jeg Øjnene for jer. Hvor meget I saa end beder, jeg hører det ikke. Eders Hænder er fulde af Blod;
<num>16.</num>tvæt jer, rens jer, bort med de onde Gerninger fra mine Øjne! Hør op med det onde,
<num>17.</num>lær det gode, læg Vind paa, hvad Ret er; hjælp fortrykte, skaf faderløse Ret, før Enkens Sag!

<num>18.</num>Kom, lad os gaa i Rette med hinanden, siger HERREN. Er eders Synder som Skarlagen, de skal blive hvide som Sne; er de end røde som Purpur, de skal dog blive som Uld.
<num>19.</num>Lyder I villigt, skal I æde Landets Goder;
<num>20.</num>staar I genstridigt imod, skal I ædes af Sværd. Thi HERRENs Mund har talt.

<num>21.</num>At den skulde ende som Skøge, den trofaste By, Zion, saa fuld af Ret, Retfærdigheds Hjem, men nu er der Mordere.
<num>22.</num>Dit Sølv er blevet til Slagger, din Vin er spædet med Vand.
<num>23.</num>Tøjlesløse er dine Førere, Venner med Tyve; Gaver elsker de alle, jager efter Stikpenge, skaffer ej faderløse Ret og tager sig ikke af Enkens Sag.
<num>24.</num>Derfor lyder det fra Herren, Hærskarers HERRE, Israels Vældige: "Min Gengælds Ve over Avindsmænd, min Hævn over Fjender!
<num>25.</num>Jeg vender min Haand imod dig, renser ud dine Slagger i Ovnen og udskiller alt dit Bly.
<num>26.</num>Jeg giver dig Dommere som fordum, Raadsherrer som før; saa kaldes du Retfærdigheds By, den trofaste Stad.
<num>27.</num>Zion genløses ved Ret, de omvendte der ved Retfærd.
<num>28.</num>Men Overtrædere og Syndere knuses til Hobe; hvo HERREN svigter, forgaar.

<num>29.</num>Thi Skam vil I faa af de Ege, I elsker, Skuffelse af Lundene, I sætter saa højt;
<num>30.</num>thi I bliver som en Eg med visnende Løv, som en Lund, hvor der ikke er Vand. 31 Den stærke bliver til Blaar, hans Værk til en Gnist; begge brænder med hinanden, og ingen slukker.
</prose>
</body>
</text>

<text id="bibelesajas02" skip-index="true">
<head>
   <title>Esajas's Bog 2</title>
   <toctitle>Esajas's Bog 2</toctitle>
   <indextitle>Esajas's Bog 2</indextitle>
   <firstline>Dette er, hvad Esajas, Amoz's Søn, skuede om Jerusalem</firstline>
   <quality>korrektur1</quality>
</head>
<body>
<prose>
<num>1.</num>Dette er, hvad Esajas, Amoz's Søn, skuede om Jerusalem:

<num>2.</num>Det skal ske i de sidste Dage, at HERRENs Huses Bjerg, grundfæstet paa Bjergenes Top, skal løfte sig op over Højene. Did skal Folkene strømme
<num>3.</num>og talrige Folkeslag vandre: "Kom, lad os drage til HERRENs Bjerg, til Jakobs Guds Hus; han skal lære os sine Veje, saa vi kan gaa paa hans Stier; thi fra Zion udgaar Aabenbaring, fra Jerusalem, HERRENs Ord."
<num>4.</num>Da dømmer han Folk imellem, skifter Ret mellem talrige Folkeslag; deres Sværd skal de smede til Plovjern, deres Spyd til Vingaardsknive; Folk skal ej løfte Sværd mod Folk, ej øve sig i Vaabenfærd mer.
<num>5.</num>Kom, Jakobs Hus, lad os vandre i HERRENs Lys!

<num>6.</num>Thi du forskød dit Folk, Jakobs Hus; de er fulde af Østens Væsen og spaar, som var de Filistre, giver Folk fra Udlandet Haandslag.
<num>7.</num>Deres Land er fuldt af Sølv og Guld, talløse er deres Skatte; deres Land er fuldt af Heste, talløse er deres Vogne;
<num>8.</num>deres Land er fuldt af Afguder, de tilbeder Værk af deres Hænder, Ting, deres Fingre har lavet.

<num>9.</num>Men bøjes skal Mennesket, Manden ydmyges, tilgiv dem ikke!
<num>10.</num>Gaa ind i Klippen, skjul dig i Støvet for HERRENs Rædsel, hans Højheds Herlighed!
<num>11.</num>Sine stolte Øjne skal Mennesket slaa ned, Mændenes Hovmod skal bøjes, og HERREN alene være høj paa hin Dag.
<num>12.</num>Thi en Dag har Hærskarers HERRE mod alt det høje og knejsende, mod alt ophøjet og stolt,
<num>13.</num>mod alle Libanons Cedre, de knejsende høje, og alle Basans Ege,
<num>14.</num>mod alle knejsende Bjerge og alle høje Fjelde,
<num>15.</num>mod alle stolte Taarne og alle stejle Mure,
<num>16.</num>mod alle Tarsisskibe og hver en kostelig Ladning.
<num>17.</num>Da skal Menneskets Stolthed bøjes, Mændenes Hovmod ydmyges, og HERREN alene være høj paa hin Dag.
<num>18.</num>Afguderne skal helt forsvinde.
<num>19.</num>Og man skal gaa ind i Klippehuler og Jordhuller for HERRENs Rædsel, hans Højheds Herlighed naar han staar op for at forfærde Jorden.
<num>20.</num>Paa hin Dag skal Mennesket slænge sine Guder af Sølv og Guld, som han lavede sig for at tilbede dem, hen til Muldvarpe og Flagermus
<num>21.</num>for at gaa ind i Klipperevner og Fjeldkløfter for HERRENs Rædsel, hans Højheds Herlighed, naar han staar op for at forfærde Jorden.
<num>22.</num>Slaa ikke mer eders Lid til Mennesker, i hvis Næse der kun er flygtig Aande, thi hvad er de at regne for?
</prose>
</body>
</text>

<text id="bibelesajas03" skip-index="true">
<head>
   <title>Esajas's Bog 3</title>
   <toctitle>Esajas's Bog 3</toctitle>
   <indextitle>Esajas's Bog 3</indextitle>
   <firstline>Thi se, HERREN, Hærskarers HERRE, fratager Jerusalem og Juda Støtte og Stav</firstline>
   <notes> <note>Rettet 1-5-2001.</note>
   </notes>
   <quality>korrektur1</quality>
</head>
<body>
<prose>
<num>1.</num>Thi se, HERREN, Hærskarers HERRE, fratager Jerusalem og Juda Støtte og Stav, hver Støtte af Brød og hver Støtte af Vand:
<num>2.</num>Helt og Krigsmand, Dommer og Profet, Spaamand og Ældste,
<num>3.</num>Halvhundredfører og Stormand, Raadsherre og Haandværksmester og den, der er kyndig i Trolddom.
<num>4.</num>Jeg giver dem Drenge til Øverster, Drengekaadhed skal herske over dem.
<num>5.</num>I Folket undertrykker den ene den anden, hver sin Næste; Dreng sætter sig op imod Olding, Usling mod Hædersmand.
<num>6.</num>Naar da en Mand tager fat paa en anden i hans Fædrenehus og siger: "Du har en Kappe, du skal være vor Hersker, under dig skal dette faldefærdige Rige staa!"
<num>7.</num>saa svarer han paa hin Dag: "Jeg vil ikke være Saarlæge! Jeg har hverken Brød eller Klæder i Huset, gør ikke mig til Folkets Overhoved!"
<num>8.</num>Thi Jerusalem snubler, og Juda falder, fordi de med Tunge og Gerning er mod HERREN i Trods mod hans Herligheds Øjne.
<num>9.</num>Deres Ansigtsudtryk vidner imod dem; de kundgør deres Synd som Sodoma, dølger intet. Ve deres Sjæl, de styrted sig selv i Vaade.
<num>10.</num>Salige de retfærdige, dem gaar det godt, deres Gerningers Frugt skal de nyde;
<num>11.</num>ve den gudløse, ham gaar det ilde; han faar, som hans Hænder har gjort.
<num>12.</num>Mit Folk har en Dreng ved Styret, og over det hersker Kvinder. Dine Ledere, mit Folk, leder vild, gør Vejen, du vandrer, vildsom.

<num>13.</num>Til Rettergang er HERREN traadt frem, han staar og vil dømme sit Folk.
<num>14.</num>HERREN møder til Doms med de Ældste i sit Folk og dets Fyrster: "Det er jer, som gnaved Vingaarden af, I har Rov fra den arme til Huse.
<num>15.</num>Hvor kan I træde paa mit Folk og male de arme sønder?" saa lyder det fra Herren, Hærskarers HERRE.

<num>16.</num>HERREN siger: Eftersom Zions Døtre bryster sig og gaar med knejsende Nakke og kælne Blikke, gaar med trippende Gang og med raslende Ankelkæder -
<num>17.</num>gør Herren Issen skaldet paa Zions Døtre og blotter deres Tindingers Lokker.
<num>18.</num>Paa hin Dag afriver Herren al deres Pynt: Ankelringe, Pandebaand, Halvmaaner,
<num>19.</num>Perler, Armbaand, Flor,
<num>20.</num>Hovedsmykker, Ankelkæder, Bælter, Lugtedaaser, Trylleringe,
<num>21.</num>Fingerringe, Næseringe,
<num>22.</num>Festklæder, Underdragter, Sjaler, Tasker,
<num>23.</num>Spejle, Lin, Hovedbaand og Slør.
<num>24.</num>For Vellugt kommer der Stank, i Stedet for Bælte Reb, for Fletninger skaldet Isse, for Stadsklæder Sæk om Hofte, for Skønhedsmærke Brændemærke.

<num>25.</num>Dine Mænd skal falde for Sværd, dit unge Mandskab i Strid.
<num>26.</num>Hendes Porte skal sukke og klage og hun sidde ensom paa Jorden.
 4,1. Syv Kvinder skal paa hin Dag gribe fat i een Mand og sige: "Vi vil æde vort eget Brød og holde os selv med Klæder, blot vi maa bære dit Navn. Tag Vanæren fra os!"
</prose>
</body>
</text>

<text id="bibelesajas04" skip-index="true">
<head>
   <title>Esajas's Bog 4</title>
   <toctitle>Esajas's Bog 4</toctitle>
   <indextitle>Esajas's Bog 4</indextitle>
   <firstline>Paa hin Dag bliver HERRENs Spire til Pryd og Ære</firstline>
   <quality>korrektur1</quality>
</head>
<body>
<prose>
<num>2.</num>Paa hin Dag bliver HERRENs Spire til Pryd og Ære, og Landets Frugt til Stolthed og Smykke for de undslupne i Israel.
<num>3.</num>Den, som er levnet i Zion og blevet tilovers i Jerusalem, skal kaldes hellig, enhver, der er indskrevet til Livet i Jerusalem,
<num>4.</num>naar Herren faar aftvættet Zions Døtres Smuds og bortskyllet Jerusalems Blodskyld fra dets Midte med Doms og Udrensnings Aand.
<num>5.</num>Da skaber Herren over hvert et Sted paa Zions Bjerg og over dets Festforsamlinger en Sky om Dagen og Røg med luende Ildskær om Natten; thi over alt, hvad herligt er, skal der være et Dække
<num>6.</num>og Ly til Skygge mod Hede og til Skærm og Skjul mod Skybrud og Regn.
</prose>
</body>
</text>

<text id="bibelesajas05" skip-index="true">
<head>
   <title>Esajas's Bog 5</title>
   <toctitle>Esajas's Bog 5</toctitle>
   <indextitle>Esajas's Bog 5</indextitle>
   <firstline>Jeg vil synge en Sang om min Ven, en Kærlighedssang om hans Vingaard</firstline>
   <quality>korrektur1</quality>
</head>
<body>
<prose>
<num>1.</num>Jeg vil synge en Sang om min Ven, en Kærlighedssang om hans Vingaard: Min Ven, han havde en Vingaard paa en frugtbar Høj.
<num>2.</num>Han grov den, rensed den for Sten og plantede ædle Ranker; han bygged et Vagttaarn deri og huggede ogsaa en Perse. Men den bar vilde Druer, skønt han ventede Høst af ædle.
<num>3.</num>Og nu, Jerusalems Borgere, Judas Mænd, skift Ret mellem mig og min Vingaard!
<num>4.</num>Hvad mer var at gøre ved Vingaarden, hvad lod jeg ugjort? Hvi bar den vilde Druer, skønt jeg ventede Høst af ædle?
<num>5.</num>Saa vil jeg da lade jer vide, hvad jeg vil gøre ved min Vingaard: Nedrive dens Hegn, saa den ædes op, nedbryde dens Mur, saa den trampes ned!
<num>6.</num>Jeg lægger den øde; den skal ikke beskæres og ikke graves, men gro sammen i Torn og Tidsel; og Skyerne giver jeg Paabud om ikke at sende den Regn.
<num>7.</num>Thi Hærskarers HERREs Vingaard er Israels Hus, og Judas Mænd er hans Yndlingsplantning. Han vented paa Retfærd se, der kom Letfærd, han vented paa Lov se, Skrig over Rov!

<num>8.</num>Ve dem, der føjer Hus til Hus, dem, der lægger Mark til Mark, saa der ikke er Plads tilbage, men kun I har Landet i Eje.
<num>9.</num>Det lyder i mine Ører fra Hærskarers HERRE: "For vist skal de mange Huse blive øde, de store og smukke skal ingen bebo;
<num>10.</num>thi paa ti Tønder Vinland skal høstes en Bat, af en Homers Udsæd skal høstes en Efa.
<num>11.</num>Ve dem, der aarle jager efter Drik og ud paa Natten blusser af Vin!
<num>12.</num>Med Citre og Harper holder de Gilde, med Haandpauker, Fløjter og Vin, men ser ikke HERRENs Gerning, har ej Syn for hans Hænders Værk.
<num>13.</num>Derfor skal mit Folk føres bort, før det ved det, dets Adel blive Hungerens Bytte, dets Hob vansmægte af Tørst.
<num>14.</num>Derfor vokser Dødsrigets Gridskhed, det spiler sit Gab uden Grænse; dets Stormænd styrter derned, dets larmende, lystige Slæng.
<num>15.</num>Mennesket bøjes, og Manden ydmyges, de stolte slaar Øjnene ned;
<num>16.</num>men Hærskarers HERRE ophøjes ved Dommen, den hellige Gud bliver helliget ved Retfærd.
<num>17.</num>Og der gaar Faar paa Græs, Geder afgnaver omkomnes Tomter.
<num>18.</num>Ve dem, der trækker Straffen hid med Brødens Skagler og Syndebod hid som med Vognreb,
<num>19.</num>som siger: "Lad ham skynde sig, haste med sit Værk, saa vi faar det at se; lad Israels Helliges Raad dog komme snart, at vi kan kende det!"
<num>20.</num>Ve dem, der kalder ondt for godt og godt for ondt, gør Mørke til Lys og Lys til Mørke, gør beskt til sødt og sødt til beskt!
<num>21.</num>Ve dem, der tykkes sig vise og er kloge i egne Tanker!
<num>22.</num>Ve dem, der er Helte til at drikke Vin og vældige til at blande stærke Drikke,
<num>23.</num>som for Gave giver den skyldige Ret og røver den skyldfri Retten, han har.
<num>24.</num>Derfor, som Ildens Tunge æder Straa og Hø synker sammen i Luen, saa skal deres Rod blive raadden, deres Blomst henvejres som Støv; thi om Hærskarers HERRERs Lov lod de haant og ringeagted Israels Helliges Ord.

<num>25.</num>Saa blusser da HERRENs Vrede mod hans Folk, og han udrækker Haanden imod det og slaar det, saa Bjergene skælver og Ligene ligger som Skarn paa Gaden. Men trods alt har hans Vrede ej lagt sig, hans Haand er fremdeles rakt ud.
<num>26.</num>For et Folk i det fjerne løfter han Banner og fløjter det hid fra Jordens Ende; og se, det kommer hastigt og let.
<num>27.</num>Ingen iblandt dem er træt eller snubler, ingen blunder, og ingen sover; Bæltet om Lænden løsnes ikke, Skoens Rem springer ikke op;
<num>28.</num>hvæssede er dets Pile, alle dets Buer spændte; som Flint er Hestenes Hove, dets Vognhjul som Hvirvelvind.
<num>29.</num>Det har et Brøl som en Løve, brøler som unge Løver, brummende griber det Byttet, bjærger det, ingen kan fri det.

<num>30.</num>Men paa hin Dag skal der bryde en Brummen løs imod det, som naar Havet brummer; og skuer det ud over Jorden, se, da er der Trængselsmørke, Lyset slukkes af tykke Skyer.
</prose>
</body>
</text>

<text id="bibelesajas06" skip-index="true">
<head>
   <title>Esajas's Bog 6</title>
   <toctitle>Esajas's Bog 6</toctitle>
   <indextitle>Esajas's Bog 6</indextitle>
   <firstline>I Kong Uzzijas Dødsaar saa jeg Herren sidde paa en saare høj Trone</firstline>
   <quality>korrektur1</quality>
</head>
<body>
<prose>
<num>1.</num>I Kong Uzzijas Dødsaar saa jeg Herren sidde paa en saare høj Trone, og hans Slæb fyldte Helligdommen.
<num>2.</num>Serafer stod hos ham, hver med seks Vinger; med de to skjulte de Ansigtet, med de to Fødderne, og med de to fløj de;
<num>3.</num>og de raabte til hverandre: "Hellig, hellig, hellig er Hærskarers HERRE, al Jorden er fuld af hans Herlighed!"
<num>4.</num>Og Dørstolpernes Hængsler rystede ved Raabet, medens Templet fyldtes af Røg.

<num>5.</num>Da sagde jeg: "Ve mig, det er ude med mig, thi jeg er en Mand med urene Læber, og jeg bor i et Folk med urene Læber, og nu har mine Øjne set Kongen, Hærskarers HERRE!"
<num>6.</num>Men en af Seraferne fløj hen til mig; og han havde i Haanden et glødende Kul, som han med en Tang havde taget fra Alteret;
<num>7.</num>det lod han røre min Mund og sagde: "Se, det har rørt dine Læber; din Skyld er borte, din Synd er sonet!"
<num>8.</num>Saa hørte jeg Herren sige: "Hvem skal jeg sende, hvem vil gaa Bud for os?" Og jeg sagde: "Her er jeg, send mig!"
<num>9.</num>Da sagde han: "Gaa hen og sig til det Folk: Hør kun, dog skal I intet fatte, se kun, dog skal I intet indse!
<num>10.</num>Gør Hjertet sløvt paa dette Folk, gør dets Ører tunge, dets Øjne blinde, saa det ikke kan se med Øjnene, ej heller høre med Ørene, ej heller fatte med Hjertet og omvende sig og læges."

<num>11.</num>Jeg spurgte: "Hvor længe, Herre?" Og han svarede: "Til Byerne er øde, uden Beboere, og Husene uden et Menneske, og Agerjorden ligger som Ørk!"
<num>12.</num>Og HERREN vil fjerne Menneskene, og Tomhed skal brede sig i Landet;
<num>13.</num>og er der endnu en Tiendedel deri, skal ogsaa den udryddes som en Terebinte eller Eg, af hvilken en Stub bliver tilbage, naar den fældes. Dens Stub er hellig Sæd.
</prose>
</body>
</text>

<text id="bibelesajas07" skip-index="true">
<head>
   <title>Esajas's Bog 7</title>
   <toctitle>Esajas's Bog 7</toctitle>
   <indextitle>Esajas's Bog 7</indextitle>
   <firstline>Og det skete i de Dage da Akaz, Jotams Søn</firstline>
   <notes> <note>Note til vers 14: ordet, der her efter den græske oversættelse er gengivet ved Jomfru, betyder egentlig en ung Kvinde, uden at det i sig selv er afgjort, om hun er gift eller ugift.</note>
   </notes>
   <quality>korrektur1</quality>
</head>
<body>
<prose>
<num>1.</num>Og det skete i de Dage da Akaz, Jotams Søn, Uzzijas Sønnesøn, var Konge i Juda, at Kong Rezin af Syrien og Remaljas Søn, Kong Peka af Israel, drog op for at angribe Jerusalem, hvad de dog ikke var stærke nok til.
<num>2.</num>Da det meldtes Davids Hus, at Syrerne havde lejret sig i Efraim, skjalv hans og hans Folks Hjerte, som Skovens Træer skælver for Vinden.
<num>3.</num>Saa sagde HERREN til Esajas: "Med din Søn Sjearjasjub skal du gaa Akaz i Møde ved Enden af Øvredammens Vandledning ved Vejen til Blegepladsen
<num>4.</num>og sige til ham: Tag dig i Vare og hold dig i Ro! Frygt ikke og lad ikke dit Hjerte ængste sig for disse to rygende Brandstumper, for Rezins og Syriens og Remaljas Søns fnysende Vrede!
<num>5.</num>Fordi Syrien, Efraim og Remaljas Søn har lagt onde Raad op imod dig og siger:
<num>6.</num>Lad os drage op mod Juda og indjage det Skræk, lad os tilrive os det og gøre Tabeals Søn til Konge der!
<num>7.</num>derfor, saa siger den Herre HERREN: Det skal ikke lykkes; det skal ikke ske!
<num>8.</num>Thi Syriens Hoved er Damaskus, og Damaskus's Hoved er Rezin, og om fem og tresindstyve Aar er Efraim knust og ikke længer et Folk.
<num>9.</num>Og Efraims Hoved er Samaria, og Samarias Hoved er Remaljas Søn. Er I ikke troende, bliver I ikke boende."
<num>10.</num>Fremdeles sagde HERREN til Akaz:
<num>11.</num>"Kræv dig et Tegn af HERREN din Gud nede i Dødsriget eller oppe i Himmelen!"
<num>12.</num>Men Akaz svarede: "Jeg kræver intet, jeg frister ikke HERREN."
<num>13.</num>Da sagde Esajas: "Hør nu, Davids Hus! Er det eder ikke nok at trætte Mennesker, siden I ogsaa trætter min Gud?
<num>14.</num>Derfor vil Herren selv give eder et Tegn: Se, Jomfruen bliver frugtsommelig og føder en Søn, og hun kalder ham Immanuel".
<num>15.</num>Surmælk og Vildhonning skal være hans Føde, ved den Tid han ved at vrage det onde og vælge det gode;
<num>16.</num>thi før Drengen ved at vrage det onde og vælge det gode, skal Landet, for hvis to Konger du gruer, være folketomt.
<num>17.</num>Over dig, dit Folk og din Faders Hus vil Herren bringe Dage, hvis Lige ikke har været, siden Efraim rev sig løs fra Juda: Assyrerkongen!"

<num>18.</num>Paa hin Dag skal HERREN fløjte ad Fluerne ved Udløbet af Ægyptens Strømme og ad Bierne i Assyrien;
<num>19.</num>og de skal komme og alle til Hobe kaste sig over Dalkløfter og Klipperevner, over hvert Tjørnekrat og hvert Vandingssted.
<num>20.</num>Paa hin Dag afrager Herren med en hinsides Floden lejet Ragekniv, Assyrerkongen, baade Hovedhaaret og Kroppens Haar; ja, selv Skægget skraber den af.
<num>21.</num>Paa hin Dag kan en Mand holde sig en ung Ko og et Par Faar;
<num>22.</num>og paa Grund af den megen Mælk, de giver, skal han spise Surmælk; thi Surmælk og Vildhonning skal enhver, der er tilbage i Landet, spise.
<num>23.</num>Paa hin Dag skal det ske, at hvert et Sted, hvor der nu er tusind Vinstokke, tusind Sekel Sølv værd, skal blive til Torn og Tidsel;
<num>24.</num>med Pil og Bue kommer man der, thi hele Landet skal blive til Torn og Tidsel;
<num>25.</num>og alle de Bjerge, der nu dyrkes med Hakke, skal man holde sig fra af Frygt for Torn og Tidsel. Det bliver Overdrev for Okser og trædes ned af Faar.
</prose>
</body>
</text>

<text id="bibelesajas08" skip-index="true">
<head>
   <title>Esajas's Bog 8</title>
   <toctitle>Esajas's Bog 8</toctitle>
   <indextitle>Esajas's Bog 8</indextitle>
   <firstline>Og HERREN sagde til mig: "Tag dig en stor Tavle</firstline>
   <quality>korrektur1</quality>
</head>
<body>
<prose>
<num>1.</num>Og HERREN sagde til mig: "Tag dig en stor Tavle og skriv derpaa med Menneskeskrift: Hurtigt-Bytte, Hastigt-Rov!,
<num>2.</num>Og tag mig paalidelige Vidner, Præsten Urija og Zekarja, Jeberekjahus Søn!"
<num>3.</num>Og jeg nærmede mig Profetinden, og hun blev frugtsommelig og fødte en Søn. Saa sagde HERREN til mig: "Kald ham Hurtigt-Bytte, Hastigt-Rov!
<num>4.</num>Thi før Drengen kan sige Fader og Moder, skal Rigdommene fra Damaskus og Byttet fra Samaria bringes til Assyrerkongen!"

<num>5.</num>Fremdeles sagde HERREN til mig:
<num>6.</num>Eftersom dette Folk lader haant om Siloas sagte rindende Vande i Angst for Bezin og Remaljas Søn,
<num>7.</num>se, saa lader Herren Flodens Vande, de vældige, store, oversvømme dem, Assyrerkongen og al hans Herlighed; over alle sine Bredder skal den gaa, trænge ud over alle sine Diger,
<num>8.</num>styrte ind i Juda, skylle over, vælte frem og naa til Halsen; og dens udbredte Vinger skal fylde dit Land, saa vidt det naar Immanuel!
<num>9.</num>I Folkeslag, mærk jer det med Rædsel, lyt til, alle fjerne Lande: Rust jer, I skal ræddes, rust jer, I skal ræddes.
<num>10.</num>Læg Raad op, det skal dog briste, gør Aftale, det slaar dog fejl, thi - Immanuel!
<num>11.</num>Thi saa sagde HERREN til mig, da hans Haand greb mig med Vælde, og han advarede mig mod at vandre paa dette Folks Vej:
<num>12.</num>Kald ikke alt Sammensværgelse, hvad dette Folk kalder Sammensværgelse, frygt ikke, hvad det frygter, og ræddes ikke!
<num>13.</num>Hærskarers HERRE, ham skal I holde hellig, han skal være eders Frygt, han skal være eders Rædsel.
<num>14.</num>Han bliver en Helligdom, en Anstødssten og en Klippe til Fald for begge Israels Huse og en Snare og et Fangegarn for Jerusalems Indbyggere,
<num>15.</num>og mange iblandt dem skal snuble, falde og kvæstes, fanges og bindes.
<num>16.</num>Bind Vidnesbyrdet til og sæt Segl for Læren i mine Disciples Sind!
<num>17.</num>Jeg bier paa HERREN, han, som dølger sit Aasyn for Jakobs Hus, til ham staar mit Haab:
<num>18.</num>Se, jeg og de Børn, HERREN gav mig, er Varsler og Tegn i Israel fra Hærskarers HERRE, som bor paa Zions Bjerg.
<num>19.</num>Og siger de til eder: "Søg Genfærdene og Aanderne, som hvisker og mumler!" skal et Folk ikke søge sin Gud, skal man søge de døde for de levende?
<num>20.</num>Nej! Til Læren og Vidnesbyrdet! Saaledes skal visselig de komme til at tale, som nu er uden Morgenrøde.
<num>21.</num>Han skal vanke om i Landet, trykket og hungrig. Og naar han hungrer, skal han blive rasende og bande sin Konge og sin Gud. Vender han sig til det høje,
<num>22.</num>eller skuer han ud over Jorden, se da er der Trængsel og Mørke, knugende Mulm; i Bælgmørke er han stødt ud.
</prose>
</body>
</text>

<text id="bibelesajas09" skip-index="true">
<head>
   <title>Esajas's Bog 9</title>
   <toctitle>Esajas's Bog 9</toctitle>
   <indextitle>Esajas's Bog 9</indextitle>
   <firstline>Men engang skal der ikke længer være Mørke i det Land</firstline>
   <quality>korrektur1</quality>
</head>
<body>
<prose>
<num>1.</num>Men engang skal der ikke længer være Mørke i det Land, hvor der nu er Trængsel; i Fortiden bragte han Skændsel over Zebulons og Naftalis Land, Men i Fremtiden bringer han Ære over Vejen langs Søen, Landet hinsides Jordan, Hedningernes Kreds.
<num>2.</num>Det Folk, som vandrer i Mørke, skal skue saa stort et Lys; Lys straaler frem over dem, som bor i Mulmets Land.
<num>3.</num>Du gør Fryden mangfoldig, Glæden stor, de glædes for dit Aasyn, som man glædes i Høst, ret som man jubler, naar Bytte deles.
<num>4.</num>Thi dets tunge Aag og Stokken til dets Ryg, dets Drivers Kæp, har du brudt som paa Midjans Dag;
<num>5.</num>ja, hver en Støvle, der tramper i Striden, og Kappen, der søles i Blod, skal brændes og ende som Luernes Rov.
<num>6.</num>Thi et Barn er født os, en Søn er os givet, paa hans Skulder skal Herredømmet hvile; og hans Navn skal være: Underfuld-Raadgiver, Vældig-Gud, Evigheds-Fader, Fredsfyrste.
<num>7.</num>Stort bliver Herredømmet, endeløs Freden over Davids Trone og over hans Rige, at det maa grundes og fæstnes ved Ret og Retfærd fra nu og til evig Tid. Hærskarers HERREs Nidkærhed gør det.

<num>8.</num>Et Ord sender Herren mod Jakob, i Israel slaar det ned;
<num>9.</num>alt Folket faar det at kende, Efraim og Samarias Borgere. Thi de siger i Hovmod og Hjertets Stolthed:
<num>10.</num>"Teglsten faldt, vi bygger med Kvader, Morbærtræer blev fældet, vi faar Cedre i Stedet!"
<num>11.</num>Da rejser HERREN dets Uvenner mod det og ægger dets Fjender op,
<num>12.</num>Syrerne forfra, Filisterne bagfra, de æder Israel med opspilet Gab. Men trods alt har hans Vrede ej lagt sig, hans Haand er fremdeles rakt ud.
<num>13.</num>Men til ham, der slaar det, vender Folket ej om, de søger ej Hærskarers HERRE.
<num>14.</num>Da hugger HERREN Hoved og Hale af Israel, Palme og Siv paa en eneste Dag.
<num>15.</num>Den ældste og agtede er Hoved, Løgnprofeten er Hale.
<num>16.</num>De ledende i dette Folk leder vild, og de, der ledes, opsluges.
<num>17.</num>Derfor glædes ej Herren ved dets unge Mænd, har ej Medynk med dets faderløse og Enker. Thi alle er Niddinger og Ugerningsmænd, og hver en Mund taler Daarskab. Men trods alt har hans Vrede ej lagt sig, hans Haand er fremdeles rakt ud.
<num>18.</num>Thi Gudløshed brænder som Ild, fortærer Torn og Tidsel, sætter Ild paa det tætte Krat, saa det hvirvler op i Røg.
<num>19.</num>Ved Hærskarers HERREs Vrede staar Landet i Brand, og Folket bliver som Føde for Ilden; de skaaner ikke hverandre.
<num>20.</num>Man snapper til højre og hungrer, æder om sig til venstre og mættes dog ej. Hver æder sin Næstes Kød,
<num>21.</num>Manasse Efraim, Efraim Manasse, og de overfalder Juda sammen. Men trods alt har hans Vrede ej lagt sig, hans Haand er fremdeles rakt ud.
</prose>
</body>
</text>

<text id="bibelesajas10" skip-index="true">
<head>
   <title>Esajas's Bog 10</title>
   <toctitle>Esajas's Bog 10</toctitle>
   <indextitle>Esajas's Bog 10</indextitle>
   <firstline>Ve dem, der giver Ulykkeslove og ivrigt fører Uret til Bogs</firstline>
   <quality>korrektur1</quality>
</head>
<body>
<prose>
<num>1.</num>Ve dem, der giver Ulykkeslove og ivrigt fører Uret til Bogs
<num>2.</num>for at trænge de ringe fra Retten og røve de armes Ret i mit Folk, at Enker kan blive deres Bytte og faderløse kan plyndres.
<num>3.</num>Hvad gør I paa Straffens Dag, naar Undergang kommer fra det fjerne? Til hvem vil I ty om Hjælp, hvor gemmer I da eders Rigdom?
<num>4.</num>Enten maa I knæle blandt Fanger, eller ogsaa falde paa Valen! Men trods alt har hans Vrede ej lagt sig, hans Haand er fremdeles rakt ud.
<num>5.</num>Ve Assur, min Harmes Kæp, min Vrede er Stokken i hans Haand.
<num>6.</num>Jeg sender ham mod et vanhelligt Folk, opbyder ham mod min Vredes Folk til at gøre Bytte og røve og trampe det ned som Skarn paa Gaden.
<num>7.</num>Men han, han mener det ej saa, hans Hjerte tænker ej saa. Nej, at ødelægge, det er hans Attraa, at udrydde Folk, ikke faa.
<num>8.</num>Thi han siger: "Er ej mine Høvedsmænd Konger til Hobe?
<num>9.</num>Gik det ej Kalno som Karkemisj, mon ikke Hamat som Arpad, Samaria som Damaskus?
<num>10.</num>Som min Haand fandt hen til Afgudernes Riger, der dog havde flere Gudebilleder end Jerusalem og Samaria -
<num>11.</num>mon jeg da ikke skal handle med Jerusalem og dets Gudebilleder, som jeg handlede med Samaria og dets Afguder?"
<num>12.</num>Men naar Herren fuldbyrder alt sit Værk paa Zions Bjerg og i Jerusalem, vil jeg hjemsøge Assyrerkongens Hjertes Hovmodsfrugt og hans Øjnes trodsige Pral,
<num>13.</num>fordi han siger: "Med min stærke Haand greb jeg ind, med min Visdom, thi jeg er klog. Jeg flyttede Folkeslags Grænser og rev deres Skatte til mig, stødte Folk fra Tronen i Almagt;
<num>14.</num>min Haand fandt til Folkenes Rigdom som hen til en Fuglerede; som man sanker forladte Æg, har jeg sanket den vide Jord, og ingen rørte en Vinge, aabnede Næbbet og peb."
<num>15.</num>Mon Øksen bryster sig mod den, som hugger, gør Saven sig til mod den, som saver? Som om Kæppen kan svinge den, der løfter den, Stokken løfte, hvad ikke er Træ!
<num>16.</num>Derfor sender Herren, Hærskarers HERRE, Svindsot i hans Fedme, og under hans Herlighed luer en Lue som luende Ild;
<num>17.</num>Israels Lys bliver til Ild og dets Hellige til en Flamme, og den brænder og fortærer hans Tidsel og Torn paa een Dag;
<num>18.</num>hans Skovs og Frugthaves Herlighed skal den rydde Rub og Stub, og han bliver som en syg, der hentæres.
<num>19.</num>De Træer, som levnes i hans Skov, bliver det let at tælle; et Barn kan skrive dem op.

<num>20.</num>Paa hin Dag skal Israels Rest og det, som undslipper af Jakobs Hus, ikke mere støtte sig til den, der slaar det, men til HERREN, Israels Hellige, i Sandhed.
<num>21.</num>En Rest skal omvende sig, Jakobs Rest, til den vældige Gud.
<num>22.</num>Thi var end dit Folk som Sandet ved Havet, Israel, kun en Rest deraf skal omvende sig. Ødelæggelse er fastslaaet, og med Retfærdighed vælter den frem;
<num>23.</num>thi Ødelæggelse og fastslaaet Raad fuldbyrder Herren, Hærskarers HERRE, over al Jorden.

<num>24.</num>Derfor, saa siger Herren, Hærskarers HERRE: Frygt ikke, mit Folk, som bor i Zion, for Assyrien, naar det slaar dig med Kæppen og løfter sin Stok imod dig som fordum Ægypten!
<num>25.</num>Thi end om en føje Stund er Vreden ovre, og min Harme vender sig til deres Fordærv.
<num>26.</num>Saa svinger Hærskarers HERRE Svøben imod det, som da Midjan blev slaaet ved Orebs Klippe; hans Stok er udrakt imod Havet, og han løfter den som fordum mod Ægypten.
<num>27.</num>Paa hin Dag tager han Byrden af din Skulder og Aaget af din Nakke, ja, Aaget brister for Fedme.

<num>28.</num>Han rykker mod Ajjat, drager uden om Migron, i Mikmas lader han Trosset blive;
<num>29.</num>de gaar over Passet: "I Geba holder vi Natterast!" Rama ryster, Sauls Gibea flyr.
<num>30.</num>Skrig højt, Gallims Datter! Lyt til, Lajsja! Stem i, Anatot!
<num>31.</num>Madmena flyr, Gebims Folk bjærger deres Gods.
<num>32.</num>Endnu i Dag staar han i Nob; han svinger Haanden mod Zions Datters Bjerg, Jerusalems Høj -
<num>33.</num>Se, Herren, Hærskarers HERRE, afhugger hans Grene med Gru; de knejsende Stammer fældes, de stolte Træer maa segne.
<num>34.</num>Med Jernet gør han lyst i Skovens Tykning, og Libanon falder for den Herlige.
</prose>
</body>
</text>

<text id="bibelesajas11" skip-index="true">
<head>
   <title>Esajas's Bog 11</title>
   <toctitle>Esajas's Bog 11</toctitle>
   <indextitle>Esajas's Bog 11</indextitle>
   <firstline>Men der skyder en Kvist af Isajs Stub, et Skud gror frem af hans Rod</firstline>
   <quality>korrektur1</quality>
</head>
<body>
<prose>
<num>1.</num>Men der skyder en Kvist af Isajs Stub, et Skud gror frem af hans Rod;
<num>2.</num>og HERRENs Aand skal hvile over ham, Visdoms og Forstands Aand, Raads og Styrkes Aand, HERRENs Kundskabs og Frygts Aand.
<num>3.</num>Hans Hu staar til HERRENs Frygt; han dømmer ej efter, hvad Øjnene ser, skønner ej efter, hvad Ørene hører.
<num>4.</num>Han dømmer de ringe med Retfærd, fælder redelig Dom over Landets arme. Voldsmanden slaar han med Mundens Ris, gudløse dræber han med Læbernes Aande.
<num>5.</num>Og Retfærd er Bæltet, han har om sin Lænd, Trofasthed Hofternes Bælte.
<num>6.</num>Og Ulven skal gaa hos Lammet, Panteren hvile hos Kiddet, Kalven og Ungløven græsse sammen, dem driver en lille Dreng.
<num>7.</num>Kvien og Bjørnen bliver Venner, deres Unger ligger Side om Side, og Løven æder Straa som Oksen;
<num>8.</num>den spæde skal lege ved Øglens Hul, den afvante række sin Haand til Giftslangens Rede.
<num>9.</num>Der gøres ej ondt og voldes ej Men i hele mit hellige Bjergland; thi Landet er fuldt af HERRENs Kundskab, som Vandene dækker Havets Bund.
<num>10.</num>Paa hin Dag skal Hedningerne søge til Isajs Rodskud, der staar som et Banner for Folkeslagene, og hans Bolig skal være herlig.

<num>11.</num>Paa hin Dag skal Herren atter udrække sin Haand for at vinde, hvad der er til Rest af hans Folk, fra Assur og fra Ægypten, fra Patros, Ætiopien og Elam, fra Sinear, Hamat og Havets Strande.
<num>12.</num>For Folkene rejser han Banner, samler Israels bortdrevne Mænd, sanker Judas spredte Kvinder fra Verdens fire Hjørner.
<num>13.</num>Efraims Skinsyge viger, og Judas Avind svinder; Efraim er ikke skinsygt paa Juda, og Juda bærer ej Avind mod Efraim.
<num>14.</num>I Vest slaar de ned paa Filisternes Skulder, sammen plyndrer de Østens Sønner, mod Edom og Moab rækker de Haanden, Ammons Sønner lyder dem.
<num>15.</num>HERREN udtørrer Ægypterhavets Vig og svinger Haanden mod Floden i sin Aands Vælde; han kløver den i syv Bække, saa man kan gaa over med Sko;
<num>16.</num>der bliver en banet Vej for dem af hans Folk, som levnes fra Assyrien, saaledes som der var for Israel, da det drog op fra Ægypten.
</prose>
</body>
</text>

<text id="bibelesajas12" skip-index="true">
<head>
   <title>Esajas's Bog 12</title>
   <toctitle>Esajas's Bog 12</toctitle>
   <indextitle>Esajas's Bog 12</indextitle>
   <firstline>Paa hin Dag skal du sige: Jeg takker dig, HERRE, thi du vrededes paa mig</firstline>
   <quality>korrektur1</quality>
</head>
<body>
<prose>
<num>1.</num>Paa hin Dag skal du sige: Jeg takker dig, HERRE, thi du vrededes paa mig; men din Vrede svandt, og du trøstede mig.
<num>2.</num>Se, Gud er min Frelse, jeg er trøstig og uden Frygt; thi HERREN er min Styrke og min Lovsang, og han blev mig til Frelse.
<num>3.</num>I skal øse Vand med Glæde af Frelsens Kilder
<num>4.</num>og sige paa hin Dag: Tak HERREN, paakald hans Navn, gør hans Gerninger kendt blandt Folkene, kundgør, at hans Navn er højt!
<num>5.</num>Lovsyng HERREN, thi stort har han øvet, lad det blive kendt paa den vide Jord!
<num>6.</num>Bryd ud i Fryderaab, Zions Beboere, thi stor i eders Midte er Israels Hellige!
</prose>
</body>
</text>

<text id="bibelesajas13" skip-index="true">
<head>
   <title>Esajas's Bog 13</title>
   <toctitle>Esajas's Bog 13</toctitle>
   <indextitle>Esajas's Bog 13</indextitle>
   <firstline>Et Udsagn om Babel, som Esajas, Amoz's Søn skuede</firstline>
   <notes> <note>Rettet 1-5-2001.</note>
   </notes>
   <quality>korrektur1</quality>
</head>
<body>
<prose>
<num>1.</num>Et Udsagn om Babel, som Esajas, Amoz's Søn skuede:
<num>2.</num>Rejs Banner paa et nøgent Bjerg, raab ogsaa til dem, vink, saa de drager igennem Fyrsternes Porte!
<num>3.</num>Jeg har opbudt min viede Hær til at tjene min Vrede og kaldt mine Helte hid, de jublende, stolte.
<num>4.</num>Hør i Bjergene Larm som af talrigt Krigsfolk, hør, hvor det buldrer af Riger, af samlede Folk! Hærskarers HERRE er ved at mønstre sin Krigshær.
<num>5.</num>De kommer fra fjerne Egne, fra Himlens Grænse, HERREN og hans Vredes Værktøj for at hærge al Jorden.
<num>6.</num>Jamrer, thi HERRENs Dag er nær, den kommer som Vold fra den Vældige.
<num>7.</num>Derfor slappes hver Haand, hvert Menneskehjerte smelter,
<num>8.</num>de ræddes, gribes af Veer og Smerter, vaander sig som fødende Kvinde; de stirrer i Angst paa hverandre med blussende røde Kinder.
<num>9.</num>Se, HERRENs Dag kommer, grum, med Harme og brændende Vrede; Jorden gør den til Ørk og rydder dens Synder bort.
<num>10.</num>Thi Himlens Stjerner og Billeder udstraaler ej deres Lys, mørk rinder Solen op, og Maanen skinner ikke.
<num>11.</num>Jeg hjemsøger Jorden for dens Ondskab, de gudløse for deres Brøde, gør Ende paa frækkes Overmod, bøjer Voldsmænds Hovmod.
<num>12.</num>En Mand gør jeg sjældnere end Guld og et Menneske end Ofirs Guld.
<num>13.</num>Derfor bæver Himlen, og Jorden flytter sig skælvende ved Hærskarers HERREs Harme paa hans brændende Vredes Dag.
<num>14.</num>Og som en skræmt Gazel, som Faar, der ej holdes i Flok, skal hver søge hjem til sit Folk, og hver skal fly til sit Land.
<num>15.</num>Enhver, der indhentes, spiddes, enhver, der gribes, falder for Sværdet;
<num>16.</num>deres spæde knuses for deres Øjne, Husene plyndres, Kvinderne skændes.
<num>17.</num>Se, imod dem rejser jeg Mederne, som agter Sølv for intet og ej regner Guld for noget.
<num>18.</num>Deres Buer fælder de unge, Livsfrugt skaaner de ej, med Børn har deres Øjne ej Medynk.
<num>19.</num>Det gaar med Babel, Rigernes Krone, Kaldæernes stolte Pryd, som dengang Gud omstyrtede Sodoma og Gomorra.
<num>20.</num>Det skal aldrig i Evighed bebos, ej bebygges fra Slægt til Slægt; der telter Araberen ikke, der lejrer Hyrder sig ej;
<num>21.</num>men Vildkatte lejrer sig der, og Husene fyldes med Ugler; der holder Strudsene til, og Bukketroldene springer;
<num>22.</num>Sjakaler tuder i Borgene, Hyæner i de yppige Slotte. Dets Time stunder nu til, dets Dage bliver ej mange.
</prose>
</body>
</text>

<text id="bibelesajas14" skip-index="true">
<head>
   <title>Esajas's Bog 14</title>
   <toctitle>Esajas's Bog 14</toctitle>
   <indextitle>Esajas's Bog 14</indextitle>
   <firstline>Thi HERREN forbarmer sig over Jakob og udvælger atter Israel</firstline>
   <notes> <note>Rettet 1-5-2001.</note>
   </notes>
   <quality>korrektur1</quality>
</head>
<body>
<prose>
<num>1.</num>Thi HERREN forbarmer sig over Jakob og udvælger atter Israel. Han lader dem fæste Bo i deres eget Land, og fremmede skal slutte sig til dem og føjes til Jakobs Hus.
<num>2.</num>Folkeslag skal tage dem og bringe dem hjem igen; og Israels Hus skal i HERRENs Land tage Folkeslagene i Eje som Trælle og Trælkvinder; de skal gøre dem til Fanger, hvis Fanger de var, og herske over deres Bødler.
<num>3.</num>Paa den Dag HERREN giver dig Hvile for din Møje og Uro og for den haarde Trældom, der lagdes paa dig,

<num>4.</num>skal du istemme denne Spottevise om Babels Konge: Hvor er dog Bødlen stille, Tvangshuset tyst!
<num>5.</num>HERREN har brudt de gudløses Stok, Herskernes Kæp,
<num>6.</num>som slog i Vrede Folkeslag, Slag i Slag, og tvang i Harme Folk med skaanselsløs Tvang.
<num>7.</num>Al Jorden har Fred og Ro, bryder ud i Jubel;
<num>8.</num>selv Cypresserne glæder sig over dig, Libanons Cedre: "Siden dit Fald kommer ingen op for at fælde os!"
<num>9.</num>Dødsriget nedentil stormer dig heftigt i Møde, vækker for din Skyld Dødninger, al Jordens store, jager alle Folkenes Konger op fra Tronen;
<num>10.</num>de tager alle til Orde og siger til dig: "Ogsaa du blev kraftløs som vi, du blev vor Lige!"
<num>11.</num>Til Dødsriget sendtes din Højhed, dine Harpers Brus, dit Leje er redt med Raaddenskab, dit Tæppe er Orme.
<num>12.</num>Nej, at du faldt fra Himlen; du straalende Morgenstjerne, fældet og kastet til Jorden, du Folkebetvinger!
<num>13.</num>Du, som sagde i Hjertet: "Jeg stormer Himlen, rejser min Trone deroppe over Guds Stjerner, tager Sæde paa Stævnets Bjerg i yderste Nord,
<num>14.</num>stiger op over Skyernes Højder, den Højeste lig" -
<num>15.</num>ja, ned i Dødsriget styrtes du, nederst i Hulen!
<num>16.</num>Ser man dig, stirrer man paa dig med undrende Blikke: "Er det ham, som fik Jorden til at bæve, Riger til at skælve,
<num>17.</num>ham, som gjorde Verden til Ørk og jævnede Byer, ikke gav Fangerne fri til at drage mod Hjemmet?"
<num>18.</num>Folkenes Konger hviler med Ære hver i sit Hus,
<num>19.</num>men du er slængt hen uden Grav som et usseligt Foster, dækket af faldne, slagne med Sværd og kastet i Stenbruddets Hul som et nedtraadt Aadsel.
<num>20.</num>I Graven samles du ikke med dine Fædre, fordi du ødte dit Land og dræbte dit Folk. Ugerningsmændenes Afkom skal aldrig nævnes.
<num>21.</num>Bered hans Sønner et Blodbad for Faderens Brøde! De skal ikke staa op og indtage Jorden og fylde Verden med Stæder.
<num>22.</num>Jeg staar op imod dem, lyder det fra Hærskarers HERRE, og udrydder af Babel Navn og Rest, Skud og Spire, lyder det fra HERREN;
<num>23.</num>jeg gør det til Rørdrummers Eje og til side Sumpe; jeg fejer det bort med Undergangens Kost, lyder det fra Hærskarers HERRE.

<num>24.</num>Hærskarers HERRE har svoret saaledes: Visselig, som jeg har tænkt det, saa skal det ske, og som jeg satte mig for, saa staar det fast:
<num>25.</num>Jeg knuser Assur i mit Land, nedtramper ham paa mine Bjerge, hans Aag skal vige fra dem, hans Byrde skal vige fra dets Skuldre.
<num>26.</num>Det er, hvad jeg satte mig for imod al Jorden, det er den Haand, som er udrakt mod alle Folk.
<num>27.</num>Thi Hærskarers HERREs Raad, hvo kuldkaster det? Hans udrakte Haand, hvo tvinger vel den tilbage?
<num>28.</num>I Kong Akaz's Dødsaar kom dette Udsagn:
<num>29.</num>Glæd dig ej, hele Filisterland, at Kæppen, der slog dig, er brudt! Thi af Slangerod kommer en Øgle, dens Frugt er en flyvende Drage.
<num>30.</num>Paa min Vang skal de ringe græsse, de fattige lejre sig trygt; men jeg dræber dit Afkom ved Sult; hvad der levnes, slaar jeg ihjel.
<num>31.</num>Hyl, Port, skrig, By, Angst gribe dig, hele Filisterland! Thi nordenfra kommer Røg, i Fjendeskaren nøler ingen.
<num>32.</num>Og hvad skal der svares Folkets Sendebud? At HERREN har grundfæstet Zion, og de arme i hans Folk søger Tilflugt der.
</prose>
</body>
</text>

<text id="bibelesajas15" skip-index="true">
<head>
   <title>Esajas's Bog 15</title>
   <toctitle>Esajas's Bog 15</toctitle>
   <indextitle>Esajas's Bog 15</indextitle>
   <firstline>Et Udsagn om Moab. Ak, Ar lægges øde ved Nat</firstline>
   <quality>korrektur1</quality>
</head>
<body>
<prose>
<num>1.</num>Et Udsagn om Moab. Ak, Ar lægges øde ved Nat, det er ude med Moab, Kir lægges øde ved Nat, det er ude med Moab.
<num>2.</num>Dibons Datter gaar op paa Høje for at græde, oppe paa Nebo og Medeba jamrer Moab; hvert et Hoved er skaldet, alt Skæg skaaret af,
<num>3.</num>paa Gader og oppe paa Tage bærer de Sæk, paa Torvene jamrer de alle, opløst i Graad.
<num>4.</num>Hesjbon og El'ale skriger, det høres til Jahaz. Derfor skælver Moabs Lænder, dets Sjæl er i Vaande.
<num>5.</num>Hjertet skriger i Moab, man flygter til Zoar, til Eglat-Sjelisjija. Ak, grædende stiger de op ad Luhits Skraaning, undervejs til Horonajim opløfter de Jammerskrig;
<num>6.</num>Nimrims Vande bliver Ødemarker, thi Græsset visner, Grønsværet svinder, Grønt er der ikke.
<num>7.</num>Derfor slæber de Godset, de vandt, deres hengemte Ting over Vidjebækken.
<num>8.</num>Ak, Nødraabet omspænder Moabs Land, dets Jamren naar til Eglajim og Be'er-Elim;
<num>9.</num>thi Dimons Vand er fuldt af Blod. Men jeg sender endnu mer over Dimon: en Løve over Moabs undslupne, Landets Rest.
</prose>
</body>
</text>

<text id="bibelesajas16" skip-index="true">
<head>
   <title>Esajas's Bog 16</title>
   <toctitle>Esajas's Bog 16</toctitle>
   <indextitle>Esajas's Bog 16</indextitle>
   <firstline>Landets Herrer sender en Gave fra Sela</firstline>
   <quality>korrektur1</quality>
</head>
<body>
<prose>
<num>1.</num>Landets Herrer sender en Gave fra Sela gennem Ørknen til Zions Datters Bjerg.
<num>2.</num>Og ret som flagrende Fugle, som en opskræmt Rede er Moabs Døtre ved Arnons Vadesteder.
<num>3.</num>"Kom med et Raad, gør Ende derpaa, lad din Skygge blive som Natten ved højlys Dag, skjul de bortdrevne, røb ej de flyende!
<num>4.</num>Giv Moabs bortdrevne Tilhold hos dig, vær dem et Skjul for den, som hærger! Er først Voldsmanden borte, Ødelæggelsen omme, Undertrykkeren ude af Landet.
<num>5.</num>skal en Trone rejses med Mildhed, og paa den skal sidde en Dommer med Trofasthed i Davids Telt, ivrig for Ret og øvet i Retfærd."
<num>6.</num>"Vi har hørt om Moabs Hovmod, det saare store, dets Overmod, Hovmod og Frækhed, dets tomme Snak."
<num>7.</num>Derfor jamrer Moab over Moab, alle jamrer; Kir-Haresets Rosinkager sukker de sønderknust over.
<num>8.</num>Thi visne er Hesjbons Marker, Sibmas Vinstok, hvis Druer slog Folkenes Herrer til Jorden; den naaede Ja'zer, famled gennem Ørkenen, dens Ranker bredte sig, overskred Havet.
<num>9.</num>Derfor græder jeg Ja'zers Graad over Sibmas Vinstok, væder med min Taare Hesjbon, og El'ale; thi et Vinperserraab slog ned paa din Frugt og din Høst,
<num>10.</num>fra Frugthaver svandt baade Glæde og Jubel; i Vingaarde jubles der ikke, der lyder ej Raab, i Karrene trampes ej Vin, Vinperserraabet er tystnet.
<num>11.</num>Derfor bæver mit Indre som Citren for Moab, mit Hjerte for Kir-Heres.
<num>12.</num>Og naar Moab viser sig paa Offerhøjen, naar det gør sig Møje og kommer til sin Helligdom for at bede, udretter det intet.

<num>13.</num>Det er Ordet, HERREN fordum talede til Moab.
<num>14.</num>Men nu siger HERREN: Om tre Aar, som Daglejeren regner Aaret, skal Moabs Herlighed vanæres med al den store larmende Hob.  Resten bliver lille, ringe og afmægtig.
</prose>
</body>
</text>

<text id="bibelesajas17" skip-index="true">
<head>
   <title>Esajas's Bog 17</title>
   <toctitle>Esajas's Bog 17</toctitle>
   <indextitle>Esajas's Bog 17</indextitle>
   <firstline>Et Udsagn om Damaskus</firstline>
   <quality>korrektur1</quality>
</head>
<body>
<prose>
<num>1.</num>Et Udsagn om Damaskus. Se, Damaskus gaar ud af Byernes Tal og bliver til Sten og Grus;
<num>2.</num>dets Stæder forlades for evigt og bliver Hjordes Eje; de lejrer sig uden at skræmmes.
<num>3.</num>Det er ude med Efraims Værn, Damaskus's Kongedømme, Arams Rest; det gaar dem som Israels Sønners Herlighed, lyder det fra Hærskarers HERRE.
<num>4.</num>Og det skal ske paa hin Dag: Ringe bliver Jakobs Herlighed, Huldet paa hans Krop svinder hen;
<num>5.</num>det skal gaa som naar Høstkarlen griber om Korn og hans Arm skærer Aksene af, det skal gaa, som naar Aksene samles i Refaims Dal.
<num>6.</num>En Efterslæt levnes deraf, som naar Olietræets Frugt slaas ned, to tre Bær øverst i Kronen, fire fem paa Frugttræets Grene, saa lyder det fra HERREN, Israels Gud.
<num>7.</num>Paa hin Dag skal Menneskene se hen til deres Skaber, og deres Øjne skal skue hen til Israels Hellige;
<num>8.</num>og de skal ikke se hen til Altrene, deres Hænders Værk, eller skue hen til, hvad deres Fingre har lavet, hverken til Asjerastøtterne eller Solstøtterne.
<num>9.</num>Paa hin Dag ligger dine Byer forladt som de Tomter, Hivviter og Amoriter forlod for Israels Børn; og Landet skal blive en Ørk.
<num>10.</num>Thi du glemte din Frelses Gud, slog din Tilflugtsklippe af Tanke. Derfor planter du yndige Plantninger og sætter fremmede Skud;
<num>11.</num>hver Dag faar du din Plantning i Vækst, hver Morgen dit Skud i Blomst - indtil Høsten paa Sotens, den ulægelige Smertes Dag.
<num>12.</num>Hør Bulder af mange Folkeslag! De buldrer som Havets Bulder. Drøn af Folkefærd! De drøner som vældige Vandes Drøn.

<num>13.</num>Folkefærdene drøner som Drønet af mange Vande. Men truer han ad dem, flygter de bort, vejres hen som Avner paa Bjerge for Vinden, som hvirvlende Løv for Stormen.
<num>14.</num>Ved Aftenstid kommer Rædsel; før Morgen gryr, er de borte. Det er vore Plyndreres Del, det er vore Ransmænds Lov
</prose>
</body>
</text>

<text id="bibelesajas18" skip-index="true">
<head>
   <title>Esajas's Bog 18</title>
   <toctitle>Esajas's Bog 18</toctitle>
   <indextitle>Esajas's Bog 18</indextitle>
   <firstline>Hør, Land med de surrende Vinger hinsides Ætiopiens Strømme</firstline>
   <quality>korrektur1</quality>
</head>
<body>
<prose>
<num>1.</num>Hør, Land med de surrende Vinger hinsides Ætiopiens Strømme,
<num>2.</num>du, som sender Bud over Havet i Baade af Siv paa Vandspejlet: Gaa, I hastige Bud, til det ranke, glinsende Folk, til Folket, som frygtes saa vide, Kraftens og Sejrens Folk, hvis Land gennemstrømmes af Floder.
<num>3.</num>Alle I Jorderigs Folk, som bygger paa Jord: Rejses Banner paa Bjerge, saa se, naar der stødes i Horn, saa hør!
<num>4.</num>Thi saa sagde HERREN til mig: "Rolig ser jeg til fra mit Sæde som glødende Luft i Solskin, som Dugsky i Høstens Tid."
<num>5.</num>Thi før Høst, naar Blomstring er endt, naar Blomst sætter modnende Drue, afskærer han Rankerne med Knive, og Skuddene kapper han bort.
<num>6.</num>De gives alle til Bjergenes Fugle og Jordens Dyr, om Somren Føde for Fugle, om Vintren for al Jordens Dyr.

<num>7.</num>Til hin Tid skal der bringes Hærskarers HERRE Gave fra et rankt og glinsende Folk, et Folk, som frygtes saa vide, Kraftens og Sejrens Folk, hvis Land gennemstrømmes af Floder, til Stedet, hvor Hærskarers HERREs Navn bor, til Zions Bjerg.
</prose>
</body>
</text>

<text id="bibelesajas19" skip-index="true">
<head>
   <title>Esajas's Bog 19</title>
   <toctitle>Esajas's Bog 19</toctitle>
   <indextitle>Esajas's Bog 19</indextitle>
   <firstline>Et Udsagn om Ægypten. Se, HERREN farer paa letten Sky og kommer til Ægypten</firstline>
   <quality>korrektur1</quality>
</head>
<body>
<prose>
<num>1.</num>Et Udsagn om Ægypten. Se, HERREN farer paa letten Sky og kommer til Ægypten; Ægyptens Guder bæver for ham, Ægyptens Hjerte smelter i Brystet.
<num>2.</num>Jeg hidser Ægypten mod Ægypten, saa de kæmper Broder mod Broder, Ven mod Ven, By mod By, Rige mod Rige.
<num>3.</num>Ægyptens Forstand staar stille, dets Raad gør jeg til intet, saa de søger Guder og Manere, Genfærd og Aander.
<num>4.</num>Jeg giver Ægypten hen i en haardhjertet Herres Haand, en Voldskonge bliver deres Hersker, saa lyder det fra Herren, Hærskarers HERRE.
<num>5.</num>Vandet i Floden svinder, Strømmen bliver sid og tør;
<num>6.</num>Strømmene udspreder Stank, Ægyptens Floder svinder og tørres; Rør og Siv visner hen,
<num>7.</num>alt Græsset ved Nilbredden dør, al Sæd ved Nilen hentørres, svinder og er ikke mere.
<num>8.</num>Fiskerne sukker og sørger, alle, som meder i Nilen; de, som, sætter Garn i Vandet, gribes af Modløshed.
<num>9.</num>Til Skamme er de, som væver Linned, Heglersker og de, som væver Byssus;
<num>10.</num>Spinderne er sønderknust, hver Daglejer sørger bittert.
<num>11.</num>Kun Daarer er Zoans Øverster, Faraos viseste Raadmænd saa dumt et Raad. Hvor kan I sige til Farao: "Jeg er en Ætling af Vismænd, Ætling af Fortidens Konger?"
<num>12.</num>Ja, hvor er nu dine Vismænd? Lad dem dog kundgøre dig og lade dig vide, hvad Hærskarers HERRE har for mod Ægypten!
<num>13.</num>Hans Fyrster blev Daarer: Fyrster i Nof blev Taaber. Ægypten er bragt til at rave af Stammernes Hjørnesten.
<num>14.</num>I dets Indre har HERREN udgydt Svimmelheds Aand; Ægypten fik de til at rave i al dets Id, som den drukne raver i sit Spy.
<num>15.</num>For Ægypten lykkes intet, hverken for Hoved eller Hale, Palme eller Siv.

<num>16.</num>Paa hin Dag skal Ægypten blive som Kvinder; det skal ængstes og grue for Hærskarers HERREs svungne Haand, som han svinger imod det.
<num>17.</num>Judas Land bliver Ægypten en Rædsel; hver Gang nogen minder dem derom, gribes de af Angst for, hvad Hærskarers HERRE har for imod det.
<num>18.</num>Paa hin Dag skal fem Byer i Ægypten tale Kana'ans Tungemaal og sværge ved Hærskarers HERRE; en af dem skal kaldes Ir-Haheres.
<num>19.</num>Paa hin Dag skal HERREN have et Alter midt i Ægypten og en Stenstøtte ved dets Grænse.
<num>20.</num>Det skal være Tegn og Vidne for Hærskarers HERRE i Ægypten; naar de raaber til HERREN over dem, som mishandler dem, vil han sende dem en Frelser; han skal stride og udfri dem.
<num>21.</num>Da skal HERREN give sig til Kende for Ægypten, Ægypterne skal lære HERREN at kende paa hin Dag; de skal bringe Slagtoffer og Afgrødeoffer og gøre Løfter til HERREN og indfri dem.
<num>22.</num>HERREN skal slaa Ægypten, slaa og læge; og naar de omvender sig til HERREN, bønhører han dem og læger dem.
<num>23.</num>Paa hin Dag skal der gaa en banet Vej fra Ægypten til Assyrien, og Assyrien skal komme til Ægypten og Ægypten til Assyrien, og Ægypten skal tjene Herren sammen med Assyrien.
<num>24.</num>Paa hin Dag skal Israel selvtredje, sammen med Ægypten og Assyrien, være en Velsignelse midt paa Jorden,
<num>25.</num>som Hærskarers HERRE velsigner med de Ord: "Velsignet være Ægypten, mit Folk, og Assyrien, mine Hænders Værk, og Israel, min Arvelod!"
</prose>
</body>
</text>

<text id="bibelesajas20" skip-index="true">
<head>
   <title>Esajas's Bog 20</title>
   <toctitle>Esajas's Bog 20</toctitle>
   <indextitle>Esajas's Bog 20</indextitle>
   <firstline>I det Aar Tartan kom til Asdod</firstline>
   <quality>korrektur1</quality>
</head>
<body>
<prose>
<num>1.</num>I det Aar Tartan kom til Asdod, dengang Assyrerkongen Sargon sendte ham og han angreb Asdod og indtog det,
<num>2.</num>paa den Tid talede HERREN ved Esajas, Amoz's Søn, saaledes: "Gaa hen og løs Sørgeklædet af dine Lænder og drag Skoene af dine Fødder!" Og han gjorde saaledes og gik nøgen og barfodet.
<num>3.</num>Saa sagde HERREN: "Som min Tjener Esajas i trende Aar har vandret nøgen og barfodet som Tegn og Varsel mod Ægypten og Ætiopien,
<num>4.</num>saaledes skal Assyrerkongen slæbe fangne Ægyptere og bortførte Ætiopere med sig, unge og gamle, nøgne og barfodede, med blottet Bag til Skændsel før Ægypten."
<num>5.</num>Da skal de forfærdes og blues over Ætiopien, som de saa hen til, og over Ægypten, som var deres Stolthed
<num>6.</num>Og de, som bor paa denne Strand, skal paa hin Dag sige: "Se, saaledes gik det med den, vi saa hen til, til hvem vi tyede om Hjælp for at frelses fra Assyrerkongen; hvor skal da vi kunne undslippe!"
</prose>
</body>
</text>

<text id="bibelesajas21" skip-index="true">
<head>
   <title>Esajas's Bog 21</title>
   <toctitle>Esajas's Bog 21</toctitle>
   <indextitle>Esajas's Bog 21</indextitle>
   <firstline>Et Udsagn om Havørkenen</firstline>
   <quality>korrektur1</quality>
</head>
<body>
<prose>
<num>1.</num>Et Udsagn om Havørkenen. Som hvirvlende Storme, der jager i Sydlandet, kommer det fra Ørkenen, det grufulde Land.
<num>2.</num>Saa svart et Syn blev mig meldt: "Ransmænd raner, Hærmænd hærger! Frem, Elamiter! Til Belejring, Meder! Alle Suk gør jeg Ende paa!"
<num>3.</num>Derfor fyldes mine Lænder af Skælven, jeg gribes af Veer som fødende Kvinde, døv af Svimmelhed, blind af Skræk,
<num>4.</num>mit Hjerte forvirres, Gru falder paa mig; Skumringen, jeg elsker, bliver mig til Angst.
<num>5.</num>Bordet dækkes, Hynder bredes, man spiser og drikker, "Op I Fyrster, salv eders Skjolde!"
<num>6.</num>Thi saa sagde Herren til mig: "Gaa hen og stil Vægteren ud! Hvad han faar at se, skal han melde.
<num>7.</num>Og ser han Ryttere, et Par komme ridende, en Rytter paa Æsel, en Rytter paa Kamel, da skal han lytte, ja lytte spændt!"
<num>8.</num>Og han raabte: "Se, o Herre, paa Varden staar jeg bestandig, Dagen lang, og paa min Vagtpost staar jeg trolig
<num>9.</num>Nat efter Nat!" Men se, da kom der ridende Mænd, et Par kom ridende; de raabte: "Faldet, faldet er Babel, han knuste alle dets Guder i Støvet!"
<num>10.</num>Mit knuste, mit tærskede Folk! Hvad jeg, har hørt fra Hærskarers HERRE, fra Israels Gud, det melder jeg eder.

<num>11.</num>Et Udsagn om Duma. Der raabes til mig fra Se'ir: "Vægter, hvordan skrider Natten, Vægter, hvordan skrider Natten?"
<num>12.</num>Vægteren svarer: "Morgen kommer, men ogsaa Nat! Vil I spørge, saa spørg! Kom kun igen!"

<num>13.</num>Et Udsagn: "I Ødemarken". Søg Nattely i Ødemarkens Krat, I Dedans Karavaner!
<num>14.</num>Bring de tørstige Vand i Møde, I, som bor i Temas Land, mød de flyende med Brød!
<num>15.</num>Thi de er paa Flugt for Sværd, paa Flugt for det dragne Sværd, paa Flugt for den spændte Bue, paa Flugt for Krigens Tynge.

<num>16.</num>Thi saa sagde Herren til mig: "Et Aar endnu, som Daglejeren regner Aaret, og det er ude med al Kedars Herlighed.
<num>17.</num>Resten af Kedars Heltes Buer skal være ringe, saa sandt HERREN, Israels Gud, har talet."
</prose>
</body>
</text>

<text id="bibelesajas22" skip-index="true">
<head>
   <title>Esajas's Bog 22</title>
   <toctitle>Esajas's Bog 22</toctitle>
   <indextitle>Esajas's Bog 22</indextitle>
   <firstline>Et Udsagn: "Synernes Dal"</firstline>
   <quality>korrektur1</quality>
</head>
<body>
<prose>
<num>1.</num>Et Udsagn: "Synernes Dal". Hvad tænker du paa, siden alle stiger op paa Tagene,
<num>2.</num>du larmende, støjende By, du jublende Stad? Dine slagne er vel ikke sværdslagne, døde i Krig!
<num>3.</num>Alle dine Høvdinger flygted, flyed langt bort, alle dine Helte, væbnet med Buer, blev fanget.
<num>4.</num>Derfor siger jeg: Gaa fra mig, lad mig græde bittert, træng ej paa for at trøste mig over, at mit Folk er lagt øde!
<num>5.</num>Thi en Dag, da man ræddes, trædes og trænges, har Herren, Hærskarers HERRE, til Rede! I Synernes Dal brødes Mure ned, mod Bjerget hørtes Skrig;
<num>6.</num>Elam løftede Koggeret, Aram satte sig til Hest, Kir tog Skjoldene ud;
<num>7.</num>og de bedste iblandt dine Dale fyldtes med Vogne og Heste, lige til Porten stod de.
<num>8.</num>Han borttog Judas Værn. Paa den Dag saa I hen til Skovhusets Rustkammer,
<num>9.</num>og I saa, hvor mange Revner der var i Davidsbyen. I samlede Nedredammens Vand,
<num>10.</num>gik Jerusalems Huse igennem og rev Husene ned for at gøre Muren stærk.
<num>11.</num>I gravede mellem de to Mure en Fordybning til den gamle Dams Vand. Men til ham, der virked det, skued I ikke, saa ej hen til ham, som beredte det for længst.
<num>12.</num>Paa hin Dag kaldte Herren, Hærskarers HERRE, til Graad og Sorg, til Hovedragning og Sæk.
<num>13.</num>Men se, der er Fryd og Glæde, man slaar Okser ned, slagter Faar, æder Kød og faar Vin at drikke: "Lad os æde og drikke, thi i Morgen dør vi!"
<num>14.</num>Men Hærskarers HERRE aabenbared for mit Øre: "Den Synd," siger Herren, Hærskarers HERRE, "faar I ikke sonet, førend I dør!"

<num>15.</num>Saa siger Herren, Hærskarers HERRE: Gaa hen og sig til denne Foged, Slotshøvedsmanden Sjebna:
<num>16.</num>Hvad har du her, og hvem har du her, at du her udhugger din Grav, udhugger dig en Grav højt oppe, huler dig en Bolig i Klippen!
<num>17.</num>Se, HERREN slynger dig bort og bøjer dig sammen, du stolte,
<num>18.</num>han knytter dig sammen til et Knytte og kaster dig ud i et vidtstrakt Land! Der skal du dø, der din Æresvogn komme, du Skændsel for din Herres Hus!
<num>19.</num>Jeg støder dig bort fra din Stilling og styrter dig fra din Post.
<num>20.</num>Men paa hin Dag kalder jeg min Tjener Eljakim, Hilkijas Søn,
<num>21.</num>og iklæder ham din Kjortel, omgjorder ham med dit Bælte og lægger din Myndighed i hans Haand. Han skal blive en Fader for Jerusalems Indbyggere og Judas Hus.
<num>22.</num>Jeg lægger Nøglen til Davids Hus paa hans Skulder; naar han lukker op, skal ingen lukke i, og naar han lukker i, skal ingen lukke op,
<num>23.</num>Jeg fæster ham som en Nagle paa et sikkert Sted, og han skal blive til Hæder for sit Fædrenehus.
<num>24.</num>Men hænger hans Fædrenehus's hele Vægt sig paa ham, Skud og Vildskud, alle Smaakar, fra Fadene til alle Krukkerne,
<num>25.</num>saa skal det ske paa den Dag, lyder det fra Hærskarers HERRE, at Naglen, der var fæstet paa et sikkert Sted, giver efter, rives ud og falder ned, og hele Vægten, som hænger derpaa, skal slaas sønder. Thi HERREN har talet!
</prose>
</body>
</text>

<text id="bibelesajas23" skip-index="true">
<head>
   <title>Esajas's Bog 23</title>
   <toctitle>Esajas's Bog 23</toctitle>
   <indextitle>Esajas's Bog 23</indextitle>
   <firstline>Et Udsagn om Tyrus</firstline>
   <quality>korrektur1</quality>
</head>
<body>
<prose>
<num>1.</num>Et Udsagn om Tyrus. Jamrer, I Tarsisskibe, eders Fæstning er i Grus! De faar det at vide paa Vejen fra Kyperns Land.
<num>2.</num>Det er ude med Kystlandets Folk, med Zidons Købmænd, hvis Sendebud for over Havet,
<num>3.</num>de mange Vande, hvis Indkomst var Sjihors Sæd, hvis Vinding Alverdens Varer.
<num>4.</num>Skam faa du, Zidon, thi Havet siger: "Jeg har ikke haft Veer, jeg fødte ikke, ej har jeg fostret Ynglinge, opfødt Jomfruer!"
<num>5.</num>Naar Rygtet naar Ægypten, skælver de ved Rygtet om Tyrus.
<num>6.</num>Drag over til Tarsis og jamrer, I Kystlandets Folk!
<num>7.</num>Er det eders jublende By fra Urtids Dage, hvis Fødder førte den viden om som Gæst?
<num>8.</num>Hvo satte sig dette for mod det kronede Tyrus, hvis Købmænd var Fyrster, hvis Kræmmere Jordens Adel?
<num>9.</num>Det gjorde Hærskarers HERRE for at vanære Hovmod, skænde al Stolthed, al Jordens Adel.
<num>10.</num>Græd, I Tarsisskibe, Havn er der ikke mer!
<num>11.</num>Han udrakte Haanden mod Havet, rystede Riger, HERREN samled Folk for at jævne Kana'ans Fæstninger.
<num>12.</num>Han sagde: "Aldrig mer skal du juble, du voldtagne Jomfru, Zidons Datter! Staa op, drag over til Kypern, selv der skal du ej finde Hvile!"
<num>13.</num>Se til Kyprioternes Land! Søfarere grunded det Folk; de rejste dets Vagttaarne, Byer og Borge. Han gjorde det til en Ruinhob.
<num>14.</num>Jamrer, I Tarsisskibe, eders Fæstning er i Grus!

<num>15.</num>Paa hin Dag skal Tyrus gaa ad Glemme i halvfjerdsindstyve Aar, som i een Konges Dage. Men efter halvfjerdsindstyve Aars Forløb skal det gaa med Tyrus som med Skøgen i Visen:
<num>16.</num>Tag din Citer, gaa rundt i Byen, du glemte Skøge, leg smukt paa Strenge, syng, hvad du kan, saa du kommes i Hu!"
<num>17.</num>Efter halvfjerdsindstyve Aars Forløb vil HERREN se til Tyrus; det skal atter modtage Skøgeløn og bole med Alverdens Riger paa den vide Jord.
<num>18.</num>Men dets Vinding og Skøgeløn skal helliges HERREN; den skal ikke gemmes hen eller lægges op; dem, der bor for HERRENs Aasyn, skal dets Vinding tjene til Føde, Mættelse og prægtige Klæder.
</prose>
</body>
</text>

<text id="bibelesajas24" skip-index="true">
<head>
   <title>Esajas's Bog 24</title>
   <toctitle>Esajas's Bog 24</toctitle>
   <indextitle>Esajas's Bog 24</indextitle>
   <firstline>Se, HERREN gør Jorden tom og øde og vender op og ned paa dens Overflade</firstline>
   <quality>korrektur1</quality>
</head>
<body>
<prose>
<num>1.</num>Se, HERREN gør Jorden tom og øde og vender op og ned paa dens Overflade, han spreder dens Beboere;
<num>2.</num>det gaar Lægfolk som Præst, Træl som Herre, Trælkvinde som Frue, Køber som Sælger, Laangiver som Laantager, Aagerkarl som Skyldner.
<num>3.</num>Jorden tømmes og plyndres i Bund og Grund, thi HERREN har talet dette Ord.
<num>4.</num>Jorden blegner og segner, Jorderig sygner og segner, Jordens Højder sygner hen.
<num>5.</num>Vanhellig blev Jorden under dem, som bor der, thi Lovene krænked de, overtraadte Budet, brød den evige Pagt.
<num>6.</num>Derfor fortærer Forbandelse Jorden, og bøde maa de, som bor der. Derfor svides Jordens Beboere bort, kun faa af de dødelige levnes.

<num>7.</num>Druesaften sørger, Vinranken sygner, alle de hjertensglade sukker;
<num>8.</num>Haandpaukens Klang er endt, de jublendes Larm hørt op, endt er Citrens Klang.
<num>9.</num>De drikker ej Vin under Sang, besk smager den stærke Drik.
<num>10.</num>Den øde Stad ligger nedbrudt, stængt er hver Boligs Indgang.
<num>11.</num>Man jamrer over Vinen paa Gaden, bort er al Glæde svundet; landflygtig er Landets Fryd.
<num>12.</num>I Byen er Øde tilbage, og Porten er hugget i Splinter.

<num>13.</num>Thi paa Jorden midt iblandt Folkene gaar det, som naar Olietræets Frugt slaas ned, som ved Efterslæt, naar Vinen er høstet:
<num>14.</num>Disse opløfter Røsten, jubler over HERRENs Storhed, raaber fra Vesten:
<num>15.</num>"Derfor skal I ære HERREN i Østen, paa Havets Strande HERRENs, Israels Guds, Navn!"
<num>16.</num>Fra Jordens Grænse hører vi Lovsange: "Hil den retfærdige!"  Men jeg siger: Jeg usle, jeg usle, ve mig, Ransmænd raner, Ransmænd raner Ran,
<num>17.</num>Gru og Grav og Garn over dig, som bor paa Jorden!
<num>18.</num>Den, der flygter for Gru, skal falde i Grav, og den, der naar op af Grav, skal fanges i Garn. Thi Sluserne oventil aabnes, og Jordens Grundvolde vakler.
<num>19.</num>Jorden smuldrer og smuldrer, Jorden gynger og gynger, Jorden skælver og skælver;
<num>20.</num>Jorden raver og raver som drukken og svajer som Vogterens Hytte; tungt ligger dens Brøde paa den, den segner og rejser sig ikke.
<num>21.</num>Paa hin Dag hjemsøger HERREN Himlens Hær i Himlen og Jordens Konger paa Jorden.
<num>22.</num>De slæbes i Fængsel som Fanger, holdes under Laas og Lukke og straffes lang Tid efter.
<num>23.</num>Maanen blues og Solen skæmmes, thi Hærskarers HERRE viser, han er Konge paa Zions Bjerg, i Jerusalem; for hans Ældstes Øjne er Herlighed.
</prose>
</body>
</text>

<text id="bibelesajas25" skip-index="true">
<head>
   <title>Esajas's Bog 25</title>
   <toctitle>Esajas's Bog 25</toctitle>
   <indextitle>Esajas's Bog 25</indextitle>
   <firstline>HERRE, min Gud er du; jeg priser dig, lover dit Navn</firstline>
   <quality>korrektur1</quality>
</head>
<body>
<prose>
<num>1.</num>HERRE, min Gud er du; jeg priser dig, lover dit Navn. Thi du har gjort et Under, Raad fra fordum var tro og sande.
<num>2.</num>Thi du lagde Byen i Grus, den faste Stad i Ruiner; de fremmedes Borg er nedbrudt, aldrig mer skal den bygges.
<num>3.</num>Derfor ærer dig et mægtigt Folk, frygter dig grumme Hedningers Stad.
<num>4.</num>Thi du blev de ringes Værn, den fattiges Værn i Nøden, et Ly mod Skylregn, en Skygge mod Hede; thi som isnende Regn er Voldsmænds Aande,
<num>5.</num>som Hede i det tørre Land. Du kuer de fremmedes Larm; som Hede ved Skyens Skygge saa dæmpes Voldsmænds Sang.

<num>6.</num>Hærskarers HERRE gør paa dette Bjerg et Gæstebud for alle Folkeslag med fede Retter og stærk Vin, med fede, marvfulde Retter og stærk og klaret Vin.
<num>7.</num>Og han borttager paa dette Bjerg Sløret, som tilslører alle Folkeslag, og Dækket, der dækker alle Folk.
<num>8.</num>Han opsluger Døden for stedse. Og den Herre HERREN aftørrer Taaren af hver en Kind og gør Ende paa sit Folks Skam paa hele Jorden, saa sandt HERREN har talet.

<num>9.</num>Paa hin Dag skal man sige: Se, her er vor Gud, som vi biede paa, og som frelste os; her er HERREN, som vi biede paa. Lad os juble og glæde os over hans Frelse;
<num>10.</num>thi HERRENs Haand hviler over dette Bjerg. Men Moab trampes ned, hvor det staar, som Straa i Møddingpølen;
<num>11.</num>det breder sine Hænder ud deri som Svømmeren gør for at svømme, og han ydmyger dets Hovmod trods Hændernes Kunstgreb.
<num>12.</num>Han nedbryder og nedstyrter de stejle Mures Værn; han jævner dem med Jorden, saa de ligger i Støvet.
</prose>
</body>
</text>

<text id="bibelesajas26" skip-index="true">
<head>
   <title>Esajas's Bog 26</title>
   <toctitle>Esajas's Bog 26</toctitle>
   <indextitle>Esajas's Bog 26</indextitle>
   <firstline>Paa hin Dag skal denne Sang synges i Judas Land</firstline>
   <quality>korrektur1</quality>
</head>
<body>
<prose>
<num>1.</num>Paa hin Dag skal denne Sang synges i Judas Land: "En stærk Stad har vi, til Frelse satte han Mur og Bolværk.
<num>2.</num>Luk Portene op for et retfærdigt Folk, som gemmer paa Troskab,
<num>3.</num>hvis Sind er fast, som vogter paa Fred, thi det stoler paa dig.
<num>4.</num>Stol for evigt paa HERREN, thi HERREN er en evig Klippe.
<num>5.</num>Thi han ydmyger dem, der bor i det høje, den knejsende By, styrter den til Jorden, lægger den i Støvet.
<num>6.</num>De armes Fod, de ringes Trin skal træde den ned.

<num>7.</num>Den retfærdiges Sti er jævn, du jævner den retfærdiges Vej.
<num>8.</num>Ja, vi venter dig, HERRE, paa dine Dommes Sti; til dit Navn og dit Ry staar vor Sjæls Attraa.
<num>9.</num>Min Sjæl attraar dig om Natten, min Aand i mit indre søger dig. Thi naar dine Domme rammer Jorden, lærer de, som bor paa Jorderig, Retfærd.
<num>10.</num>Vises der Naade mod den gudløse, lærer han aldrig Retfærd; i Rettens Land gør han Uret og ser ikke HERRENs Højhed.
<num>11.</num>HERRE, din Haand er løftet, men de ser det ikke; lad dem med Skam se din Nidkærhed for Folket, lad dine Fjenders Ild fortære dem!
<num>12.</num>HERRE, du skaffe os Fred, thi alt, hvad vi har udrettet, gjorde du for os.
<num>13.</num>HERRE vor Gud, andre Herrer end du har hersket over os; men dit Navn alene priser vi.
<num>14.</num>Døde bliver ikke levende, Dødninger staar ikke op; derfor hjemsøgte og tilintetgjorde du dem og udslettede hvert et Minde om dem.
<num>15.</num>Du har mangfoldiggjort Folket, HERRE, du har mangfoldiggjort Folket, du herliggjorde dig, du udvidede alle Landets Grænser.
<num>16.</num>HERRE, i Nøden søgte de dig; de udgød stille Bønner, medens din Tugtelse var over dem.
<num>17.</num>Som den frugtsommelige, der er ved at føde, vrider og vaander sig i Veer, saaledes fik vi det, HERRE, fra dig.
<num>18.</num>Vi er svangre og vrider os, som om vi fødte Vind; Landet frelser vi ikke og Jordboere fødes ikke til Verden.
<num>19.</num>Dine døde skal blive levende, mine dødes Legemer opstaa; de, som hviler i Støvet, skal vaagne og juble. Thi en Lysets Dug er din Dug, og Jorden giver Dødninger igen.

<num>20.</num>Mit Folk, gaa ind i dit Kammer og luk dine Døre bag dig; hold dig skjult en liden Stund, til Vreden er draget over.
<num>21.</num>Thi HERREN gaar ud fra sin Bolig for at straffe Jordboernes Brøde; sit Blod bringer Jorden for Lyset og dølger ej mer sine dræbte.
</prose>
</body>
</text>

<text id="bibelesajas27" skip-index="true">
<head>
   <title>Esajas's Bog 27</title>
   <toctitle>Esajas's Bog 27</toctitle>
   <indextitle>Esajas's Bog 27</indextitle>
   <firstline>Paa hin Dag hjemsøger HERREN med sit haarde</firstline>
   <quality>korrektur1</quality>
</head>
<body>
<prose>
<num>1.</num>Paa hin Dag hjemsøger HERREN med sit haarde, vældige, stærke Sværd Livjatan, den flugtsnare Slange, Livjatan, den bugtende Slange, og ihjelslaar Dragen i Havet.

<num>2.</num>Paa hin Dag skal man sige,: Syng om en liflig Vingaard!
<num>3.</num>Jeg, HERREN, jeg er dens Vogter, jeg vander den atter og atter. For at ingen skal hjemsøge den, vogter jeg den Nat og Dag.
<num>4.</num>Vrede nærer jeg ikke. Fandt jeg kun Torn og Tidsel, gik jeg løs derpaa i Kamp og satte det alt i Brand
<num>5.</num>med mindre man tyr til mit Værn, slutter Fred med mig, slutter Fred med mig.
<num>6.</num>Paa hin Dag skal Jakob slaa Rod, Israel skyde og blomstre og fylde Verden med Frugt.

<num>7.</num>Har han vel slaaet det, som de, der slog det, blev slagne, eller blev det myrdet, som deres Mordere myrdedes?
<num>8.</num>Ved at støde det bort og sende det bort trættede han med det; han jog det bort med sin voldsomme Aande paa Østenstormens Dag.
<num>9.</num>Derfor sones Jakobs Brøde saaledes, og dette er al Frugten af, at hans Synd tages bort: at han gør alle Altersten til sønderhuggede Kalksten, at Asjerastøtterne og Solstøtterne ikke mere rejser sig.
<num>10.</num>Thi den faste Stad ligger ensom, et folketomt Sted, forladt som en Ørken. Der græsser Ungkvæget, der lejrer det sig og afgnaver Kvistene.
<num>11.</num>Naar Grenene er tørre, kommer Kvinderne og bryder dem af for at tænde Baal. Thi det er et Folk uden Indsigt; derfor kan dets Skaber ikke forbarme sig, dets Ophav ikke være det naadig.

<num>12.</num>Paa hin Dag slaar HERREN Frugten ned fra Flodens Strøm til Ægyptens Bæk, og I skal opsankes een for een, Israels Børn.
<num>13.</num>Paa hin Dag skal der stødes i det store Horn, og de tabte i Assyrien og de bortdrevne i Ægypten skal komme og tilbede HERREN paa det hellige Bjerg i Jerusalem.
</prose>
</body>
</text>

<text id="bibelesajas28" skip-index="true">
<head>
   <title>Esajas's Bog 28</title>
   <toctitle>Esajas's Bog 28</toctitle>
   <indextitle>Esajas's Bog 28</indextitle>
   <firstline>Ve Efraims berusedes stolte Krans og dets herlige Smykkes visnende Blomster</firstline>
   <notes> <note>Rettet 1-5-2001.</note>
   </notes>
   <quality>korrektur1</quality>
</head>
<body>
<prose>
<num>1.</num>Ve Efraims berusedes stolte Krans og dets herlige Smykkes visnende Blomster paa Tindingen af de druknes fede Dal!
<num>2.</num>Se, Herren har en vældig Kæmpe til Rede; som Skybrud af Hagl, som hærgende Storm, som Skybrud af mægtige skyllende Vande slaar han til Jorden med Vælde.
<num>3.</num>Med Fødderne trampes de ned, Efraims berusedes stolte Krans
<num>4.</num>og dets herlige Smykkes visnende Blomster paa Tindingen af den fede Dal; det gaar den som en tidligmoden Figen før Frugthøst: Hvo der faar Øje paa den, plukker den, og knap er den i Haanden, før han har slugt den.

<num>5.</num>Paa hin Dag bliver Hærskarers HERRE en smuk Krans og en herlig Krone for sit Folks Rest
<num>6.</num>og en Rettens Aand for dem, som sidder til Doms, og Styrke for dem, der driver Krigen tilbage til Portene.

<num>7.</num>Ogsaa disse raver af Vin, er svimle af Drik, Præst og Profet, de raver af Drik, fra Samling af Vin og svimle af Drik; de raver under Syner, vakler, naar de dømmer.
<num>8.</num>Thi alle Borde er fulde af Spy, Uhumskhed flyder paa hver en Plet.
<num>9.</num>"Hvem vil han belære, hvem tyder han Syner - mon afvante Børn, nys tagne fra Brystet?
<num>10.</num>Kun hakke og rakke, rakke og hakke, lidt i Vejen her og lidt i Vejen der!"
<num>11.</num>Ja, med lallende Læber, med fremmed Maal vil han tale til dette Folk,
<num>12.</num>han, som dog sagde til dem: "Her er der Hvile, lad den trætte hvile, her er der Ro!" men de vilde ej høre.
<num>13.</num>Saa bliver for dem da HERRENs Ord: "Hakke og rakke, rakke og hakke, lidt i Vejen her og lidt i Vejen der!" saa de gaar hen og styrter bagover, sønderslaas, fanges og hildes.

<num>14.</num>Hør derfor HERRENs Ord, I spotske Mænd, I Nidvisens Mestre blandt dette Jerusalems Folk!
<num>15.</num>Fordi I siger: "Vi slutted en Pagt med Døden, Dødsriget gjorde vi Aftale med; naar den susende Svøbe gaar frem, da naar den ej os, thi Løgn har vi gjort til vort Ly, vi har gemt os i Svig;"
<num>16.</num>derfor, saa siger den Herre HERREN: Se, jeg lægger i Zion en prøvet Sten, en urokkelig, kostelig Hjørnesten; tror man, haster man ikke.
<num>17.</num>Og jeg gør Ret til Maalesnor, Retfærd til Blylod; Hagl skal slaa Løgnelyet ned, Vand skylle Gemmestedet bort.
<num>18.</num>Eders Pagt med Døden skal brydes, Aftalen med Dødsriget glippe. Naar den susende Svøbe gaar frem, skal den slaa jer til Jorden,
<num>19.</num>jer skal den ramme, hver Gang den gaar frem; thi Morgen efter Morgen gaar den frem, ved Dag og ved Nat, idel Angst skal det blive at faa Syner tydet.
<num>20.</num>Vil man strække sig, er Lejet for kort; vil man dække sig, er Tæppet for smalt.
<num>21.</num>Thi som paa Perazims Bjerg vil HERREN staa op, som i Gibeons Dal vil han vise sin Vrede for at gøre sin Gerning en underlig Gerning, og øve sit Værk et sælsomt Værk.
<num>22.</num>Derfor hold inde med Spot, at ej eders Baand skal snære; thi om hele Landets visse Undergang hørte jeg fra Herren, Hærskarers HERRE.

<num>23.</num>Lyt til og hør min Røst, laan Øre og hør mit Ord!
<num>24.</num>Bliver Plovmanden ved med at pløje til Sæd, med at bryde og harve sin Jord?
<num>25.</num>Mon han ikke, naar den er jævnet, saar Dild og udstrør Kommen, lægger Hvede, Hirse og Byg paa det udsete Sted og Spelt i Kanten deraf?
<num>26.</num>Hans Gud vejleder ham, lærer ham det rette.
<num>27.</num>Thi med Tærskeslæde knuser man ikke Dild, lader ikke Vognhjul gaa over Kommen; nej, Dilden tærskes med Stok og Kommen med Kæp.
<num>28.</num>Mon Brødkorn knuses? Nej, det bliver ingen ved med at tærske; Vognhjul og Heste drives derover man knuser det ikke.
<num>29.</num>Ogsaa dette kommer fra Hærskarers HERRE, underfuld i Raad og stor i Visdom.
</prose>
</body>
</text>

<text id="bibelesajas29" skip-index="true">
<head>
   <title>Esajas's Bog 29</title>
   <toctitle>Esajas's Bog 29</toctitle>
   <indextitle>Esajas's Bog 29</indextitle>
   <firstline>Ve dig, Ariel, Ariel, Byen, hvor David slog Lejr!</firstline>
   <quality>korrektur1</quality>
</head>
<body>
<prose>
<num>1.</num>Ve dig, Ariel, Ariel, Byen, hvor David slog Lejr! Lad Aar blive føjet til Aar, lad Højtid følge paa Højtid,
<num>2.</num>da bringer jeg Ariel Trængsel, da kommer Sorg og Kvide, da bliver du mig et Ariel,
<num>3.</num>jeg lejrer mig mod dig som David; jeg opkaster Volde om dig, og Bolværker rejser jeg mod dig.
<num>4.</num>Da taler du dybt fra Jorden, dine Ord er Mumlen fra Støvet; din Røst fra Jorden skal ligne et Genfærds, dine Ord er Hvisken fra Støvet.
<num>5.</num>Dine Fjenders Hob skal være som Sandstøv, Voldsmændenes Hob som flyvende Avner. Brat, i et Nu skal det ske:
<num>6.</num>hjemsøges skal du af Hærskarers HERRE under Torden og Brag og vældigt Drøn, Storm og Vindstød og ædende Lue.
<num>7.</num>Som et natligt Drømmesyn bliver Hoben af alle de Folk, som angriber Ariel, af alle, der angriber det og dets Fæstning og trænger det;
<num>8.</num>som naar den sultne drømmer, at han spiser, men vaagner og føler sig tom, som naar den tørstige drømmer, at han drikker, men vaagner mat og vansmægtende, saaledes skal det gaa Hoben af alle de Folk, der angriber Zions Bjerg.

<num>9.</num>Undres og studs, stir jer kun blinde, vær drukne uden Vin og rav uden Drik!
<num>10.</num>Thi HERREN har udgydt over jer en Dvalens Aand, tilbundet eders Øjne (Profeterne), tilhyllet eders Hoveder (Seerne).
<num>11.</num>Derfor er ethvert Syn blevet eder som Ordene i en forseglet Bog; giver man den til en, som kan læse, og siger: "Læs!" saa svarer han: "Jeg kan ikke, den er jo forseglet;"
<num>12.</num>og giver man den til en, som ikke kan læse, og siger: "Læs!"  saa svarer han: "Jeg kan ikke læse."

<num>13.</num>Og Herren sagde: Eftersom dette Folk kun holder sig nær med sin Mund og ærer mig med sine Læber, mens Hjertet er fjernt fra mig, og fordi deres Frygt for mig blev tillærte Menneskebud,
<num>14.</num>se, derfor handler jeg fremdeles sært og sælsomt med dette Folk; dets Vismænds Visdom forgaar, de kloges Klogskab glipper.

<num>15.</num>Ve dem, der dølger deres Raad i det dybe for HERREN, hvis Gerninger sker i Mørke, som siger: "Hvem ser os, og hvem lægger Mærke til os?"

<num>16.</num>I Daarer, regnes Ler og Pottemager lige, saa Værk kan sige om Mester: "Han skabte mig ikke!" eller Kunstværk om Kunstner: "Han fattes Forstand!"
<num>17.</num>Se, end om en liden Stund skal Libanon blive til Frugthave, Frugthaven regnes for Skov.
<num>18.</num>Paa hin Dag hører de døve Skriftord, og friet fra Mulm og Mørke kan blindes Øjne se.
<num>19.</num>De ydmyge glædes end mere i HERREN, de fattige jubler i Israels Hellige.
<num>20.</num>Thi Voldsmand er borte, Spotter forsvundet, bortryddet hver, som er vaagen til ondt,
<num>21.</num>som med Ord faar et Menneske gjort skyldigt, lægger Fælde for Dommeren i Porten og kuer en retfærdig ved Opspind.
<num>22.</num>Derfor, saa siger HERREN, Jakobs Huses Gud, han, som udløste Abraham: Nu høster Jakob ej Skam, nu blegner hans Aasyn ikke;
<num>23.</num>thi naar han ser mine Hænders Værk i sin Midte, da skal han hellige mit Navn, holde Jakobs Hellige hellig og frygte Israels Gud;
<num>24.</num>de, hvis Aand for vild, vinder Indsigt, de knurrende tager mod Lære.
</prose>
</body>
</text>

<text id="bibelesajas30" skip-index="true">
<head>
   <title>Esajas's Bog 30</title>
   <toctitle>Esajas's Bog 30</toctitle>
   <indextitle>Esajas's Bog 30</indextitle>
   <firstline>Ve de genstridige Børn - saa lyder det fra HERREN - som fuldbyrder Raad</firstline>
   <quality>korrektur1</quality>
</head>
<body>
<prose>
<num>1.</num>Ve de genstridige Børn - saa lyder det fra HERREN - som fuldbyrder Raad, der ej er fra mig, slutter Forbund, uden min Aand er med, for at dynge Synd paa Synd,
<num>2.</num>de, som gaar ned til Ægypten uden at spørge min Mund for at værne sig ved Faraos Værn, søge Ly i Ægyptens Skygge!
<num>3.</num>Faraos Værn skal blive jer til Skam og Lyet i Ægyptens Skygge til Skændsel.
<num>4.</num>Thi er end hans Fyrster i Zoan, hans Sendebud naaet til Hanes,
<num>5.</num>enhver skal faa Skam af et Folk, der ikke kan bringe dem Hjælp, ej være til Gavn eller Hjælp, men kun til Skam og Skændsel.
<num>6.</num>Et Udsagn om Sydlandets Dyr: Gennem Angstens og Trængselens Land, hvor Løvinde og Løve har hjemme, Giftsnog og vinget Slange, fører de paa Æslers Ryg deres Gods, paa Kamelers Pukkel deres Skatte til et Folk, der ikke kan hjælpe.
<num>7.</num>Ægyptens Hjælp er Vind og Luft. Derfor kalder jeg det "Rahab, der hytter sig."

<num>8.</num>Gaa nu hen og skriv det paa en Tavle i deres Paasyn og optegn det i en Bog, at det i kommende Tider kan staa som Vidnesbyrd evindelig.
<num>9.</num>Thi det er et stivsindet Folk, svigefulde Børn, Børn, der ikke vil høre HERRENs Lov,
<num>10.</num>som siger til Seerne: "Se ingen Syner!" til fremsynte: "Skuer os ikke det rette! Tal Smiger til os, skuer os Blændværk,
<num>11.</num>vig bort fra Vejen, bøj af fra Stien, lad os være i Fred for Israels Hellige!"
<num>12.</num>Derfor, saa siger Israels Hellige: Siden I ringeagter dette Ord og stoler paa krumt og kroget og støtter jer til det,
<num>13.</num>derfor skal denne Brøde blive for eder som en truende, voksende Revne i en knejsende Mur, hvis Fald vil indtræffe brat, lige i et Nu;
<num>14.</num>den sønderbrydes som Lerkar; der skaanselsløst knuses; blandt Stumperne finder man ikke et Skaar, hvori man kan hente en Glød fra Baalet eller øse Vand af Brønden.
<num>15.</num>Thi saaledes sagde den Herre HERREN, Israels Hellige: Ved Omvendelse og Stilhed skal I frelses, i Ro og Tillid er eders Styrke.
<num>16.</num>Men I vilde ikke; I sagde: "Nej, vi jager paa Heste" I skal derfor jages! "Vi rider paa Rapfod" I skal derfor forfølges af rappe.
<num>17.</num>Tusind skal fly for een, som truer; Flugten skal I tage for fem, som truer, til I kun er en Rest som Stangen paa Bjergets Tinde, som Banneret oppe paa Højen.

<num>18.</num>Derfor længes HERREN efter at vise eder Naade, derfor staar han op for at forbarme sig over eder. Thi Rettens Gud er HERREN; salige alle, der længes efter ham!
<num>19.</num>Ja, du Folk i Zion, du, som bor i Jerusalem, lad ikke Graaden overmande dig! Naadig vil han vise dig Naade, naar du raaber; saa snart han hører dig, svarer han.
<num>20.</num>Herren skal give eder Trængselsbrød og Fængselsdrik; men saa skal din Vejleder ikke mere dølge sig, dine Øjne skal skue din Vejleder;
<num>21.</num>dine Ører skal høre det Ord bag ved dig: "Her er Vejen, I skal gaa!" hver Gang I er ved at vige til højre eller venstre.
<num>22.</num>Da skal du holde dine Sølvbilleders Overtræk og dine Guldbilleders Klædning for urene; du skal slænge dem bort som Skarn.  "Herud!" skal du sige til dem.
<num>23.</num>Da giver han Regn til Sæden, du, saar i din Jord; og Brødet, som din Jord bærer, skal være kraftigt og nærende. Paa hin Dag græsser dit Kvæg paa vide Vange;
<num>24.</num>Okserne og Æslerne, der arbejder paa Marken, skal æde saltet Blandfoder, renset med Kasteskovl og Fork.
<num>25.</num>Paa hvert højt Bjerg og hver knejsende Banke skal Kilder vælde frem med rindende Vand paa det store Blodbads Dag, naar Taarne falder.
<num>26.</num>Maanens Lys skal blive som Solens, og Solens Lys skal blive syvfold stærkere, som syv Dages Lys, paa hin Dag da HERREN forbinder sit Folks Brud og læger dets slagne Saar.

<num>27.</num>Se, HERRENs Navn kommer langvejsfra i brændende Vrede, med tunge Skyer; hans Læber skummer af Vrede, fortærende Ild er hans Tunge,
<num>28.</num>hans Aande som en rivende Strøm, der naar til Halsen. Folkene ryster han i Undergangens Sold, lægger Vildelsens Bidsel i Folkeslags Mund.
<num>29.</num>Sang skal der være hos eder som i Natten, naar Højtid gaar ind, en Hjertens Glæde som en Vandring til Fløjte mod HERRENs Bjerg, mod Israels Klippe.
<num>30.</num>HERREN lader høre sin Højheds Røst og viser sin Arm, der slaar ned med fnysende Vrede, ædende Lue, Skybrud, skyllende Regn og Hagl.
<num>31.</num>For HERRENs Røst bliver Assur ræd, med Kæppen slaar han;
<num>32.</num>hvert et Slag af Tugtelsens Stok, som HERREN lader falde paa Assur, er til Paukers og Citres Klang; med Svingnings Kampe kæmper han mod det.
<num>33.</num>Thi for længst staar et Alter rede mon det og er rejst for Molok? han gjorde dets Ildfang dybt og bredt, bragte Ild og Ved i Mængde; HERRENs Aande sætter det i Brand som en Strøm af Svovl.
</prose>
</body>
</text>

<text id="bibelesajas31" skip-index="true">
<head>
   <title>Esajas's Bog 31</title>
   <toctitle>Esajas's Bog 31</toctitle>
   <indextitle>Esajas's Bog 31</indextitle>
   <firstline>Ve dem, som gaar ned til Ægypten om Hjælp og slaar Lid til Heste</firstline>
   <quality>korrektur1</quality>
</head>
<body>
<prose>
<num>1.</num>Ve dem, som gaar ned til Ægypten om Hjælp og slaar Lid til Heste, som stoler paa Vognenes Mængde, paa Rytternes store Tal, men ikke ser hen til Israels Hellige, ej raadspørger HERREN.
<num>2.</num>Men viis er og han, lader Ulykke komme og gaar ej fra sit Ord. Han staar op mod de ondes Hus og mod Udaadsmændenes Hjælp.
<num>3.</num>Ægypterne er Mennesker, ikke Gud, deres Heste er Kød, ikke Aand. Naar HERREN udrækker Haanden, snubler Hjælperen, den hjulpne falder, de omkommer alle til Hobe.

<num>4.</num>Thi saa sagde HERREN til mig: Som en Løve knurrer, en Ungløve over sit Rov, og ikke, naar Hyrdernes Flok kaldes hid imod den, skræmmes af Skriget eller viger for Larmen, saa stiger Hærskarers HERRE ned til Kamp paa Zions Bjerg og Høj.
<num>5.</num>Som svævende Fugle saa skærmer Hærskarers HERRE Jerusalem, skærmer og frier, skaaner og redder.
<num>6.</num>Vend om til ham, hvem Israels Børn faldt fra saa dybt!
<num>7.</num>Thi paa hin Dag vrager enhver sine Guder af Sølv sine Guder af Guld, eders Hænders syndige Værk.
<num>8.</num>Assur falder for Sværd, men ikke en Mands, et Sværd fortærer det, ikke et Menneskes. Og han skal fly for Sværdet, til Hoveriarbejde tvinges hans Stridsmænd;
<num>9.</num>hans Klippe viger bort af Rædsel, hans Fyrster skræmmes fra Fanen. Saa lyder det fra HERREN, hvis Ild er i Zion, som har sin Ovn i Jerusalem.
</prose>
</body>
</text>

<text id="bibelesajas32" skip-index="true">
<head>
   <title>Esajas's Bog 32</title>
   <toctitle>Esajas's Bog 32</toctitle>
   <indextitle>Esajas's Bog 32</indextitle>
   <firstline>Se, en Konge skal herske med Retfærd, Fyrster styre med Ret</firstline>
   <quality>korrektur1</quality>
</head>
<body>
<prose>
<num>1.</num>Se, en Konge skal herske med Retfærd, Fyrster styre med Ret,
<num>2.</num>hver af dem som Læ imod Storm og Ly imod Regnskyl, som Bække i Ørk, som en vældig Klippes Skygge i tørstende Land.
<num>3.</num>De seendes Øjne skal ej være blinde, de hørendes Ører skal lytte;
<num>4.</num>letsindiges Hjerte skal nemme Kundskab, stammendes Tunge tale flydende, rent.
<num>5.</num>Daaren skal ikke mer kaldes ædel, højsindet ikke Skalken.
<num>6.</num>Thi Daaren taler kun Daarskab, hans Hjerte udtænker Uret for at øve Niddingsværk og prædike Frafald fra HERREN, lade den sultne være tom og den tørstige mangle Vand.
<num>7.</num>Skalkens Midler er onde, han oplægger lumske Raad for at ødelægge arme med Løgn, skønt Fattigmand godtgør sin Ret.
<num>8.</num>Men den ædle har ædelt for og staar fast i, hvad ædelt er.

<num>9.</num>Op, hør min Røst, I sorgløse Kvinder, I trygge Døtre, lyt til min Tale!
<num>10.</num>Om Aar og Dag skal I trygge skælve, thi med Vinhøst er det ude, der kommer ej Frugthøst.
<num>11.</num>Bæv, I sorgløse, skælv, I trygge, klæd jer af og blot jer, bind Sæk om Lænd;
<num>12.</num>slaa jer for Brystet og klag over yndige Marker, frugtbare Vinstokke,
<num>13.</num>mit Folks med Tidseltorn dækkede Jord, ja, hvert Glædens Hus, den jublende By!
<num>14.</num>Thi Paladset er øde, Bylarmen standset, Ofel med Taarnet en Grushob for evigt, Vildæslers Fryd, en Græsgang for Hjorde -
<num>15.</num>til Aand fra det høje udgydes over os. Da bliver Ørkenen til Frugthave, Frugthaven regnes for Skov.
<num>16.</num>Ret fæster Bo i Ørkenen, i Frugthaven dvæler Retfærd;
<num>17.</num>Retfærds Frugt bliver Fred og Rettens Vinding Tryghed for evigt.
<num>18.</num>Da bor mit Folk i Fredens Hjem, i trygge Boliger, sorgfri Pauluner.
<num>19.</num>Skoven styrter helt, Byen bøjes dybt.
<num>20.</num>Salige I, som saar ved alle Vande, lader Okse og Æsel frit løbe om!
</prose>
</body>
</text>

<text id="bibelesajas33" skip-index="true">
<head>
   <title>Esajas's Bog 33</title>
   <toctitle>Esajas's Bog 33</toctitle>
   <indextitle>Esajas's Bog 33</indextitle>
   <firstline>Ve dig, du Hærværksmand, selv ikke hærget, du Ransmand</firstline>
   <quality>korrektur1</quality>
</head>
<body>
<prose>
<num>1.</num>Ve dig, du Hærværksmand, selv ikke hærget, du Ransmand, skaanet for Ran! Naar dit Hærværk er endt, skal du hærges, naar din Ranen har Ende, skal der ranes fra dig!

<num>2.</num>HERRE, vær os naadig, vi bier paa dig, vær du vor Arm hver Morgen, vor Frelse i Nødens Stund!

<num>3.</num>For Bulderet maa Folkeslag fly; naar du rejser dig, splittes Folkene.
<num>4.</num>Som Græshopper bortriver, bortrives Bytte, man styrter derover som Græshoppesværme.
<num>5.</num>Ophøjet er HERREN, thi han bor i det høje, han fylder Zion med Ret og Retfærd.
<num>6.</num>Trygge Tider skal du have, en Frelsesrigdom er Visdom og Indsigt, HERRENs Frygt er din Skat.

<num>7.</num>Se, deres Helte skriger derude, Fredens Sendebud græder bittert;
<num>8.</num>Vejene er øde, vejfarende borte. Han brød sin Pagt, agted Byer ringe, Mennesker regned han ikke.
<num>9.</num>Landet blegner og sygner, Libanon skæmmes og visner; Saron er som en Ørken, Basan og Karmel uden Løv.

<num>10.</num>Nu staar jeg op, siger HERREN, nu vil jeg rejse mig, nu træde frem!
<num>11.</num>I undfanger Straa og føder Halm, eders Aande er Ild, der fortærer jer selv;
<num>12.</num>til Kalk skal Folkene brændes som afhugget Torn, der brænder i Ild.
<num>13.</num>Hvad jeg gør, skal rygtes til fjerne Folk, nære skal kende min Vælde.

<num>14.</num>Paa Zion skal Syndere bæve, Niddinger gribes af Skælven: "Hvem kan bo ved fortærende Ild, hvem kan bo ved evige Baal?"
<num>15.</num>Den, der vandrer i Retfærd og taler oprigtigt, ringeagter Vinding, vundet ved Uret, vægrer sig ved at tage mod Gave, tilstopper Øret over for Blodraad og lukker Øjnene over for det onde -
<num>16.</num>højt skal en saadan bo, hans Værn skal Klippeborge være; han faar sit Brød, og Vand er ham sikret.

<num>17.</num>Dine Øjne faar Kongen at se i hans Skønhed, de skuer et vidtstrakt Land.
<num>18.</num>Dit Hjerte skal tænke paa Rædselen: "Hvor er nu han, der talte og vejede, han, der talte Taarnene?"
<num>19.</num>Du ser ej det vilde Folk med dybt, uforstaaeligt Maal, med stammende, ufattelig Tunge.
<num>20.</num>Se paa Zion, vore Højtiders By! Dine Øjne skal skue Jerusalem, et sikkert Lejrsted, et Telt, der ej flytter, hvis Pæle aldrig rykkes op, hvis Snore ej rives over.
<num>21.</num>Nej der træder HERRENs Bæk for os i Floders og brede Strømmes Sted; der kan ej Aareskib gaa, ej vældigt Langskib sejle.
<num>22.</num>Thi HERREN er vor Dommer, HERREN er vor Hersker, HERREN er vor Konge, han bringer os Frelse.
<num>23.</num>Slapt hænger dit Tovværk, det holder ej Raaen og spænder ej Sejlet. Da uddeles røvet Bytte i Overflod, halte tager Del i Rovet.
<num>24.</num>Ingen Indbygger siger: "Jeg er syg!" Folket der har sin Synd forladt.
</prose>
</body>
</text>

<text id="bibelesajas34" skip-index="true">
<head>
   <title>Esajas's Bog 34</title>
   <toctitle>Esajas's Bog 34</toctitle>
   <indextitle>Esajas's Bog 34</indextitle>
   <firstline>Kom hid, I Folk, og hør, laan Øre, I Folkefærd!</firstline>
   <quality>korrektur1</quality>
</head>
<body>
<prose>
<num>1.</num>Kom hid, I Folk, og hør, laan Øre, I Folkefærd! Jorden og dens Fylde høre, Jorderig og al dets Grøde!
<num>2.</num>Thi HERREN er vred paa alle Folkene, harmfuld paa al deres Hær; han slaar dem med Band og giver dem hen til at slagtes;
<num>3.</num>henslængt ligger de dræbte, Stank stiger op fra Ligene, Bjergene flyder af Blodet;
<num>4.</num>al Himlens Hær opløses; som en Bog rulles Himlen sammen, og al dens Hær visner hen som Vinstokkens visnende Blad, som Figentræets visnende Frugt.
<num>5.</num>Thi paa Himlen kredser HERRENs Sværd, og se, det slaar ned paa Edom, det Folk, han har bandlyst til Dom.
<num>6.</num>HERRENs Sværd er fuldt af Blod, det drypper af Fedt, af Faars og Bukkes Blod, af Fedt fra Vædres Nyrer. Thi HERREN slagter Offer i Bozra, har vældig Slagtning i Edom;
<num>7.</num>Urokser styrter med dem, Ungkvæg sammen med Tyre. Landet svælger i Blod, Jorden drypper af Fedt.
<num>8.</num>Thi en Hævndag har HERREN til Rede, Zions Værge et Gengældsaar.
<num>9.</num>Dets Bække forvandles til Tjære, dets Jord til Svovl, og Landet bliver til Tjære, der brænder ved Nat og ved Dag,
<num>10.</num>det slukkes aldrig; evigt stiger Røgen op, det er øde fra Slægt til Slægt, ingen skal færdes der.
<num>11.</num>Pelikan og Rørdrum arver det, Ugle og Ravn skal bo der. HERREN spænder Tomheds Snor og Ødelæggelses Blylod derover.
<num>12.</num>Der skal Bukketrolde bo, dets ypperste bliver til intet, til Kongevalg kaldes ej der, det er ude med alle dets Fyrster.
<num>13.</num>Dets Paladser gror til i Torn, dets Borge i Tidsel og Nælde, et Tilholdssted for Hyæner og Enemærke for Strudse.
<num>14.</num>Der mødes Sjakal med Vildkat, og Bukketrolde holder Stævne; kun der skal Natteheksen raste og lægge sig der til Ro;
<num>15.</num>der bygger Pilslangen Rede, lægger Æg og samler dem og ruger. Kun der skal Gribbene flokkes, ej savner den ene den anden.
<num>16.</num>Se efter i HERRENs Bog og læs: Ej fattes en eneste af dem, ej savner den ene den anden. Thi HERRENs Mund, den bød, hans Aand har samlet dem sammen;
<num>17.</num>han kastede Loddet for dem, hans Haand udskifted dem Land med Snoren; de tager det evigt i Eje, bor der fra Slægt til Slægt.
</prose>
</body>
</text>

<text id="bibelesajas35" skip-index="true">
<head>
   <title>Esajas's Bog 35</title>
   <toctitle>Esajas's Bog 35</toctitle>
   <indextitle>Esajas's Bog 35</indextitle>
   <firstline>Ørken og Hede skal fryde sig, Ødemark juble og blomstre</firstline>
   <quality>korrektur1</quality>
</head>
<body>
<prose>
<num>1.</num>Ørken og Hede skal fryde sig, Ødemark juble og blomstre,
<num>2.</num>blomstre frodigt som Rosen og juble, ja juble med Fryd. Libanons Herlighed gives den, Karmels og Sarons Pragt. HERRENs Herlighed skuer de, vor Guds Højhed.
<num>3.</num>Styrk de slappe Hænder, lad de vaklende Knæ blive faste,
<num>4.</num>sig til de ængstede Hjerter: Vær stærke, vær uden Frygt! Se eders Gud! Han kommer med Hævn, Gengæld kommer fra Gud; han kommer og frelser eder.
<num>5.</num>Da aabnes de blindes Øjne, de døves Ører lukkes op;
<num>6.</num>da springer den halte som Hjort, den stummes Tunge jubler; thi Vand vælder frem i Ørkenen, Bække i Ødemark;
<num>7.</num>det glødende Sand bliver Vanddrag, til Kildevæld tørstigt Land. I Sjakalers Bo holder Hjorde Rast, paa Strudsenes Enemærker gror Rør og Siv.
<num>8.</num>Der bliver en banet Vej, .den hellige Vej skal den kaldes; ingen uren færdes paa den, den er Valfartsvej for hans Folk, selv enfoldige farer ej vild.
<num>9.</num>Paa den er der ingen Løver, Rovdyr træder den ej, der skal de ikke findes. De genløste vandrer ad den,
<num>10.</num>HERRENs forløste vender hjem, de drager til Zion med Jubel, med evig Glæde om Issen; Fryd og Glæde faar de, Sorg og Suk skal fly.
</prose>
</body>
</text>

<text id="bibelesajas36" skip-index="true">
<head>
   <title>Esajas's Bog 36</title>
   <toctitle>Esajas's Bog 36</toctitle>
   <indextitle>Esajas's Bog 36</indextitle>
   <firstline>I Kong Ezekias's fjortende Regeringsaar</firstline>
   <notes> <note>Rettet 1-5-2001.</note>
   </notes>
   <quality>korrektur1</quality>
</head>
<body>
<prose>
<num>1.</num>I Kong Ezekias's fjortende Regeringsaar drog Assyrerkongen Sankerib op mod alle Judas befæstede Byer og indtog dem.
<num>2.</num>Assyrerkongen sendte saa Rasjake med en anselig Styrke fra Lakisj til Kong Ezekias i Jerusalem, og han gjorde Holdt ved Øvredammens Vandledning, ved Vejen til Blegepladsen.
<num>3.</num>Da gik Paladsøversten Eljakim, Hilkijas Søn, Statsskriveren Sjebna og Kansleren Joa, Asafs Søn, ud til ham.
<num>4.</num>Rabsjake sagde til dem: "Sig til Ezekias: Saaledes siger Storkongen, Assyrerkongen: Hvad er det for en Fortrøstning, du hengiver dig til?
<num>5.</num>Du mener vel, at et blot og bart Ord er det samme som Plan og Styrke i Krig? Og til hvem sætter du egentlig din Lid, siden du gør Oprør imod mig?
<num>6.</num>Se, du sætter din Lid til Ægypten, denne brudte Rørkæp, som river Saar i Haanden paa den, der støtter sig til den! Thi saaledes gaar det alle dem, der sætter deres Lid til Farao, Ægyptens Konge.
<num>7.</num>Men vil du sige til mig: Det er HERREN vor Gud, vi sætter vor Lid til! er det saa ikke ham, hvis Offerhøje og Altre Ezekias skaffede bort, da han sagde til Juda og Jerusalem: Foran dette Alter skal I tilbede!
<num>8.</num>Og nu, indgaa et Væddemaal med min Herre, Assyrerkongen: Jeg giver dig to Gange tusinde Heste, hvis du kan stille Ryttere til dem!
<num>9.</num>Hvorledes vil du afslaa et Angreb af en eneste Statholder, en af min Herres ringeste Tjenere? Og du sætter din Lid til Ægypten, til Vogne og Heste?
<num>10.</num>Mon det desuden er uden HERRENs Vilje, at jeg er draget op mod dette Land for at ødelægge det? Det var HERREN selv, der sagde til mig: Drag op mod dette Land og ødelæg det!"

<num>11.</num>Men Eljakim, Sjebna og Joa sagde til Rabsjake: "Tal dog Aramæisk til dine Trælle, det forstaar vi godt; tal ikke Judæisk til os, medens Folkene paa Muren hører paa det!"
<num>12.</num>Men Rabsjake svarede dem: "Er det til din Herre og dig, min Herre har sendt mig med disse Ord? Er det ikke til de Mænd, der sidder paa Muren hos eder og æder deres eget Skarn og drikker deres eget Vand?"
<num>13.</num>Og Rabsjake traadte hen og raabte med høj Røst paa Judæisk: "Hør Storkongens, Assyrerkongens, Ord!
<num>14.</num>Saaledes siger Kongen: Lad ikke Ezekias vildlede eder, thi han er ikke i Stand til at frelse eder!
<num>15.</num>Og lad ikke Ezekias forlede eder til at sætte eders Lid til HERREN, naar han siger: HERREN skal sikkert frelse os, og denne By skal ikke overgives i Assyrerkongens Haand!
<num>16.</num>Hør ikke paa Ezekias, thi saaledes siger Assyrerkongen: Vil I slutte Fred med mig og overgive eder til mig, saa skal enhver af eder spise af sin Vinstok og sit Figentræ og drikke af sin Brønd,
<num>17.</num>indtil jeg kommer og tager eder med til et Land, der ligner eders, et Land med Korn og Most, et Land med Brød og Vingaarde.
<num>18.</num>Lad ikke Ezekias forføre eder med at sige: HERREN vil frelse os! Mon nogen af Folkenes Guder har kunnet frelse sit Land af Assyrerkongens Haand?
<num>19.</num>Hvor er Hamats og Arpads Guder, hvor er Sefarvajims Guder, hvor er Landet Samarias Guder? Mon de frelste Samaria af min Haand?
<num>20.</num>Hvor er der blandt alle disse Landes Guder nogen, der har frelst sit Land af min Haand? Mon da HERREN skulde kunne frelse Jerusalem?"
<num>21.</num>Men de tav og svarede ham ikke et Ord, thi Kongens Bud lød paa, at de ikke maatte svare ham.
</prose>
</body>
</text>

<text id="bibelesajas37" skip-index="true">
<head>
   <title>Esajas's Bog 37</title>
   <toctitle>Esajas's Bog 37</toctitle>
   <indextitle>Esajas's Bog 37</indextitle>
   <firstline>Derpaa gik Paladsøversten Eljakim, Hilkijas Søn</firstline>
   <quality>korrektur1</quality>
</head>
<body>
<prose>
<num>22.</num>Derpaa gik Paladsøversten Eljakim, Hilkijas Søn, Statsskriveren Sjebna og Kansleren Joa, Asafs Søn, med sønderrevne Klæder til Ezekias og meddelte ham, hvad Rabsjake havde sagt.
37,1. Da Kong Ezekias hørte det, sønderrev han sine Klæder, hyllede sig i Sæk og gik ind i HERRENs Hus.
<num>2.</num>Og han sendte Paladsøversten Eljakim og Statsskriveren Sjebna og Præsternes Ældste, hyllet i Sæk, til Profeten Esajas, Amoz's Søn,
<num>3.</num>for at sige til ham: "Ezekias lader sige: En Nødens, Tugtelsens og Forsmædelsens Dag er denne Dag, thi Barnet er ved at fødes, men der er ikke Kraft til at bringe det til Verden!
<num>4.</num>Dog vil HERREN din Gud maaske høre, hvad Rabsjake har sagt, han, som er sendt af sin Herre, Assyrerkongen, for at haane den levende Gud, og maaske vil han straffe ham for de Ord, som HERREN din Gud har hørt - gaa derfor i Forbøn for den Rest, der endnu er tilbage!"
<num>5.</num>Da Kong Ezekias's Folk kom til Esajas,
<num>6.</num>sagde han til dem: "Saaledes skal I svare eders Herre: Saa siger HERREN: Frygt ikke for de Ord, du har hørt, som Assyrerkongens Trælle har haanet mig med!
<num>7.</num>Se, jeg vil indgive ham en Aand, og han skal faa en Tidende at høre, saa han vender tilbage til sit Land, og i hans eget Land vil jeg fælde ham med Sværdet!"

<num>8.</num>Rabsjake vendte saa tilbage og traf Assyrerkongen i Færd med at belejre Libna, thi han havde hørt, at Kongen var brudt op fra Lakisj.

<num>9.</num>Saa fik han Underretning om, at Kong Tirhaka af Ætiopien var rykket ud for at angribe ham, og han sendte Sendebud til Ezekias og sagde:
<num>10.</num>"Saaledes skal I sige til Kong Ezekias af Juda: Lad ikke din Gud, som du slaar din Lid til, vildlede dig med at sige, at Jerusalem ikke skal gives i Assyrerkongens Haand!
<num>11.</num>Du har jo dog hørt, hvad Assyrerkongerne har gjort ved alle Lande, hvorledes de har lagt Band paa dem og du skulde kunne undslippe!
<num>12.</num>De Folk, mine Fædre tilintetgjorde, Gozan, Karan, Rezef og Folkene fra Eden i Telassar, har deres Guder kunnet frelse dem?
<num>13.</num>Hvor er Kongen af Hamat, Kongen af Arpad eller Kongen af La'ir, Sefarvajim, Hena og Ivva?"

<num>14.</num>Da Ezekias havde modtaget Brevet af Sendebudenes Haand og læst det, gik han op i HERRENs Hus og bredte det ud for HERRENs Aasyn.
<num>15.</num>Derpaa bad Ezekias den Bøn for HERRENs Aasyn:
<num>16.</num>"Hærskarers HERRE, Israels Gud, du, som troner over Keruberne, du alene er Gud over alle Jordens Riger; du har gjort Himmelen og Jorden!
<num>17.</num>Bøj nu dit Øre, HERRE, og lyt, aabn dine Øjne, HERRE, og se!  Læg Mærke til alle de Ord, Sankerib har sendt hid for at spotte den levende Gud!
<num>18.</num>Det er sandt, HERRE, at Assyrerkongerne har tilintetgjort alle de Folk og deres Lande
<num>19.</num>og kastet deres Guder i Ilden; men de er ikke Guder, kun Menneskehænders Værk af Træ eller Sten; derfor kunde de ødelægge dem.
<num>20.</num>Men frels os nu, HERRE vor Gud, af hans Haand, saa alle Jordens Riger kan kende, at du, HERRE, alene er Gud!"

<num>21.</num>Saa sendte Esajas, Amoz's Søn, Bud til Ezekias og lod sige: "Saa siger HERREN, Israels Gud: Din Bøn angaaende Assyrerkongen Sankerib har jeg hørt!"
<num>22.</num>Saaledes lyder det Ord, HERREN talede imod ham: Hun haaner, hun spotter dig, Jomfruen, Zions Datter, Jerusalems Datter ryster paa Hovedet ad dig!
<num>23.</num>Hvem har du haanet og smædet, mod hvem har du løftet din Røst? Til Israels Hellige løfted i Hovmod du Blikket!
<num>24.</num>Ved dine Trælle haaned du HERREN og sagde: "Med mine talløse Vogne besteg jeg Bjergenes Højder, Libanons afsides Egne; jeg fælded dets Cedres Højskov, dets ædle Cypresser, trængte frem til dets øverste Raststed, dets Havers Skove.
<num>25.</num>Fremmed Vand grov jeg ud, og jeg drak det, tørskoet skred jeg over Ægyptens Strømme!"
<num>26.</num>Har du ej hørt det? For længst kom det op i min Tanke, jeg lagde det fordum til Rette, nu lod jeg det ske, og du gjorde murstærke Byer til øde Stenhobe,
<num>27.</num>mens Folkene grebes i Afmagt af Skræk og Skam, blev som Græsset paa Marken, det spirende Grønne, som Græs paa Tage, som Mark for Østenvinden.
<num>28.</num>Jeg ser, naar du rejser og sætter dig, ved, naar du gaar og kommer.
<num>29.</num>Fordi du raser imod mig, din Trods har naaet mit Øre, lægger jeg Ring i din Næse og Bidsel i Munden og fører dig bort ad Vejen, du kom!

<num>30.</num>Og dette skal være dig Tegnet: I Aar skal man spise, hvad der saaed sig selv, og Aaret derpaa, hvad der skyder af Rode, tredje Aar skal man saa og høste, plante Vin og nyde dens Frugt.
<num>31.</num>Den bjærgede Rest af Judas Hus slaar atter Rødder forneden og bærer sin Frugt foroven;
<num>32.</num>thi fra Jerusalem udgaar en Rest, en Levning fra Zions Bjerg. Hærskarers HERREs Nidkærhed virker dette.

<num>33.</num>Derfor, saa siger HERREN om Assyrerkongen: I Byen her skal han ej komme ind, ej sende en Pil herind, ej nærme sig den med Skjolde eller opkaste Vold imod den;
<num>34.</num>ad Vejen, han kom, skal han gaa igen, i Byen her skal han ej komme ind saa lyder det fra HERREN.
<num>35.</num>Jeg værner og frelser denne By for min og min Tjener Davids Skyld!

<num>36.</num>Saa gik HERRENs Engel ud og ihjelslog i Assyrernes Lejr 185 000 Mand; og se, næste Morgen tidlig laa de alle døde.
<num>37.</num>Da brød Assyrerkongen Sankerib op, vendte hjem og blev siden i Nineve.
<num>38.</num>Men da han engang tilbad i sin Gud Nisroks Hus, slog hans Sønner Adrammelek og Sar'ezer ham ihjel med deres Sværd, hvorefter de flygtede til Ararats Land: og hans Søn Asarhaddon blev Konge i hans Sted.
</prose>
</body>
</text>

<text id="bibelesajas38" skip-index="true">
<head>
   <title>Esajas's Bog 38</title>
   <toctitle>Esajas's Bog 38</toctitle>
   <indextitle>Esajas's Bog 38</indextitle>
   <firstline>Ved den Tid blev Ezekias dødssyg</firstline>
   <quality>korrektur1</quality>
</head>
<body>
<prose>
<num>1.</num>Ved den Tid blev Ezekias dødssyg. Da kom Profeten Esajas, Amoz's Søn, til ham og sagde: "Saa siger HERREN: Beskik dit Hus, thi du skal dø og ikke leve!"
<num>2.</num>Da vendte han Ansigtet om mod Væggen og bad saaledes til HERREN:
<num>3.</num>"Ak, HERRE, kom dog i Hu, hvorledes jeg har vandret for dit Aasyn i Oprigtighed og med helt Hjerte og gjort, hvad der er godt i dine Øjne!" Og Ezekias græd højt.
<num>4.</num>Da kom HERRENs Ord til Esajas saaledes:
<num>5.</num>"Gaa hen og sig til Ezekias: Saa siger HERREN, din Fader Davids Gud: Jeg har hørt din Bøn, jeg har set dine Taarer! Se, jeg vil lægge femten Aar til dit Liv
<num>6.</num>og udfri dig og denne By af Assyrerkongens Haand og værne om denne By!
<num>7.</num>Og Tegnet fra HERREN paa, at HERREN vil udføre, hvad han har sagt, skal være dig dette:
<num>8.</num>Se, jeg vil lade Skyggen gaa de Streger tilbage, som den har flyttet sig med Solen paa Akaz's Solur, ti Streger!" Da gik Solen de ti Streger, som den havde flyttet sig, tilbage paa Soluret.

<num>9.</num>En Bøn af Kong Ezekias af Juda, da han var syg og kom sig af sin Sygdom:
<num>10.</num>Jeg tænkte: Bort maa jeg gaa i min bedste Alder, hensættes i Dødsrigets Porte mine sidste Aar.
<num>11.</num>Jeg tænkte: Ej skuer jeg HERREN i de levendes Land, ser ingen Mennesker mer blandt Skyggerigets Folk;
<num>12.</num>min Bolig er nedbrudt, ført fra mig som Hyrdernes Telt, som en Væver sammenrulled du mit Liv og skar det fra Traaden. Du ofrer mig fra Dag til Nat,
<num>13.</num>jeg skriger til Daggry; som en Løve knuser han alle Benene i mig; du giver mig hen fra Dag til Nat.
<num>14.</num>Jeg klynker som klagende Svale, sukker som Duen, jeg skuer med Taarer mod Himlen: HERRE, jeg trænges, vær mig Borgen!
<num>15.</num>Hvad skal jeg sige? Han talede til mig og selv greb han ind. For Bitterhedens Skyld i min Sjæl vil jeg vandre sagtelig alle mine Aar.
<num>16.</num>Herre, man skal bære Bud derom til alle kommende Slægter.  Opliv min Aand, helbred mig og gør mig karsk!
<num>17.</num>Se, Bitterhed, Bitterhed blev mig til Fred. Og du skaaned min Sjæl for Undergangens Grav; thi alle mine Synder kasted du bag din Ryg.
<num>18.</num>Thi Dødsriget takker dig ikke, dig lover ej Døden, paa din Miskundhed haaber ej de, der synker i Graven.
<num>19.</num>Men den levende, den levende takker dig som jeg i Dag. Om din Trofasthed taler Fædre til deres Børn.
<num>20.</num>HERRE, frels os! Saa vil vi røre Strengene alle vore Levedage ved HERRENs Hus.

<num>21.</num>Da bød Esajas, at man skulde tage en Figenkage og lægge den som Plaster paa det syge Sted, for at han kunde blive rask.
<num>22.</num>Og Ezekias sagde: "Hvad er Tegnet paa, at jeg skal gaa op til HERRENs Hus?"
</prose>
</body>
</text>

<text id="bibelesajas39" skip-index="true">
<head>
   <title>Esajas's Bog 39</title>
   <toctitle>Esajas's Bog 39</toctitle>
   <indextitle>Esajas's Bog 39</indextitle>
   <firstline>Ved den Tid sendte Bal'adans Søn</firstline>
   <quality>korrektur1</quality>
</head>
<body>
<prose>
<num>1.</num>Ved den Tid sendte Bal'adans Søn, Kong Merodak-Bal'adan af Babel, Brev og Gave til Ezekias, da han hørte, at han havde været syg, men var blevet rask.
<num>2.</num>Og Ezekias glædede sig over deres Komme og viste dem Huset, hvor han havde sine Skatte, Sølvet og Guldet, Røgelsestofferne, den fine Olie, hele sit Vaabenoplag og alt, hvad der var i hans Skatkamre; der var ikke den Ting i hans Hus og hele hans Rige, som Ezekias ikke viste dem.
<num>3.</num>Da kom Profeten Esajas til Kong Ezekias og sagde til ham: "Hvad sagde disse Mænd, og hvorfra kom de til dig?" Ezekias svarede: "De kom fra et fjernt Land, fra Babel."
<num>4.</num>Da spurgte han: "Hvad fik de at se i dit Hus?" Ezekias svarede: "Alt, hvad der er i mit Hus, saa de; der er ikke den Ting i mine Skatkamre, jeg ikke viste dem."
<num>5.</num>Da sagde Esajas til Ezekias: "Hør Hærskarers HERREs Ord!
<num>6.</num>Se, Dage skal komme, da alt, hvad der er i dit Hus, og hvad dine Fædre har samlet indtil denne Dag, skal bringes til Babel og intet lades tilbage, siger HERREN.
<num>7.</num>Og af dine Sønner, der nedstammer fra dig, og som du avler, skal nogle tages og gøres til Hofmænd i Babels Konges Palads!"
<num>8.</num>Men Ezekias sagde til Esajas: "Det Ord fra HERREN, du har talt, er godt!" Thi han tænkte: "Saa bliver der da Fred og Tryghed, saa længe jeg lever!"
</prose>
</body>
</text>

<text id="bibelesajas40" skip-index="true">
<head>
   <title>Esajas's Bog 40</title>
   <toctitle>Esajas's Bog 40</toctitle>
   <indextitle>Esajas's Bog 40</indextitle>
   <firstline>Trøst, ja trøst mit Folk, saa siger eders Gud</firstline>
   <quality>korrektur1</quality>
</head>
<body>
<prose>
<num>1.</num>Trøst, ja trøst mit Folk, saa siger eders Gud,
<num>2.</num>tal Jerusalem kærligt til og raab kun til det, at nu er dets Strid til Ende, dets Skyld betalt, tvefold Straf har det faaet af HERRENs Haand for alle sine Synder.
<num>3.</num>I Ørkenen raaber en Røst: "Ban HERRENs Vej, jævn i det øde Land en Højvej for vor Gud!
<num>4.</num>Hver Dal skal højnes, hvert Bjerg, hver Høj, skal sænkes, bakket Land blive fladt og Fjeldvæg til Slette.
<num>5.</num>Aabenbares skal HERRENs Herlighed, alt Kød til Hobe skal se den. Thi HERRENs Mund har talet."
<num>6.</num>Der lyder en Røst, som siger: "Raab!" Jeg svarer: "Hvad skal jeg raabe?" "Alt Kød til Hobe er Græs, al dets Ynde som Markens Blomst;
<num>7.</num>Græsset tørres, Blomsten visner, naar HERRENs Aande blæser derpaa; visselig, Folket er Græs,
<num>8.</num>Græsset tørres, Blomsten visner, men vor Guds Ord bliver evindelig."
<num>9.</num>Stig op paa højen Bjerg, du Zions Glædesbud, løft din Røst med Kraft, du Jerusalems Glædesbud, løft den uden Frygt og sig til Judas Byer: "Se eders Gud!"
<num>10.</num>Se, den Herre HERREN kommer med Vælde, han hersker med sin Arm. Se, hans Løn er med ham, hans Vinding foran ham,
<num>11.</num>han vogter sin Hjord som en Hyrde, samler den med Armen, bærer Lammene i Favn og leder de diende Faar.

<num>12.</num>Hvo maaler Vandet i sin Haand, afmærker med Fingerspand Himlen, maaler Jordens Støv i Skæppe og vejer Bjerge med Bismer eller i Vægtskaal Høje?
<num>13.</num>Hvo leder HERRENs Aand, raader og lærer ham noget?
<num>14.</num>Hos hvem faar han Raad og Indsigt, hvem lærer ham Rettens Vej, hvem kan give ham Kundskab, hvem kundgør ham Indsigts Vej?
<num>15.</num>Se, som Draabe paa Spand er Folkene, at regne som Fnug paa Vægt, som et Gran vejer fjerne Strande.
<num>16.</num>Libanon giver ej Brændsel, dets Dyr ej Brændoffer nok.
<num>17.</num>Alle Folk er som intet for ham, for Luft og Tomhed at regne.
<num>18.</num>Med hvem vil I ligne Gud, hvad stiller I op som hans Lige?
<num>19.</num>Et Billede - det støber en Mester, en Guldsmed lægger Guld derpaa, og Sølvkæder støber en anden.
<num>20.</num>Den, som vil rejse en Afgud, vælger sig Træ, som ej raadner; han søger sig en kyndig Mester til at rejse et Billede, som staar.
<num>21.</num>Ved I, hører I det ikke, er det ikke forkyndt jer for længst? Har I da ikke skønnet det, fra Jordens Grundvold blev lagt?
<num>22.</num>Han troner over Jordens Kreds, som Græshopper er dens Beboere; han udbreder Himlen som en Dug og spænder den ud som et Teltbo.
<num>23.</num>Fyrster gør han til intet, Jordens Dommere til Luft.
<num>24.</num>Knap er de plantet, knap er de saaet, knap har Stiklingen Rod i Jorden, saa aander han paa dem, de visner; som Straa fejer Storm dem bort.
<num>25.</num>Hvem vil I ligne mig med som min Ligemand? siger den Hellige.
<num>26.</num>Løft eders Blik til Himlen og se: Hvo skabte disse? Han mønstrer deres Hær efter Tal, kalder hver enkelt ved Navn; saa stor er hans Kraft og Vælde, at ikke en eneste mangler.
<num>27.</num>Hvorfor siger du, Jakob, hvi taler du, Israel, saa: "Min Vej er skjult for HERREN, min Ret gled min Gud af Hænde."
<num>28.</num>Ved du, hørte du ikke, at HERREN er en evig Gud, den vide Jord har han skabt? Han trættes og mattes ikke, hans Indsigt udgrundes ikke;
<num>29.</num>han giver den trætte Kraft, den svage Fylde af Styrke.
<num>30.</num>Ynglinge trættes og mattes, Ungersvende snubler brat,
<num>31.</num>ny Kraft faar de, der bier paa HERREN, de faar nye Svingfjer som Ørnen; de løber uden at mattes, vandrer uden at trættes.
</prose>
</body>
</text>

<text id="bibelesajas41" skip-index="true">
<head>
   <title>Esajas's Bog 41</title>
   <toctitle>Esajas's Bog 41</toctitle>
   <indextitle>Esajas's Bog 41</indextitle>
   <firstline>Hør mig i Tavshed, I fjerne Strande, lad Folkene hente ny Kraft</firstline>
   <notes> <note>Rettet 1-5-2001.</note>
   </notes>
   <quality>korrektur1</quality>
</head>
<body>
<prose>
<num>1.</num>Hør mig i Tavshed, I fjerne Strande, lad Folkene hente ny Kraft, komme hid og tage til Orde, lad os sammen gaa frem for Retten!
<num>2.</num>Hvo vakte i Østen ham, hvis Fod gaar fra Sejr til Sejr, hvo giver Folk i hans Vold og gør ham til Kongers Hersker? Han gør deres Sværd til Støv, deres Buer til flagrende Straa,
<num>3.</num>forfølger dem, gaar uskadt frem ad en Vej, hans Fod ej har traadt.
<num>4.</num>Hvo gjorde og virkede det? Han, som længst kaldte Slægterne frem, jeg, HERREN, som er den første og end hos de sidste den samme.
<num>5.</num>Fjerne Strande saa det med Gru, den vide Jord følte Rædsel, de nærmede sig og kom.
<num>6.</num>Den ene hjælper den anden og siger: "Broder, fat Mod!"
<num>7.</num>Mesteren opmuntrer Guldsmeden, Glatteren ham, der hamrer; Lodningen tager han god og sømmer det fast, saa det staar.

<num>8.</num>Men Israel, du min Tjener, Jakob, hvem jeg har udvalgt, Ætling af Abraham, min Ven -
<num>9.</num>hvem jeg tog fra Jordens Grænser og kaldte fra dens fjerneste Kroge, til hvem jeg sagde: "Du min Tjener, som jeg valgte og ikke vraged":
<num>10.</num>Frygt ikke, thi jeg er med dig, vær ej raadvild, thi jeg er din Gud! Med min Retfærds højre styrker, ja hjælper, ja støtter jeg dig.
<num>11.</num>Se, Skam og Skændsel faar alle, som er dig fjendske, til intet bliver de, der trætter med dig, de forgaar.
<num>12.</num>Du søger, men finder ej dem, der kives med dig, til intet, til Luft bliver de, der strides med dig.
<num>13.</num>Thi jeg, som er HERREN din Gud, jeg griber din Haand, siger til dig: Frygt kun ikke, jeg er din Hjælper.
<num>14.</num>Frygt ikke, Jakob, du Orm, Israel, du Kryb! Jeg hjælper dig, lyder det fra HERREN, din Genløser er Israels Hellige.
<num>15.</num>Se, jeg gør dig til Tærskeslæde, en ny med mange Tænder; du skal tærske og knuse Bjerge, og Høje skal du gøre til Avner;
<num>16.</num>du kaster dem, Vinden tager dem, Stormen hvirvler dem bort.  Men du skal juble i HERREN, rose dig af Israels Hellige.
<num>17.</num>Forgæves søger de arme og fattige Vand, deres Tunge brænder af Tørst; jeg, HERREN, vil bønhøre dem, dem svigter ej Israels Gud.
<num>18.</num>Fra nøgne Høje sender jeg Floder og Kilder midt i Dale; Ørkenen gør jeg til Vanddrag, det tørre Land til Væld.
<num>19.</num>I Ørkenen giver jeg Cedre, Akacier, Myrter, Oliven; i Ødemark sætter jeg Cypresser tillige med Elm og Gran,
<num>20.</num>at de maa se og kende, mærke sig det og indse, at HERRENs Haand har gjort det, Israels Hellige skabt det.

<num>21.</num>Fremlæg eders Sag, siger HERREN, kom med Bevis! siger Jakobs Konge.
<num>22.</num>De træde nu frem og forkynde os, hvad der herefter skal ske. Sig frem, hvad I har forudsagt, at vi kan granske derover og se, hvad Udfald det fik; eller kundgør os, hvad der kommer!
<num>23.</num>Forkynd, hvad der siden vil ske, at vi kan se, I er Guder! Gør noget, godt eller ondt, saa maaler vi os med hinanden!
<num>24.</num>Se, I er intet, eders Gerning Luft, vederstyggelig, hvo eder vælger.
<num>25.</num>Jeg vakte ham fra Norden, og han kom, jeg kaldte ham fra Solens Opgang. Han nedtramper Fyrster som Dynd, som en Pottemager ælter sit Ler.
<num>26.</num>Hvo forkyndte det før, saa vi vidste det, forud, saa vi sagde: "Han fik Ret!" Nej, ingen har forkyndt eller sagt det, ingen har hørt eders Ord.
<num>27.</num>Først jeg har forkyndt det for Zion, sendt Jerusalem Glædesbud.
<num>28.</num>Jeg ser mig om der er ingen, ingen af dem ved Raad, saa de svarer mig paa mit Spørgsmaal.
<num>29.</num>Se, alle er de intet, deres Værker Luft, deres Billeder Vind og Tomhed.
</prose>
</body>
</text>

<text id="bibelesajas42" skip-index="true">
<head>
   <title>Esajas's Bog 42</title>
   <toctitle>Esajas's Bog 42</toctitle>
   <indextitle>Esajas's Bog 42</indextitle>
   <firstline>Se min Tjener, ved hvem jeg min udvalgte, hvem jeg har kær!</firstline>
   <notes> <note>Rettet 1-5-2001.</note>
   </notes>
   <quality>korrektur1</quality>
</head>
<body>
<prose>
<num>1.</num>Se min Tjener, ved hvem jeg holder fast min udvalgte, hvem jeg har kær! Paa ham har jeg lagt min Aand, han skal udbrede Ret til Folkene.
<num>2.</num>Han raaber og skriger ikke, løfter ej Røsten paa Gaden,
<num>3.</num>bryder ej knækket Rør og slukker ej rygende Tande. Han udbreder Ret med Troskab,
<num>4.</num>vansmægter, udmattes ikke, før han faar sat Ret paa Jorden; og fjerne Strande bier paa hans Lov.
<num>5.</num>Saa siger Gud HERREN, som skabte og udspændte Himlen, udbredte Jorden med dens Grøde, gav Folkene paa den Aandedræt og dem, som vandrer der, Aande.
<num>6.</num>Jeg, HERREN, har kaldet dig i Retfærd og grebet dig fast om Haand; jeg vogter dig, og jeg gør dig til Folkepagt, til Hedningelys
<num>7.</num>for at aabne de blinde Øjne og føre de fangne fra Fængslet, fra Fangehullet Mørkets Gæster.

<num>8.</num>Jeg er HERREN, saa lyder mit Navn. Jeg giver ej andre min Ære, ej Gudebilleder min Pris.
<num>9.</num>Hvad jeg forudsagde, se, det er sket, jeg forkynder nu nye Ting, kundgør dem, før de spirer frem.

<num>10.</num>Syng HERREN en ny Sang, hans Pris over Jorden vide; Havet og dets Fylde skal juble, fjerne Strande og de, som bebor dem;
<num>11.</num>Ørkenen og dens Byer stemmer i, de Lejre, hvor Kedar bor; Klippeboerne jubler, raaber fra Bjergenes Tinder;
<num>12.</num>HERREN giver de Ære, forkynder hans Pris paa fjerne Strande.
<num>13.</num>HERREN drager ud som en Helt, han vækker som en Stridsmand sin Kamplyst, han udstøder Krigsskrig, han brøler, æsker sine Fjender til Strid.
<num>14.</num>En Evighed lang har jeg tiet, været tavs og lagt Baand paa mig selv; nu skriger jeg som Kvinde i Barnsnød, stønner og snapper efter Luft.
<num>15.</num>Jeg gør Bjerge og Høje tørre, afsvider alt deres Grønt, gør Strømme til udtørret Land, og Sumpe lægger jeg tørre.
<num>16.</num>Jeg fører blinde ad ukendt Vej, leder dem ad ukendte Stier, gør Mørket foran dem til Lys og Bakkelandet til Slette. Det er de Ting, jeg gør, og dem gaar jeg ikke fra.
<num>17.</num>Vige og dybt beskæmmes skal de, som stoler paa Billeder, som siger til støbte Billeder: "I er vore Guder!"

<num>18.</num>I, som er døve, hør, løft Blikket, I blinde, og se!
<num>19.</num>Hvo er blind, om ikke min Tjener, og døv som Budet, jeg sendte? Hvo er blind som min haandgangne Mand, blind som HERRENs Tjener?
<num>20.</num>Meget saa han, men ænsed det ikke, trods aabne Ører hørte han ej.
<num>21.</num>For sin Retfærds Skyld vilde HERREN løfte Loven til Højhed og Ære.
<num>22.</num>Men Folket er plyndret og hærget; de er alle bundet i Huler, skjult i Fangers Huse, til Ran blev de, ingen redder, til Plyndring, ingen siger: "Slip dem!"
<num>23.</num>Hvem af jer vil lytte til dette, mærke sig og fremtidig høre det:
<num>24.</num>Hvo hengav Jakob til Plyndring, gav Israel hen til Ransmænd? Mon ikke HERREN: mod hvem vi synded, hvis Veje de ej vilde vandre, hvis Lov de ikke hørte?
<num>25.</num>Han udgød over det Harme, sin Vrede og Krigens Vælde; den luede om det, det ænsed det ej, den sved det, det tog sig det ikke til Hjerte.
</prose>
</body>
</text>

<text id="bibelesajas43" skip-index="true">
<head>
   <title>Esajas's Bog 43</title>
   <toctitle>Esajas's Bog 43</toctitle>
   <indextitle>Esajas's Bog 43</indextitle>
   <firstline>Men nu, saa siger HERREN, som skabte dig, Jakob, danned dig, Israel</firstline>
   <quality>korrektur1</quality>
</head>
<body>
<prose>
<num>1.</num>Men nu, saa siger HERREN, som skabte dig, Jakob, danned dig, Israel: Frygt ikke, jeg genløser dig, jeg kalder dig ved Navn, du er min!
<num>2.</num>Naar du gaar gennem Vande, er jeg med dig, gennem Strømme, de river dig ikke bort; naar du gaar gennem Ild, skal du ikke svides, Luen brænder dig ikke.
<num>3.</num>Thi jeg er din Gud, jeg, HERREN, Israels Hellige din Frelser. Jeg giver Ægypten som Løsesum, Ætiopien og Seba i dit Sted,
<num>4.</num>fordi du er dyrebar for mig, har Værd, og jeg elsker dig; jeg giver Mennesker for dig og Folkefærd for din Sjæl.
<num>5.</num>Frygt ikke, thi jeg er med dig! Jeg bringer dit Afkom fra Østen, sanker dig sammen fra Vesten,
<num>6.</num>siger til Norden: "Giv hid!" til Sønden: "Hold ikke tilbage! Bring mine Sønner fra det fjerne, mine Døtre fra Jordens Ende,
<num>7.</num>enhver, der er kaldt med mit Navn, hvem jeg skabte, danned og gjorde til min Ære!"

<num>8.</num>Før det blinde Folk frem, der har Øjne, de døve, der dog har Ører!
<num>9.</num>Lad alle Folkene samles, lad Folkefærdene flokkes! Hvo blandt dem kan forkynde sligt eller paavise Ting, de har forudsagt? Lad dem føre Vidner og faa Ret, lad dem høre og sige: "Det er sandt!"
<num>10.</num>Mine Vidner er I, saa lyder det fra HERREN, min Tjener, hvem jeg har udvalgt, at I maa kende det, tro mig og indse, at jeg er den eneste. Før mig blev en Gud ej dannet, og efter mig kommer der ingen;
<num>11.</num>jeg, jeg alene er HERREN, uden mig er der ingen Frelser.
<num>12.</num>Jeg har forkyndt det og frelser, kundgjort det, ej fremmede hos jer; I er mine Vidner, lyder det fra HERREN. Jeg er fra Evighed Gud,
<num>13.</num>den eneste ogsaa i Fremtiden. Ingen frier af min Haand, jeg handler - hvo gør det ugjort?

<num>14.</num>Saa siger HERREN, eders Genløser, Israels Hellige: For eder gør jeg Opbud mod Babel og fjerner deres Fængsels Portslaaer, mens Kaldæerne bindes i Halsjern.
<num>15.</num>Jeg, HERREN, jeg er eders Hellige, Israels Skaber eders Konge.
<num>16.</num>Saa siger HERREN, som lagde en Vej i Havet, en Sti i de stride Vande,
<num>17.</num>førte Vogne og Heste derud, Hær og Kriger tillige; de segned og rejste sig ikke, sluktes, gik ud som en Væge:
<num>18.</num>Kom ikke det svundne i Hu, tænk ikke paa Fortidens Dage!
<num>19.</num>Thi se, nu skaber jeg nyt, alt spirer det, ser I det ikke? Gennem Ørkenen lægger jeg Vej, Floder i det øde Land;
<num>20.</num>de vilde Dyr skal ære mig, Sjakaler tillige med Strudse. Thi Vand vil jeg give i Ørkenen, Floder i det øde Land, for at læske mit udvalgte Folk.
<num>21.</num>Det Folk, jeg har dannet mig, skal synge min Pris.

<num>22.</num>Jakob, du kaldte ej paa mig eller trætted dig, Israel, med mig;
<num>23.</num>du bragte mig ej Brændofferlam, du æred mig ikke med Slagtofre; jeg plaged dig ikke for Afgrødeoffer, trætted dig ikke for Røgelse;
<num>24.</num>du købte mig ej Kalmus for Sølv eller kvæged mig med Slagtofres Fedt. Nej, du plaged mig med dine Synder, trætted mig med din Brøde.
<num>25.</num>Din Misgerning sletter jeg ud, jeg, jeg, for min egen Skyld, kommer ej dine Synder i Hu.
<num>26.</num>Mind mig, lad vor Sag gaa til Doms, regn op, saa du kan faa Ret!
<num>27.</num>Allerede din Stamfader synded, dine Talsmænd forbrød sig imod mig,
<num>28.</num>saa jeg vanæred hellige Fyrster, gav Jakob hen til Band og Israel hen til Spot.
</prose>
</body>
</text>

<text id="bibelesajas44" skip-index="true">
<head>
   <title>Esajas's Bog 44</title>
   <toctitle>Esajas's Bog 44</toctitle>
   <indextitle>Esajas's Bog 44</indextitle>
   <firstline>Men hør nu, Jakob, min Tjener, Israel, hvem jeg har udvalgt</firstline>
   <quality>korrektur1</quality>
</head>
<body>
<prose>
<num>1.</num>Men hør nu, Jakob, min Tjener, Israel, hvem jeg har udvalgt:
<num>2.</num>Saa siger HERREN, som skabte dig og fra Moders Liv danned dig, din Hjælper: Frygt ikke, min Tjener Jakob, Jesjurun, hvem jeg har udvalgt!
<num>3.</num>Thi jeg udgyder Vand paa det tørstende, Strømme paa det tørre Land, udgyder min Aand paa din Æt, min Velsignelse over dit Afkom;
<num>4.</num>de skal spire som Græs mellem Vande, som Pile ved Bækkenes Løb.
<num>5.</num>En skal sige: "Jeg er HERRENs", en kalde sig med Jakobs Navn, en skrive i sin Haand: "For HERREN!" og tage sig Israels Navn.
<num>6.</num>Saa siger HERREN, Israels Konge, dets Genløser, Hærskarers HERRE: Jeg er den første og den sidste, uden mig er der ingen Gud.
<num>7.</num>Hvo der er min Lige, træde frem, forkynde og godtgøre for mig: Hvo kundgjorde fra Urtid det kommende? De forkynde os, hvad der skal ske!
<num>8.</num>Ræddes og ængstes ikke! Har ej længst jeg kundgjort og sagt det? I er mine Vidner: Er der Gud uden mig, er der vel anden Klippe? Jeg ved ikke nogen.

<num>9.</num>De, der laver Gudebilleder, er alle intet, og deres kære Guder gavner intet; deres Vidner ser intet og kender intet, at de maa blive til Skamme.
<num>10.</num>Naar nogen laver en Gud og støber et Billede, er det ingen Gavn til;
<num>11.</num>se, alle dets Tilbedere bliver til Skamme; Mestrene er jo kun Mennesker - lad dem samles til Hobe og træde frem, de skal alle som een forfærdes og blive til Skamme.
<num>12.</num>En smeder Jern til en Økse og arbejder ved Kulild, tildanner den med Hamre og gør den færdig med sin stærke Arm; faar han ikke Mad, afkræftes han, og faar han ikke Vand at drikke, bliver han træt.
<num>13.</num>Saa fælder han Træer, udspænder Maalesnoren, tegner Billedet med Gravstikken, skærer det ud med Kniven og sætter det af med Cirkelen; han laver det efter en Mands Skikkelse, efter menneskelig Skønhed, til at staa i et Hus.
<num>14.</num>Han fældede sig Cedre, tog Elm og Eg og arbejdede af al sin Kraft paa Skovens Træer, som Gud havde plantet og Regnen givet Vækst.
<num>15.</num>Det tjener et Menneske til Brændsel, han tager det og varmer sig derved; han sætter Ild i det og bager Brød - og desuden laver han en Gud deraf og tilbeder den, han gør et Gudebillede deraf og knæler for det.
<num>16.</num>Halvdelen brænder han i Ilden, og over Gløderne steger han Kød; han spiser Stegen og mættes; og han varmer sig derved og siger: "Ah, jeg bliver varm, jeg mærker Ilden" -
<num>17.</num>og af Resten laver han en Gud, et Billede; han knæler for det, kaster sig ned og beder til det og siger: "Frels mig, thi du er min Gud!"
<num>18.</num>De skønner ikke, de fatter ikke, thi deres Øjne er lukket, saa de ikke ser, og deres Hjerter, saa de ikke skønner.
<num>19.</num>De tænker ikke over det, de har ikke Indsigt og Forstand til at sige sig selv: "Halvdelen brændte jeg i Baalet, over Gløderne bagte jeg Brød, stegte Kød og spiste; skulde jeg da af Resten gøre en Vederstyggelighed? Skulde jeg knæle for en Træklods?"
<num>20.</num>Den, som tillægger Aske Værd, ham har et vildfarende Hjerte daaret; han redder ikke sin Sjæl, saa han siger: "Er det ikke en Løgn, jeg har i min højre Haand?"

<num>21.</num>Jakob, kom dette i Hu, Israel, thi du er min Tjener! Jeg skabte dig, du er min Tjener, ej skal du glemmes, Israel;
<num>22.</num>jeg sletted som Taage din Misgerning og som en Sky dine Synder. Vend om til mig, thi jeg genløser dig!
<num>23.</num>Jubler, I Himle, thi HERREN greb ind, fryd jer, I Jordens Dybder, bryd ud i Jubel, I Bjerge, Skoven og alle dens Træer, thi HERREN genløser Jakob og herliggør sig ved Israel.

<num>24.</num>Saa siger HERREN, din Genløser, som danned dig fra Moders Liv: Jeg er HERREN, som skabte alt, som ene udspændte Himlen, udbredte Jorden, hvo hjalp mig?
<num>25.</num>som tilintetgør Løgnernes Tegn og gør Spaamænd til Daarer, som tvinger de vise tilbage, beskæmmer deres Lærdom,
<num>26.</num>stadfæster sine Tjeneres Ord, fuldbyrder sine Sendebuds Raad, Jeg siger om Jerusalem: "Det skal bebos!" om Judas Byer: "de skal bygges!" Ruinerne rejser jeg atter!
<num>27.</num>Jeg siger til Dybet: "Bliv tørt, dine Floder gør jeg tørre!"
<num>28.</num>Jeg siger om Kyros: "Min Hyrde, som fuldbyrder al min Vilje!" Jeg siger om Jerusalem: "Det skal bygges!" om Templet: "Det skal grundes "
</prose>
</body>
</text>

<text id="bibelesajas45" skip-index="true">
<head>
   <title>Esajas's Bog 45</title>
   <toctitle>Esajas's Bog 45</toctitle>
   <indextitle>Esajas's Bog 45</indextitle>
   <firstline>Saa siger HERREN til sin Salvede</firstline>
   <quality>korrektur1</quality>
</head>
<body>
<prose>
<num>1.</num>Saa siger HERREN til sin Salvede, til Kyros, hvis højre jeg greb for at nedstyrte Folk for hans Ansigt og løsne Kongernes Gjord, for at aabne Dørene for ham, saa Portene ikke var stængt:
<num>2.</num>Selv gaar jeg frem foran dig, Hindringer jævner jeg ud; jeg sprænger Porte af Kobber og sønderhugger Slaaer af Jern.
<num>3.</num>Jeg giver dig Mulmets Skatte, Rigdomme gemt i Løn, saa du kender, at den, der kaldte dig ved Navn, er mig, er HERREN, Israels Gud.
<num>4.</num>For Jakobs, min Tjeners, Skyld, for min udvalgtes, Israels, Skyld kalder jeg dig ved dit Navn, ved et Æresnavn, skønt du ej kender mig.
<num>5.</num>HERREN er jeg, ellers ingen, uden mig er der ingen Gud; jeg omgjorder dig, endskønt du ej kender mig,
<num>6.</num>saa de kender fra Solens Opgang til dens Nedgang: der er ingen uden mig. HERREN er jeg, ellers ingen,
<num>7.</num>Lysets Ophav og Mørkets Skaber, Velfærds Kilde og Ulykkes Skaber: Jeg er HERREN, der virker alt.

<num>8.</num>Lad regne, I Himle deroppe, nedsend Retfærd, I Skyer, Jorden aabne sit Skød, saa Frelse maa spire frem og Retfærd vokse tillige. Jeg, HERREN, lader det ske.
<num>9.</num>Ve den, der trættes med sit Ophav, et Skaar kun blandt Skaar af Jord! Siger Ler til Pottemager: "Hvad kan du lave?" hans Værk: "Du har ikke Hænder!"
<num>10.</num>Ve den, der siger til sin Fader: "Hvad kan du avle?" til sin Moder: "Hvad kan du føde?"
<num>11.</num>Saa siger HERREN, Israels Hellige, Fremtidens Ophav: I spørger mig om mine Børn, for mine Hænders Værk vil I raade!
<num>12.</num>Det var mig, som dannede Jorden og skabte Mennesket paa den; mine Hænder udspændte Himlen, jeg opbød al dens Hær;
<num>13.</num>det var mig, som vakte ham i Retfærd, jeg jævner alle hans Veje; han skal bygge min By og give mine bortførte fri ikke for Løn eller Gave, siger Hærskarers HERRE.

<num>14.</num>Saa siger HERREN: Ægyptens Løn, Ætiopiens Vinding, Sebæernes granvoksne Mænd, de skal komme og tilhøre dig, og dig skal de følge; de skal komme i Lænker og kaste sig ned for dig og bønfalde dig: "Kun hos dig er Gud, der er ingen anden Gud."
<num>15.</num>Sandelig, du er en Gud, som er skjult, Israels Gud er en Frelser!
<num>16.</num>Skam og Skændsel bliver alle hans Fjender til Del, til Hobe gaar Gudemagerne om med Skændsel.
<num>17.</num>Israel frelses ved HERREN, en evig Frelse, i Evighed bliver I ikke til Skam og Skændsel.
<num>18.</num>Thi saa siger HERREN, Himlens Skaber, han, som er Gud, som dannede Jorden, frembragte, grundfæsted den, ej skabte den øde, men danned den til at bebos: HERREN er jeg, ellers ingen.
<num>19.</num>Jeg talede ikke i Løndom, i Mørkets Land, sagde ikke til Jakobs Æt: "Søg mig forgæves!" Jeg, HERREN, taler hvad ret er, forkynder, hvad sandt er.
<num>20.</num>Kom samlede hid, træd frem til Hobe, I Folkenes undslupne! Uvidende er de, som bærer et Billede af Træ, de, som beder til en Gud, der ikke kan frelse.
<num>21.</num>Forkynd det, kom frem dermed, lad dem raadslaa sammen: Hvo kundgjorde dette tilforn, forkyndte det forud? Mon ikke jeg, som er HERREN? Uden mig er der ingen Gud, uden mig er der ingen retfærdig, frelsende Gud.
<num>22.</num>Vend dig til mig og bliv frelst, du vide Jord, thi Gud er jeg, ellers ingen;
<num>23.</num>jeg svor ved mig selv, fra min Mund kom Sandhed, mit Ord vender ikke tilbage: Hvert Knæ skal bøjes for mig, hver Tunge sværge mig til.
<num>24.</num>"Kun hos HERREN," skal man sige, "er Retfærd og Styrke; til ham skal alle hans Avindsmænd komme med Skam."
<num>25.</num>Ved HERREN naar al Israels Æt til sin Ret og jubler.
</prose>
</body>
</text>

<text id="bibelesajas46" skip-index="true">
<head>
   <title>Esajas's Bog 46</title>
   <toctitle>Esajas's Bog 46</toctitle>
   <indextitle>Esajas's Bog 46</indextitle>
   <firstline>I Knæ er Bel, og Nebo er bøjet</firstline>
   <quality>korrektur1</quality>
</head>
<body>
<prose>
<num>1.</num>I Knæ er Bel, og Nebo er bøjet, deres Billeder gives til Dyr og Fæ, de læsses som Byrde paa trætte Dyr
<num>2.</num>De bøjes, i Knæ er de alle, de kan ikke frelse Byrden, og selv maa de vandre i Fangenskab.

<num>3.</num>Hør mig, du Jakobs Hus, al Resten af Israels Hus, løftet fra Moders Liv, baaret fra Moders Skød.
<num>4.</num>Til Alderdommen er jeg den samme, jeg bærer jer, til Haarene graaner; ret som jeg bar, vil jeg bære, jeg, jeg vil bære og redde.

<num>5.</num>Med hvem vil I jævnstille, ligne mig, hvem vil I gøre til min Lige?
<num>6.</num>De øser Guld af Pung, Sølv faar de vejet paa Vægt, de lejer en Guldsmed, som gør det til en Gud, de bøjer sig, kaster sig ned;
<num>7.</num>de løfter den paa Skuldren og bærer den, sætter den paa Plads, og den staar, den rører sig ikke af Stedet raaber de til den, svarer den ikke, den frelser dem ikke i Nød.
<num>8.</num>Kom dette i Hu, lad jer raade, I frafaldne, læg jer det paa Sinde!
<num>9.</num>Kom i Hu, hvad er forudsagt før, thi Gud er jeg, ellers ingen, ja Gud, der er ingen som jeg,
<num>10.</num>der forud forkyndte Enden, tilforn, hvad der ikke var sket, som sagde: "Mit Raad staar fast, jeg fuldbyrder al min Vilje,"
<num>11.</num>som fra Øst kalder Ørnen hid, fra det fjerne mit Raads Fuldbyrder. Jeg taled og lader det ske, udtænkte og fuldbyrder det.

<num>12.</num>Hør paa mig, I modløse, som tror, at Retten er fjern:
<num>13.</num>Jeg bringer min Ret, den er ej fjern, min Frelse tøver ikke; jeg giver Frelse paa Zion, min Herlighed giver jeg Israel.
</prose>
</body>
</text>

<text id="bibelesajas47" skip-index="true">
<head>
   <title>Esajas's Bog 47</title>
   <toctitle>Esajas's Bog 47</toctitle>
   <indextitle>Esajas's Bog 47</indextitle>
   <firstline>Stig ned, sid i Støvet, du Jomfru, Babels Datter</firstline>
   <quality>korrektur1</quality>
</head>
<body>
<prose>
<num>1.</num>Stig ned, sid i Støvet, du Jomfru, Babels Datter, sid uden Trone paa Jorden, Kaldæernes Datter! Thi ikke mer skal du kaldes den fine, forvænte!
<num>2.</num>Tag fat paa Kværnen, mal Mel, læg Sløret bort, løft Slæbet, blot dine Ben og vad over Strømmen!
<num>3.</num>Din Blusel skal blottes, din Skam skal ses. Hævn tager jeg uden Skaansel, siger vor Genløser,
<num>4.</num>hvis Navn er Hærskarers HERRE, Israels Hellige.
<num>5.</num>Sid tavs og gaa ind i Mørke, Kaldæernes Datter, thi ikke mer skal du kaldes Rigernes Dronning!
<num>6.</num>Jeg vrededes paa mit Folk, vanæred min Arv, gav dem hen i din Haand; du viste dem ingen Medynk, du lagde dit tunge Aag paa Oldingens Nakke.
<num>7.</num>Du sagde: "Jeg bliver evindelig Evigheds Dronning." Du tog dig det ikke til Hjerte, brød dig ikke om Enden.
<num>8.</num>Saa hør nu, du yppige, du, som sidder i Tryghed, som siger i Hjertet: "Kun jeg, og ellers ingen! Aldrig skal jeg sidde Enke, ej kende til Barnløshed."
<num>9.</num>Begge Dele skal ramme dig brat samme Dag, Barnløshed og Enkestand ramme dig i fuldeste Maal, dine mange Trylleord, din megen Trolddom til Trods,
<num>10.</num>skønt du tryg i din Ondskab sagde: "ingen ser mig." Din Visdom og Viden var det, der ledte dig vild, saa du sagde i Hjertet: "Kun jeg, og ellers ingen!"
<num>11.</num>Dig rammer et Onde, du ikke kan købe bort, over dig falder et Vanheld, du ikke kan sone, Undergang rammer dig brat, naar mindst du aner det.
<num>12.</num>Kom med din Trolddom og med dine mange Trylleord, med hvilke du umaged dig fra din Ungdom, om du kan bøde derpaa og skræmme det bort.
<num>13.</num>Med Raadgiverhoben sled du dig træt, lad dem møde, lad Himmelgranskerne frelse dig, Stjernekigerne, som Maaned for Maaned kundgør, hvad dig skal ske!
<num>14.</num>Se, de er blevet som Straa, de fortæres af Ild, de frelser ikke deres Liv fra Luens Magt. "Ingen Glød til Varme, ej Baal at sidde ved!"
<num>15.</num>Sligt faar du af dem, du umaged dig med, dine Troldmænd fra Ungdommen af; de raver hver til sin Side, dig frelser ingen.
</prose>
</body>
</text>

<text id="bibelesajas48" skip-index="true">
<head>
   <title>Esajas's Bog 48</title>
   <toctitle>Esajas's Bog 48</toctitle>
   <indextitle>Esajas's Bog 48</indextitle>
   <firstline>Hør dette, du Jakobs Hus, I, som kaldes med Israels Navn</firstline>
   <quality>korrektur1</quality>
</head>
<body>
<prose>
<num>1.</num>Hør dette, du Jakobs Hus, I, som kaldes med Israels Navn og er rundet af Judas Kilde, som sværger ved HERRENs Navn og priser Israels Gud - dog ikke redeligt og sandt -
<num>2.</num>fra den hellige By har de jo Navn, deres Støtte er Israels Gud, hvis Navn er Hærskarers HERRE:
<num>3.</num>Jeg forudsagde det, som er sket, af min Mund gik det ud, saa det hørtes, brat greb jeg ind, og det indtraf.
<num>4.</num>Thi stivsindet er du, det ved jeg, din Nakke et Jernbaand, din Pande af Kobber.
<num>5.</num>Jeg sagde det forud til dig, kundgjorde det, førend det indtraf, at du ikke skulde sige: "Det gjorde mit Billede, mit skaarne og støbte bød det."
<num>6.</num>Du hørte det, se det nu alt! Og vil I mon ikke staa ved det? Fra nu af kundgør jeg nyt, skjulte Ting, du ej kender;
<num>7.</num>nu skabes det, ikke før, før i Dag har I ikke hørt det, at du ikke skulde sige: "Jeg vidste det."
<num>8.</num>Hverken har du hørt eller vidst det, det kom dig ej før for Øre. Thi jeg ved, du er gennemtroløs, fra Moders Liv hed du "Frafalden";
<num>9.</num>for mit Navns Skyld holder jeg Vreden hen, for min Ære vil jeg skaane, ej udrydde dig.
<num>10.</num>Se, jeg smelted dig Sølv blev det ikke prøved dig i Lidelsens Ovn.
<num>11.</num>For min egen Skyld griber jeg ind; thi hvor krænkes dog ikke mit Navn! Jeg giver ej andre min Ære.

<num>12.</num>Hør mig dog nu, o Jakob, Israel, du, som jeg kaldte: Mig er det, jeg er den første, ogsaa jeg er den sidste.
<num>13.</num>Min Haand har grundlagt Jorden, min højre udspændt Himlen; saa saare jeg kalder paa dem, møder de alle frem.
<num>14.</num>Samler jer alle og hør: Hvem af dem forkyndte mon dette? Min Ven fuldbyrder min Vilje paa Babel og Kaldæernes Æt.
<num>15.</num>Jeg, jeg har talet og kaldt ham, fik ham frem, hans Vej lod jeg lykkes.
<num>16.</num>Kom hid til mig og hør: Jeg taled ej fra først i Løndom, jeg var der, saa snart det skete. Og nu har den Herre HERREN sendt mig med sin Aand.
<num>17.</num>Saa siger HERREN, din Genløser, Israels Hellige: Jeg er HERREN, din Gud, som lærer dig, hvad der baader, leder dig ad Vejen, du skal gaa.
<num>18.</num>Ak, lytted du til mine Bud! Da blev din Fred som Floden, din Retfærd som Havets Bølger,
<num>19.</num>da blev dit Afkom som Sandet, din Livsfrugt talløs som Sandskorn; dit Navn skulde ej slettes ud og ej lægges øde for mit Aasyn.

<num>20.</num>Gaa ud af Babel, fly fra Kaldæa, kundgør, forkynd det med jublende Røst, udspred det lige til Jordens Ende, sig: "HERREN har genløst Jakob, sin Tjener,
<num>21.</num>lod dem gaa gennem Ørk, de tørstede ikke, lod Vand vælde frem af Klippen til dem, kløvede Klippen, saa Vand strømmed ud."

<num>22.</num>De gudløse har ingen Fred, siger HERREN.
</prose>
</body>
</text>

<text id="bibelesajas49" skip-index="true">
<head>
   <title>Esajas's Bog 49</title>
   <toctitle>Esajas's Bog 49</toctitle>
   <indextitle>Esajas's Bog 49</indextitle>
   <firstline>Hør mig, I fjerne Strande, lyt til, I Folk i det fjerne!</firstline>
   <quality>korrektur1</quality>
</head>
<body>
<prose>
<num>1.</num>Hør mig, I fjerne Strande, lyt til, I Folk i det fjerne! HERREN har fra Moders Liv kaldt mig, fra Moders Skød nævnet mit Navn;
<num>2.</num>til et skarpt Sværd gjorde han min Mund og skjulte mig i Skyggen af sin Haand, til en sleben Pil har han gjort mig og gemt mig i sit Kogger,
<num>3.</num>sagt til mig: "Du er min Tjener, Israel, ved hvem jeg vinder Ære."
<num>4.</num>Jeg sagde: "Min Møje er spildt, paa Tomhed og Vind sled jeg mig op dog er min Ret hos HERREN, min Løn er hos min Gud."
<num>5.</num>Og nu siger HERREN, som danned mig fra Moders Liv til sin Tjener for at hjemføre Jakob til ham og samle Israel til ham og i HERRENs Øjne er jeg æret, min Gud er blevet min Styrke -
<num>6.</num>han siger: "For lidt for dig som min Tjener at rejse Jakobs Stammer og hjemføre Israels frelste! Jeg gør dig til Hedningers Lys, at min Frelse maa naa til Jordens Ende."

<num>7.</num>Saa siger HERREN, Israels Genløser, dets Hellige, til den dybt foragtede, skyet af Folk, Herskernes Træl: Konger skal se det og rejse sig, Fyrster skal kaste sig ned for HERRENs Skyld, den trofaste, Israels Hellige, der udvælger dig.
<num>8.</num>Saa siger HERREN: Jeg hører dig i Naadens Stund, jeg hjælper dig paa Frelsens Dag, vogter dig og gør dig til Folkepagt for at rejse Landet igen, udskifte øde Lodder
<num>9.</num>og sige til de bundne: "Gaa ud!" til dem i Mørket: "Kom frem!" Græs skal de finde langs Vejene, Græsgang paa hver nøgen Høj;
<num>10.</num>de hungrer og tørster ikke, dem stikker ej Hede og Sol. Thi deres Forbarmer fører dem, leder dem til Kildevæld;
<num>11.</num>jeg gør alle Bjerge til Vej, og alle Stier skal højnes.
<num>12.</num>Se, nogle kommer langvejsfra, nogle fra Nord og Vest, nogle fra Sinims Land.
<num>13.</num>Jubler, I Himle, fryd dig, du Jord, I Bjerge, bryd ud i Jubel! Thi HERREN trøster sit Folk, forbarmer sig over sine arme.

<num>14.</num>Dog siger Zion: "HERREN har svigtet mig, Herren har glemt mig!"
<num>15.</num>Glemmer en Kvinde sit diende Barn, en Moder, hvad hun bar under Hjerte? Ja, selv om de kunde glemme, jeg glemmer ej dig.
<num>16.</num>Se, i mine Hænder har jeg tegnet dig, dine Mure har jeg altid for Øje.
<num>17.</num>Dine Børn kommer ilende; de, som nedbrød og lagde dig øde, gaar bort.
<num>18.</num>Løft Øjnene, se dig om, de samles, kommer alle til dig. Saa sandt jeg lever, lyder det fra HERREN: Du skal bære dem alle som Smykke, binde dem som Bruden sit Bælte.
<num>19.</num>Thi dine Tomter og Grusdynger, dit hærgede Land ja, nu er du Beboerne for trang; de, som aad dig, er borte;
<num>20.</num>end skal du høre dem sige, din Barnløsheds Børn: "Her er for trangt, saa flyt dig, at jeg kan sidde!"
<num>21.</num>Da tænker du i dit Hjerte: "Hvo fødte mig dem? Jeg var jo barnløs og gold, landflygtig og bortstødt, hvo fostrede dem? Ene sad jeg tilbage, hvor kommer de fra?"

<num>22.</num>Saa siger den Herre HERREN: Se, jeg løfter min Haand for Folkene, rejser mit Banner for Folkeslag, og de bringer dine Sønner i Favnen, dine Døtre bæres paa Skulder.
<num>23.</num>Konger bliver Fosterfædre for dig, deres Dronninger skal være dine Ammer. De kaster sig paa Ansigtet for dig, slikker dine Fødders Støv. Du skal kende, at jeg er HERREN; de, som bier paa mig, bliver ikke til Skamme.

<num>24.</num>Kan Bytte fratages en Helt, kan den stærkes Fanger slippe bort?
<num>25.</num>Thi saa siger HERREN: Om Fanger end fratages Helten, slipper Bytte end bort fra den stærke, jeg strider mod dem, der strider mod dig, og dine Børn vil jeg frelse.
<num>26.</num>Dem, der trænger dig, lader jeg æde deres eget Kød, deres Blod skal de drikke som Most; alt Kød skal kende, at jeg, HERREN, er din Frelser, din Genløser Jakobs Vældige.
</prose>
</body>
</text>

<text id="bibelesajas50" skip-index="true">
<head>
   <title>Esajas's Bog 50</title>
   <toctitle>Esajas's Bog 50</toctitle>
   <indextitle>Esajas's Bog 50</indextitle>
   <firstline>Saa siger HERREN: Hvor er eders Moders Skilsmissebrev</firstline>
   <quality>korrektur1</quality>
</head>
<body>
<prose>
<num>1.</num>Saa siger HERREN: Hvor er eders Moders Skilsmissebrev, med hvilket jeg sendte hende bort; eller hvem var jeg noget skyldig, saa jeg solgte eder til ham? Nej, for eders Brøde solgtes I, for eders Synd blev eders Moder sendt bort.
<num>2.</num>Hvi var der da ingen, da jeg kom, hvi svarede ingen, da jeg kaldte? Er min Haand for kort til at udfri, har jeg ingen Kraft til at redde? Ved min Trusel udtørrer jeg Havet, Strømme gør jeg til Ørk, saa Fiskene raadner af Mangel paa Vand og dør af Tørst;
<num>3.</num>jeg klæder Himlen i sort og hyller den ind i Sæk.

<num>4.</num>Den Herre HERREN gav mig Lærlinges Tunge, at jeg skulde vide at styrke de trætte med Ord; han vækker hver Morgen mit Øre, han vækker det til at høre, som Lærlinge hører.
<num>5.</num>Den Herre HERREN aabnede mit Øre, og jeg stred ikke imod, jeg unddrog mig ikke;
<num>6.</num>min Ryg bød jeg frem til Hug, mit Skæg til at rives, mit Ansigt skjulte jeg ikke for Haan og Spyt.
<num>7.</num>Mig hjælper den Herre HERREN, saa jeg ikke beskæmmes; jeg gør derfor mit Ansigt som Sten og ved, jeg bliver ikke til Skamme.
<num>8.</num>Min Retfærdiggører er nær; lad os mødes, om nogen vil Strid; om nogen vil trætte med mig, saa træde han hid!
<num>9.</num>Se, den Herre HERREN hjælper mig, hvo vil fordømme mig? Se, alle slides op som en Klædning, Møl fortærer dem.

<num>10.</num>Frygter nogen af jer HERREN, han lytte til hans Tjener, enhver, som vandrer i Mørke og uden Lys; han stole paa HERRENs Navn, søge Støtte hos sin Gud!
<num>11.</num>Alle I, som optænder Ild og sætter Pile i Brand, gaa ind i eders brændende Ild, i Pilene, I tændte! Fra min Haand skal det ramme eder, i Kval skal I ligge.
</prose>
</body>
</text>

<text id="bibelesajas51" skip-index="true">
<head>
   <title>Esajas's Bog 51</title>
   <toctitle>Esajas's Bog 51</toctitle>
   <indextitle>Esajas's Bog 51</indextitle>
   <firstline>Hør mig, I, som jager efter Retfærd, som søger HERREN!</firstline>
   <quality>korrektur1</quality>
</head>
<body>
<prose>
<num>1.</num>Hør mig, I, som jager efter Retfærd, som søger HERREN! Se til Klippen, I huggedes af, til Gruben, af hvilken I brødes,
<num>2.</num>se til eders Fader Abraham, til Sara, der fødte eder: Da jeg kaldte ham, var han kun een, jeg velsigned ham, gjorde ham til mange.
<num>3.</num>Thi HERREN trøster Zion, trøster alle dets Tomter, han gør dets Ørk som Eden, dets Ødemark som HERRENs Have; der skal findes Fryd og Glæde, Lovsang og Strengespil.

<num>4.</num>I Folkeslag, lyt til mig, I Folkefærd, laan mig Øre! Thi Lov gaar ud fra mig, min Ret som Folkeslags Lys;
<num>5.</num>min Retfærd nærmer sig hastigt, min Frelse oprinder, mine Arme bringer Folkeslag Ret; fjerne Strande bier paa mig og længes efter min Arm.

<num>6.</num>Løft eders Øjne mod Himlen og se paa Jorden hernede! Thi Himlen skal svinde som Røg, Jorden som en opslidt Klædning, dens Beboere skal dø som Myg. Men min Frelse varer evigt, min Retfærd ophører aldrig.
<num>7.</num>Hør mig, I, som kender Retfærd, du Folk med min Lov i dit Hjerte, frygt ej Menneskers Haan, vær ikke ræd for deres Spot!
<num>8.</num>Som en Klædning skal Møl fortære dem, Orm fortære dem som Uld, men min Retfærd varer evigt, min Frelse fra Slægt til Slægt.

<num>9.</num>Vaagn op, vaagn op, HERRENs Arm, og ifør dig Styrke, vaagn op som i henfarne Dage, i Urtidens Slægter! Mon du ej kløvede Rahab, gennembored Dragen,
<num>10.</num>mon du ej udtørred Havet, Stordybets Vande, gjorde Havets Dyb til en Vej, hvor de genløste gik?
<num>11.</num>HERRENs forløste vender hjem, de drager til Zion med Jubel med evig Glæde om Issen; Fryd og Glæde faar de, Sorg og Suk skal fly.
<num>12.</num>Jeg, jeg er eders Trøster, hvem er da du, at du frygter dødelige, jordiske Mennesker, der bliver som Græs,
<num>13.</num>at du glemmer HERREN, din Skaber, der udspændte Himlen og grundfæsted Jorden, at du altid Dagen lang frygter for Undertrykkerens Vrede. Saa snart han vil til at lægge øde, hvor er da Undertrykkerens Vrede?
<num>14.</num>Snart skal den krumsluttede løses og ikke dø og synke i Graven eller mangle Brød,
<num>15.</num>saa sandt jeg er HERREN din Gud, som rører Havet, saa Bølgerne bruser, den, hvis Navn er Hærskarers HERRE.
<num>16.</num>jeg lægger mine Ord i din Mund og gemmer dig under min Haands Skygge for at udspænde Himmelen og grundfæste Jorden og sige til Zion: "Du er mit Folk."

<num>17.</num>Vaagn op, vaagn op, staa op, Jerusalem, som af HERRENs Haand fik rakt hans Vredes Bæger og tømte den berusende Kalk til sidste Draabe.
<num>18.</num>Af alle de Børn, hun fødte, ledte hende ingen, af alle de Børn, hun fostred, greb ingen hendes Haand.
<num>19.</num>To Ting timedes dig - hvo ynker dig vel? Vold og Vaade, Hunger og Sværd - hvo trøster dig?
<num>20.</num>Ved alle Gadehjørner laa dine Sønner i Afmagt som i Garn Antiloper, fyldte med HERRENs Vrede, med Trusler fra din Gud.
<num>21.</num>Hør derfor, du arme, drukken, men ikke af Vin:
<num>22.</num>Saa siger din Herre, HERREN, din Gud, der strider for sit Folk: Se, jeg tager den berusende Kalk fra din Haand, aldrig mer skal du drikke min Vredes Bæger;
<num>23.</num>og jeg rækker det til dine Plagere, dem, som bød dig: "Bøj dig, saa vi kan gaa over!" og du gjorde din Ryg til Gulv, til Gade for Vandringsmænd.
</prose>
</body>
</text>

<text id="bibelesajas52" skip-index="true">
<head>
   <title>Esajas's Bog 52</title>
   <toctitle>Esajas's Bog 52</toctitle>
   <indextitle>Esajas's Bog 52</indextitle>
   <firstline>Vaagn op, vaagn op, ifør dig din Styrke, Zion, tag dit Højtidsskrud paa, Jerusalem</firstline>
   <quality>korrektur1</quality>
</head>
<body>
<prose>
<num>1.</num>Vaagn op, vaagn op, ifør dig din Styrke, Zion, tag dit Højtidsskrud paa, Jerusalem, hellige By! Thi uomskaarne, urene Folk skal ej mer komme ind.
<num>2.</num>Ryst Støvet af dig, staa op, tag Sæde, Jerusalem, fri dig for Halslænken, Zions fangne Datter!
<num>3.</num>Thi saa siger HERREN: For intet solgtes I, og uden Sølv skal I løskøbes.
<num>4.</num>Thi saa siger den Herre HERREN: I Begyndelsen drog mit Folk ned til Ægypten for at bo der som fremmed, og siden undertrykte Assyrien det uden Vederlag.
<num>5.</num>Og nu? Hvad har jeg at gøre her? lyder det fra HERREN; mit Folk er jo ranet for intet. De, der hersker over det, brovter, lyder det fra HERREN, og mit Navn vanæres ustandseligt Dagen lang.
<num>6.</num>Derfor skal mit Folk kende mit Navn paa hin Dag, at det er mig, som har talet, ja mig.
<num>7.</num>Hvor liflige er paa Bjergene Glædesbudets Fodtrin, han, som udraaber Fred, bringer gode Tidender, udraaber Frelse, som siger til Zion: "Din Gud har vist, han er Konge."
<num>8.</num>Hør, dine Vægtere raaber, de jubler til Hobe, thi de ser for deres Øjne HERREN vende hjem til Zion.
<num>9.</num>Bryd ud til Hobe i Jubel, Jerusalems Tomter! Thi HERREN trøster sit Folk, genløser Jerusalem.
<num>10.</num>Han blotter sin hellige Arm for al Folkenes Øjne, den vide Jord skal skue Frelsen fra vor Gud.
<num>11.</num>Bort, bort, drag ud derfra, rør ej noget urent, bort, tvæt jer, I, som bærer HERRENs Kar!
<num>12.</num>Thi i Hast skal I ej drage ud, I skal ikke flygte; nej, foran eder gaar HERREN, eders Tog slutter Israels Gud.

<num>13.</num>Se, min Tjener faar Fremgang han stiger, løftes og ophøjes saare.
<num>14.</num>Som mange blev maalløse over ham, saa umenneskelig ussel saa han ud, han ligned ej Menneskenes Børn
<num>15.</num>skal Folk i Mængde undres, Konger blive stumme over ham; thi hvad ikke var sagt dem, ser de, de skuer, hvad de ikke havde hørt.
</prose>
</body>
</text>

<text id="bibelesajas53" skip-index="true">
<head>
   <title>Esajas's Bog 53</title>
   <toctitle>Esajas's Bog 53</toctitle>
   <indextitle>Esajas's Bog 53</indextitle>
   <firstline>Hvo troede det, vi hørte, for hvem aabenbaredes HERRENs Arm?</firstline>
   <quality>korrektur1</quality>
</head>
<body>
<prose>
<num>1.</num>Hvo troede det, vi hørte, for hvem aabenbaredes HERRENs Arm?
<num>2.</num>Han skød op som en Kvist for hans Aasyn, som et Rodskud af udtørret Jord, uden Skønhed og Pragt til at drage vort Blik, uden Ydre, saa vi syntes om ham,
<num>3.</num>ringeagtet, skyet af Folk, en Smerternes Mand og kendt med Sygdom, en, man skjuler sit Ansigt for, agtet ringe, vi regned ham ikke.
<num>4.</num>Og dog vore Sygdomme bar han, tog vore Smerter paa sig; vi regnede ham for plaget, slagen, gjort elendig af Gud.
<num>5.</num>Men han blev saaret for vore Overtrædelser, knust for vor Brødes Skyld; os til Fred kom Straf over ham, vi fik Lægedom ved hans Saar.
<num>6.</num>Vi for alle vild som Faar, vi vendte os hver sin Vej, men HERREN lod falde paa ham den Skyld, der laa paa os alle.
<num>7.</num>Han blev knust og bar det stille, han oplod ikke sin Mund som et Lam, der føres hen at slagtes, som et Faar, der er stumt, naar det klippes, han oplod ikke sin Mund.
<num>8.</num>Fra Trængsel og Dom blev han taget, men hvem i hans Samtid tænkte, da han reves fra de levendes Land, at han ramtes for mit Folks Overtrædelse?
<num>9.</num>Hos gudløse gav man ham Grav og Gravkammer hos den rige, endskønt han ej gjorde Uret, og der ikke var Svig i hans Mund.

<num>10.</num>Det var HERRENs Vilje at slaa ham med Sygdom; naar hans Sjæl havde fuldbragt et Skyldoffer, skulde han se Afkom, leve længe og HERRENs Vilje lykkes ved hans Haand.
<num>11.</num>Fordi hans Sjæl har haft Møje, skal han se det, hvorved han skal mættes. Naar han kendes, skal min retfærdige Tjener retfærdiggøre de mange, han, som bar deres Overtrædelser.
<num>12.</num>Derfor arver han mange, med mægtige deler han Bytte, fordi han udtømte sin Sjæl til Døden og regnedes blandt Overtrædere; dog bar han manges Synd, og for Overtrædere bad han.
</prose>
</body>
</text>

<text id="bibelesajas54" skip-index="true">
<head>
   <title>Esajas's Bog 54</title>
   <toctitle>Esajas's Bog 54</toctitle>
   <indextitle>Esajas's Bog 54</indextitle>
   <firstline>Jubl, du golde, der ej fødte, jubl og fryd dig, du uden Veer!</firstline>
   <quality>korrektur1</quality>
</head>
<body>
<prose>
<num>1.</num>Jubl, du golde, der ej fødte, jubl og fryd dig, du uden Veer! Thi den forladtes Børn er flere end Hustruens Børn, siger HERREN.
<num>2.</num>Vid Rummet ud i dit Telt, spar ikke, men udspænd din Boligs Tæpper. Du maa gøre dine Teltreb lange og slaa dine Teltpæle fast.
<num>3.</num>Thi du skal brede dig til højre og venstre, dit Afkom tage Folk i Eje og bo i de øde Byer.
<num>4.</num>Frygt ej, du skal ikke beskæmmes, vær ej ræd, du skal ikke skuffes! Thi din Ungdoms Skam skal du glemme, ej mindes din Enkestands Skændsel.
<num>5.</num>Thi din Ægtemand er din Skaber, hans Navn er Hærskarers HERRE, din Genløser er Israels Hellige, han kaldes al Jordens Gud.
<num>6.</num>Som en Hustru, der sidder forladt med Sorg i Sinde, har HERREN kaldt dig. En Ungdomsviv, kan hun forstødes? siger din Gud.
<num>7.</num>Jeg forlod dig et lidet Øjeblik, men favner dig i stor Barmhjertighed;
<num>8.</num>jeg skjulte i skummende Vrede et Øjeblik mit Aasyn for dig, men forbarmer mig med evig Kærlighed, siger din Genløser, HERREN.
<num>9.</num>Mig er det som Noas Dage: Som jeg svor, at Noas Vande ej mer skulde oversvømme Jorden, saa sværger jeg nu at jeg aldrig vil vredes og skænde paa dig.
<num>10.</num>Om ogsaa Bjergene viger, om ogsaa Højene rokkes, min Kærlighed viger ej fra dig, min Fredspagt rokkes ikke, saa siger HERREN, din Forbarmer.
<num>11.</num>Du arme, forblæste, utrøstede! Se, jeg bygger dig op med Smaragder, lægger din Grund med Safirer,
<num>12.</num>af Rubiner sætter jeg Tinderne, og Portene gør jeg af Karfunkler, af Ædelsten hele din Ringmur.
<num>13.</num>Alle dine Børn bliver oplært af HERREN, og stor bliver Børnenes Fred;
<num>14.</num>i Retfærd skal du grundfæstes. Vær tryg for Vold, du har intet at frygte, for Rædsler, de kommer dig ikke nær!
<num>15.</num>Angribes du, er det uden min Vilje, falde skal hver, som angriber dig;
<num>16.</num>det er mig, der skaber Smeden, som blæser en Kulild op og tilvirker Vaaben ved sin Kunst, men Ødelæggeren skaber jeg ogsaa.
<num>17.</num>Intet Vaaben, der smedes mod dig, skal du', hver Tunge, der trætter med dig, faar du dømt. Dette er HERRENs Tjeneres Lod, den Retfærd, jeg giver dem, lyder det fra HERREN.
</prose>
</body>
</text>

<text id="bibelesajas55" skip-index="true">
<head>
   <title>Esajas's Bog 55</title>
   <toctitle>Esajas's Bog 55</toctitle>
   <indextitle>Esajas's Bog 55</indextitle>
   <firstline>Hid, alle, som tørster, her er Vand, kom, I, som ikke har Penge!</firstline>
   <quality>korrektur1</quality>
</head>
<body>
<prose>
<num>1.</num>Hid, alle, som tørster, her er Vand, kom, I, som ikke har Penge! Køb Korn og spis uden Penge, uden Vederlag Vin og Mælk.
<num>2.</num>Hvi giver I Sølv for, hvad ikke er Brød, eders Dagløn for, hvad ej mætter? Hør mig, saa faar I, hvad godt er, at spise, eders Sjæl skal svælge i Fedt;
<num>3.</num>bøj eders Øre, kom til mig, hør, og eders Sjæl skal leve! Saa slutter jeg med jer en evig Pagt: de trofaste Naadeløfter til David.
<num>4.</num>Se, jeg gjorde ham til Vidne for Folkeslag, til Folkefærds Fyrste og Hersker.
<num>5.</num>Se, paa Folk, du ej kender, skal du kalde, til dig skal Folk, som ej kender dig, ile for HERREN din Guds Skyld, Israels Hellige, han gør dig herlig.
<num>6.</num>Søg HERREN, medens han findes, kald paa ham, den Stund han er nær!
<num>7.</num>Den gudløse forlade sin Vej, Urettens Mand sine Tanker og vende sig til HERREN, at han maa forbarme sig, til vor Gud, thi han er rund til at forlade.
<num>8.</num>Thi mine Tanker er ej eders, og eders Veje ej mine, lyder det fra HERREN;
<num>9.</num>nej, som Himlen er højere end Jorden, er mine Veje højere end eders og mine Tanker højere end eders.

<num>10.</num>Thi som Regnen og Sneen falder fra Himlen og ikke vender tilbage, før den har kvæget Jorden, gjort den frugtbar og fyldt den med Spirer, givet Sæd til at saa og Brød til at spise,
<num>11.</num>saa skal det gaa med mit Ord, det, som gaar ud af min Mund: det skal ej vende tomt tilbage, men udføre, hvad mig behager, og fuldbyrde Hvervet, jeg gav det.
<num>12.</num>Ja, med Glæde skal I drage ud; og i Fred skal I ledes frem; foran jer raaber Bjerge og Høje med Fryd, alle Markens Træer skal klappe i Haand;
<num>13.</num>i Stedet for Tjørnekrat vokser Cypresser, i Stedet for Tidsler Myrter - et Æresminde for HERREN, et evigt, uudsletteligt Tegn.
</prose>
</body>
</text>

<text id="bibelesajas56" skip-index="true">
<head>
   <title>Esajas's Bog 56</title>
   <toctitle>Esajas's Bog 56</toctitle>
   <indextitle>Esajas's Bog 56</indextitle>
   <firstline>Saa siger HERREN: Tag vare paa Ret og øv Retfærd!</firstline>
   <quality>korrektur1</quality>
</head>
<body>
<prose>
<num>1.</num>Saa siger HERREN: Tag vare paa Ret og øv Retfærd! Thi min Frelses Komme er nær, min Ret skal snart aabenbares.
<num>2.</num>Salig er den, der gør saa, det Menneske, som fastholder dette: holder Sabbatten hellig og varer sin Haand fra at øve noget ondt.
<num>3.</num>Ej sige den fremmede, som slutter sig til HERREN: "HERREN vil skille mig ud fra sit Folk!" Og Gildingen sige ikke: "Se, jeg er et udgaaet Træ!"
<num>4.</num>Thi saa siger HERREN: Gildinger, som holder mine Sabbatter, vælger, hvad jeg har Behag i, og holder fast ved min Pagt,
<num>5.</num>dem vil jeg give i mit Hus, paa mine Mure et Minde, et Navn, der er bedre end Sønner og Døtre; jeg giver dem et evigt Navn, et Navn, der ikke skal slettes.
<num>6.</num>Og de fremmede, som slutter sig til HERREN for at tjene ham og elske hans Navn, for at være hans Tjenere, alle, som helligholder Sabbatten og holder fast ved min Pagt,
<num>7.</num>vil jeg bringe til mit hellige Bjerg og glæde i mit Bedehus; deres Brændofre og deres Slagtofre bliver til Behag paa mit Alter; thi mit Hus skal kaldes et Bedehus for alle Folk.
<num>8.</num>Det lyder fra den Herre HERREN: Naar jeg samler Israels bortstødte, samler jeg andre dertil, til dets egen samlede Flok.

<num>9.</num>Alle I Markens Dyr, kom hid og æd, alle I Dyr i Skoven!
<num>10.</num>Blinde er alle dets Vogtere, intet ved de, alle er stumme Hunde, som ikke kan gø, de ligger og drømmer, de elsker Søvn;
<num>11.</num>graadige er de Hunde, kender ikke til Mæthed. Og saadanne Folk er Hyrder! De skønner intet, de vender sig hver sin Vej, hver søger sin Fordel:
<num>12.</num>Kom, saa henter jeg Vin, vi drikker af Mosten; som i Dag skal det være i Morgen, ovenud herligt!"
</prose>
</body>
</text>

<text id="bibelesajas57" skip-index="true">
<head>
   <title>Esajas's Bog 57</title>
   <toctitle>Esajas's Bog 57</toctitle>
   <indextitle>Esajas's Bog 57</indextitle>
   <firstline>Den retfærdige omkom, og ingen tænkte derover</firstline>
   <quality>korrektur1</quality>
</head>
<body>
<prose>
<num>1.</num>Den retfærdige omkom, og ingen tænkte derover, fromme Mænd reves bort, det ænsede ingen; thi bort blev den retfærdige revet for Ondskabens Skyld
<num>2.</num>og gik ind til Fred; paa Gravlejet hviler nu de, som vandrede ret.

<num>3.</num>Men I, kom nu her, I Troldkvindens Børn, I, Horkarls og Skøges Yngel:
<num>4.</num>Hvem er det, I spotter? Hvem vrænger I Mund, hvem rækker I Tunge ad? Er I ej Syndens Børn og Løgnens Yngel?
<num>5.</num>I, som er i Brynde ved Ege, under hvert grønt Træ, I, som slagter Børn i Dale, i Klippernes Kløfter!
<num>6.</num>Dalenes glatte Sten er din Del og din Lod, du udgyder Drikofre for dem, bringer dem Gaver. Skal jeg være tilfreds med sligt?
<num>7.</num>Paa høje og knejsende Bjerge redte du Leje, ogsaa der steg du op for at slagte dit Offer;
<num>8.</num>bag Døren og Dørens Stolpe satte du dit Tegn; thi du sveg mig og blotted dig, steg op, gjorde Lejet bredt, købte Samlejets Elskov af dem, saa deres Skam;
<num>9.</num>du salved dig med Olie for Molok og ødsled med Røgelse, sendte dine Bud til det fjerne, steg ned til Dødsriget,
<num>10.</num>du blev træt af den lange Vej, men opgav ej Ævred; du samlede atter din Kraft og gav ikke op.
<num>11.</num>For hvem var du ræd og angst? Thi paa Løgn var du inde, og mig kom du ikke i Hu, brød dig ikke om mig. Jeg er jo stum og blind, mig frygted du ikke.
<num>12.</num>Ja, jeg vil forkynde din Retfærd og dine Gerninger;
<num>13.</num>din Gudeflok hjælper og redder dig ej paa dit Raab; en Storm bortfejer dem alle, et Vindstød tager dem. Men den, der lider paa mig, skal arve Landet og eje mit hellige Bjerg.

<num>14.</num>Og det lyder: "Byg Vej, byg Vej og ban den, ryd Hindringer bort for mit Folk!"
<num>15.</num>Thi saa siger den højt ophøjede, som troner evigt, hvis Navn er "Hellig": I Højhed og Hellighed bor jeg, hos den knuste, i Aanden bøjede for at kalde de bøjedes Aand og de knustes Hjerte til Live.
<num>16.</num>Thi evigt gaar jeg ikke i Rette, evindelig vredes jeg ej; saa vansmægted Aanden for mit Ansigt, Sjæle, som jeg har skabt,
<num>17.</num>For hans Gridskheds Skyld blev jeg vred, slog ham og skjulte mig i Harme; han fulgte i Frafald sit Hjertes Vej.
<num>18.</num>Jeg saa hans Vej, men nu vil jeg læge og lede ham og give ham Trøst til Bod;
<num>19.</num>hos de sørgende skaber jeg Læbernes Frugt, Fred, Fred for fjern og nær, siger HERREN, og nu vil jeg læge ham.
<num>20.</num>Men de gudløse er som det oprørte Hav, der ikke kan komme til Ro, hvis Bølger opskyller Mudder og Dynd.
<num>21.</num>De gudløse har ingen Fred, siger min Gud.
</prose>
</body>
</text>

<text id="bibelesajas58" skip-index="true">
<head>
   <title>Esajas's Bog 58</title>
   <toctitle>Esajas's Bog 58</toctitle>
   <indextitle>Esajas's Bog 58</indextitle>
   <firstline>Raab højt, spar ikke din Strube, løft din Røst som Basunen</firstline>
   <quality>korrektur1</quality>
</head>
<body>
<prose>
<num>1.</num>Raab højt, spar ikke din Strube, løft din Røst som Basunen, forkynd mit Folk dets Brøde og Jakobs Hus deres Synder!
<num>2.</num>Mig søger de Dag efter Dag og ønsker at kende mine Veje, som var de et Folk, der øver Retfærd, ej svigter, hvad dets Gud fandt ret. De spørger mig om Lov og Ret, de ønsker, at Gud er dem nær:
<num>3.</num>"Hvi faster vi, uden du ser os, spæger os, uden du ænser det?" Se, I driver Handel, naar I faster, og pisker paa Arbejdsflokken.
<num>4.</num>Se, I faster til Strid og Kiv, til Hug med gudløse Næver; som I faster i Dag, er det ikke, for at eders Røst skal høres i det høje.
<num>5.</num>Er det Faste efter mit Sind, en Dag, da et Menneske spæger sig? At hænge med sit Hoved som Siv, at ligge i Sæk og Aske, kalder du det for Faste, en Dag, der behager HERREN?
<num>6.</num>Nej, Faste efter mit Sind er at løse Gudløsheds Lænker, at løsne Aagets Baand, at slippe de kuede fri og sønderbryde hvert Aag,
<num>7.</num>at bryde dit Brød til de sultne, bringe hjemløse Stakler i Hus, at du klæder den nøgne, du ser, ej nægter at hjælpe dine Landsmænd.
<num>8.</num>Som Morgenrøden bryder dit Lys da frem, da læges hastigt dit Saar, foran dig vandrer din Retfærd, HERRENs Herlighed slutter Toget.
<num>9.</num>Da svarer HERREN, naar du kalder; paa dit Raab er hans Svar: "Her er jeg!" Fjerner du Aaget fra din Midte, holder op at tale ondt og pege Fingre,
<num>10.</num>rækker du den sultne dit Brød og mætter en vansmægtende Sjæl, skal dit Lys straale frem i Mørke, dit Mulm skal blive som Middag;
<num>11.</num>HERREN skal altid lede dig, mætte din Sjæl, hvor der er goldt, og give dig nye Kræfter; du bliver som en vandrig Have, som rindende Væld, hvor Vandet aldrig svigter.
<num>12.</num>Da bygges paa ældgamle Tomter, du rejser længst faldne Mure; da kaldes du "Murbrudsbøder", "Genskaber af farbare Veje".

<num>13.</num>Varer du din Fod paa Sabbatten, saa du ej driver Handel paa min Helligdag, kalder du Sabbatten en Fryd, HERRENs Helligdag ærværdig, ærer den ved ikke at arbejde, holder dig fra Handel og unyttig Snak,
<num>14.</num>da skal du frydes over HERREN; jeg lader dig færdes over Landets Høje og nyde din Fader Jakobs Eje. Thi HERRENs Mund har talet.
</prose>
</body>
</text>

<text id="bibelesajas59" skip-index="true">
<head>
   <title>Esajas's Bog 59</title>
   <toctitle>Esajas's Bog 59</toctitle>
   <indextitle>Esajas's Bog 59</indextitle>
   <firstline>Se, for kort til at frelse er ej HERRENs Arm</firstline>
   <quality>korrektur1</quality>
</head>
<body>
<prose>
<num>1.</num>Se, for kort til at frelse er ej HERRENs Arm, hans Øre er ikke for sløvt til at høre.
<num>2.</num>Eders Brøde er det, der skiller mellem eder og eders Gud, eders Synder skjuler hans Aasyn for jer, saa han ikke hører.
<num>3.</num>Eders Hænder er jo sølet at Blod, eders Fingre sølet af Brøde; Læberne farer med Løgn, Tungen taler, hvad ondt er.
<num>4.</num>Med Ret stævner ingen til Doms eller fører ærligt sin Sag. Man stoler paa tomt, taler falsk, man undfanger Kval, føder Uret.
<num>5.</num>Slangeæg ruger de ud, og Spindelvæv er, hvad de væver. Man dør, hvis man spiser et Æg, en Øgle kommer frem, hvis det knuses.
<num>6.</num>Deres Spind kan ej bruges til Klæder, ingen hyller sig i, hvad de laver; deres Værk er Ulykkesværk, og i deres Hænder er Vold;
<num>7.</num>deres Fødder haster til ondt, til at udgyde skyldfrit Blod; deres Tanker er Ulykkestanker; hvor de færdes, er Vold og Vaade;
<num>8.</num>de kender ej Fredens Veje, der er ingen Ret i deres Spor; de gør sig krogede Stier; Fred kender ingen, som træder dem.
<num>9.</num>Derfor er Ret os fjern, og Retfærd naar os ikke; vi bier paa Lys se, Mørke, paa Dagning, men vandrer i Mulm;
<num>10.</num>vi famler langs Væggen som blinde, famler, som savnede vi Øjne, vi snubler ved Middag som i Skumring, er som døde i vor kraftigste Alder;
<num>11.</num>vi brummer alle som Bjørne, kurrer vemodigt som Duer; vi bier forgæves paa Ret, paa Frelse, den er os fjern.
<num>12.</num>Thi du ser, vore Synder er mange, vor Brøde vidner imod os; ja, vi har vore Synder for Øje, vi kender saa vel vor Skyld:
<num>13.</num>Vi faldt fra og fornægtede HERREN, veg langt bort fra vor Gud, vor Tale var Vold og Frafald, og vi fremførte Løgne fra Hjertet.
<num>14.</num>Retten trænges tilbage, Retfærd staar i det fjerne, thi Sandhed snubler paa Gaden, Ærlighed har ingen Gænge;
<num>15.</num>Sandhedens Plads staar tom, og skyr man det onde, flaas man. Og HERREN saa til med Harme, fordi der ikke var Ret;
<num>16.</num>han saa, at der ingen var, og det undrede ham, at ingen greb ind. Da kom hans Arm ham til Hjælp, hans Retfærd, den stod ham bi;
<num>17.</num>han tog Retfærds Brynje paa, satte Frelsens Hjelm paa sit Hoved, tog Hævnens Kjortel paa og hylled sig i Nidkærheds Kappe.
<num>18.</num>Han gengælder efter Fortjeneste, Vrede mod Uvenner, Gengæld mod Fjender, mod fjerne Strande gør han Gengæld,
<num>19.</num>saa HERRENs Navn frygtes i Vest, hans Herlighed, hvor Sol staar op. Thi han kommer som en indestængt Flom, der drives af HERRENs Aande.
<num>20.</num>En Genløser kommer fra Zion og fjerner Frafald i Jakob, lyder det fra HERREN.
<num>21.</num>Dette er min Pagt med dem, siger HERREN: Min Aand, som er over dig, og mine Ord, som jeg har lagt i din Mund, skal ikke vige fra din eller dit Afkoms eller dit Afkoms Afkoms Mund, siger HERREN, fra nu og til evig Tid.
</prose>
</body>
</text>

<text id="bibelesajas60" skip-index="true">
<head>
   <title>Esajas's Bog 60</title>
   <toctitle>Esajas's Bog 60</toctitle>
   <indextitle>Esajas's Bog 60</indextitle>
   <firstline>Gør dig rede, bliv Lys, thi dit Lys er kommet</firstline>
   <quality>korrektur1</quality>
</head>
<body>
<prose>
<num>1.</num>Gør dig rede, bliv Lys, thi dit Lys er kommet, HERRENs Herlighed er oprundet over dig.
<num>2.</num>Thi se, Mørke skjuler Jorden og Dunkelhed Folkene, men over dig skal HERREN oprinde, over dig skal hans Herlighed ses.
<num>3.</num>Til dit Lys skal Folkene vandre, og Konger til dit straalende Skær.
<num>4.</num>Løft Øjnene, se dig om, de samles, kommer alle til dig. Dine Sønner kommer fra det fjerne, dine Døtre bæres paa Hofte;
<num>5.</num>da straaler dit Øje af Glæde, dit Hjerte banker og svulmer; thi Havets Skatte bliver dine, til dig kommer Folkenes Rigdom:
<num>6.</num>Kamelernes Vrimmel skjuler dig, Midjans og Efas Foler, de kommer alle fra Saba; Guld og Røgelse bærer de og kundgør HERRENs Pris;
<num>7.</num>alt Kedars Smaakvæg samles til dig, dig tjener Nebajots Vædre, til mit Velbehag ofres de til mig, mit Bedehus herliggøres.
<num>8.</num>Hvem flyver mon der som Skyer, som Duer til Dueslag?
<num>9.</num>Det er Skibe, der kommer med Hast, i Spidsen er Tarsisskibe, for at bringe dine Sønner fra det fjerne; deres Sølv og Guld har de med til HERREN din Guds Navn, Israels Hellige, han gør dig herlig.
<num>10.</num>Udlændinge skal bygge dine Mure, og tjene dig skal deres Konger; thi i Vrede slog jeg dig vel, men i Naade forbarmer jeg mig over dig.
<num>11.</num>Dine Porte holdes altid aabne, de lukkes hverken Dag eller Nat, at Folkenes Rigdom kan bringes dig med deres Konger som Førere.

<num>12.</num>Thi det Folk og Rige, som ikke tjener dig, skal gaa til Grunde, og Folkene skal lægges øde i Bund og Grund.
<num>13.</num>Til dig skal Libanons Herlighed komme, baade Cypresser og Elm og Gran, for at smykke min Helligdoms Sted, saa jeg ærer mine Fødders Skammel.
<num>14.</num>Dine Undertrykkeres Sønner kommer bøjet til dig, og alle, som haaned dig, kaster sig ned for din Fod og kalder dig HERRENs By, Israels Helliges Zion.
<num>15.</num>Medens du før var forladt og hadet, saa ingen drog gennem dig, gør jeg dig til evig Højhed, til Glæde fra Slægt til Slægt.
<num>16.</num>Du skal indsuge Folkenes Mælk og die Kongernes Bryst. Du skal kende, at jeg, HERREN, er din Frelser, din Genløser Jakobs Vældige.
<num>17.</num>Guld sætter jeg i Stedet for Kobber og Sølv i Stedet for Jern, Kobber i Stedet for Træ og Jern i Stedet for Sten. Til din Øvrighed sætter jeg Fred, til Hersker over dig Retfærd.
<num>18.</num>Der høres ej mer i dit Land om Uret, om Vold og Ufærd inden dine Grænser; du kalder Frelse dine Mure og Lovsang dine Porte.
<num>19.</num>Ej mer skal Solen være dit Lys eller Maanen skinne for dig:. HERREN skal være dit Lys for evigt, din Gud skal være din Herlighed.
<num>20.</num>Din Sol skal ej mer gaa ned, din Maane skal ej tage af; thi HERREN skal være dit Lys for evigt, dine Sørgedage har Ende.
<num>21.</num>Enhver i dit Folk er retfærdig, evigt ejer de Landet, et Skud, som HERREN har plantet, hans Hænders Værk, til hans Ære.
<num>22.</num>Den mindste bliver en Stamme, den ringeste et talrigt Folk.  Jeg er HERREN; naar Tid er inde, vil jeg fremme det i Hast.
</prose>
</body>
</text>

<text id="bibelesajas61" skip-index="true">
<head>
   <title>Esajas's Bog 61</title>
   <toctitle>Esajas's Bog 61</toctitle>
   <indextitle>Esajas's Bog 61</indextitle>
   <firstline>Den Herre HERRENs Aand er over mig, fordi han salvede mig</firstline>
   <quality>korrektur1</quality>
</head>
<body>
<prose>
<num>1.</num>Den Herre HERRENs Aand er over mig, fordi han salvede mig; han sendte mig med Glædesbud til ydmyge, med Lægedom for sønderbrudte Hjerter, for at udraabe Frihed for Fanger og Udgang for dem, som er bundet,
<num>2.</num>udraabe et Naadeaar fra HERREN, en Hævnens Dag fra vor Gud, for at trøste alle, som sørger,
<num>3.</num>give dem, som sørger i Zion, Højtidspragt for Sørgedragt, for Sørgeklædning Glædens Olie; Lovsang for modløst Sind. Man kalder dem Retfærds Ege, HERRENs Plantning til hans Ære.

<num>4.</num>De skal bygge paa ældgamle Tomter, rejse Fortidsruiner, genopbygge nedbrudte Byer, der fra Slægt til Slægt laa i Grus.
<num>5.</num>Fremmede skal staa og vogte eders Smaakvæg, Udlændinge slide paa Mark og i Vingaard.
<num>6.</num>Men I skal kaldes HERRENs Præster, vor Guds Tjenere være eders Navn. Af Folkenes Gods skal I leve, deres Herlighed faar I til Eje.
<num>7.</num>Fordi de fik tvefold Skændsel, og Spot og Spyt var deres Lod, faar de tvefold Arv i deres Land, dem tilfalder evig Glæde;
<num>8.</num>thi jeg elsker Ret, jeg, HERREN, jeg hader forbryderisk Rov. Jeg giver dem Løn i Trofasthed og slutter med dem en evig Pagt.
<num>9.</num>Deres Æt skal kendes blandt Folkene, deres Afkom ude blandt Folkeslag; alle, der ser dem, skal kende dem som Slægten, HERREN velsigner.
<num>10.</num>Jeg vil glæde mig højlig i HERREN, min Sjæl skal juble i min Gud; thi han klædte mig i Frelsens Klæder, hylled mig i Retfærds Kappe, som en Brudgom, der binder sit Hovedbind, som Bruden, der fæster sine Smykker.
<num>11.</num>Thi som Spiren gror af Jorden, som Sæd spirer frem i en Have, saa lader den Herre HERREN Retfærd gro og Lovsang for al Folkenes Øjne.
</prose>
</body>
</text>

<text id="bibelesajas62" skip-index="true">
<head>
   <title>Esajas's Bog 62</title>
   <toctitle>Esajas's Bog 62</toctitle>
   <indextitle>Esajas's Bog 62</indextitle>
   <firstline>For Zions Skyld vil jeg ej tie</firstline>
   <quality>korrektur1</quality>
</head>
<body>
<prose>
<num>1.</num>For Zions Skyld vil jeg ej tie, for Jerusalems skyld ej hvile, før dets Ret rinder op som Lys, som en luende Fakkel dets Frelse.
<num>2.</num>Din Ret skal Folkene skue og alle Konger din Ære. Et nyt Navn giver man dig, som HERRENs Mund skal nævne.
<num>3.</num>Og du bliver en dejlig Krone i HERRENs Haand, et kongeligt Hovedbind i Haanden paa din Gud.

<num>4.</num>Du kaldes ej mer "den forladte", dit Land "den ensomme"; nej, "Velbehag" kaldes du selv, og dit Land kaldes "Hustru". Thi HERREN har Velbehag i dig, dit Land skal ægtes.
<num>5.</num>Som Ynglingen ægter en Jomfru, saa din Bygmester dig, som Brudgom glædes ved Brud, saa din Gud ved dig.
<num>6.</num>Jeg sætter Vægtere paa dine Mure, Jerusalem; ingen Sinde Dag eller Nat skal de tie. I, som minder HERREN, und jer ej Ro
<num>7.</num>og lad ham ikke i Ro, før han bygger Jerusalem, før han faar gjort Jerusalem til Pris paa Jorden.
<num>8.</num>HERREN svor ved sin højre, sin vældige Arm: Jeg giver ej mer dine Fjender dit Korn til Føde; Mosten, du sled for, skal Udlandets Sønner ej drikke;
<num>9.</num>nej, de, der høster, skal spise prisende HERREN; de, der sanker, skal drikke i min hellige Forgaard.

<num>10.</num>Drag ud gennem Portene, drag ud, ban Folket Vej, byg Vej, byg Vej, sank alle Stenene af, rejs Banner over Folkeslagene!
<num>11.</num>Se, HERREN lader det høres til Jordens Ende: Sig til Zions Datter: "Se, din Frelse kommer, se, hans Løn er med ham, hans Vinding foran ham!"
<num>12.</num>De skal kaldes: det hellige Folk, HERRENs genløste, og du: den søgte, en By, som ej er forladt.
</prose>
</body>
</text>

<text id="bibelesajas63" skip-index="true">
<head>
   <title>Esajas's Bog 63</title>
   <toctitle>Esajas's Bog 63</toctitle>
   <indextitle>Esajas's Bog 63</indextitle>
   <firstline>Hvem kommer der fra Edom, i højrøde Klæder fra Bozra</firstline>
   <quality>korrektur1</quality>
</head>
<body>
<prose>
<num>1.</num>Hvem kommer der fra Edom, i højrøde Klæder fra Bozra, han i det bølgende Klædebon, stolt i sin vældige Kraft? "Det er mig, som taler i Retfærd, vældig til at frelse!"
<num>2.</num>Hvorfor er dit Klædebon rødt, dine Klæder som en Persetræders?
<num>3.</num>"Jeg traadte Vinpersen ene, af Folkeslagene var ingen med mig; jeg traadte dem i min Vrede, tramped dem i min Harme; da sprøjted deres Blod paa mine Klæder, jeg tilsøled hele min Klædning.
<num>4.</num>Thi til Hævnens Dag stod min Hu, mit Genløsningsaar var kommet.
<num>5.</num>Jeg spejded, men ingen hjalp til, jeg studsed, men ingen stod mig bi. Da kom min Arm mig til Hjælp, og min Harme, den stod mig bi;
<num>6.</num>jeg søndertraadte Folkeslag i Vrede, i Harme knuste jeg dem, deres Blod lod jeg strømme til Jorden."

<num>7.</num>Jeg vil synge om HERRENs Naade, kvæde hans Pris, efter alt, hvad HERREN har gjort os, huld imod Israels Hus, gjort os efter sin Miskundhed, sin Naades Fylde.
<num>8.</num>Han sagde: "De er jo mit Folk, de er Børn, som ej sviger." Og en Frelser blev han for dem
<num>9.</num>i al deres Trængsel; intet Bud, ingen Engel, hans Aasyn frelste dem. I sin Kærlighed og Skaansel genløste han dem, han løfted og bar dem alle Fortidens Dage.
<num>10.</num>Men de stred imod og bedrøved hans hellige Aand; saa blev han deres Fjende, han kæmped imod dem.
<num>11.</num>Da tænkte hans Folk paa gamle Dage, paa Moses: "Hvor er han, som drog sit Smaakvægs Hyrde op af Vandet? Hvor er han, som lagde sin hellige Aand i hans Hjerte,
<num>12.</num>lod vandre sin herlige Arm ved Moses's højre, kløvede Vandet for dem og vandt et evigt Navn,
<num>13.</num>førte dem gennem Dybet som en Hest paa Steppen?
<num>14.</num>Som Kvæg, der gaar ned i Dalen, snubled de ikke. Dem ledte HERRENs Aand. Saaledes ledte du dit Folk for at vinde dig et herligt Navn."
<num>15.</num>Sku ned fra Himlen, se ud fra din hellige, herlige Bolig! Hvor er din Nidkærhed og Vælde, dit svulmende Hjerte, din Medynk? Hold dig ikke tilbage,
<num>16.</num>du, som dog er vor Fader. Thi Abraham ved ej af os, Israel kendes ej ved os, men du er vor Fader, HERRE, "vor Genløser" hed du fra Evighed.
<num>17.</num>Hvi leder du os vild fra dine Veje, HERRE, forhærder vort Hjerte mod din Frygt? Vend tilbage for dine Tjeneres, din Arvelods Stammers Skyld!
<num>18.</num>Hvi har gudløse traadt i din Helligdom, vore Fjender nedtrampet dit Tempel?
<num>19.</num>Vi er som dem, du aldrig har styret, over hvem dit Navn ej er nævnt.
</prose>
</body>
</text>

<text id="bibelesajas64" skip-index="true">
<head>
   <title>Esajas's Bog 64</title>
   <toctitle>Esajas's Bog 64</toctitle>
   <indextitle>Esajas's Bog 64</indextitle>
   <firstline>Gid du sønderrev Himlen og steg ned, saa Bjergene vakled for dit Aasyn!</firstline>
   <quality>korrektur1</quality>
</head>
<body>
<prose>
<num>20.</num>Gid du sønderrev Himlen og steg ned, saa Bjergene vakled for dit Aasyn!
<num>1.</num>Som Vokset smelter i Ild, saa lad Ild fortære dine Fjender, at dit Navn maa kendes iblandt dem, og Folkene bæve for dit Aasyn,
<num>2.</num>naar du gør Undere, vi ikke vented, du stiger ned, for dit Aasyn vakler Bjergene
<num>3.</num>og som ingen Sinde er hørt. Intet Øre har hørt, intet Øje har set en Gud uden dig, som hjælper den, der haaber paa ham.
<num>4.</num>Du ser til dem, der øver Retfærd og kommer dine Veje i Hu. Men se, du blev vred, og vi synded, og skyldige blev vi derved.
<num>5.</num>Som urene blev vi til Hobe, som en tilsølet Klædning al vor Retfærd. Vi visnede alle som Løvet, vort Brøde bortvejred os som Vinden.
<num>6.</num>Ingen paakaldte dit Navn, tog sig sammen og holdt sig til dig; thi du skjulte dit Aasyn for os og gav os vor Brøde i Vold.
<num>7.</num>Men du, o HERRE, er dog vor Fader, vi er Leret, og du har dannet os, Værk af din Haand er vi alle.
<num>8.</num>Vredes ej, HERRE, saa saare, kom ej evigt Brøde i Hu, se dog til, vi er alle dit Folk!
<num>9.</num>Dine hellige Byer er Ørk, Zion er blevet en Ørk, Jerusalem ligger i Grus;
<num>10.</num>vort hellige, herlige Tempel, hvor Fædrene priste dig, er blevet Luernes Rov, en Grushob er alt, hvad vi elskede.
<num>11.</num>Ser du roligt HERRE, paa sligt, kan du tie og bøje os saa dybt?
</prose>
</body>
</text>

<text id="bibelesajas65" skip-index="true">
<head>
   <title>Esajas's Bog 65</title>
   <toctitle>Esajas's Bog 65</toctitle>
   <indextitle>Esajas's Bog 65</indextitle>
   <firstline>Jeg havde Svar til dem, som ej spurgte</firstline>
   <quality>korrektur1</quality>
</head>
<body>
<prose>
<num>1.</num>Jeg havde Svar til dem, som ej spurgte, var at finde for dem, som ej søgte; jeg sagde: "Se her, her er jeg!" til et Folk, der ej paakaldte mig.
<num>2.</num>Jeg udbredte Dagen lang Hænderne til et genstridigt Folk, der vandrer en Vej, som er ond, en Vej efter egne Tanker,
<num>3.</num>et Folk, som uden Ophør krænker mig op i mit Aasyn, som slagter Ofre i Haver, lader Offerild lue paa Teglsten,
<num>4.</num>som tager Sæde i Grave og om Natten er paa skjulte Steder, som spiser Svinekød og har væmmelige Ting i deres Skaale,
<num>5.</num>som siger: "Bliv mig fra Livet, rør mig ej, jeg gør dig hellig!" De Folk er som Røg i min Næse, en altid luende Ild;
<num>6.</num>se, det staar skrevet for mit Aasyn, jeg tier ej, før jeg faar betalt det, betalt dem i deres Brystfold
<num>7.</num>deres egen og Fædrenes Brøde, begge med hinanden, siger HERREN, de, som tændte Offerild paa Bjergene og viste mig Haan paa Højene: deres Løn vil jeg tilmaale dem, betale dem i deres Brystfold.

<num>8.</num>Saa siger HERREN: Som man, naar der findes Saft i Druen, siger: "Læg den ej øde, thi der er Velsignelse deri!" saa gør jeg for mine Tjeneres Skyld for ikke at ødelægge alt.
<num>9.</num>Sæd lader jeg gro af Jakob og af Juda mine Bjerges Arving; dem skal mine udvalgte arve, der skal mine Tjenere bo;
<num>10.</num>Saron bliver Smaakvægets Græsgang, i Akors Dal skal Hornkvæget ligge for mit Folk, som opsøger mig.
<num>11.</num>Men I, som svigter HERREN og glemmer mit hellige Bjerg, dækker Bord for Lykkeguden, blander Drikke for Skæbneguden,
<num>12.</num>jeg giver jer Sværdet i Vold, I skal alle knæle til Slagtning, fordi I ej svared, da jeg kaldte, ej hørte, endskønt jeg taled, men gjorde, hvad der vakte mit Mishag, valgte, hvad ej var min Vilje.
<num>13.</num>Derfor, saa siger den Herre HERREN: Se, mine Tjenere skal spise, men I skal sulte, se, mine Tjenere skal drikke, men I skal tørste, se, mine Tjenere skal glædes, men I skal beskæmmes,
<num>14.</num>se, mine Tjenere skal juble af Hjertens Fryd, men I skal skrige af Hjerteve, jamre af sønderbrudt Aand.
<num>15.</num>Eders Navn skal I efterlade mine udvalgte som Forbandelsesord: "Den Herre HERREN give dig slig en Død!" Men mine Tjenere skal kaldes med et andet Navn.
<num>16.</num>Den, som velsigner sig i Landet, velsigner sig ved den trofaste Gud, og den, der sværger i Landet, sværger ved den trofaste Gud; thi glemt er de fordums Trængsler, skjult for mit Blik.
<num>17.</num>Thi se, jeg skaber nye Himle og en ny Jord, det gamle huskes ej mer, rinder ingen i Hu;
<num>18.</num>men man frydes og jubler evigt over det, jeg skaber, thi se, jeg skaber Jerusalem til Jubel, dets Folk til Fryd;
<num>19.</num>jeg skal juble over Jerusalem og frydes ved mit Folk; der skal ej mer høres Graad, ej heller Skrig.
<num>20.</num>Der skal ikke være Børn, der dør som spæde, eller Olding, som ikke naar sine Dages Tal thi den yngste, som dør, er hundred Aar, og forbandet er den, som ej naar de hundred.
<num>21.</num>Da bygger de Huse og bor der selv, planter Vin og spiser dens Frugt;
<num>22.</num>de bygger ej, for at andre kan bo, de planter ej, for at andre kan spise; thi mit Folk skal opnaa Træets Alder, mine udvalgte bruge, hvad de virker med Haand;
<num>23.</num>de skal ikke have Møje forgæves, ej avle Børn til brat Død; thi de er HERRENs velsignede Æt og har deres Afkom hos sig.
<num>24.</num>Førend de kalder, svarer jeg; endnu mens de taler, hører jeg.
<num>25.</num>Ulv og Lam skal græsse sammen og Løven æde Straa som Oksen, men Slangen faar Støv til Brød; der gøres ej ondt og voldes ej Men i hele mit hellige Bjergland, siger HERREN.
</prose>
</body>
</text>

<text id="bibelesajas66" skip-index="true">
<head>
   <title>Esajas's Bog 66</title>
   <toctitle>Esajas's Bog 66</toctitle>
   <indextitle>Esajas's Bog 66</indextitle>
   <firstline>Saa siger HERREN: Himlen er min Trone og Jorden mine Fødders Skammel</firstline>
   <quality>korrektur1</quality>
</head>
<body>
<prose>
<num>1.</num>Saa siger HERREN: Himlen er min Trone og Jorden mine Fødders Skammel. Hvad for et Hus vil I bygge mig, og hvad for et Sted er min Bolig?
<num>2.</num>Alt dette skabte min Haand, saa det fremkom, lyder det fra HERREN. Jeg ser hen til den arme, til den, som har en sønderknust Aand, og den, som bæver for mit Ord.
<num>3.</num>Den, som slagter Okse, er en Manddraber, den, som ofrer Lam, er en Hundemorder, den, som ofrer Afgrøde, frembærer Svineblod, den, som brænder Røgelse, hylder en Afgud. Som de valgte deres egne Veje og ynder deres væmmelige Guder,
<num>4.</num>saa vælger og jeg deres Smerte, bringer over dem, hvad de frygter, fordi de ej svared, da jeg kaldte, ej hørte, endskønt jeg taled, men gjorde, hvad der vakte mit Mishag, valgte, hvad ej var min Vilje.

<num>5.</num>Hør HERRENs Ord, I, som bæver for hans Ord: Saaledes siger eders Brødre, der hader eder og støder eder bort for mit Navns Skyld: "Lad HERREN vise sig i sin Herlighed, saa vi kan se eders Glæde!" Men de skal blive til Skamme!
<num>6.</num>Hør, hvor det drøner fra Byen, drøner fra Templet, hør, hvor HERREN øver Gengæld imod sine Fjender!
<num>7.</num>Før hun er i Barnsnød, føder hun, før end Veer kommer over hende, har hun en Dreng.
<num>8.</num>Hvo hørte vel Mage dertil, hvo saa vel sligt? Kommer et Land til Verden paa en eneste Dag, fødes et Folk paa et Øjeblik? Thi Zion kom i Barnsnød og fødte med det samme sine Børn.
<num>9.</num>Aabner jeg et Moderliv og hindrer det i Fødsel? siger HERREN. Bringer jeg Fødsel og standser den? siger din Gud.
<num>10.</num>Glæd dig, Jerusalem! Der juble enhver, som har det kær, tag Del i dets Glæde, alle, som sørger over det,
<num>11.</num>for at I maa die dets husvalende Barm og mættes, for at I maa drikke af dets fulde Bryst og kvæges.

<num>12.</num>Thi saa siger HERREN: Se, jeg leder til hende Fred som en svulmende Flod og Folkenes Rigdom som en Strøm; hendes spæde skal bæres paa Hofte, og Kærtegn faar de paa Skød;
<num>13.</num>som en Moder trøster sin Søn, saaledes trøster jeg eder, i Jerusalem finder I Trøst.
<num>14.</num>I skal se det med Hjertens Glæde, eders Ledemod skal spire som Græs. Hos HERRENs Tjenere kendes hans Haand, men hos hans Fjender Vrede.
<num>15.</num>Thi se, som Ild kommer HERREN, og hans Vogne er som et Stormvejr, han vil vise sin Harme i Gløder, sin Trusel i flammende Luer;
<num>16.</num>thi med Ild og med sit Sværd skal HERREN dømme alt Kød, og mange er HERRENs slagne.
<num>17.</num>De, som helliger og vier sig for Lundene, følgende en i deres Midte, de, som æder Svinekød og Kød af Kryb og Mus, deres Gerninger og deres Tanker skal forgaa til Hobe, lyder det fra HERREN.

<num>18.</num>Jeg kommer for at samle alle Folk og Tungemaal, og de skal komme og se min Herlighed.
<num>19.</num>Jeg fuldbyrder et Under iblandt dem og sender undslupne af dem til Folkene, Tarsis, Pul, Lud, Mesjek, Rosj, Tujal, Javan, de fjerne Strande, som ikke har hørt mit Ry eller set min Herlighed; og de skal forkynde min Herlighed blandt Folkene.
<num>20.</num>Og de skal bringe alle eders Brødre fra alle Folk som Gave til HERREN, til Hest, til Vogns, i Bærestol, paa Muldyr og Kameler til mit hellige Bjerg Jerusalem, siger HERREN, som naar Israeliterne bringer Offergaver i rene Kar til HERRENs Hus.
<num>21.</num>Ogsaa af dem vil jeg udtage Levitpræster, siger HERREN.

<num>22.</num>Thi ligesom de nye Himle og den ny Jord, som jeg skaber, skal bestaa for mit Aasyn, lyder det fra HERREN, saaledes skal eders Afkom og Navn bestaa.

<num>23.</num>Hver Maaned paa Nymaanedagen og hver Uge paa Sabbatten skal alt Kød komme og tilbede for mit Aasyn, siger HERREN,
<num>24.</num>og man gaar ud for at se paa Ligene af de Mænd, der faldt fra mig; thi deres Orm dør ikke, og deres Ild slukkes ikke; de er alt Kød en Gru.
</prose>
</body>
</text>
</workbody>
</kalliopework>

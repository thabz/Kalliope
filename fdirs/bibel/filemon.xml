<?xml version="1.0" encoding="UTF-8"?>
<!DOCTYPE kalliopework SYSTEM "../../data/kalliopework.dtd">
<kalliopework id="filemon" author="bibel" status="complete" type="poetry">
<workhead>
   <title>Paulus's Brev til Filemon</title>
   <year>?</year>
   <quality>korrektur1</quality>
   <cvs-timestamp>$Id$</cvs-timestamp>
</workhead>
<workbody>

<prose id="bibelfilemon01">
<head>
   <title>Paulus' Brev til Filemon</title>
   <toctitle>Paulus' Brev til Filemon</toctitle>
   <indextitle>Paulus' Brev til Filemon</indextitle>
   <firstline>Paulus, Kristi Jesu Fange, og Broderen Timotheus til Filemon</firstline>
   <quality>korrektur1</quality>
</head>
<body>
<num>1.</num>Paulus, Kristi Jesu Fange, og Broderen Timotheus til Filemon, vor elskede og Medarbejder,
<num>2.</num>og til Søsteren Appia og Arkippus, vor Medstrider, og Menigheden i dit Hus;
<num>3.</num>Naade være med eder og Fred fra Gud vor Fader og den Herre Jesus Kristus!

<num>4.</num>Jeg takker min Gud altid, naar jeg kommer dig i Hu i mine Bønner,
<num>5.</num>efterdi jeg hører om din Kærlighed og den Tro, som du har til den Herre Jesus og til alle de hellige,
<num>6.</num>for at din Delagtighed i Troen maa blive virksom for Kristus i Erkendelse af alt det gode, som er i eder.
<num>7.</num>Thi stor Glæde og Trøst har jeg faaet af din Kærlighed, efterdi de helliges Hjerter ere blevne vederkvægede ved dig, Broder!

<num>8.</num>Derfor, endskønt jeg kunde med stor Frimodighed i Kristus befale dig det, som er tilbørligt,
<num>9.</num>saa beder jeg dig dog hellere for Kærlighedens Skyld, saadan som jeg er, som den gamle Paulus, og nu tilmed Kristi Jesu Fange;
<num>10.</num>jeg beder dig for mit Barn, som jeg har avlet i mine Lænker, Onesimus,
<num>11.</num>ham, som tilforn var dig unyttig, men nu er nyttig baade for dig og for mig, ham, som jeg sender dig tilbage,
<num>12.</num>ham, det er mit eget Hjerte.
<num>13.</num>Ham vilde jeg gerne beholde hos mig, for at han i dit Sted kunde tjene mig i Evangeliets Lænker.
<num>14.</num>Men, uden dit Samtykke vilde jeg intet gøre, for at din Godhed ikke skulde være som af Tvang, men af fri Villie.
<num>15.</num>Thi maaske blev han derfor skilt fra dig en liden Tid, for at du kunde faa ham igen til evigt Eje,
<num>16.</num>ikke mere som en Træl, men som mere end en Træl, som en elsket Broder, særlig for mig, men hvor meget mere for dig, baade i Kødet og i Herren.
<num>17.</num>Dersom da du anser mig for din Medbroder, saa modtag ham som mig!
<num>18.</num>Men har han gjort dig nogen Uret eller er dig noget skyldig, da før mig det til Regning!
<num>19.</num>Jeg, Paulus, skriver med min egen Haand, jeg vil betale, for ikke at sige dig, at du desuden ogsaa skylder mig dig selv.
<num>20.</num>Ja, Broder! lad mig faa Gavn af dig i Herren, vederkvæg mit Hjerte i Kristus!

<num>21.</num>I Tillid til din Lydighed skriver jeg til dig, idet jeg ved, at du vil gøre endog mere end det, jeg siger.
<num>22.</num>Men med det samme bered ogsaa Herberge for mig; thi jeg haaber, at jeg ved eders Bønner skal skænkes eder.
<num>23.</num>Epafras, min medfangne i Kristus Jesus,
<num>24.</num>Markus, Aristarkus, Demas, Lukas, mine Medarbejdere, hilse dig.
<num>25.</num>Vor Herres Jesu Kristi Naade være med eders Aand!
</body>
</prose>
</workbody>
</kalliopework>

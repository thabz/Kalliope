<?xml version="1.0" encoding="UTF-8"?>
<!DOCTYPE kalliopework SYSTEM "../../data/kalliopework.dtd">
<kalliopework id="jakob" author="bibel" status="complete" type="poetry">
<workhead>
   <title>Jakobs Brev</title>
   <year>?</year>
   <quality>korrektur1</quality>
   <cvs-timestamp>$Id$</cvs-timestamp>
</workhead>
<workbody>

<prose id="bibeljakob01">
<head>
   <title>Jakobs Brev 1</title>
   <toctitle>Jakobs Brev 1</toctitle>
   <indextitle>Jakobs Brev 1</indextitle>
   <firstline>Jakob, Guds og den Herres Jesu Kristi Tjener</firstline>
   <quality>korrektur1</quality>
</head>
<body>
<num>1.</num>Jakob, Guds og den Herres Jesu Kristi Tjener, hilser de tolv Stammer i Adspredelsen.

<num>2.</num>Mine Brødre! agter det for idel Glæde, naar I stedes i mange Haande Prøvelser,
<num>3.</num>vidende, at eders Tros Prøve virker Udholdenhed;
<num>4.</num>men Udholdenheden bør medføre fuldkommen Gerning, for at I kunne være fuldkomne og uden Brøst, saa I ikke staa tilbage i noget.
<num>5.</num>Men dersom nogen af eder fattes Visdom, han bede derom til Gud, som giver alle gerne og uden Bebrejdelse, saa skal den gives ham.
<num>6.</num>Men han bede i Tro, uden at tvivle; thi den, som tvivler, ligner en Havets Bølge, der drives og kastes af Vinden.
<num>7.</num>Ikke maa nemlig det Menneske mene, at han skal faa noget af Herren,
<num>8.</num>en tvesindet Mand, som han er, ustadig paa alle sine Veje.

<num>9.</num>Men den Broder, som er ringe, rose sig af sin Højhed,
<num>10.</num>den rige derimod af sin Ringhed; thi han skal forgaa som Græssets Blomst.
<num>11.</num>Thi Solen staar op med sin Hede og hentørrer Græsset, og dets Blomst falder af, og dens Skikkelses Ynde forsvinder; saaledes skal ogsaa den rige visne paa sine Veje.

<num>12.</num>Salig den Mand, som holder Prøvelse ud; thi naar han har staaet Prøve, skal han faa Livets Krans, som Herren har forjættet dem, der elske ham.
<num>13.</num>Ingen sige, naar han fristes: "Jeg fristes af Gud;" thi Gud kan ikke fristes af det onde, og selv frister han ingen;
<num>14.</num>men enhver fristes, naar han drages og lokkes af sin egen Begæring;
<num>15.</num>derefter, naar Begæringen har undfanget, føder den Synd, men naar Synden er fuldvoksen, føder den Død.
<num>16.</num>Farer ikke vild, mine elskede Brødre!
<num>17.</num>Al god Gave og al fuldkommen Gave er ovenfra og kommer ned fra Lysenes Fader, hos hvem der ikke er Forandring eller skiftende Skygge.
<num>18.</num>Efter sin Villie fødte han os ved Sandheds Ord, for at vi skulde være en Førstegrøde af hans Skabninger.

<num>19.</num>I vide det, mine elskede Brødre. Men hvert Menneske være snar til at høre, langsom til at tale, langsom til Vrede;
<num>20.</num>thi en Mands Vrede udretter ikke det, som er ret for Gud.
<num>21.</num>Derfor, aflægger alt Smuds og Levning af Slethed, og modtager med Sagtmodighed Ordet, som er indplantet i eder, og som formaar at frelse eders Sjæle.
<num>22.</num>Men vorder Ordets Gørere og ikke alene dets Hørere, hvormed I bedrage eder selv.
<num>23.</num>Thi dersom nogen er Ordets Hører og ikke dets Gører, han ligner en Mand, der betragter sit legemlige Ansigt i et Spejl;
<num>24.</num>thi han betragter sig selv og gaar bort og glemmer straks, hvor dan han var.
<num>25.</num>Men den, som skuer ind i Frihedens fuldkomne Lov og holder ved dermed, saa han ikke bliver en glemsom Tilhører, men en Gerningens Gører, han skal være salig i sin Gerning.

<num>26.</num>Dersom nogen synes, at han dyrker Gud, og ikke holder sin Tunge i Tømme, men bedrager sit Hjerte, hans Gudsdyrkelse er forgæves.
<num>27.</num>En ren og ubesmittet Gudsdyrkelse for Gud og Faderen er dette, at besøge faderløse og Enker i deres Trængsel, at holde sig selv uplettet af Verden.
</body>
</prose>

<prose id="bibeljakob02">
<head>
   <title>Jakobs Brev 2</title>
   <toctitle>Jakobs Brev 2</toctitle>
   <indextitle>Jakobs Brev 2</indextitle>
   <firstline>Mine Brødre! Eders Tro paa vor Herre Jesus Kristus</firstline>
   <quality>korrektur1</quality>
</head>
<body>
<num>1.</num>Mine Brødre! Eders Tro paa vor Herre Jesus Kristus, den herliggjorte, være ikke forbunden med Persons Anseelse!
<num>2.</num>Naar der nemlig kommer en Mand ind i eders Forsamling med Guldring paa Fingeren, i prægtig Klædning, men der ogsaa kommer en fattig ind i smudsig Klædning,
<num>3.</num>og I fæste Øjet paa den, som bærer den prægtige Klædning og sige: Sæt du dig her paa den gode Plads, og I sige til den fattige: Staa du der eller sæt dig nede ved min Fodskammel:
<num>4.</num>ere I saa ikke komne i Strid med eder selv og blevne Dommere med slette Tanker?
<num>5.</num>Hører, mine elskede Brødre! Har Gud ikke udvalgt de for Verden fattige til at være rige i Tro og Arvinger til det Rige, som han har forjættet dem, der elske ham?
<num>6.</num>Men I have vanæret den fattige! Er det ikke de rige, som underkue eder, og er det ikke dem, som slæbe eder for Domstolene?
<num>7.</num>Er det ikke dem, som bespotte det skønne Navn, som er nævnet over eder?

<num>8.</num>Ganske vist, dersom I opfylde den kongelige Lov efter Skriften: "Du skal elske din Næste som dig selv", gøre I ret;
<num>9.</num>men dersom I anse Personer, gøre I Synd og revses af Loven som Overtrædere.
<num>10.</num>Thi den, som holder hele Loven, men støder an i eet Stykke, er bleven skyldig i alle.
<num>11.</num>Thi han, som sagde: "Du maa ikke bedrive Hor," sagde ogsaa: "Du maa ikke slaa ihjel." Dersom du da ikke bedriver Hor, men slaar ihjel, da er du bleven en Lovens Overtræder.
<num>12.</num>Taler saaledes og gører saaledes, som de, der skulle dømmes efter Frihedens Lov.
<num>13.</num>Thi Dommen er ubarmhjertig imod den, som ikke har øvet Barmhjertighed; Barmhjertighed træder frimodigt op imod Dommen.

<num>14.</num>Hvad gavner det, mine Brødre! om nogen siger, han har Tro, men ikke har Gerninger? mon Troen kan frelse ham?
<num>15.</num>Dersom en Broder eller Søster er nøgen og fattes den daglige Føde,
<num>16.</num>og en af eder siger til dem: Gaar bort i Fred, varmer eder og mætter eder, men I ikke give dem det, som hører til Legemets Nødtørft, hvad gavner det?
<num>17.</num>Ligesaa er ogsaa Troen, dersom den ikke har Gerninger, død i sig selv.
<num>18.</num>Men man vil sige: Du har Tro, og jeg har Gerninger. Vis mig din Tro uden Gerningerne, og jeg vil af mine Gerninger vise dig Troen.
<num>19.</num>Du tror, at Gud er een; deri gør du ret; ogsaa de onde Aander tro det og skælve.
<num>20.</num>Men vil du vide, du tomme Menneske! at Troen uden Gerninger er unyttig?
<num>21.</num>Blev ikke vor Fader Abraham retfærdiggjort af Gerninger, da han ofrede sin Søn Isak paa Alteret?
<num>22.</num>Du ser, at Troen virkede sammen med hans Gerninger, og ved Gerningerne blev Troen fuldkommet,
<num>23.</num>og Skriften blev opfyldt, som siger: "Abraham troede Gud, og det blev regnet ham til Retfærdighed", og han blev kaldet Guds Ven.
<num>24.</num>I se, at et Menneske retfærdiggøres af Gerninger, og ikke af Tro alene.
<num>25.</num>Ligesaa Skøgen Rahab, blev ikke ogsaa hun retfærdiggjort af Gerninger, da hun tog imod Sendebudene og lod dem slippe bort ad en anden Vej?
<num>26.</num>Thi ligesom Legemet er dødt uden Aand, saaledes er ogsaa Troen død uden Gerninger.
</body>
</prose>

<prose id="bibeljakob03">
<head>
   <title>Jakobs Brev 3</title>
   <toctitle>Jakobs Brev 3</toctitle>
   <indextitle>Jakobs Brev 3</indextitle>
   <firstline>Mine Brødre! ikke mange af eder bør blive Lærere</firstline>
   <quality>korrektur1</quality>
</head>
<body>
<num>1.</num>Mine Brødre! ikke mange af eder bør blive Lærere, saasom I vide, at vi skulle faa en desto tungere Dom.
<num>2.</num>Thi vi støde alle an i mange Ting; dersom nogen ikke støder an i Tale, da er han en fuldkommen Mand, i Stand til ogsaa at holde hele Legemet i Tømme.
<num>3.</num>Men naar vi lægge Bidsler i Hestenes Munde, for at de skulle adlyde os, saa dreje vi ogsaa hele deres Legeme.
<num>4.</num>Se, ogsaa Skibene, endskønt de ere saa store og drives af stærke Vinde, drejes med et saare lidet Ror, hvorhen Styrmandens Hu staar.
<num>5.</num>Saaledes er ogsaa Tungen et lille Lem og fører store Ord. Se, hvor lille en Ild der stikker saa stor en Skov i Brand!
<num>6.</num>Og Tungen er en Ild. Som en Verden af Uretfærdighed sidder Tungen iblandt vore Lemmer; den besmitter hele Legemet og sætter Livets Hjul i Brand, selv sat i Brand af Helvede.
<num>7.</num>Thi enhver Natur, baade Dyrs og Fugles, baade Krybdyrs og Havdyrs, tæmmes og er tæmmet af den menneskelige Natur;
<num>8.</num>men Tungen kan intet Menneske tæmme, det ustyrlige Onde, fuld af dødbringende Gift.
<num>9.</num>Med den velsigne vi Herren og Faderen, og med den forbande vi Menneskene, som ere blevne til efter Guds Lighed.
<num>10.</num>Af den samme Mund udgaar Velsignelse og Forbandelse. Mine Brødre! dette bør ikke være saa.
<num>11.</num>Mon en Kilde udgyder sødt Vand og besk Vand af det samme Væld?
<num>12.</num>Mon et Figentræ, mine Brødre! kan give Oliven, eller et Vintræ Figener? Heller ikke kan en salt Kilde give fersk Vand.

<num>13.</num>Er nogen viis og forstandig iblandt eder, da vise han ved god Omgængelse sine Gerninger i viis Sagtmodighed!
<num>14.</num>Men have I bitter Avind og Rænkesyge i eders Hjerter, da roser eder ikke og lyver ikke imod Sandheden!
<num>15.</num>Dette er ikke den Visdom, som kommer ovenfra, men en jordisk, sjælelig, djævelsk;
<num>16.</num>thi hvor der er Avind og Rænkesyge, der er Forvirring og al ond Handel.
<num>17.</num>Men Visdommen herovenfra er først ren, dernæst fredsommelig, mild, føjelig, fuld at Barmhjertighed og gode Frugter, upartisk, uden Skrømt.
<num>18.</num>Men Retfærdigheds Frugt saaes i Fred for dem, som stifte Fred.
</body>
</prose>

<prose id="bibeljakob04">
<head>
   <title>Jakobs Brev 4</title>
   <toctitle>Jakobs Brev 4</toctitle>
   <indextitle>Jakobs Brev 4</indextitle>
   <firstline>Hvoraf kommer det, at der er Krige og Stridigheder iblandt eder?</firstline>
   <quality>korrektur1</quality>
</head>
<body>
<num>1.</num>Hvoraf kommer det, at der er Krige og Stridigheder iblandt eder? mon ikke deraf, af eders Lyster, som stride i eders Lemmer?
<num>2.</num>I begære og have ikke; I myrde og misunde og kunne ikke faa; I føre Strid og Krig. Og I have ikke, fordi I ikke bede;
<num>3.</num>I bede og faa ikke, fordi I bede ilde, for at øde det i eders Lyster.
<num>4.</num>I, utro! vide I ikke, at Venskab med Verden er Fjendskab imod Gud?  Derfor, den, som vil være Verdens Ven, bliver Guds Fjende.
<num>5.</num>Eller mene I, at Skriftens Ord ere tomme Ord? Med Nidkærhed længes han efter den Aand, han har givet Bolig i os, men han skænker desto større Naade.
<num>6.</num>Derfor siger Skriften: "Gud staar de hoffærdige imod, men de ydmyge giver han Naade."
<num>7.</num>Underordner eder derfor under Gud; men staar Djævelen imod, saa skal han fly fra eder;
<num>8.</num>holder eder nær til Gud, saa skal han holde sig nær til eder! Renser Hænderne, I Syndere! og lutrer Hjerterne, I tvesindede!
<num>9.</num>Jamrer og sørger og græder; eders Latter vende sig til Sorg og Glæden til Bedrøvelse!
<num>10.</num>Ydmyger eder for Herren, saa skal han ophøje eder.

<num>11.</num>Taler ikke ilde om hverandre, Brødre! Den, som taler ilde om sin Broder eller dømmer sin Broder, taler ilde om Loven og dømmer Loven; men dømmer du Loven, da er du ikke Lovens Gører, men dens Dommer.
<num>12.</num>Een er Lovgiveren og Dommeren, han, som kan frelse og fordærve; men hvem er du, som dømmer din Næste?

<num>13.</num>Og nu I, som sige: I Dag eller i Morgen ville vi gaa til den eller den By og blive der et Aar og købslaa og vinde,
<num>14.</num>I, som ikke vide, hvad der skal ske i Morgen; thi hvordan er eders Liv? I ere jo en Damp, som er til Syne en liden Tid, men derefter forsvinder;
<num>15.</num>i Stedet for at I skulle sige: Dersom Herren vil, og vi leve, da ville vi gøre dette eller hint.
<num>16.</num>Men nu rose I eder i eders Overmod; al saadan Ros er ond.
<num>17.</num>Derfor, den som ved at handle ret og ikke gør det, for ham er det Synd.
</body>
</prose>

<prose id="bibeljakob05">
<head>
   <title>Jakobs Brev 5</title>
   <toctitle>Jakobs Brev 5</toctitle>
   <indextitle>Jakobs Brev 5</indextitle>
   <firstline>Og nu, I rige! græder og jamrer over de Ulykker, som komme over eder</firstline>
   <quality>korrektur1</quality>
</head>
<body>
<num>1.</num>Og nu, I rige! græder og jamrer over de Ulykker, som komme over eder.
<num>2.</num>Eders Rigdom er raadnet, og eders Klæder er mølædte;
<num>3.</num>eders Guld og Sølv er rustet op, og deres Rust skal være til Vidnesbyrd imod eder og æde eders Kød som en Ild; I have samlet Skatte i de sidste Dage.
<num>4.</num>Se, den Løn skriger, som I have forholdt Arbejderne, der høstede eders Marker, og Høstfolkenes Raab ere komne ind for den Herre Zebaoths Øren.
<num>5.</num>I levede i Vellevned paa Jorden og efter eders Lyster; I gjorde eders Hjerter til gode som paa en Slagtedag.
<num>6.</num>I domfældte, I dræbte den retfærdige; han staar eder ikke imod.

<num>7.</num>Derfor, værer taalmodige, Brødre! indtil Herrens Tilkommelse. Se, Bonden venter paa Jordens dyrebare Frugt og bier taalmodigt efter den, indtil den faar tidlig Regn og sildig Regn.
<num>8.</num>Værer ogsaa I taalmodige, styrker eders Hjerter; thi Herrens Tilkommelse er nær.
<num>9.</num>Sukker ikke imod hverandre, Brødre! for at I ikke skulle dømmes; se, Dommeren staar for Døren.
<num>10.</num>Brødre! tager Profeterne, som have talt i Herrens Navn, til Forbillede paa at lide ondt og være taalmodige.
<num>11.</num>Se, vi prise dem salige, som have holdt ud. I have hørt om Jobs Udholdenhed og vide Udfaldet fra Herren; thi Herren er saare medlidende og barmhjertig.

<num>12.</num>Men for alting, mine Brødre! sværger ikke, hverken ved Himmelen eller ved Jorden eller nogen anden Ed; men eders Ja være Ja, og Nej være Nej, for at I ikke skulle falde under Dom.

<num>13.</num>Lider nogen iblandt eder ondt, han bede; er nogen vel til Mode, han synge Lovsang!
<num>14.</num>Er nogen iblandt eder syg, han kalde Menighedens Ældste til sig, og de skulle bede over ham og salve ham med Olie i Herrens Navn.
<num>15.</num>Og Troens Bøn skal frelse den syge, og Herren skal oprejse ham, og har han gjort Synder, skulle de forlades ham.
<num>16.</num>Bekender derfor Synderne for hverandre og beder for hverandre, for at I maa blive helbredte; en retfærdigs Bøn formaar meget, naar den er alvorlig.
<num>17.</num>Elias var et Menneske, lige Vilkaar undergivet med os, og han bad en Bøn, at det ikke maatte regne; og det regnede ikke paa Jorden i tre Aar og seks Maaneder.
<num>18.</num>Og han bad atter, og Himmelen gav Regn, og Jorden bar sin Frugt.

<num>19.</num>Mine Brødre! dersom nogen iblandt eder farer vild fra Sandheden, og nogen omvender ham,
<num>20.</num>han vide, at den, som omvender en Synder fra hans Vejs Vildfarelse, han frelser en Sjæl fra Døden og skjuler en Mangfoldighed af Synder.
</body>
</prose>
</workbody>
</kalliopework>

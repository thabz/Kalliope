<?xml version="1.0" encoding="UTF-8"?>
<!DOCTYPE kalliopework SYSTEM "../../data/kalliopework.dtd">
<kalliopework id="kolossen" author="bibel" status="complete" type="poetry">
<workhead>
   <title>Paulus's Brev til Kolossenserne</title>
   <year>?</year>
   <quality>korrektur1</quality>
   <cvs-timestamp>$Id$</cvs-timestamp>
</workhead>
<workbody>

<text id="bibelkolossen01">
<head>
   <title>Paulus' Brev til Kolossenserne 1</title>
   <toctitle>Paulus' Brev til Kolossenserne 1</toctitle>
   <indextitle>Paulus' Brev til Kolossenserne 1</indextitle>
   <firstline>Paulus, Kristi Jesu Apostel ved Guds Villie</firstline>
   <quality>korrektur1</quality>
</head>
<body>
<prose>
<num>1.</num>Paulus, Kristi Jesu Apostel ved Guds Villie, og Broderen Timotheus.
<num>2.</num>til de hellige og troende Brødre i Kristus i Kolossæ: Naade være med eder og Fred fra Gud vor Fader!

<num>3.</num>Vi takke Gud og vor Herres Jesu Kristi Fader altid, naar vi bede for eder,
<num>4.</num>da vi have hørt om eders Tro paa Kristus Jesus og den Kærlighed, som I have til alle de hellige
<num>5.</num>paa Grund af det Haab, som er henlagt til eder i Himlene, om hvilket I forud have hørt i Evangeliets Sandheds Ord,
<num>6.</num>der er kommet til eder, ligesom det ogsaa er i den hele Verden, idet det bærer Frugt og vokser, ligesom det ogsaa gør iblandt eder fra den Dag, I hørte og erkendte Guds Naade i Sandhed,
<num>7.</num>saaledes som I have lært af Epafras, vor elskede Medtjener som er en tro Kristi Tjener for eder,
<num>8.</num>han, som ogsaa gav os eders Kærlighed i Aanden til Kende.

<num>9.</num>Derfor have ogsaa vi fra den Dag, vi hørte det, ikke ophørt at bede for eder og begære, at I maatte fyldes med Erkendelsen af hans Villie i al Visdom og aandelige Indsigt
<num>10.</num>til at vandre Herren værdigt, til alt Velbehag, idet I bære Frugt og vokse i al god Gerning ved Erkendelsen af Gud,
<num>11.</num>idet I styrkes med al Styrke efter hans Herligheds Kraft til al Udholdenhed og Taalmodighed med Glæde
<num>12.</num>og takke Faderen, som gjorde os dygtige til at have Del i de helliges Arvelod i Lyset,
<num>13.</num>han, som friede os ud af Mørkets Magt og satte os over i sin elskede Søns Rige,

<num>14.</num>i hvem vi have Forløsningen, Syndernes Forladelse,
<num>15.</num>han, som er den usynlige Guds Billede, al Skabnings førstefødte;
<num>16.</num>thi i ham bleve alle Ting skabte i Himlene og paa Jorden, de synlige og de usynlige, være sig Troner eller Herredømmer eller Magter eller Myndigheder. Alle Ting ere skabte ved ham og til ham;
<num>17.</num>og han er forud for alle Ting, og alle Ting bestaa ved ham.
<num>18.</num>Og han er Legemets Hoved, nemlig Menighedens, han, som er Begyndelsen, førstefødt ud af de døde, for at han skulde blive den ypperste i alle Ting;
<num>19.</num>thi det behagede Gud, at i ham skulde hele Fylden bo,
<num>20.</num>og ved ham at forlige alle Ting med sig, være sig dem paa Jorden eller dem i Himlene, idet han stiftede Fred ved hans Kors's Blod.
<num>21.</num>Ogsaa eder, som fordum vare fremmedgjorte og fjendske af Sindelag i eders onde Gerninger,
<num>22.</num>har han dog nu forligt i sit Køds Legeme ved Døden for at fremstille eder hellige og ulastelige og ustraffelige for sit Aasyn,
<num>23.</num>saa sandt I blive i Troen, grundfæstede og faste, uden at lade eder rokke fra Haabet i det Evangelium, som I have hørt, hvilket er blevet prædiket i al Skabningen under Himmelen, og hvis Tjener jeg Paulus er bleven.

<num>24.</num>Nu glæder jeg mig over mine Lidelser for eder, og hvad der fattes i Kristi Trængsler, udfylder jeg i mit Kød for hans Legeme, som er Menigheden,
<num>25.</num>hvis Tjener jeg er bleven efter den Guds Husholdning, som blev given mig over for eder, nemlig fuldelig at forkynde Guds Ord,
<num>26.</num>den Hemmelighed, der var skjult igennem alle Tider og Slægter, men nu er bleven aabenbaret for hans hellige,
<num>27.</num>hvem Gud vilde tilkendegive, hvilken Rigdom paa Herlighed iblandt Hedningerne der ligger i denne Hemmelighed, som er Kristus i eder, Herlighedens Haab,
<num>28.</num>hvem vi forkynde, idet vi paaminde hvert Menneske og lære hvert Menneske med al Visdom, for at vi kunne fremstille hvert Menneske som fuldkomment i Kristus;
<num>29.</num>hvorpaa jeg ogsaa arbejder, idet jeg kæmper ifølge hans Kraft, som virker mægtigt i mig.
</prose>
</body>
</text>

<text id="bibelkolossen02">
<head>
   <title>Paulus' Brev til Kolossenserne 2</title>
   <toctitle>Paulus' Brev til Kolossenserne 2</toctitle>
   <indextitle>Paulus' Brev til Kolossenserne 2</indextitle>
   <firstline>Thi jeg vil, at I skulle vide, hvor stor en Kamp jeg har for eder</firstline>
   <quality>korrektur1</quality>
</head>
<body>
<prose>
<num>1.</num>Thi jeg vil, at I skulle vide, hvor stor en Kamp jeg har for eder og for dem i Laodikea og for alle, som ikke have set mit Aasyn i Kødet,
<num>2.</num>for at deres Hjerter maa opmuntres, idet de sammenknyttes i Kærlighed og til den fuldvisse Indsigts hele Rigdom, til Erkendelse af Guds Hemmelighed, Kristus.
<num>3.</num>i hvem alle Visdommens og Kundskabens Skatte findes skjulte.

<num>4.</num>Dette siger jeg, for at ingen skal bedrage eder med lokkende Tale.
<num>5.</num>Thi om jeg ogsaa i Kødet er fraværende, saa er jeg dog i Aanden hos eder og glæder mig ved at se eders Orden og Fastheden i eders Tro paa Kristus.
<num>6.</num>Derfor, ligesom I have modtaget Kristus Jesus, Herren, saa vandrer i ham,
<num>7.</num>idet I ere rodfæstede og opbygges i ham og, stadfæstes ved Troen, saaledes som I bleve oplærte, saa I vokse i den med Taksigelse.
<num>8.</num>Ser til, at der ikke skal være nogen, som gør eder til Bytte ved den verdslige Visdom og tomt Bedrag efter Menneskers Overlevering, efter Verdens Børnelærdom og ikke efter Kristus;

<num>9.</num>thi i ham bor Guddommens hele Fylde legemlig,
<num>10.</num>og i ham have I eders Fylde, ham, som er Hovedet for al Magt og Myndighed;
<num>11.</num>i hvem I ogsaa ere blevne omskaarne med en Omskærelse, som ikke er gjort med Hænder, ved Afførelsen af Kødets Legeme, ved Kristi Omskærelse,
<num>12.</num>idet I bleve begravne med ham i Daaben, i hvilken I ogsaa bleve medoprejste ved Troen paa Guds Virkekraft, som oprejste ham fra de døde.
<num>13.</num>Ogsaa eder, som vare døde i eders Overtrædelser og eders Køds Forhud, eder gjorde han levende tillige med ham, idet han tilgav os alle vore Overtrædelser
<num>14.</num>og udslettede det imod os rettede Gældsbrev med dets Befalinger, hvilket gik os imod, og han har taget det bort ved at nagle det til Korset;
<num>15.</num>efter at have afvæbnet Magterne og Myndighederne, stillede han dem aabenlyst til Skue, da han i ham førte dem i Sejrstog.

<num>16.</num>Lad derfor ingen dømme eder for Mad eller for Drikke eller i Henseende til Højtid eller Nymaane eller Sabbat,
<num>17.</num>hvilket er en Skygge af det, som skulde komme, men Legemet er Kristi.
<num>18.</num>Lad ingen frarøve eder Sejrsprisen, idet han finder Behag i Ydmyghed og Dyrkelse af Englene, idet han indlader sig paa, hvad han har set i Syner, forfængeligt opblæst af sit kødelige Sind,
<num>19.</num>og ikke holder fast ved Hovedet, ud fra hvem hele Legemet, idet det hjælpes og sammenknyttes ved sine Bindeled og Baand, vokser Guds Vækst.
<num>20.</num>Naar I med Kristus ere døde fra Verdens Børnelærdom, hvorfor lade I eder da paalægge Befalinger, som om I levede i Verden:
<num>21.</num>"Tag ikke, smag ikke, rør ikke derved!"
<num>22.</num>(hvilket alt er bestemt til at forgaa ved at forbruges) efter Menneskenes Bud og Lærdomme?
<num>23.</num>thi alt dette har Ord for Visdom ved selvgjort Dyrkelse og Ydmyghed og Skaanselsløshed imod Legemet, ikke ved noget, som er Ære værd, kun til Tilfredsstillelse af Kødet.
</prose>
</body>
</text>

<text id="bibelkolossen03">
<head>
   <title>Paulus' Brev til Kolossenserne 3</title>
   <toctitle>Paulus' Brev til Kolossenserne 3</toctitle>
   <indextitle>Paulus' Brev til Kolossenserne 3</indextitle>
   <firstline>Naar I altsaa ere blevne oprejste med Kristus</firstline>
   <quality>korrektur1</quality>
</head>
<body>
<prose>
<num>1.</num>Naar I altsaa ere blevne oprejste med Kristus, da søger det, som er oventil, hvor Kristus sidder ved Guds højre Haand.
<num>2.</num>Tragter efter det, som er oventil, ikke efter det, som er paa Jorden.
<num>3.</num>Thi I ere døde, og eders Liv er skjult med Kristus i Gud.
<num>4.</num>Naar Kristus, vort Liv, aabenbares, da skulle ogsaa I aabenbares med ham i Herlighed.

<num>5.</num>Saa døder da de jordiske Lemmer, Utugt, Urenhed, Brynde, ondt Begær og Havesygen, som jo er Afgudsdyrkelse;
<num>6.</num>for disse Tings Skyld kommer Guds Vrede.
<num>7.</num>I dem vandrede ogsaa I fordum, da I levede deri.
<num>8.</num>Men nu skulle ogsaa I aflægge det alt sammen, Vrede, Hidsighed, Ondskab, Forhaanelse, slem Snak af eders Mund.
<num>9.</num>Lyver ikke for hverandre, da I have afført eder det gamle Menneske med dets Gerninger
<num>10.</num>og iført eder det nye, som fornyes til Erkendelse efter hans Billede, der skabte det;
<num>11.</num>hvor der ikke er Græker og Jøde, Omskærelse og Forhud, Barbar, Skyther, Træl, fri, men Kristus er alt og i alle.

<num>12.</num>Saa ifører eder da som Guds udvalgte, hellige og elskede inderlig Barmhjertighed, Godhed, Ydmyghed, Sagtmodighed, Langmodighed,
<num>13.</num>saa I bære over med hverandre og tilgive hverandre, dersom nogen har Klagemaal imod nogen; ligesom Kristus tilgav eder, saaledes ogsaa I!
<num>14.</num>Men over alt dette skulle I iføre eder Kærligheden, hvilket er Fuldkommenhedens Baand.
<num>15.</num>Og Kristi Fred raade i eders Hjerter, til hvilken I ogsaa bleve kaldede i eet Legeme; og vorder taknemmelige!
<num>16.</num>Lad Kristi Ord bo rigeligt iblandt eder, saa I med al Visdom lære og paaminde hverandre med Salmer, Lovsange og aandelige Viser, idet I synge med Ynde i eders Hjerter for Gud.
<num>17.</num>Og alt, hvad I gøre i Ord eller i Handling, det gører alt i den Herres Jesu Navn, takkende Gud Fader ved ham.

<num>18.</num>I Hustruer! underordner eder under eders Mænd, som det sømmer sig i Herren.
<num>19.</num>I Mænd! elsker eders Hustruer, og værer ikke bitre imod dem!
<num>20.</num>I Børn! adlyder i alle Ting eders Forældre, thi dette er velbehageligt i Herren.
<num>21.</num>I Fædre! opirrer ikke eders Børn, for at de ikke skulle tabe Modet.
<num>22.</num>I Trælle! adlyder i alle Ting eders Herrer efter Kødet, ikke med Øjentjeneste som de, der ville tækkes Mennesker, men i Hjertets Enfold, frygtende Herren.
<num>23.</num>Hvad I end foretage eder, saa gører det af Hjertet, som for Herren og ikke for Mennesker,
<num>24.</num>da I vide, at I af Herren skulle faa Arven til Vederlag; det er den Herre Kristus, I tjene.
<num>25.</num>Thi den, som gør Uret, skal faa igen, hvad Uret han gjorde, og der er ikke Persons Anseelse.
 4,1. I Herrer! yder eders Trælle, hvad ret og billigt er, da I vide, at ogsaa I have en Herre i Himmelen.
</prose>
</body>
</text>

<text id="bibelkolossen04">
<head>
   <title>Paulus' Brev til Kolossenserne 4</title>
   <toctitle>Paulus' Brev til Kolossenserne 4</toctitle>
   <indextitle>Paulus' Brev til Kolossenserne 4</indextitle>
   <firstline>Værer vedholdendene i Bønnen, idet I ere aarvaagne i den med Taksigelse</firstline>
   <quality>korrektur1</quality>
</head>
<body>
<prose>
<num>2.</num>Værer vedholdendene i Bønnen, idet I ere aarvaagne i den med Taksigelse.
<num>3.</num>idet I tillige bede ogsaa for os, at Gud vil oplade os en Ordets Dør til at tale Kristi Hemmelighed, for hvis Skyld jeg ogsaa er bunden,
<num>4.</num>for at jeg kan aabenbare den saaledes, som jeg bør tale.

<num>5.</num>Vandrer i Visdom overfor dem, som ere udenfor, saa I købe den belejlige Tid.
<num>6.</num>Eders Tale være altid med Ynde, krydret med Salt, saa I vide, hvorledes I bør svare enhver især.

<num>7.</num>Hvorledes det gaar mig, skal Tykikus, den elskede Broder og tro Tjener og Medtjener i Herren, kundgøre eder alt sammen;
<num>8.</num>ham sender jeg til eder, netop for at I skulle lære at kende, hvorledes det staar til med os, og for at han skal opmuntre eders Hjerter,
<num>9.</num>tillige med Onesimus, den tro og elskede Broder, som er fra eders By; de skulle fortælle eder, hvorledes alt staar til her.

<num>10.</num>Aristarkus, min Medfange, hilser eder, og Markus, Barnabas's Søskendebarn, om hvem I have faaet Befalinger - dersom han kommer til eder, da tager imod ham -
<num>11.</num>og Jesus, som kaldes Justus, hvilke af de omskaarne ere de eneste Medarbejdere for Guds Rige, som ere blevne mig en Trøst.
<num>12.</num>Epafras hilser eder, han, som er fra eders By, en Kristi Jesu Tjener, som altid strider for eder i sine Bønner, før at I maa staa fuldkomne og fuldvisse i al Guds Villie.
<num>13.</num>Thi jeg giver ham det Vidnesbyrd, at han har megen Møje for eder og dem i Laodikea og dem i Hierapolis,
<num>14.</num>Lægen Lukas, den elskede, hilser eder, og Demas.
<num>15.</num>Hilser Brødrene i Laodikea og Nymfas og Menigheden i deres Hus.
<num>16.</num>Og naar dette Brev er oplæst hos eder, da sørger for, at det ogsaa bliver oplæst i Laodikensernes Menighed, og at I ogsaa læse Brevet fra Laodikea.
<num>17.</num>Og siger til Arkippus: Giv Agt paa den Tjeneste, som du har modtaget i Herren, at du fuldbyrder den.

<num>18.</num>Hilsenen med min, Paulus's, egen Haand. Kommer mine Lænker i Hu Naade være med eder!
</prose>
</body>
</text>
</workbody>
</kalliopework>

<?xml version="1.0" encoding="UTF-8"?>
<!DOCTYPE kalliopework SYSTEM "../../data/kalliopework.dtd">
<kalliopework id="nahum" author="bibel" status="complete" type="poetry">
<workhead>
   <title>Nahums Bog</title>
   <year>?</year>
   <quality>korrektur1</quality>
   <cvs-timestamp>$Id$</cvs-timestamp>
</workhead>
<workbody>

<text id="bibelnahum01" skip-index="true">
<head>
   <title>Nahums Bog 1</title>
   <toctitle>Nahums Bog 1</toctitle>
   <indextitle>Nahums Bog 1</indextitle>
   <firstline>Et Udsagn om Nineve. En Bog om Elkosjiten Nahums Syn</firstline>
   <quality>korrektur1</quality>
</head>
<body>
<prose>
<num>1.</num>Et Udsagn om Nineve. En Bog om Elkosjiten Nahums Syn.

<num>2.</num>En nidkær Gud, en Hævner er HERREN, en Hævner er HERREN og fuld af Vrede, en Hævner er HERREN mod Uvenner, han gemmer paa Vrede mod Fjender.
<num>3.</num>HERREN er langmodig, hans Kraft er stor, HERREN lader intet ustraffet. I Uvejr og Storm er hans Vej, Skyer er hans Fødders Støv.
<num>4.</num>Han truer og udtørrer Havet, gør alle Strømme tørre; Basan og Karmel vansmægter, Libanons Skud visner hen.
<num>5.</num>Bjergene skælver for ham, Højene staar og svajer; Jorden krummer sig for ham, Jorderig og alle, som bor der.
<num>6.</num>Hvem kan staa for hans Vrede, hvo holder Stand mod hans Harmglød? Hans Harme strømmer som Ild, og Fjeldene styrter for ham.
<num>7.</num>HERREN er god, et Værn paa Trængselens Dag; han kender dem, som lider paa ham,
<num>8.</num>og fører dem gennem Skybrud. Sine Avindsmænd gør han til intet, støder Fjenderne ud i Mørke.
<num>9.</num>Hvad pønser I paa mod HERREN? Han tilintetgør i Bund og Grund; ej kommer der to Gange Nød.
<num>10.</num>Er de end som sammenflettet Tjørn og gennemdrukne af Vin, skal de dog fortæres som fuldtørt Straa.

<num>11.</num>Fra dig er der en draget ud med ondt i Sinde mod Herren, med Niddingeraad.
<num>12.</num>Saa siger HERREN: Er de end fuldtallige og aldrig saa mange, skal de dog omhugges og forsvinde. Har jeg end ydmyget dig, gør jeg det ikke mere.
<num>13.</num>Nu sønderbryder jeg det Aag, han lagde paa dig, og sprænger dine Baand.
<num>14.</num>Om dig lyder HERRENs Bud: Dit Navn skal ikke ihukommes mere.  Af din Guds Hus udrydder jeg det skaarne og støbte Billede, og jeg skænder din Grav.
</prose>
</body>
</text>

<text id="bibelnahum02" skip-index="true">
<head>
   <title>Nahums Bog 2</title>
   <toctitle>Nahums Bog 2</toctitle>
   <indextitle>Nahums Bog 2</indextitle>
   <firstline>Se, Glædesbudet, som kundgør Fred, skrider frem over Bjergene</firstline>
   <quality>korrektur1</quality>
</head>
<body>
<prose>
<num>1.</num>Se, Glædesbudet, som kundgør Fred, skrider frem over Bjergene. Fejr dine Fester, Juda, indfri dine Løfter! Thi aldrig skal Niddingen mer drage gennem dig; han er udryddet helt og holdent.

<num>2.</num>Hærgeren drager imod dig, hold Vagt med Omhu, hold Udkig, omgjord din Lænd, saml al din Kraft!

<num>3.</num>Thi HERREN genrejser Jakobs og Israels Højhed; dem har jo Hærværksmænd hærget og ødt deres Ranker.

<num>4.</num>Hans Heltes Skjolde er røde, hans Stridsmænd skarlagenklædt, hans Vogne funkler af Staal, den Dag han ruster og Spydene svinges.
<num>5.</num>Igennem Gaderne raser Vognene frem, hen over Torvene farer de i susende Fart; de ser ud som Fakler, farer frem og tilbage som Lyn.
<num>6.</num>Hans Helte kaldes frem, de snubler i Farten, de styrter frem imod Muren. Skjoldtaget er rejst.
<num>7.</num>Flodportene bliver aabnet, Kongsgaarden vakler.
<num>8.</num>Herskerinden føres bort i Landflygtighed med sine Terner; de sukker som kurrende Duer, slaar sig for Brystet.
<num>9.</num>Nineve er som en Dam, hvis Vand flyder bort. "Stands dog, stands dog!" raabes der, men ingen vender om.
<num>10.</num>Ran Sølv, ran Guld! Der er Liggendefæ uden Ende, alskens kostbare Ting i store Maader.
<num>11.</num>Tomt og tømt og udtømt, ængstede Hjerter, rystende Knæ og Skælven i alle Lænder! Og alle Ansigter blegner.
<num>12.</num>Hvor er nu Løvernes Bo, Ungløvernes Hule, hvor Løven trak sig tilbage, hvor Ungløven ej kunde skræmmes?
<num>13.</num>Den røved til Ungernes Tarv og myrded til Løvinderne, fyldte sine Hier med Bytte, sit Bo med Rov.
<num>14.</num>Se, jeg kommer over dig, lyder det fra Hærskarers HERRE, dit Lejrsted lader jeg gaa op i Røg. Dine Ungløver skal Sværdet fortære; jeg rydder din Røverfærd bort fra Jorden. Dine Sendebuds Røst skal aldrig høres mer.
</prose>
</body>
</text>

<text id="bibelnahum03" skip-index="true">
<head>
   <title>Nahums Bog 3</title>
   <toctitle>Nahums Bog 3</toctitle>
   <indextitle>Nahums Bog 3</indextitle>
   <firstline>Ve Byen, der drypper af Blod, hvor der kun tales Løgn</firstline>
   <quality>korrektur1</quality>
</head>
<body>
<prose>
<num>1.</num>Ve Byen, der drypper af Blod, hvor der kun tales Løgn, saa fuld af Ran, med Rov uden Ende!
<num>2.</num>Hør Smæld og raslende Vogne, jagende Heste,
<num>3.</num>Stridsvognenes vilde Dans og stejlende Heste! Sværdblink og lynende Spyd, faldne i Mængde, Masser af døde, endeløse Dynger af Lig, man snubler over Lig!
<num>4.</num>For Skøgens vidt drevne Utugt, den fagre, udlært i Trolddom, som besnærede Folk ved Utugt, Stammer ved Trolddom,
<num>5.</num>kommer jeg over dig, lyder det fra Hærskarers HERRE; dit Slæb slaar jeg op i Ansigtet paa dig, lader Folkeslag se din Blusel, Riger din Skam,
<num>6.</num>dænger dig til med Skarn og vanærer dig, ja sætter dig i Gabestok.
<num>7.</num>Enhver, som faar dig at se, skal fly fra dig og sige: "Nineve er ødelagt, hvem vil ynke det, hvor skal jeg hente en til at give det Trøst?"

<num>8.</num>Mon du er bedre end No-Amon, der laa ved Strømme, omgivet af Vand som Bolværk, med Vand til Mur?
<num>9.</num>Dets Styrke var Ætiopere og Ægyptere uden Tal; Put og Libyer kom det til Hjælp.
<num>10.</num>Dog førtes det bort, i Fangenskab maatte det vandre, paa alle Gadehjørner knustes ogsaa dets spæde; og om dets ædle kastedes Lod, alle dets Stormænd lagdes i Lænker.
<num>11.</num>Ogsaa du skal drikke og synke i Afmagt, ogsaa du skal søge i Ly for Fjenden.
<num>12.</num>Alle dine Fæstninger er Figener og tidligmoden Frugt; naar de rystes, falder de den spisende i Munden.
<num>13.</num>Se, Folket i dig er som Kvinder, vidaabne for Fjenden er Portene ind til dit Land, Ild fortæred dine Slaaer.

<num>14.</num>Øs Vand til Brug, naar du omringes, styrk dine Fæstninger, træd Dynd, stamp Ler, tag fat paa Teglstensformen.
<num>15.</num>Ild skal fortære dig paa Stedet. Sværd udrydde dig, fortære dig som Springere. Er du end talrig som Springere, talrig som Græshopper,
<num>16.</num>er end dine Købmænd flere end Himlens Stjerner - Græshoppen kaster sin Vingeskal og flyver!
<num>17.</num>Dine Fogeder er som Græshopper, dine Tipsarer som Græshoppesværme; de lejrer sig i Hegn, naar Dagen er sval; men naar Solen staar op, er de borte, man ved ej hvor.

<num>18.</num>Hvor sov dine Hyrder fast, du Assurs Konge! Dine Helte blunded; dit Folk er spredt paa Bjergene, ingen samler dem.
<num>19.</num>Ulægeligt er dit Brud, dit Saar er til Døden. Alle, som hører om dig, klapper i Haand; thi hvem fik ikke din Ondskab stadig at føle?
</prose>
</body>
</text>
</workbody>
</kalliopework>

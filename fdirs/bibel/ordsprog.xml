<?xml version="1.0" encoding="UTF-8"?>
<!DOCTYPE kalliopework SYSTEM "../../data/kalliopework.dtd">
<kalliopework id="ordsprog" author="bibel" status="complete" type="poetry">
<workhead>
   <title>Ordsprogenes Bog</title>
   <year>?</year>
   <quality>korrektur1</quality>
   <cvs-timestamp>$Id$</cvs-timestamp>
</workhead>
<workbody>

<text id="bibelordsprog01" skip-index="true">
<head>
   <title>Ordsprogenes Bog 1</title>
   <toctitle>Ordsprogenes Bog 1</toctitle>
   <indextitle>Ordsprogenes Bog 1</indextitle>
   <firstline>Ordsprog af Salomo, Davids Søn, Israels Konge</firstline>
   <quality>korrektur1</quality>
</head>
<body>
<prose>
<num>1.</num>Ordsprog af Salomo, Davids Søn, Israels Konge.
<num>2.</num>Af dem skal man lære Visdom og Tugt, nemme forstandig Tale,
<num>3.</num>tage mod Tugt, som gør klog, mod Retfærdighed, Ret og Retsind;
<num>4.</num>de skal give tankeløse Klogskab, Ungdommen Kundskab og Kløgt;
<num>5.</num>den vise høre og øge sin Viden, den forstandige vinde sig Levekunst;
<num>6.</num>de skal lære at tyde Ordsprog og Billeder, de vises Ord og Gaader.

<num>7.</num>HERRENs Frygt er Kundskabs Begyndelse, Daarer ringeagter Visdom og Tugt.
<num>8.</num>Hør, min Søn, paa din Faders Tugt, opgiv ikke din Moders Belæring.
<num>9.</num>thi begge er en yndig Krans til dit Hoved og Kæder til din Hals.
<num>10.</num>Min Søn, sig nej, naar Syndere lokker!
<num>11.</num>Siger de: "Kom med, lad os lure paa den fromme, lægge Baghold for sagesløs, skyldfri Mand!
<num>12.</num>Som Dødsriget sluger vi dem levende, med Hud og Haar, som for de i Graven.
<num>13.</num>Vi vinder os Gods og Guld, vi fylder vore Huse med Rov.
<num>14.</num>Gør fælles Sag med os; vi har alle fælles Pung!"
<num>15.</num>- min Søn, gaa da ikke med dem, hold din Fod fra deres Sti;
<num>16.</num>thi deres Fødder løber efter ondt, de haster for at udgyde Blod.
<num>17.</num>Thi det er unyttigt at udspænde Garnet for alle Fugles Øjne;
<num>18.</num>de lurer paa eget Blod, lægger Baghold for eget Liv.
<num>19.</num>Saa gaar det enhver, der attraar Rov, det tager sin Herres Liv.

<num>20.</num>Visdommen raaber paa Gaden, paa Torvene løfter den Røsten;
<num>21.</num>oppe paa Murene kalder den, tager til Orde i Byen ved Portindgangene:
<num>22.</num>Hvor længe vil I tankeløse elske Tankeløshed, Spotterne finde deres Glæde i Spot og Daarerne hade Kundskab?
<num>23.</num>Vend eder til min Revselse! Se, jeg lader min Aand udvælde for eder, jeg kundgør eder mine Ord:
<num>24.</num>Fordi jeg raabte og I stod imod, jeg vinked og ingen ænsed det,
<num>25.</num>men I lod haant om alt mit Raad og tog ikke min Revselse til jer,
<num>26.</num>derfor ler jeg ved eders Ulykke, spotter, naar det, I frygter, kommer,
<num>27.</num>naar det, I frygter, kommer som Uvejr, naar eders Ulykke kommer som Storm, naar Trængsel og Nød kommer over jer.
<num>28.</num>Da svarer jeg ej, naar de kalder, de søger mig uden at finde,
<num>29.</num>fordi de hadede Kundskab og ikke valgte HERRENs Frygt;
<num>30.</num>mit Raad tog de ikke til sig, men lod haant om al min Revselse.
<num>31.</num>Frugt af deres Færd skal de nyde og mættes med egne Raad;
<num>32.</num>thi tankeløses Egensind bliver deres Død, Taabers Sorgløshed bliver deres Undergang;
<num>33.</num>men den, der adlyder mig, bor trygt, sikret mod Ulykkens Rædsel.
</prose>
</body>
</text>

<text id="bibelordsprog02" skip-index="true">
<head>
   <title>Ordsprogenes Bog 2</title>
   <toctitle>Ordsprogenes Bog 2</toctitle>
   <indextitle>Ordsprogenes Bog 2</indextitle>
   <firstline>Min Søn, naar du tager imod mine Ord og gemmer mine Paalæg hos dig</firstline>
   <quality>korrektur1</quality>
</head>
<body>
<prose>
<num>1.</num>Min Søn, naar du tager imod mine Ord og gemmer mine Paalæg hos dig,
<num>2.</num>idet du laaner Visdom Øre og bøjer dit Hjerte til Indsigt,
<num>3.</num>ja, kalder du paa Forstanden og løfter din Røst efter Indsigt,
<num>4.</num>søger du den som Sølv og leder den op som Skatte,
<num>5.</num>da nemmer du HERRENs Frygt og vinder dig Kundskab om Gud.
<num>6.</num>Thi HERREN, han giver Visdom, fra hans Mund kommer Kundskab og Indsigt.
<num>7.</num>Til retsindige gemmer han Lykke, han er Skjold for alle med lydefri Vandel,
<num>8.</num>idet han værner Rettens Stier og vogter sine frommes Vej.
<num>9.</num>Da nemmer du Retfærd, Ret og Retsind, hvert et Spor, som er godt.
<num>10.</num>Thi Visdom kommer i dit Hjerte, og Kundskab er liflig for din Sjæl;
<num>11.</num>Kløgt skal vaage over dig, Indsigt være din Vogter -
<num>12.</num>idet den frier dig fra den ondes Vej, fra Folk, hvis Ord kun er vrange, -
<num>13.</num>som gaar fra de lige Stier for at vandre paa Mørkets Veje.
<num>14.</num>som glæder sig ved at gøre ondt og jubler over vrangt og ondt,
<num>15.</num>de, som gaar krogede Stier og følger bugtede Spor -
<num>16.</num>idet den frier dig fra Andenmands Hustru, fra fremmed Kvinde med sleske Ord,
<num>17.</num>der sviger sin Ungdoms Ven og glemmer sin Guds Pagt;
<num>18.</num>thi en Grav til Døden er hendes Hus, til Skyggerne fører hendes Spor;
<num>19.</num>tilbage vender ingen, som gaar ind til hende, de naar ej Livets Stier -
<num>20.</num>at du maa vandre de godes Vej og holde dig til de retfærdiges Stier;
<num>21.</num>thi retsindige skal bo i Landet, lydefri levnes deri,
<num>22.</num>men gudløse ryddes af Landet, troløse rykkes derfra.
</prose>
</body>
</text>

<text id="bibelordsprog03" skip-index="true">
<head>
   <title>Ordsprogenes Bog 3</title>
   <toctitle>Ordsprogenes Bog 3</toctitle>
   <indextitle>Ordsprogenes Bog 3</indextitle>
   <firstline>Min Søn, glem ikke, hvad jeg har lært dig</firstline>
   <quality>korrektur1</quality>
</head>
<body>
<prose>
<num>1.</num>Min Søn, glem ikke, hvad jeg har lært dig, dit Hjerte tage vare paa mine Bud!
<num>2.</num>Thi en Række af Dage og Leveaar og Lykke bringer de dig.
<num>3.</num>Godhed og Troskab vige ej fra dig, bind dem som Baand om din Hals, skriv dem paa dit Hjertes Tavle!
<num>4.</num>Saa finder du Naade og Yndest i Guds og Menneskers Øjne.
<num>5.</num>Stol paa HERREN af hele dit Hjerte, men forlad dig ikke paa din Forstand;
<num>6.</num>hav ham i Tanke paa alle dine Veje, saa jævner han dine Stier.
<num>7.</num>Hold ikke dig selv for viis, frygt HERREN og vig fra det onde;
<num>8.</num>saa faar du Helse for Legemet, Lindring for dine Ledemod.
<num>9.</num>Ær med din Velstand HERREN med Førstegrøden af al din Avl;
<num>10.</num>da fyldes dine Lader med Korn, dine Perser svømmer over af Most.
<num>11.</num>Min Søn, lad ej haant om HERRENs Tugt, vær ikke ked af hans Revselse;
<num>12.</num>HERREN revser den, han elsker, han straffer den Søn, han har kær.

<num>13.</num>Lykkelig den, der har opnaaet Visdom, den, der vinder sig Indsigt;
<num>14.</num>thi den er bedre at købe end Sølv, bedre at vinde end Guld;
<num>15.</num>den er mere værd end Perler, ingen Klenodier opvejer den;
<num>16.</num>en Række af Dage er i dens højre, i dens venstre Rigdom og Ære;
<num>17.</num>dens Veje er liflige Veje, og alle dens Stier er Lykke;
<num>18.</num>den er et Livets Træ for dem, der griber den, lykkelig den, som holder den fast!
<num>19.</num>HERREN grundlagde Jorden med Visdom, grundfæsted Himlen med Indsigt;
<num>20.</num>ved hans Kundskab brød Strømmene frem, lader Skyerne Dug dryppe ned.
<num>21.</num>Min Søn, tag Vare paa Snilde og Kløgt, de slippe dig ikke af Syne;
<num>22.</num>saa bliver de Liv for din Sjæl og et yndigt Smykke til din Hals.
<num>23.</num>Da vandrer du trygt din Vej, støder ikke imod med din Fod; -
<num>24.</num>sætter du dig, skal du ikke skræmmes, lægger du dig, skal din Søvn vorde sød;
<num>25.</num>du skal ikke frygte uventet Rædsel, Uvejret, naar det kommer over gudløse;
<num>26.</num>thi HERREN skal være din Tillid, han vogter din Fod, saa den ikke hildes.

<num>27.</num>Nægt ikke den trængende Hjælp, naar det staar i din Magt at hjælpe;
<num>28.</num>sig ej til din Næste: "Gaa og kom igen, jeg vil give i Morgen!" - saafremt du har det.
<num>29.</num>Tænk ikke paa ondt mod din Næste, naar han tillidsfuldt bor i din Nærhed.
<num>30.</num>Yp ikke Trætte med sagesløs Mand, naar han ikke har voldet dig Men.
<num>31.</num>Misund ikke en Voldsmand, græm dig aldrig over hans Veje;
<num>32.</num>thi den falske er HERREN en Gru; mod retsindig er han fortrolig;
<num>33.</num>i den gudløses Hus er HERRENs Forbandelse, men retfærdiges Bolig velsigner han.
<num>34.</num>Over for Spottere bruger han Spot, men ydmyge giver han Naade.
<num>35.</num>De vise faar Ære til Arv, men Taaber høster kun Skam.
</prose>
</body>
</text>

<text id="bibelordsprog04" skip-index="true">
<head>
   <title>Ordsprogenes Bog 4</title>
   <toctitle>Ordsprogenes Bog 4</toctitle>
   <indextitle>Ordsprogenes Bog 4</indextitle>
   <firstline>Hør, I Sønner, paa en Faders Tugt, lyt til for at vinde Forstand</firstline>
   <quality>korrektur1</quality>
</head>
<body>
<prose>
<num>1.</num>Hør, I Sønner, paa en Faders Tugt, lyt til for at vinde Forstand;
<num>2.</num>thi gavnlig Viden giver jeg jer, slip ej hvad jeg har lært jer.
<num>3.</num>Da jeg var min Faders Dreng, min Moders Kælebarn og eneste,
<num>4.</num>lærte han mig og sagde: Lad dit Hjerte gribe om mine Ord, vogt mine Bud, saa skal du leve;
<num>5.</num>køb Visdom, køb Forstand, du glemme det ikke, vend dig ej bort fra min Munds Ord;
<num>6.</num>slip den ikke, saa vil den vogte dig, elsk den, saa vil den værne dig!
<num>7.</num>Køb Visdom for det bedste, du ejer, køb Forstand for alt, hvad du har;
<num>8.</num>hold den højt, saa bringer den dig højt til Vejrs, den bringer dig Ære, naar du favner den;
<num>9.</num>den sætter en yndig Krans paa dit Hoved; den rækker dig en dejlig Krone.
<num>10.</num>Hør, min Søn, tag imod mine Ord, saa bliver dine Leveaar mange.
<num>11.</num>Jeg viser dig Visdommens Vej, leder dig ad Rettens Spor;
<num>12.</num>naar du gaar, skal din Gang ej hæmmes, og løber du, snubler du ikke;
<num>13.</num>hold fast ved Tugt, lad den ikke fare, tag Vare paa den, thi den er dit Liv.
<num>14.</num>Kom ikke paa gudløses Sti, skrid ej frem ad de ondes Vej.
<num>15.</num>sky den og følg den ikke, vig fra den, gaa udenom;
<num>16.</num>thi de sover ikke, naar de ikke har syndet, og Søvnen flyr dem, naar de ej har bragt Fald.
<num>17.</num>Thi de æder Gudløsheds Brød og drikker Urettens Vin.
<num>19.</num>Gudløses Vej er som Mørket, de skønner ej, hvad de snubler over,
<num>18.</num>men retfærdiges Sti er som straalende Lys, der vokser i Glans til højlys Dag:
<num>20.</num>Mærk dig, min Søn, mine Ord, bøj Øret til, hvad jeg siger;
<num>21.</num>det slippe dig ikke af Syne, du vogte det dybt i dit Hjerte;
<num>22.</num>thi det er Liv for dem, der finder det, Helse for alt deres Kød.
<num>23.</num>Vogt dit Hjerte mer end alt andet, thi derfra udspringer Livet.
<num>24.</num>Hold dig fra Svig med din Mund, lad Læbernes Falskhed være dig fjern.
<num>25.</num>Lad dine Øjne se lige ud, dit Blik skue lige frem;
<num>26.</num>gaa ad det lige Spor, lad alle dine Veje sigte mod Maalet;
<num>27.</num>bøj hverken til højre eller venstre, lad Foden vige fra ondt!
</prose>
</body>
</text>

<text id="bibelordsprog05" skip-index="true">
<head>
   <title>Ordsprogenes Bog 5</title>
   <toctitle>Ordsprogenes Bog 5</toctitle>
   <indextitle>Ordsprogenes Bog 5</indextitle>
   <firstline>Mærk dig, min Søn, min Visdom, bøj til min Indsigt dit Øre</firstline>
   <quality>korrektur1</quality>
</head>
<body>
<prose>
<num>1.</num>Mærk dig, min Søn, min Visdom, bøj til min Indsigt dit Øre,
<num>2.</num>at Kløgt maa vaage over dig, Læbernes Kundskab vare paa dig.
<num>3.</num>Thi af Honning drypper den fremmedes Læber, glattere end Olie er hendes Gane;
<num>4.</num>men til sidst er hun besk som Malurt, hvas som tveægget Sværd;
<num>5.</num>hendes Fødder styrer nedad mod Døden, til Dødsriget stunder hendes Fjed;
<num>6.</num>hun følger ej Livets Vej, hendes Spor er bugtet, hun ved det ikke.
<num>7.</num>Hør mig da nu, min Søn, vig ikke fra min Munds Ord!
<num>8.</num>Lad din Vej være langt fra hende, kom ej hendes Husdør nær,
<num>9.</num>at du ikke maa give andre din Ære, en grusom Mand dine Aar,
<num>10.</num>at ikke dit Gods skal mætte fremmede, din Vinding ende i Andenmands Hus,
<num>11.</num>saa du gribes af Anger til sidst, naar dit Kød og Huld svinder hen,
<num>12.</num>og du siger: "Ak, at jeg hadede Tugt, at mit Hjerte lod haant om Revselse,
<num>13.</num>saa jeg ikke lød mine Læreres Røst, ej bøjed mit Øre til dem, som lærte mig!
<num>14.</num>Nær var jeg kommet i alskens Ulykke midt i Forsamling og Menighed!"
<num>15.</num>Drik Vand af din egen Cisterne og rindende Vand af din Brønd;
<num>16.</num>lad ej dine Kilder flyde paa Gaden, ej dine Bække paa Torvene!
<num>17.</num>Dig skal de tilhøre, dig alene, ingen fremmed ved Siden af dig!
<num>18.</num>Velsignet være dit Væld, og glæd dig ved din Ungdoms Hustru,
<num>19.</num>den elskelige Hind, den yndige Gazel; hendes Elskov fryde dig stedse, berus dig altid i hendes Kærlighed!
<num>20.</num>Hvi beruser du dig, min Søn, i en fremmed og tager en andens Hustru i Favn?
<num>21.</num>Thi for HERRENs Øjne er Menneskets Veje, grant følger han alle dets Spor;
<num>22.</num>den gudløse fanges af egen Brøde og holdes fast i Syndens Reb;
<num>23.</num>han dør af Mangel paa Tugt, gaar til ved sin store Daarskab.
</prose>
</body>
</text>

<text id="bibelordsprog06" skip-index="true">
<head>
   <title>Ordsprogenes Bog 6</title>
   <toctitle>Ordsprogenes Bog 6</toctitle>
   <indextitle>Ordsprogenes Bog 6</indextitle>
   <firstline>Min Søn: har du borget for din Næste og givet en anden Haandslag</firstline>
   <quality>korrektur1</quality>
</head>
<body>
<prose>
<num>1.</num>Min Søn: har du borget for din Næste og givet en anden Haandslag,
<num>2.</num>er du fanget ved dine Læber og bundet ved Mundens Ord,
<num>3.</num>gør saa dette, min Søn, og red dig, nu du er kommet i Næstens Haand: Gaa hen uden Tøven, træng ind paa din Næste;
<num>4.</num>und ikke dine Øjne Søvn, ej heller dine Øjenlaag Hvile,
<num>5.</num>red dig som en Gazel af Snaren, som en Fugl af Fuglefængerens Haand.
<num>6.</num>Gaa hen til Myren, du lade, se dens Færd og bliv viis.
<num>7.</num>Skønt uden Fyrste, Foged og Styrer,
<num>8.</num>sørger den dog om Somren for Æde og sanker sin Føde i Høst.
<num>9.</num>Hvor længe vil du ligge, du lade, naar staar du op af din Søvn?
<num>10.</num>Lidt Søvn endnu, lidt Blund, lidt Hvile med samlagte Hænder:
<num>11.</num>som en Stimand kommer da Fattigdom over dig, Trang som en skjoldvæbnet Mand.
<num>12.</num>En Nidding, en ussel Mand er den, som vandrer med Falskhed i Munden,
<num>13.</num>som blinker med Øjet, skraber med Foden og giver Tegn med Fingrene,
<num>14.</num>som smeder Rænker i Hjertet og altid kun ypper Kiv;
<num>15.</num>derfor kommer hans Undergang brat, han knuses paa Stedet, kan ikke læges.
<num>16.</num>Seks Ting hader HERREN, syv er hans Sjæl en Gru:
<num>17.</num>Stolte Øjne, Løgnetunge, Hænder, der udgyder uskyldigt Blod,
<num>18.</num>et Hjerte, der udtænker onde Raad, Fødder, der haster og iler til ondt,
<num>19.</num>falsk Vidne, der farer med Løgn, og den, som sætter Splid mellem Brødre.

<num>20.</num>Min Søn, tag Vare paa din Faders Bud, opgiv ikke din Moders Belæring,
<num>21.</num>bind dem altid paa dit Hjerte, knyt dem fast om din Hals;
<num>22.</num>paa din Vandring lede den dig, paa dit Leje vogte den dig, den tale dig til, naar du vaagner;
<num>23.</num>thi Budet er en Lygte, Læren Lys, og Tugtens Revselse Livets Vej
<num>24.</num>for at vogte dig for Andenmands Hustru, for fremmed Kvindes sleske Tunge!
<num>25.</num>Attraa ej i dit Hjerte hendes Skønhed, hendes Blik besnære dig ej!
<num>26.</num>Thi en Skøge faar man blot for et Brød, men Andenmands Hustru fanger dyrebar Sjæl.
<num>27.</num>Kan nogen bære Ild i sin Brystfold, uden at Klæderne brænder?
<num>28.</num>Kan man vandre paa glødende Kul, uden at Fødderne svides?
<num>29.</num>Saa er det at gaa ind til sin Næstes Hustru; ingen, der rører hende, slipper for Straf.
<num>30.</num>Ringeagter man ikke Tyven, naar han stjæler fot at stille sin Sult?
<num>31.</num>Om han gribes, maa han syvfold bøde og afgive alt sit Huses Gods.
<num>32.</num>Afsindig er den, der boler med hende, kun en Selvmorder handler saa;
<num>33.</num>han opnaar Hug og Skændsel, og aldrig udslettes hans Skam.
<num>34.</num>Thi Skinsyge vækker Mandens Vrede, han skaaner ikke paa Hævnens Dag;
<num>35.</num>ingen Bøde tager han god; store Tilbud rører ham ikke.
</prose>
</body>
</text>

<text id="bibelordsprog07" skip-index="true">
<head>
   <title>Ordsprogenes Bog 7</title>
   <toctitle>Ordsprogenes Bog 7</toctitle>
   <indextitle>Ordsprogenes Bog 7</indextitle>
   <firstline>Min Søn, vogt dig mine Ord, mine Bud maa du gemme hos dig</firstline>
   <quality>korrektur1</quality>
</head>
<body>
<prose>
<num>1.</num>Min Søn, vogt dig mine Ord, mine Bud maa du gemme hos dig;
<num>2.</num>vogt mine Bud, saa skal du leve, som din Øjesten vogte du, hvad jeg har lært dig;
<num>3.</num>bind dem om dine Fingre, skriv dem paa dit Hjertes Tavle,
<num>4.</num>sig til Visdommen: "Du er min Søster!" og kald Forstanden Veninde,
<num>5.</num>at den maa vogte dig for Andenmands Hustru, en fremmed Kvinde med sleske Ord.
<num>6.</num>Thi fra mit Vindue skued jeg ud, jeg kigged igennem mit Gitter;
<num>7.</num>og blandt de tankeløse saa jeg en Yngling, en uden Vid blev jeg var blandt de unge;
<num>8.</num>han gik paa Gaden tæt ved et Hjørne, skred frem paa Vej til hendes Hus
<num>9.</num>i Skumringen henimod Aften, da Nat og Mørke brød frem.
<num>10.</num>Og se, da møder Kvinden ham i Skøgedragt, underfundig i Hjertet;
<num>11.</num>løssluppen, ustyrlig er hun, hjemme fandt hendes Fødder ej Ro;
<num>12.</num>snart paa Gader, snart paa Torve, ved hvert et Hjørne lurer hun; -
<num>13.</num>hun griber i ham og kysser ham og siger med frække Miner;
<num>14.</num>"Jeg er et Takoffer skyldig og indfrier mit Løfte i Dag,
<num>15.</num>gik derfor ud for at møde dig, søge dig, og nu har jeg fundet dig!
<num>16.</num>Jeg har redt mit Leje med Tæpper, med broget ægyptisk Lærred,
<num>17.</num>jeg har stænket min Seng med Myrra, med Aloe og med Kanelbark;
<num>18.</num>kom, lad os svælge til Daggry i Vellyst, beruse os i Elskovs Lyst!
<num>19.</num>Thi Manden er ikke hjemme, - paa Langfærd er han draget;
<num>20.</num>Pengepungen tog han med, ved Fuldmaane kommer han hjem!"
<num>21.</num>Hun lokked ham med mange fagre Ord, forførte ham med sleske Læber;
<num>22.</num>tankeløst følger han hende som en Tyr, der føres til Slagtning, som en Hjort, der løber i Nettet,
<num>23.</num>til en Pil gennemborer dens Lever, som en Fugl, der falder i Snaren, uden at vide, det gælder dens Liv.
<num>24.</num>Hør mig da nu, min Søn, og lyt til min Munds Ord!
<num>25.</num>Ej bøje du Hjertet til hendes Veje, far ikke vild paa hendes Stier;
<num>26.</num>thi mange ligger slagne, hvem hun har fældet, og stor er Hoben, som hun slog ihjel.
<num>27.</num>Hendes Hus er Dødsrigets Veje, som fører til Dødens Kamre.
</prose>
</body>
</text>

<text id="bibelordsprog08" skip-index="true">
<head>
   <title>Ordsprogenes Bog 8</title>
   <toctitle>Ordsprogenes Bog 8</toctitle>
   <indextitle>Ordsprogenes Bog 8</indextitle>
   <firstline>Mon ikke Visdommen kalder, løfter Indsigten ikke sin Røst?</firstline>
   <quality>korrektur1</quality>
</head>
<body>
<prose>
<num>1.</num>Mon ikke Visdommen kalder, løfter Indsigten ikke sin Røst?
<num>2.</num>Oppe paa Høje ved Vejen, ved Korsveje træder den frem;
<num>3.</num>ved Porte, ved Byens Udgang, ved Dørenes Indgang raaber den:
<num>4.</num>Jeg kalder paa eder, I Mænd, løfter min Røst til Menneskens Børn.
<num>5.</num>I tankeløse, vind jer dog Klogskab, I Taaber, saa faa dog Forstand!
<num>6.</num>Hør, thi jeg fører ædel Tale, aabner mine Læber med retvise Ord;
<num>7.</num>ja, Sandhed taler min Gane, gudløse Læber er mig en Gru.
<num>8.</num>Rette er alle Ord af min Mund, intet er falskt eller vrangt;
<num>9.</num>de er alle ligetil for den kloge, retvise for dem der vandt Indsigt.
<num>10.</num>Tag ved Lære, tag ikke mod Sølv, tag mod Kundskab fremfor udsøgt Guld;
<num>11.</num>thi Visdom er bedre end Perler, ingen Skatte opvejer den.
<num>12.</num>Jeg, Visdom, er Klogskabs Nabo og raader over Kundskab og Kløgt.
<num>13.</num>HERRENs Frygt er Had til det onde. Jeg hader Hovmod og Stolthed, den onde Vej og den falske Mund.
<num>14.</num>Jeg ejer Raad og Visdom, jeg har Forstand, jeg har Styrke.
<num>15.</num>Ved mig kan Konger styre og Styresmænd give retfærdige Love;
<num>16.</num>ved mig kan Fyrster raade og Stormænd dømme Jorden.
<num>17.</num>Jeg elsker dem, der elsker mig, og de, der søger mig, finder mig.
<num>18.</num>Hos mig er der Rigdom og Ære, ældgammelt Gods og Retfærd.
<num>19.</num>Min Frugt er bedre end Guld og Malme, min Afgrøde bedre end kosteligt Sølv.
<num>20.</num>Jeg vandrer paa Retfærds Vej, midt hen ad Rettens Stier
<num>21.</num>for at tildele dem, der elsker mig, Gods og fylde deres Forraadshuse.
<num>22.</num>Mig skabte HERREN først blandt sine Værker, i Urtid, førend han skabte andet;
<num>23.</num>jeg blev frembragt i Evigheden, i Begyndelsen, i Jordens tidligste Tider;
<num>24.</num>jeg fødtes, før Verdensdybet var til, før Kilderne, Vandenes Væld, var til;
<num>25.</num>førend Bjergene sænkedes, før Højene fødtes jeg,
<num>26.</num>førend han skabte Jord og Marker, det første af Jordsmonnets Støv.
<num>27.</num>Da han grundfæsted Himlen, var jeg hos ham, da han satte Hvælv over Verdensdybet.
<num>28.</num>Da han fæstede Skyerne oventil og gav Verdensdybets Kilder deres faste Sted,
<num>29.</num>da han satte Havet en Grænse, at Vandene ej skulde bryde hans Lov, da han lagde Jordens Grundvold,
<num>30.</num>da var jeg Fosterbarn hos ham, hans Glæde Dag efter Dag; for hans Aasyn leged jeg altid,
<num>31.</num>leged paa hans vide Jord og havde min Glæde af Menneskens Børn.
<num>32.</num>Og nu, I Sønner, hør mig! Vel den, der vogter paa mine Veje!
<num>33.</num>Hør paa Tugt og bliv vise, lad ikke haant derom!
<num>34.</num>Lykkelig den, der hører paa mig, saa han daglig vaager ved mine Døre og vogter paa mine Dørstolper.
<num>35.</num>Thi den, der finder mig; finder Liv og opnaar Yndest hos HERREN;
<num>36.</num>men den, som mister mig, skader sig selv; enhver, som hader mig, elsker Døden.
</prose>
</body>
</text>

<text id="bibelordsprog09" skip-index="true">
<head>
   <title>Ordsprogenes Bog 9</title>
   <toctitle>Ordsprogenes Bog 9</toctitle>
   <indextitle>Ordsprogenes Bog 9</indextitle>
   <firstline>Visdommen bygged sig Hus, rejste sig Støtter syv</firstline>
   <quality>korrektur1</quality>
</head>
<body>
<prose>
<num>1.</num>Visdommen bygged sig Hus, rejste sig Støtter syv,
<num>2.</num>slagted sit Kvæg og blanded sin Vin, hun har ogsaa dækket sit Bord;
<num>3.</num>hun har sendt sine Terner ud, byder ind paa Byens højeste Steder:
<num>4.</num>Hvo som er tankeløs, han komme hid, jeg taler til dem, som er uden Vid:
<num>5.</num>Kom og smag mit Brød og drik den Vin, jeg har blandet!
<num>6.</num>Lad Tankeløshed fare, saa skal I leve, skrid frem ad Forstandens Vej!
<num>7.</num>Tugter man en Spotter, henter man sig Haan; revser man en gudløs, høster man Skam;
<num>8.</num>revs ikke en Spotter, at han ikke skal hade dig, revs den vise, saa elsker han dig;
<num>9.</num>giv til den vise, saa bliver han visere, lær den retfærdige, saa øges hans Viden.
<num>10.</num>HERRENs Frygt er Visdoms Grundlag, at kende den HELLIGE, det er Forstand.
<num>11.</num>Thi mange bliver ved mig dine Dage, dine Livsaars Tal skal øges.
<num>12.</num>Er du viis, er det til Gavn for dig selv; spotter du, bærer du ene Følgen!
<num>13.</num>Daarskaben, hun slaar sig løs og lokker og kender ikke til Skam;
<num>14.</num>hun sidder ved sit Huses Indgang, troner paa Byens Høje
<num>15.</num>og byder dem ind, der kommer forbi, vandrende ad deres slagne Vej:
<num>16.</num>Hvo som er tankeløs, han komme hid, jeg taler til dem, som er uden Vid:
<num>17.</num>Stjaalen Drik er sød, lønligt Brød er lækkert!
<num>18.</num>Han ved ej, at Skyggerne dvæler der, hendes Gæster er i Dødsrigets Dyb.
</prose>
</body>
</text>

<text id="bibelordsprog10" skip-index="true">
<head>
   <title>Ordsprogenes Bog 10</title>
   <toctitle>Ordsprogenes Bog 10</toctitle>
   <indextitle>Ordsprogenes Bog 10</indextitle>
   <firstline>Salomos Ordsprog</firstline>
   <quality>korrektur1</quality>
</head>
<body>
<prose>
<num>1.</num>Salomos Ordsprog. Viis Søn glæder sin Fader, taabelig Søn er sin Moders Sorg.
<num>2.</num>Gudløsheds Skatte gavner intet, men Retfærd redder fra Død.
<num>3.</num>HERREN lader ej en retfærdig sulte, men gudløses Attraa støder han fra sig.
<num>4.</num>Doven Haand skaber Fattigdom, flittiges Haand gør rig.
<num>5.</num>En klog Søn samler om Sommeren, en daarlig sover om Høsten.
<num>6.</num>Velsignelse er for retfærdiges Hoved, paa Uret gemmer gudløses Mund.
<num>7.</num>Den retfærdiges Minde velsignes, gudløses Navn smuldrer hen.
<num>8.</num>Den vise tager mod Paabud, den brovtende Daare styrtes.
<num>9.</num>Hvo lydefrit vandrer, vandrer trygt; men hvo der gaar Krogveje, ham gaar det ilde.
<num>10.</num>Blinker man med Øjet, volder man ondt, den brovtende Daare styrtes.
<num>11.</num>Den retfærdiges Mund er en Livsens Kilde, paa Uret gemmer gudløses Mund.
<num>12.</num>Had vækker Splid, Kærlighed skjuler alle Synder.
<num>13.</num>Paa den kloges Læber finder man Visdom, Stok er til Ryg paa Mand uden Vid.
<num>14.</num>De vise gemmer den Indsigt, de har, Daarens Mund er truende Vaade.
<num>15.</num>Den riges Gods er hans faste Stad, Armod de ringes Vaade.
<num>16.</num>Den retfærdiges Vinding tjener til Liv, den gudløses Indtægt til Synd.
<num>17.</num>At vogte paa Tugt er Vej til Livet, vild farer den, som viser Revselse fra sig.
<num>18.</num>Retfærdige Læber tier om Had, en Taabe er den, der udspreder Rygter.
<num>19.</num>Ved megen Tale undgaas ej Brøde, klog er den, der vogter sin Mund.
<num>20.</num>Den retfærdiges Tunge er udsøgt Sølv, gudløses Hjerte er intet værd.
<num>21.</num>Den retfærdiges Læber nærer mange, Daarerne dør af Mangel paa Vid.
<num>22.</num>HERRENs Velsignelse, den gør rig, Slid og Slæb lægger intet til.
<num>23.</num>For Taaben er Skændselsgerning en Leg, Visdom er Leg for Mand med Indsigt.
<num>24.</num>Hvad en gudløs frygter, kommer over hans Hoved, hvad retfærdige ønsker, bliver dem givet.
<num>25.</num>Naar Storm farer frem, er den gudløse borte, den retfærdige staar paa evig Grund.
<num>26.</num>Som Eddike for Tænder og Røg for Øjne saa er den lade for dem, der sender ham.
<num>27.</num>HERRENs Frygt lægger Dage til, gudløses Aar kortes af.
<num>28.</num>Retfærdige har Glæde i Vente, gudløses Haab vil briste.
<num>29.</num>For lydefri Vandel er HERREN et Værn, men en Rædsel for Udaadsmænd.
<num>30.</num>Den retfærdige rokkes aldrig, ikke skal gudløse bo i Landet.
<num>31.</num>Den retfærdiges Mund bærer Visdoms Frugt, den falske Tunge udryddes.
<num>32.</num>Den retfærdiges Læber søger yndest, gudløses Mund bærer Falskheds Frugt.
</prose>
</body>
</text>

<text id="bibelordsprog11" skip-index="true">
<head>
   <title>Ordsprogenes Bog 11</title>
   <toctitle>Ordsprogenes Bog 11</toctitle>
   <indextitle>Ordsprogenes Bog 11</indextitle>
   <firstline>Falske Vægtskaale er HERREN en Gru, fuldvægtigt Lod er efter hans Sind</firstline>
   <quality>korrektur1</quality>
</head>
<body>
<prose>
<num>1.</num>Falske Vægtskaale er HERREN en Gru, fuldvægtigt Lod er efter hans Sind.
<num>2.</num>Kommer Hovmod, kommer og Skændsel, men med ydmyge følger der Visdom.
<num>3.</num>Retsindiges Uskyld leder dem trygt, troløses Falskhed lægger dem øde.
<num>4.</num>Ej hjælper Rigdom paa Vredens Dag, men Retfærd redder fra Døden.
<num>5.</num>Den lydefris Retfærd jævner hans Vej, for sin Gudløshed falder den gudløse.
<num>6.</num>Retsindiges Retfærd bringer dem Frelse, troløse fanges i egen Attraa.
<num>7.</num>Ved Døden brister den gudløses Haab, Daarers Forventning brister.
<num>8.</num>Den retfærdige fries af Trængsel, den gudløse kommer i hans Sted.
<num>9.</num>Med sin Mund lægger vanhellig Næsten øde, retfærdige fries ved Kundskab.
<num>10.</num>Ved retfærdiges Lykke jubler en By, der er Fryd ved gudløses Undergang.
<num>11.</num>Ved retsindiges Velsignelse rejser en By sig, den styrtes i Grus ved gudløses Mund.
<num>12.</num>Mand uden Vid ser ned paa sin Næste, hvo, som har Indsigt, tier.
<num>13.</num>Bagtaleren røber, hvad ham er betroet, den paalidelige skjuler Sagen.
<num>14.</num>Uden Styre staar et Folk for Fald, vel staar det til, hvor mange giver Raad.
<num>15.</num>Den gaar det ilde, som borger for andre, tryg er den, der hader Haandslag.
<num>16.</num>Yndefuld Kvinde vinder Manden Ære; hader hun Retsind, volder hun Skændsel.  De lade maa savne Gods, flittige vinder sig Rigdom.
<num>17.</num>Kærlig Mand gør vel mod sin Sjæl, den grumme er haard ved sit eget Kød.
<num>18.</num>Den gudløse skaber kun skuffende Vinding, hvo Retfærd saar, faar virkelig Løn.
<num>19.</num>At hige efter Retfærd er Liv, at jage efter ondt er Død.
<num>20.</num>De svigefulde er HERREN en Gru, hans Velbehag ejer, hvo lydefrit vandrer.
<num>21.</num>Visselig undgaar den onde ej Straf, de retfærdiges Æt gaar fri.
<num>22.</num>Som Guldring i Svinetryne er fager Kvinde, der ikke kan skønne.
<num>23.</num>Retfærdiges Ønske bliver kun til Lykke, gudløse har kun Vrede i Vente.
<num>24.</num>En strør om sig og gør dog Fremgang, en anden nægter sig alt og mangler.
<num>25.</num>Gavmild Sjæl bliver mæt; hvo andre kvæger, kvæges og selv.
<num>26.</num>Hvo Kornet gemmer, ham bander Folket, Velsignelse kommer over den, som sælger.
<num>27.</num>Hvo der jager efter godt, han søger efter Yndest, hvo der higer efter ondt, ham kommer det over.
<num>28.</num>Hvo der stoler paa sin Rigdom, falder, retfærdige grønnes som Løv.
<num>29.</num>Den, der øder sit Hus, høster Vind, Daare bliver Vismands Træl.
<num>30.</num>Retfærds Frugt er et Livets Træ, Vismand indfanger Sjæle.
<num>31.</num>En retfærdig reddes med Nød og næppe, endsige en gudløs, en, der synder.
</prose>
</body>
</text>

<text id="bibelordsprog12" skip-index="true">
<head>
   <title>Ordsprogenes Bog 12</title>
   <toctitle>Ordsprogenes Bog 12</toctitle>
   <indextitle>Ordsprogenes Bog 12</indextitle>
   <firstline>At elske Tugt er at elske Kundskab, at hade Revselse er dumt</firstline>
   <quality>korrektur1</quality>
</head>
<body>
<prose>
<num>1.</num>At elske Tugt er at elske Kundskab, at hade Revselse er dumt.
<num>2.</num>Den gode vinder Yndest hos HERREN, den rænkefulde dømmer han skyldig.
<num>3.</num>Ingen staar fast ved Gudløshed, men retfærdiges Rod skal aldrig rokkes.
<num>4.</num>En duelig Kvinde er sin Ægtemands Krone, en daarlig er som Edder i hans Ben.
<num>5.</num>Retfærdiges Tanker er Ret, gudløses Opspind er Svig.
<num>6.</num>Gudløses Ord er paa Lur efter Blod, retsindiges Mund skal bringe dem Frelse.
<num>7.</num>Gudløse styrtes og er ikke mer, retfærdiges Hus staar fast.
<num>8.</num>For sin Klogskab prises en Mand, til Spot bliver den, hvis Vid er vrangt.
<num>9.</num>Hellere overses, naar man holder Træl, end optræde stort, naar man mangler Brød.
<num>10.</num>Den retfærdige føler med sit Kvæg, gudløses Hjerte er grumt.
<num>11.</num>Den mættes med Brød, som dyrker sin Jord, uden Vid er den, der jager efter Tomhed.
<num>12.</num>De ondes Fæstning jævnes med Jorden, de retfærdiges Rod holder Stand.
<num>13.</num>I Læbernes Brøde hildes den onde, den retfærdige undslipper Nøden.
<num>14.</num>Af sin Munds Frugt mættes en Mand med godt, et Menneske faar, som hans Hænder har øvet.
<num>15.</num>Daarens Færd behager ham selv, den vise hører paa Raad.
<num>16.</num>En Daare giver straks sin Krænkelse Luft, den kloge spottes og lader som intet.
<num>17.</num>Den sanddru fremfører, hvad der er ret, det falske Vidne kommer med Svig.
<num>18.</num>Mangens Snak er som Sværdhug, de vises Tunge læger.
<num>19.</num>Sanddru Læbe bestaar for evigt, Løgnetunge et Øjeblik.
<num>20.</num>De, som smeder ondt, har Svig i Hjertet; de, der stifter Fred, har Glæde.
<num>21.</num>Den retfærdige times der intet ondt, - gudløse oplever Vanheld paa Vanheld.
<num>22.</num>Løgnelæber er HERREN en Gru, de ærlige har hans Velbehag.
<num>23.</num>Den kloge dølger sin Kundskab, Taabers Hjerte udraaber Daarskab.
<num>24.</num>De flittiges Haand skal raade, den lade tvinges til Hoveriarbejde.
<num>25.</num>Hjertesorg bøjer til Jorden, et venligt Ord gør glad.
<num>26.</num>Den retfærdige vælger sin Græsgang, gudløses Vej vildleder dem selv.
<num>27.</num>Ladhed opskræmmer intet Vildt, men kosteligt Gods faar den flittige tildelt.
<num>28.</num>Paa Retfærds Sti er der Liv, til Døden fører den onde Vej.
</prose>
</body>
</text>

<text id="bibelordsprog13" skip-index="true">
<head>
   <title>Ordsprogenes Bog 13</title>
   <toctitle>Ordsprogenes Bog 13</toctitle>
   <indextitle>Ordsprogenes Bog 13</indextitle>
   <firstline>Viis Søn elsker Tugt, spotter hører ikke paa Skænd</firstline>
   <quality>korrektur1</quality>
</head>
<body>
<prose>
<num>1.</num>Viis Søn elsker Tugt, spotter hører ikke paa Skænd.
<num>2.</num>Af sin Munds Frugt nyder en Mand kun godt, til Vold staar troløses Hu.
<num>3.</num>Vogter man Munden, bevarer man Sjælen, den aabenmundede falder i Vaade.
<num>4.</num>Den lade attraar uden at faa, men flittiges Sjæl bliver mæt.
<num>5.</num>Den retfærdige hader Løgnetale, den gudløse spreder Skam og Skændsel.
<num>6.</num>Retfærd skærmer, hvo lydefrit vandrer, Synden fælder de gudløse.
<num>7.</num>Mangen lader rig og ejer dog intet, mangen lader fattig og ejer dog meget.
<num>8.</num>Mands Rigdom er Løsepenge for hans Liv, Fattigmand faar ingen Trusel at høre.
<num>9.</num>Retfærdiges Lys bryder frem, gudløses Lampe gaar ud.
<num>10.</num>Ved Hovmod vækkes kun Splid, hos dem, der lader sig raade, er Visdom.
<num>11.</num>Rigdom, vundet i Hast, smuldrer hen, hvad der samles Haandfuld for Haandfuld, øges.
<num>12.</num>At bie længe gør Hjertet sygt, opfyldt Ønske er et Livets Træ.
<num>13.</num>Den, der lader haant om Ordet, slaas ned, den, der frygter Budet, faar Løn.
<num>14.</num>Vismands Lære er en Livsens Kilde, derved undgaas Dødens Snarer.
<num>15.</num>God Forstand vinder Yndest, troløses Vej er deres Undergang.
<num>16.</num>Hver, som er klog, gaar til Værks med Kundskab, Taaben udfolder Daarskab.
<num>17.</num>Gudløs Budbringer gaar det galt, troværdigt Bud bringer Lægedom.
<num>18.</num>Afvises Tugt, faar man Armod og Skam; agtes paa Revselse, bliver man æret.
<num>19.</num>Opfyldt Ønske er sødt for Sjælen, at vige fra ondt er Taaber en Gru.
<num>20.</num>Omgaas Vismænd, saa bliver du viis, ilde faren er Taabers Ven.
<num>21.</num>Vanheld følger Syndere, Lykken naar de retfærdige.
<num>22.</num>Den gode efterlader Børnebørn Arv, til retfærdige gemmes Synderens Gods.
<num>23.</num>Paa Fattigfolks Nyjord er rigelig Føde, mens mangen rives bort ved Uret.
<num>24.</num>Hvo Riset sparer, hader sin Søn, den, der elsker ham, tugter i Tide.
<num>25.</num>Den retfærdige spiser, til Sulten er stillet, gudløses Bug er tom.
</prose>
</body>
</text>

<text id="bibelordsprog14" skip-index="true">
<head>
   <title>Ordsprogenes Bog 14</title>
   <toctitle>Ordsprogenes Bog 14</toctitle>
   <indextitle>Ordsprogenes Bog 14</indextitle>
   <firstline>Visdom bygger sit Hus, Daarskabs Hænder river det ned</firstline>
   <quality>korrektur1</quality>
</head>
<body>
<prose>
<num>1.</num>Visdom bygger sit Hus, Daarskabs Hænder river det ned.
<num>2.</num>Hvo redeligt vandrer, frygter HERREN, men den, som gaar Krogveje, agter ham ringe.
<num>3.</num>I Daarens Mund er Ris til hans Ryg, for de vise staar Læberne Vagt.
<num>4.</num>Naar der ikke er Okser, er Laden tom, ved Tyrens Kraft bliver Høsten stor.
<num>5.</num>Sanddru Vidne lyver ikke, det falske Vidne farer med Løgn.
<num>6.</num>Spotter søger Visdom, men finder den ikke, til Kundskab kommer forstandig let.
<num>7.</num>Gaa fra en Mand, som er en Taabe, der mærker du intet til Kundskabs Læber.
<num>8.</num>Den kloge i sin Visdom er klar paa sin Vej, men Taabers Daarskab er Svig.
<num>9.</num>Med Daarer driver Skyldofret Spot, men Velvilje raader iblandt retsindige.
<num>10.</num>Hjertet kender sin egen Kvide, fremmede blander sig ej i dets Glæde.
<num>11.</num>Gudløses Hus lægges øde, retsindiges Telt staar i Blomst.
<num>12.</num>Mangen Vej synes Manden ret, og saa er dens Ende dog Dødens Veje.
<num>13.</num>Selv under Latter kan Hjertet lide, og Glædens Ende er Kummer.
<num>14.</num>Af sine Veje mættes den frafaldne, af sine Gerninger den, som er god.
<num>15.</num>Den tankeløse tror hvert Ord, den kloge overtænker sine Skridt.
<num>16.</num>Den vise ængstes og skyr det onde, Taaben buser sorgløs paa.
<num>17.</num>Den hidsige bærer sig taabeligt ad, man hader rænkefuld Mand.
<num>18.</num>De tankeløse giver Daarskab i Arv, de kloge efterlader sig Kundskab.
<num>19.</num>Onde maa bukke for gode, gudløse staa ved retfærdiges Døre.
<num>20.</num>Fattigmand hades endog af sin Ven, men Rigmands Venner er mange.
<num>21.</num>Den, der foragter sin Næste, synder, lykkelig den, der har Medynk med arme.
<num>22.</num>De, som virker ondt, farer visselig vild; de, som virker godt, finder Naade og Trofasthed.
<num>23.</num>Ved al Slags Møje vindes der noget, Mundsvejr volder kun Tab.
<num>24.</num>De vises Krone er Kløgt, Taabers Krans er Daarskab.
<num>25.</num>Sanddru Vidne frelser Sjæle; den, som farer med Løgn, bedrager.
<num>26.</num>Den stærkes Tillid er HERRENs Frygt, hans Sønner skal have en Tilflugt.
<num>27.</num>HERRENs Frygt er en Livsens Kilde, derved undgaas Dødens Snarer.
<num>28.</num>At Folket er stort, er Kongens Hæder, Brist paa Folk er Fyrstens Fald.
<num>29.</num>Den sindige er rig paa Indsigt, den heftige driver det vidt i Daarskab.
<num>30.</num>Sagtmodigt Hjerte er Liv for Legemet, Avind er Edder i Benene.
<num>31.</num>At kue den ringe er Haan mod hans Skaber, han æres ved Medynk med fattige.
<num>32.</num>Ved sin Ondskab styrtes den gudløse, ved lydefri Færd er retfærdige trygge.
<num>33.</num>Visdom bor i forstandiges Hjerte, i Taabers Indre kendes den ikke.
<num>34.</num>Retfærdighed løfter et Folk, men Synd er Folkenes Skændsel.
<num>35.</num>En klog Tjener har Kongens Yndest, en vanartet rammer hans Vrede.
</prose>
</body>
</text>

<text id="bibelordsprog15" skip-index="true">
<head>
   <title>Ordsprogenes Bog 15</title>
   <toctitle>Ordsprogenes Bog 15</toctitle>
   <indextitle>Ordsprogenes Bog 15</indextitle>
   <firstline>Mildt Svar stiller Vrede, saarende Ord vækker Nag</firstline>
   <quality>korrektur1</quality>
</head>
<body>
<prose>
<num>1.</num>Mildt Svar stiller Vrede, saarende Ord vækker Nag.
<num>2.</num>Vises Tunge drypper af Kundskab, Daarskab strømmer fra Taabers Mund.
<num>3.</num>Alle Vegne er HERRENs Øjne, de udspejder onde og gode.
<num>4.</num>Et Livets Træ er Tungens Mildhed, dens Falskhed giver Hjertesaar.
<num>5.</num>Daare lader haant om sin Faders Tugt, klog er den, som tager Vare paa Revselse.
<num>6.</num>Den retfærdiges Hus har megen Velstand, den gudløses Høst lægges øde.
<num>7.</num>Vises Læber udstrør Kundskab, Taabers Hjerte er ikke ret.
<num>8.</num>Gudløses Offer er HERREN en Gru, retsindiges Bøn har han Velbehag i.
<num>9.</num>Den gudløses Færd er HERREN en Gru, han elsker den, der stræber efter Retfærd.
<num>10.</num>Streng Tugt er for den, der forlader Vejen; den, der hader Revselse, dør.
<num>11.</num>Dødsrige og Afgrund ligger aabne for HERREN, endsige da Menneskebørnenes Hjerter.
<num>12.</num>Spotteren ynder ikke at revses, til Vismænd gaar han ikke.
<num>13.</num>Glad Hjerte giver venligt Ansigt, ved Hjertesorg bliver Modet brudt.
<num>14.</num>Den forstandiges Hjerte søger Kundskab, Taabers Mund lægger Vind paa Daarskab.
<num>15.</num>Alle den armes Dage er onde, glad Hjerte er stadigt Gæstebud.
<num>16.</num>Bedre lidet med HERRENs Frygt end store Skatte med Uro.
<num>17.</num>Bedre en Ret Grønt med Kærlighed end fedet Okse og Had derhos.
<num>18.</num>Vredladen Mand vækker Splid, sindig Mand stiller Trætte.
<num>19.</num>Den lades Vej er spærret af Tjørn, de flittiges Sti er banet.
<num>20.</num>Viis Søn glæder sin Fader, Taabe til Menneske foragter sin Moder.
<num>21.</num>Daarskab er Glæde for Mand uden Vid, Mand med Indsigt gaar lige frem.
<num>22.</num>Er der ikke holdt Raad, saa mislykkes Planer, de lykkes, naar mange raadslaar.
<num>23.</num>Mand er glad, naar hans Mund kan svare, hvor godt er et Ord i rette Tid.
<num>24.</num>Den kloge gaar opad paa Livets Vej for at undgaa Dødsriget nedentil.
<num>25.</num>Hovmodiges Hus river HERREN bort, han fastsætter Enkens Skel.
<num>26.</num>Onde Tanker er HERREN en Gru, men hulde Ord er rene.
<num>27.</num>Den øder sit Hus, hvem Vinding er alt; men leve skal den, der hader Gave.
<num>28.</num>Den retfærdiges Hjerte tænker, før det svarer, gudløses Mund lader ondt strømme ud.
<num>29.</num>HERREN er gudløse fjern, men hører retfærdiges Bøn.
<num>30.</num>Milde Øjne fryder Hjertet, godt Bud giver Marv i Benene.
<num>31.</num>Øret, der lytter til Livsens Revselse, vil gerne dvæle iblandt de vise.
<num>32.</num>Hvo Tugt forsmaar, lader haant om sin Sjæl, men Vid fanger den, der lytter til Revselse.
<num>33.</num>HERRENs Frygt er Tugt til Visdom, Ydmyghed først og siden Ære.
</prose>
</body>
</text>

<text id="bibelordsprog16" skip-index="true">
<head>
   <title>Ordsprogenes Bog 16</title>
   <toctitle>Ordsprogenes Bog 16</toctitle>
   <indextitle>Ordsprogenes Bog 16</indextitle>
   <firstline>Hjertets Raad er Menneskets Sag. Tungens Svar er fra HERREN</firstline>
   <quality>korrektur1</quality>
</head>
<body>
<prose>
<num>1.</num>Hjertets Raad er Menneskets Sag. Tungens Svar er fra HERREN.
<num>2.</num>En Mand holder al sin Færd for ren, men HERREN vejer Aander.
<num>3.</num>Vælt dine Gerninger paa HERREN, saa skal dine Planer lykkes.
<num>4.</num>Alt skabte HERREN, hvert til sit, den gudløse ogsaa for Ulykkens Dag.
<num>5.</num>Hver hovmodig er HERREN en Gru, visselig slipper han ikke for Straf.
<num>6.</num>Ved Mildhed og Troskab sones Brøde, ved HERRENs Frygt undviger man ondt.
<num>7.</num>Naar HERREN har Behag i et Menneskes Veje, gør han endog hans Fjender til Venner.
<num>8.</num>Bedre er lidet med Retfærd end megen Vinding med Uret.
<num>9.</num>Menneskets Hjerte udtænker hans Vej, men HERREN styrer hans Fjed.
<num>10.</num>Der er Gudsdom paa Kongens Læber, ej fejler hans Mund, naar han dømmer.
<num>11.</num>Ret Bismer og Vægtskaal er HERRENs, hans Værk er alle Posens Lodder.
<num>12.</num>Gudløs Færd er Konger en Gru, thi ved Retfærd grundfæstes Tronen.
<num>13.</num>Retfærdige Læber har Kongens Yndest, han elsker den, der taler oprigtigt.
<num>14.</num>Kongens Vrede er Dødens Bud, Vismand evner at mildne den.
<num>15.</num>I Kongens Aasyns Lys er der Liv, som Vaarregnens Sky er hans Yndest.
<num>16.</num>At vinde Visdom er bedre end Guld, at vinde Indsigt mere end Sølv.
<num>17.</num>De retsindiges Vej er at vige fra ondt; den vogter sit Liv, som agter paa sin Vej.
<num>18.</num>Hovmod gaar forud for Fald, Overmod forud for Snublen.
<num>19.</num>Hellere sagtmodig med ydmyge end dele Bytte med stolte.
<num>20.</num>Vel gaar det den, der mærker sig Ordet; lykkelig den, der stoler paa HERREN.
<num>21.</num>Den vise kaldes forstandig, Læbernes Sødme øger Viden.
<num>22.</num>Kløgt er sin Mand en Livsens Kilde, Daarskab er Daarers Tugt.
<num>23.</num>Den vises Hjerte giver Munden Kløgt, paa Læberne lægger det øget Viden.
<num>24.</num>Hulde Ord er som flydende Honning, søde for Sjælen og sunde for Legemet.
<num>25.</num>Mangen Vej synes Manden ret, og saa er dens Ende dog Dødens Veje.
<num>26.</num>En Arbejders Hunger arbejder for ham, thi Mundens Krav driver paa ham.
<num>27.</num>En Nidding graver Ulykkesgrave, det er, som brændte der Ild paa hans Læber.
<num>28.</num>Rænkefuld Mand sætter Splid; den, der bagtaler, skiller Venner.
<num>29.</num>Voldsmand lokker sin Næste og fører ham en Vej, der ikke er god.
<num>30.</num>Den, der stirrer, har Rænker for; knibes Læberne sammen, har man fuldbyrdet ondt.
<num>31.</num>Graa Haar er en dejlig Krone, den vindes paa Retfærds Vej.
<num>32.</num>Større end Helt er sindig Mand, større at styre sit Sind end at tage en Stad.
<num>33.</num>I Brystfolden rystes Loddet, det falder, som HERREN vil.
</prose>
</body>
</text>

<text id="bibelordsprog17" skip-index="true">
<head>
   <title>Ordsprogenes Bog 17</title>
   <toctitle>Ordsprogenes Bog 17</toctitle>
   <indextitle>Ordsprogenes Bog 17</indextitle>
   <firstline>Bedre en tør Bid Brød med Fred end Huset fuldt af Sul med Trætte</firstline>
   <quality>korrektur1</quality>
</head>
<body>
<prose>
<num>1.</num>Bedre en tør Bid Brød med Fred end Huset fuldt af Sul med Trætte.
<num>2.</num>Klog Træl bliver Herre over daarlig Søn og faar Lod og Del mellem Brødre.
<num>3.</num>Digel til Sølv og Ovn til Guld, men den, der prøver Hjerter, er HERREN.
<num>4.</num>Den onde hører paa onde Læber, Løgneren lytter til giftige Tunger.
<num>5.</num>Hvo Fattigmand spotter, haaner hans Skaber, den skadefro slipper ikke for Straf.
<num>4.</num>De gamles Krone er Børnebørn, Sønners Stolthed er Fædre.
<num>7.</num>Ypperlig Tale er ej for en Daare, end mindre da Løgn for den, som er ædel.
<num>8.</num>Som en Troldsten er Gave i Giverens Øjne; hvorhen den end vender sig, gør den sin Virkning.
<num>9.</num>Den, der dølger en Synd, søger Venskab, men den, der ripper op i en Sag, skiller Venner.
<num>10.</num>Bedre virker Skænd paa forstandig end hundrede Slag paa en Taabe.
<num>11.</num>Den onde har kun Genstridighed for, men et skaanselsløst Bud er udsendt imod ham.
<num>12.</num>Man kan møde en Bjørn, hvis Unger er taget, men ikke en Taabe udi hans Daarskab.
<num>13.</num>Den, der gengælder godt med ondt, fra hans Hus skal Vanheld ej vige.
<num>14.</num>At yppe Strid er at aabne for Vand, hold derfor inde, før Strid bryder løs.
<num>15.</num>At frikende skyldig og dømme uskyldig, begge Dele er HERREN en Gru.
<num>16.</num>Hvad hjælper Penge i Taabens Haand til at købe ham Visdom, naar Viddet mangler?
<num>17.</num>Ven viser Kærlighed naar som helst, Broder fødes til Hjælp i Nød.
<num>18.</num>Mand uden Vid giver Haandslag og gaar i Borgen for Næsten.
<num>19.</num>Ven af Kiv er Ven af Synd; at højne sin Dør er at attraa Fald.
<num>20.</num>Ej finder man Lykke, naar Hjertet er vrangt, man falder i Vaade, naar Tungen er falsk.
<num>21.</num>Den, der avler en Taabe, faar Sorg, Daarens Fader er ikke glad.
<num>22.</num>Glad Hjerte er godt for Legemet, nedslaaet Sind suger Marv af Benene.
<num>23.</num>Den gudløse tager Gave i Løn for at bøje Rettens Gænge.
<num>24.</num>Visdom staar den forstandige for Øje, Taabens Blik er ved Jordens Ende.
<num>25.</num>Taabelig Søn er sin Faders Sorg, Kvide for hende, som fødte ham.
<num>26.</num>At straffe den, der har Ret, er ilde, værre endnu at slaa de ædle.
<num>27.</num>Den, som har Kundskab tøjler sin Tale, Mand med Forstand er koldblodig.
<num>28.</num>Selv Daaren, der tier, gælder for viis, forstandig er den, der lukker sine Læber.
</prose>
</body>
</text>

<text id="bibelordsprog18" skip-index="true">
<head>
   <title>Ordsprogenes Bog 18</title>
   <toctitle>Ordsprogenes Bog 18</toctitle>
   <indextitle>Ordsprogenes Bog 18</indextitle>
   <firstline>Særlingen søger et Paaskud, med Vold og Magt vil han Strid</firstline>
   <quality>korrektur1</quality>
</head>
<body>
<prose>
<num>1.</num>Særlingen søger et Paaskud, med Vold og Magt vil han Strid.
<num>2.</num>Taaben ynder ej Indsigt, men kun, at hans Tanker kommer for Lyset.
<num>3.</num>Hvor Gudløshed kommer, kommer og Spot, Skam og Skændsel følges.
<num>4.</num>Ord i Mands Mund er dybe Vande, en rindende Bæk, en Visdomskilde.
<num>5.</num>Det er ilde at give en skyldig Medhold, saa man afviser skyldfris Sag i Retten.
<num>6.</num>Taabens Læber fører til Trætte, hans Mund raaber højt efter Hug,
<num>7.</num>Taabens Mund er hans Vaade, hans Læber en Snare for hans Liv.
<num>8.</num>Bagtalerens Ord er som Lækkerbidskener, de synker dybt i Bugen.
<num>9.</num>Den, der er efterladen i Gerning, er ogsaa Broder til Ødeland.
<num>10.</num>HERRENs Navn er et stærkt Taarn, den retfærdige løber derhen og bjærges.
<num>11.</num>Den riges Gods er hans faste Stad, og tykkes ham en knejsende Mur.
<num>12.</num>Mands Hovmod gaar forud for Fald, Ydmyghed forud for Ære.
<num>13.</num>Om nogen svarer, førend han hører, regnes det ham til Daarskab og Skændsel.
<num>14.</num>Mands Mod udholder Sygdom, men hvo kan bære en sønderbrudt Aand?
<num>15.</num>Den forstandiges Hjerte vinder sig Kundskab, de vises Øre attraar Kundskab.
<num>16.</num>Gaver aabner et Menneske Vej og fører ham hen til de store.
<num>17.</num>Den, der taler først i en Trætte har Ret, til den anden kommer og gaar ham efter.
<num>18.</num>Loddet gør Ende paa Trætter og skiller de stærkeste ad.
<num>19.</num>Krænket Broder er som en Fæstning, Trætter som Portslaa for Borg.
<num>20.</num>Mands Bug mættes af Mundens Frugt, han mættes af Læbernes Grøde.
<num>21.</num>Død og Liv er i Tungens Vold, hvo der tøjler den, nyder dens Frugt.
<num>22.</num>Fandt man en Hustru, fandt man Lykken og modtog Naade fra HERREN.
<num>23.</num>Fattigmand beder og trygler, Rigmand svarer med haarde Ord.
<num>24.</num>Med mange Fæller kan Mand gaa til Grunde, men Ven kan overgaa Broder i Troskab.
</prose>
</body>
</text>

<text id="bibelordsprog19" skip-index="true">
<head>
   <title>Ordsprogenes Bog 19</title>
   <toctitle>Ordsprogenes Bog 19</toctitle>
   <indextitle>Ordsprogenes Bog 19</indextitle>
   <firstline>Bedre Fattigmand med lydefri Færd end en, som gaar Krogveje</firstline>
   <quality>korrektur1</quality>
</head>
<body>
<prose>
<num>1.</num>Bedre Fattigmand med lydefri Færd end en, som gaar Krogveje, er han end rig.
<num>2.</num>At mangle Kundskab er ikke godt, men den træder fejl, som har Hastværk.
<num>3.</num>Et Menneskes Daarskab øder hans Vej, men paa HERREN vredes hans Hjerte.
<num>4.</num>Gods skaffer mange Venner, den ringe skiller hans Ven sig fra.
<num>5.</num>Det falske Vidne undgaar ej Straf; den slipper ikke, som farer med Løgn.
<num>6.</num>Mange bejler til Stormands Yndest, og alle er Venner med gavmild Mand.
<num>7.</num>Fattigmands Frænder hader ham alle, end mere skyr hans Venner ham da. Ej frelses den, som jager efter Ord.
<num>8.</num>Den, der vinder Vid, han elsker sin Sjæl, og den, der vogter paa Indsigt, faar Lykke.
<num>9.</num>Det falske Vidne undgaar ej Straf, og den, der farer med Løgn, gaar under.
<num>10.</num>Vellevned sømmer sig ikke for Taabe, end mindre for Træl at herske over Fyrster.
<num>11.</num>Klogskab gør Mennesket sindigt, hans Ære er at overse Brøde.
<num>12.</num>Som Brøl af en Løve er Kongens Vrede, som Dug paa Græs er hans Gunst.
<num>13.</num>Taabelig Søn er sin Faders Ulykke, Kvindekiv er som ustandseligt Tagdryp.
<num>14.</num>Hus og Gods er Arv efter Fædre, en forstandig Hustru er fra HERREN.
<num>15.</num>Dovenskab sænker i Dvale, den lade Sjæl maa sulte.
<num>16.</num>Den vogter sin Sjæl, som vogter paa Budet, men skødesløs Vandel fører til Død.
<num>17.</num>Er man god mod den ringe, laaner man HERREN, han gengælder en, hvad godt man har gjort.
<num>18.</num>Tugt din Søn, imens der er Haab, ellers stiler du efter at slaa ham ihjel.
<num>19.</num>Den, som er hidsig, maa bøde, ved Skaansel gør man det værre.
<num>20.</num>Hør paa Raad og tag ved Lære, saa du til sidst bliver viis.
<num>21.</num>I Mands Hjerte er mange Tanker, men HERRENs Raad er det, der staar fast.
<num>22.</num>Vinding har man af Godhed, hellere fattig end Løgner.
<num>23.</num>HERRENs Frygt er Vej til Liv, man hviler mæt og frygter ej ondt.
<num>24.</num>Den lade rækker til Fadet, men fører ej Haanden til Munden.
<num>25.</num>Faar Spottere Hug, bliver tankeløs klog, ved Revselse faar den forstandige Kundskab.
<num>26.</num>Mishandle Fader og bortjage Moder gør kun en daarlig, vanartet Søn.
<num>27.</num>Hør op, min Søn, med at høre paa Tugt og saa fare vild fra Kundskabsord.
<num>28.</num>Niddingevidne spotter Retten, gudløses Mund er glubsk efter Uret.
<num>29.</num>Slag er rede til Spottere, Hug til Taabers Ryg.
</prose>
</body>
</text>

<text id="bibelordsprog20" skip-index="true">
<head>
   <title>Ordsprogenes Bog 20</title>
   <toctitle>Ordsprogenes Bog 20</toctitle>
   <indextitle>Ordsprogenes Bog 20</indextitle>
   <firstline>En Spotter er Vinen, stærk Drik slaar sig løs</firstline>
   <quality>korrektur1</quality>
</head>
<body>
<prose>
<num>1.</num>En Spotter er Vinen, stærk Drik slaar sig løs, og ingen, som raver deraf, er viis.
<num>2.</num>Som Løvebrøl er Rædslen, en Konge vækker, at vække hans Vrede er at vove sit Liv.
<num>3.</num>Mands Ære er det at undgaa Trætte, men alle Taaber vil Strid.
<num>4.</num>Om Efteraaret pløjer den lade ikke, han søger i Høst, men finder intet.
<num>5.</num>Raad i Mands Hjerte er dybe Vande, men Mand med Indsigt drager det op.
<num>6.</num>Mangen kaldes en velvillig Mand, men hvem kan finde en trofast Mand?
<num>7.</num>Retfærdig er den, som lydefrit vandrer, hans Sønner faar Lykke efter ham.
<num>8.</num>Kongen, der sidder i Dommersædet, sigter alt ondt med sit Blik.
<num>9.</num>Hvo kan sige: "Jeg rensed mit Hjerte, og jeg er ren for Synd!"
<num>10.</num>To Slags Vægt og to Slags Maal, begge Dele er HERREN en Gru.
<num>11.</num>Selv Drengen kendes paa det, han gør, om han er ren og ret hans Færd.
<num>12.</num>Øret, der hører, og Øjet, der ser, HERREN skabte dem begge.
<num>13.</num>Elsk ikke Søvn, at du ej bliver fattig, luk Øjnene op og bliv mæt.
<num>14.</num>Køberen siger: "Usselt, usselt!" men skryder af Handelen, naar han gaar bort.
<num>15.</num>Har man end Guld og Perler i Mængde, kosteligst Smykke er Kundskabslæber.
<num>16.</num>Tag hans Klæder, han borged for en anden, pant ham for fremmedes Skyld!
<num>17.</num>Sødt smager Løgnens Brød, bagefter fyldes Munden med Grus.
<num>18.</num>Planer, der lægges ved Raadslagning, lykkes; før Krig efter modent Overlæg!
<num>19.</num>Bagtaleren røber, hvad ham er betroet, hav ej med en aabenmundet at gøre!
<num>20.</num>Den, der bander Fader og Moder, i Bælgmørke gaar hans Lampe ud.
<num>21.</num>Først haster man efter en Arv, men til sidst velsignes den ikke.
<num>22.</num>Sig ikke: "Ondt vil jeg gengælde!" Bi paa HERREN, saa hjælper han dig.
<num>23.</num>To Slags Lodder er HERREN en Gru, det er ikke godt, at Vægten er falsk.
<num>24.</num>Fra HERREN er Mands Fjed, hvor kan et Menneske fatte sin Skæbne!
<num>25.</num>Det er farligt at sige tankeløst: "Helligt!" og først efter Løftet tænke sig om.
<num>26.</num>Viis Konge sigter de gudløse, lader Tærskehjul gaa over dem.
<num>27.</num>Menneskets Aand er en HERRENs Lampe, den ransager alle hans indres Kamre.
<num>28.</num>Godhed og Troskab vogter Kongen, han støtter sin Trone ved Retfærd.
<num>29.</num>Unges Stolthed er deres Styrke, gamles Smykke er graanet Haar.
<num>30.</num>Blodige Strimer renser den onde og Hug hans Indres Kamre.
</prose>
</body>
</text>

<text id="bibelordsprog21" skip-index="true">
<head>
   <title>Ordsprogenes Bog 21</title>
   <toctitle>Ordsprogenes Bog 21</toctitle>
   <indextitle>Ordsprogenes Bog 21</indextitle>
   <firstline>En Konges Hjerte er Bække i HERRENs Haand</firstline>
   <quality>korrektur1</quality>
</head>
<body>
<prose>
<num>1.</num>En Konges Hjerte er Bække i HERRENs Haand, han leder det hen, hvor han vil.
<num>2.</num>En Mand holder al sin Færd for ret, men HERREN vejer Hjerter.
<num>3.</num>At øve Ret og Skel er mere værd for HERREN end Offer.
<num>4.</num>Hovmodige Øjne, et opblæst Hjerte, selv gudløses Nyjord er Synd.
<num>5.</num>Kun Overflod bringer den flittiges Raad, hver, som har Hastværk, faar kun Tab.
<num>6.</num>At skabe sig Rigdom ved Løgnetunge er Jag efter Vind i Dødens Snarer.
<num>7.</num>Gudløses Voldsfærd bortriver dem selv, thi de vægrer sig ved at øve Ret.
<num>8.</num>Skyldtynget Mand gaar Krogveje, den renes Gerning er ligetil.
<num>9.</num>Hellere bo i en Krog paa Taget end fælles Hus med trættekær Kvinde.
<num>10.</num>Den gudløses Sjæl har Lyst til ondt, hans Øjne ynker ikke hans Næste.
<num>11.</num>Maa Spotter bøde, bliver tankeløs klog, har Vismand Fremgang, da vinder han Kundskab.
<num>12.</num>Den Retfærdige har Øje med den gudløses Hus, han styrter gudløse Folk i Ulykke.
<num>13.</num>Hvo Øret lukker for Smaamands Skrig, skal raabe selv og ikke faa Svar.
<num>14.</num>Lønlig Gave mildner Vrede, Stikpenge i Brystfolden voldsom Harme.
<num>15.</num>Rettens Gænge er den retfærdiges Glæde, men Udaadsmændenes Rædsel.
<num>16.</num>Den, der farer vild fra Kløgtens Vej, skal havne i Skyggers Forsamling.
<num>17.</num>Lyst til Morskab fører i Trang, Lyst til Olie og Vin gør ej rig.
<num>18.</num>Den gudløse bliver Løsepenge for den retfærdige, den troløse kommer i retsindiges Sted.
<num>19.</num>Hellere bo i et Ørkenland end hos en trættekær, arrig Kvinde.
<num>20.</num>I den vises Bolig er kostelig Skat og Olie, en Taabe af et Menneske øder det.
<num>21.</num>Den, der higer efter Retfærd og Godhed vinder sig Liv og Ære.
<num>22.</num>Vismand stormer Heltes By og styrter Værnet, den stolede paa.
<num>23.</num>Den, der vogter sin Mund og sin Tunge, vogter sit Liv for Trængsler. -
<num>24.</num>Den opblæste stolte kaldes en Spotter, han handler frækt i Hovmod.
<num>25.</num>Den lades Attraa bliver hans Død, thi hans Hænder vil intet bestille.
<num>26.</num>Ugerningsmand er stadig i Trang, den retfærdige giver uden at spare.
<num>27.</num>Vederstyggeligt er de gudløses Offer, især naar det ofres for Skændselsdaad.
<num>28.</num>Løgnagtigt Vidne gaar under, Mand, som vil høre, kan tale fremdeles.
<num>29.</num>Den gudløse optræder frækt, den retsindige overtænker sin Vej.
<num>30.</num>Visdom er intet, Indsigt er intet, Raad er intet over for HERREN.
<num>31.</num>Hest holdes rede til Stridens Dag, men Sejren er HERRENs Sag.
</prose>
</body>
</text>

<text id="bibelordsprog22" skip-index="true">
<head>
   <title>Ordsprogenes Bog 22</title>
   <toctitle>Ordsprogenes Bog 22</toctitle>
   <indextitle>Ordsprogenes Bog 22</indextitle>
   <firstline>Hellere godt Navn end megen Rigdom</firstline>
   <quality>korrektur1</quality>
</head>
<body>
<prose>
<num>1.</num>Hellere godt Navn end megen Rigdom, Yndest er bedre end Sølv og Guld.
<num>2.</num>Rig og fattig mødes, HERREN har skabt dem begge.
<num>3.</num>Den kloge ser Faren og søger i Skjul, tankeløse gaar videre og bøder.
<num>4.</num>Lønnen for Ydmyghed og HERRENs Frygt er Rigdom, Ære og Liv.
<num>5.</num>Paa den svigefuldes Vej er der Torne og Snarer; vil man vogte sin Sjæl, maa man holde sig fra dem.
<num>6.</num>Væn Drengen til den Vej, han skal følge, da viger han ikke derfra, selv gammel.
<num>7.</num>Over Fattigfolk raader den rige, Laantager bliver Laangivers Træl.
<num>8.</num>Hvo Uret saar, vil høste Fortræd, hans Vredes Ris skal slaa ham selv.
<num>9.</num>Den vennesæle velsignes, thi han deler sit Brød med den ringe.
<num>10.</num>Driv Spotteren ud, saa gaar Trætten med, og Kiv og Smæden faar Ende.
<num>11.</num>HERREN elsker den rene af Hjertet; med Ynde paa Læben er man Kongens Ven.
<num>12.</num>HERRENs Øjne agter paa Kundskab, men han kuldkaster troløses Ord.
<num>13.</num>Den lade siger: "En Løve paa Gaden! Jeg kan let blive revet ihjel paa Torvet."
<num>14.</num>Fremmed Kvindes Mund er en bundløs Grav, den, HERREN er vred paa, falder deri.
<num>15.</num>Daarskab er knyttet til Ynglingens Hjerte, Tugtens Ris skal fjerne den fra ham.
<num>16.</num>Vold mod den ringe øger hans Eje, Gave til Rigmand gør ham kun fattig. -

<num>17.</num>Bøj Øret og hør de vises Ord, vend Hjertet til og kend deres Liflighed!
<num>18.</num>Vogter du dem i dit Indre, er de alle rede paa Læben.
<num>19.</num>For at din Lid skal staa til HERREN, lærer jeg dig i Dag.
<num>20.</num>Alt i Gaar optegned jeg til dig, alt i Forgaars Raad og Kundskab
<num>21.</num>for at lære dig rammende Sandhedsord, at du kan svare sandt, naar du spørges.
<num>22.</num>Røv ej fra den ringe, fordi han er ringe, knus ikke den arme i Porten:
<num>23.</num>thi HERREN fører deres Sag og raner deres Ransmænds Liv.
<num>24.</num>Vær ej Ven med den, der let bliver hidsig, omgaas ikke vredladen Mand,
<num>25.</num>at du ikke skal lære hans Stier og hente en Snare for din Sjæl.
<num>26.</num>Hør ikke til dem, der giver Haandslag, dem, som borger for Gæld!
<num>27.</num>Saafremt du ej kan betale, tager man Sengen, du ligger i.
<num>28.</num>Flyt ej ældgamle Skel, dem, dine Fædre satte.
<num>29.</num>Ser du en Mand, som er snar til sin Gerning, da skal han stedes for Konger, ikke for Folk af ringe Stand.
</prose>
</body>
</text>

<text id="bibelordsprog23" skip-index="true">
<head>
   <title>Ordsprogenes Bog 23</title>
   <toctitle>Ordsprogenes Bog 23</toctitle>
   <indextitle>Ordsprogenes Bog 23</indextitle>
   <firstline>Naar du sidder til Bords hos en Stormand</firstline>
   <quality>korrektur1</quality>
</head>
<body>
<prose>
<num>1.</num>Naar du sidder til Bords hos en Stormand, mærk dig da nøje, hvem du har for dig,
<num>2.</num>og sæt dig en Kniv paa Struben, i Fald du er alt for sulten.
<num>3.</num>Attraa ikke hans lækre Retter, thi det er svigefuld Kost.
<num>4.</num>Slid dig ikke op for at vinde dig Rigdom, brug ej din Forstand dertil!
<num>5.</num>Skal dit Blik flyve efter den uden at finde den? Visselig gør den sig Vinger som Ørnen, der flyver mod Himlen.
<num>6.</num>Spis ej den misundeliges Brød, attraa ikke hans lækre Retter;
<num>7.</num>thi han sidder med karrige Tanker; han siger til dig: "Spis og drik!" men hans Hjerte er ikke med dig.
<num>8.</num>Den Bid, du har spist, maa du udspy, du spilder dine fagre Ord.
<num>9.</num>Tal ikke for Taabens Ører, thi din kloge Tale agter han ringe.
<num>10.</num>Flyt ej ældgamle Skel, kom ikke paa faderløses Mark;
<num>11.</num>thi deres Løser er stærk, han fører deres Sag imod dig.
<num>12.</num>Vend dit Hjerte til Tugt, dit Øre til Kundskabs Ord.
<num>13.</num>Spar ej Drengen for Tugt; naar du slaar ham med Riset, undgaar han Døden;
<num>14.</num>du slaar ham vel med Riset, men redder hans Liv fra Dødsriget.
<num>15.</num>Min Søn, er dit Hjerte viist, saa glæder mit Hjerte sig ogsaa,
<num>16.</num>og mine Nyrer jubler, naar dine Læber taler, hvad ret er!
<num>17.</num>Dit Hjerte være ikke skinsygt paa Syndere, men stadig ivrigt i HERRENs Frygt;
<num>18.</num>en Fremtid har du visselig da, dit Haab bliver ikke til intet.
<num>19.</num>Hør, min Søn, og bliv viis, lad dit Hjerte gaa den lige Vej.
<num>20.</num>Hør ikke til dem, der svælger i Vin, eller dem, der fraadser i Kød;
<num>21.</num>thi Dranker og Fraadser forarmes, Søvn giver lasede Klæder.
<num>22.</num>Hør din Fader, som avlede dig, ringeagt ikke din gamle Moder!
<num>23.</num>Køb Sandhed og sælg den ikke, Visdom, Tugt og Forstand.
<num>24.</num>Den retfærdiges Fader jubler; har man avlet en Vismand, glædes man ved ham;
<num>25.</num>din Fader og Moder glæde sig, hun, der fødte dig, juble!
<num>26.</num>Giv mig dit Hjerte, min Søn, og lad dine Øjne synes om mine Veje!
<num>27.</num>Thi en bundløs Grav er Skøgen, den fremmede Kvinde, en snæver Brønd;
<num>28.</num>ja, som en Stimand ligger hun paa Lur og øger de troløses Tal blandt Mennesker.
<num>29.</num>Hvem har Ak, og hvem har Ve, hvem har Kiv, og hvem har Klage? Hvem har Saar uden Grund, hvem har sløve Øjne?
<num>30.</num>De, som sidder sent over Vinen, som kommer for at smage den stærke Drik.
<num>31.</num>Se ikke til Vinen, hvor rød den er, hvorledes den perler i Bægeret; den glider saa glat,
<num>32.</num>men bider til sidst som en Slange og spyr sin Gift som en Øgle;
<num>33.</num>dine Øjne skuer de sælsomste Ting, og bagvendt taler dit Hjerte;
<num>34.</num>du har det, som laa du midt i Havet, som laa du oppe paa en Mastetop.
<num>35.</num>"De slog mig, jeg følte ej Smerte, gav mig Hug, jeg mærked det ikke; naar engang jeg vaagner igen, saa søger jeg atter til Vinen!"
</prose>
</body>
</text>

<text id="bibelordsprog24" skip-index="true">
<head>
   <title>Ordsprogenes Bog 24</title>
   <toctitle>Ordsprogenes Bog 24</toctitle>
   <indextitle>Ordsprogenes Bog 24</indextitle>
   <firstline>Misund ej onde Folk, hav ikke Lyst til at være med dem</firstline>
   <quality>korrektur1</quality>
</head>
<body>
<prose>
<num>1.</num>Misund ej onde Folk, hav ikke Lyst til at være med dem;
<num>2.</num>thi deres Hjerte pønser paa Vold, deres Læbers Ord volder Men.
<num>3.</num>Ved Visdom bygges et Hus, ved Indsigt holdes det oppe,
<num>4.</num>ved Kundskab fyldes Kamrene med alskens kosteligt, herligt Gods.
<num>5.</num>Vismand er større end Kæmpe, kyndig Mand mer end Kraftkarl.
<num>6.</num>Thi Krig skal du føre efter modent Overlæg, vel staar det til, hvor mange giver Raad.
<num>7.</num>Visdom er Daaren for høj, han aabner ej Munden i Porten.
<num>8.</num>Den, der har ondt i Sinde, kaldes en rænkefuld Mand.
<num>9.</num>Hvad en Daare har for, er Synd, en Spotter er Folk en Gru.
<num>10.</num>Taber du Modet paa Trængslens Dag, da er din Kraft kun ringe.
<num>11.</num>Frels dem, der slæbes til Døden, red dem, der vakler hen for at dræbes.
<num>12.</num>Siger du: "Se, jeg vidste det ikke" - mon ej han, der vejer Hjerter, kan skønne? Han, der tager Vare paa din Sjæl, han ved det, han gengælder Mennesker, hvad de har gjort.
<num>13.</num>Spis Honning, min Søn, det er godt, og Kubens Saft er sød for din Gane;
<num>14.</num>vid, at saa er og Visdom for Sjælen! Naar du finder den, har du en Fremtid, dit Haab bliver ikke til intet.
<num>15.</num>Lur ej paa den retfærdiges Bolig, du gudløse, ødelæg ikke hans Hjem;
<num>16.</num>thi syv Gange falder en retfærdig og staar op, men gudløse styrter i Fordærv.
<num>17.</num>Falder din Fjende, saa glæd dig ikke, snubler han, juble dit Hjerte ikke,
<num>18.</num>at ikke HERREN skal se det med Mishag og vende sin Vrede fra ham.
<num>19.</num>Græm dig ej over Ugerningsmænd, misund ikke de gudløse;
<num>20.</num>thi den onde har ingen Fremtid, gudløses Lampe gaar ud.
<num>21.</num>Frygt HERREN og Kongen, min Søn, indlad dig ikke med Folk, som gør Oprør;
<num>22.</num>thi brat kommer Ulykke fra dem, uventet Fordærv fra begge.

<num>23.</num>Ogsaa følgende Ordsprog er af vise Mænd. Partiskhed i Retten er ilde.
<num>24.</num>Mod den, som kender en skyldig fri, er Folkeslags Banden, Folkefærds Vrede;
<num>25.</num>men dem, der dømmer med Ret, gaar det vel, dem kommer Lykkens Velsignelse over.
<num>26.</num>Et Kys paa Læberne giver den, som kommer med ærligt Svar.
<num>27.</num>Fuldfør din Gerning udendørs, gør dig færdig ude paa Marken og byg dig siden et Hus!
<num>28.</num>Vidn ikke falsk mod din Næste, vær ikke letsindig med dine Læber;
<num>29.</num>sig ikke: "Jeg gør mod ham, som han gjorde mod mig, jeg gengælder hver hans Gerning."
<num>30.</num>Jeg kom forbi en lad Mands Mark og et uforstandigt Menneskes Vingaard;
<num>31.</num>se, den var overgroet af Tidsler, ganske skjult af Nælder; Stendiget om den laa nedbrudt.
<num>32.</num>Jeg skued og skrev mig det bag Øre, jeg saa og tog Lære deraf:
<num>33.</num>Lidt Søvn endnu, lidt Blund, lidt Hvile med samlagte Hænder:
<num>34.</num>Som en Stimand kommer da Fattigdom over dig, Trang som en skjoldvæbnet Mand.
</prose>
</body>
</text>

<text id="bibelordsprog25" skip-index="true">
<head>
   <title>Ordsprogenes Bog 25</title>
   <toctitle>Ordsprogenes Bog 25</toctitle>
   <indextitle>Ordsprogenes Bog 25</indextitle>
   <firstline>Guds Ære er det at skjule en Sag, Kongers Ære at granske en Sag</firstline>
   <quality>korrektur1</quality>
</head>
<body>
<prose>
<num>1.</num>Følglende er ogsaa Ordsprog af Salomo, som Kong Ezekias af Judas Mænd samlede.
<num>2.</num>Guds Ære er det at skjule en Sag, Kongers Ære at granske en Sag.
<num>3.</num>Himlens Højde og Jordens Dybde og Kongers Hjerte kan ingen granske.
<num>4.</num>Naar Slagger fjernes fra Sølv, saa bliver det hele lutret;
<num>5.</num>naar gudløse fjernes fra Kongen, grundfæstes hans Trone ved Retfærd.
<num>6.</num>Bryst dig ikke for Kongen og stil dig ikke paa de stores Plads;
<num>7.</num>det er bedre, du faar Bud: "Kom herop!" end man flytter dig ned for en Stormands Øjne. Hvad end dine Øjne har set,
<num>8.</num>skrid ikke til Trætte straks; thi hvad vil du siden gøre, naar din Næste gør dig til Skamme?
<num>9.</num>Før Sagen med din Næste til Ende, men røb ej Andenmands Hemmelighed
<num>10.</num>thi ellers vil den, der hører det, smæde dig og dit onde Rygte aldrig dø hen.
<num>11.</num>Æbler af Guld i Skaale af Sølv er Ord, som tales i rette Tid.
<num>12.</num>En Guldring, et gyldent Smykke er revsende Vismand for lyttende Øre.
<num>13.</num>Som kølende Sne en Dag i Høst er paalideligt Bud for dem, der sender ham; han kvæger sin Herres Sjæl.
<num>14.</num>Som Skyer og Blæst uden Regn er en Mand, der skryder med skrømtet Gavmildhed.
<num>15.</num>Ved Taalmod overtales en Dommer, mild Tunge sønderbryder Ben.
<num>16.</num>Finder du Honning, saa spis til Behov, at du ikke bliver mæt og igen spyr den ud.
<num>17.</num>Sæt sjældent din Fod i din Næstes Hus, at han ej faar for meget af dig og ledes.
<num>18.</num>Som Stridsøkse, Sværd og hvassen Pil er den, der vidner falsk mod sin Næste.
<num>19.</num>Som ormstukken Tand og vaklende Fod er troløs Mand paa Trængselens Dag.
<num>20.</num>Som at lægge Frakken, naar det er Frost, og hælde surt over Natron, saa er det at synge for mismodig Mand.
<num>21.</num>Sulter din Fjende, saa giv ham at spise, tørster han, giv ham at drikke;
<num>22.</num>da sanker du gloende Kul paa hans Hoved, og HERREN lønner dig for det.
<num>23.</num>Nordenvind fremkalder Regn, bagtalende Tunge vrede Miner.
<num>24.</num>Hellere bo i en Krog paa Taget end fælles Hus med trættekær Kvinde.
<num>25.</num>Hvad koldt Vand er for en vansmægtet Sjæl, er Glædesbud fra et Land i det fjerne.
<num>28.</num>Som grumset Kilde og ødelagt Væld er retfærdig, der vakler i gudløses Paasyn.
<num>27.</num>Ej godt at spise for megen Honning, spar paa hædrende Ord.
<num>28.</num>Som aaben By uden Mur er en Mand, der ikke kan styre sit Sind.
</prose>
</body>
</text>

<text id="bibelordsprog26" skip-index="true">
<head>
   <title>Ordsprogenes Bog 26</title>
   <toctitle>Ordsprogenes Bog 26</toctitle>
   <indextitle>Ordsprogenes Bog 26</indextitle>
   <firstline>Som Sne om Somren og Regn om Høsten</firstline>
   <quality>korrektur1</quality>
</head>
<body>
<prose>
<num>1.</num>Som Sne om Somren og Regn om Høsten saa lidt hører Ære sig til for en Taabe.
<num>2.</num>Som en Spurv i Fart, som en Svale i Flugt saa rammer ej Banden mod sagesløs Mand.
<num>3.</num>Svøbe for Hest, Bidsel for Æsel og Ris for Taabers Ryg.
<num>4.</num>Svar ej Taaben efter hans Daarskab, at ikke du selv skal blive som han.
<num>5.</num>Svar Taaben efter hans Daarskab, at han ikke skal tykkes sig viis.
<num>6.</num>Den afhugger Fødderne og inddrikker Vold, som sender Bud ved en Taabe.
<num>7.</num>Slappe som den lammes Ben er Ordsprog i Taabers Mund.
<num>8.</num>Som en, der binder Stenen fast i Slyngen, er den, der hædrer en Taabe.
<num>9.</num>Som en Tornekæp, der falder den drukne i Hænde, er Ordsprog i Taabers Mund.
<num>10.</num>Som en Skytte, der saarer enhver, som kommer, er den, der lejer en Taabe og en drukken.
<num>11.</num>Som en Hund, der vender sig om til sit Spy, er en Taabe, der gentager Daarskab.
<num>12.</num>Ser du en Mand, der tykkes sig viis, for en Taabe er der mere Haab end for ham.
<num>13.</num>Den lade siger: "Et Rovdyr paa Vejen, en Løve ude paa Torvene!"
<num>14.</num>Døren drejer sig paa sit Hængsel, den lade paa sit Leje.
<num>15.</num>Den lade rækker til Fadet, men gider ikke føre Haanden til Munden.
<num>16.</num>Den lade tykkes sig større Vismand end syv, der har kloge Svar.
<num>17.</num>Den griber en Hund i Øret, som blander sig i uvedkommende Strid.
<num>18.</num>Som en vanvittig Mand, der udslynger Gløder, Pile og Død,
<num>19.</num>er den, der sviger sin Næste og siger: "Jeg spøger jo kun."
<num>20.</num>Er der intet Brænde, gaar Ilden ud, er der ingen Bagtaler, stilles Trætte.
<num>21.</num>Trækul til Gløder og Brænde til Ild og trættekær Mand til at optænde Kiv.
<num>22.</num>Bagtalerens Ord er som Lækkerbidskener, de synker dybt i Legemets Kamre.
<num>23.</num>Som Sølvovertræk paa et Lerkar er ondsindet Hjerte bag glatte Læber.
<num>24.</num>Avindsmand hykler med Læben, i sit Indre huser han Svig;
<num>25.</num>gør han Røsten venlig, tro ham dog ikke, thi i hans Hjerte er syvfold Gru.
<num>26.</num>Den, der dølger sit Had med Svig, hans Ondskab kommer frem i Folkets Forsamling.
<num>27.</num>I Graven, man graver, falder man selv, af Stenen, man vælter, rammes man selv.
<num>28.</num>Løgnetunge giver mange Hug, hyklersk Mund volder Fald.
</prose>
</body>
</text>

<text id="bibelordsprog27" skip-index="true">
<head>
   <title>Ordsprogenes Bog 27</title>
   <toctitle>Ordsprogenes Bog 27</toctitle>
   <indextitle>Ordsprogenes Bog 27</indextitle>
   <firstline>Ros dig ikke af Dagen i Morgen</firstline>
   <quality>korrektur1</quality>
</head>
<body>
<prose>
<num>1.</num>Ros dig ikke af Dagen i Morgen, du ved jo ikke, hvad Dag kan bringe.
<num>2.</num>Lad en anden rose dig, ikke din Mund, en fremmed, ikke dine egne Læber.
<num>3.</num>Sten er tung, og Sand vejer til, men tung fremfor begge er Daarers Galde.
<num>4.</num>Vrede er grum, og Harme skummer, men Skinsyge, hvo kan staa for den?
<num>5.</num>Hellere aabenlys Revselse end Kærlighed, der skjules.
<num>6.</num>Vennehaands Hug er ærligt mente, Avindsmands Kys er mange.
<num>7.</num>Den mætte vrager Honning, alt beskt er sødt for den sultne.
<num>8.</num>Som Fugl, der maa fly fra sin Rede, er Mand, der maa fly fra sit Hjem:
<num>9.</num>Olie og Røgelse fryder Sindet, men Sjælen sønderslides af Kummer.
<num>10.</num>Slip ikke din Ven og din Faders Ven, gaa ej til din Broders Hus paa din Ulykkes Dag. Bedre er Nabo ved Haanden end Broder i det fjerne.
<num>11.</num>Vær viis, min Søn, og glæd mit Hjerte, at jeg kan svare den, der smæder mig.
<num>12.</num>Den kloge ser Faren og søger i Skjul, tankeløse gaar videre og bøder,
<num>13.</num>Tag hans Klæder, han borged for en anden, pant ham for fremmedes Skyld!
<num>14.</num>Den, som aarle højlydt velsigner sin Næste, han faar det regnet for Banden.
<num>15.</num>Ustandseligt Tagdryp en Regnvejrsdag og trættekær Kvinde ligner hinanden;
<num>16.</num>den, som vil skjule hende, skjuler Vind, og hans højre griber i Olie.
<num>17.</num>Jern skærpes med Jern, det ene Menneske skærper det andet.
<num>18.</num>Røgter man et Figentræ, spiser man dets Frugt; den, der vogter sin Herre, æres.
<num>19.</num>Som i Vandspejlet Ansigt møder Ansigt, slaar Menneskehjerte Menneske i Møde.
<num>20.</num>Dødsrige og Afgrund kan ikke mættes, ej heller kan Menneskens Øjne mættes.
<num>21.</num>Digel til Sølv og Ovn til Guld, efter sit Ry bedømmes en Mand.
<num>22.</num>Om du knuste en Daare i Morter med Støder midt imellem Gryn, hans Daarskab veg dog ej fra ham.
<num>23.</num>Mærk dig, hvorledes dit Smaakvæg ser ud, hav Omhu for dine Hjorde;
<num>24.</num>thi Velstand varer ej evigt, Rigdom ikke fra Slægt til Slægt;
<num>25.</num>er Sommergræsset svundet, Grønt spiret frem, og sankes Bjergenes Urter,
<num>26.</num>da har du Lam til at give dig Klæder og Bukke til at købe en Mark,
<num>27.</num>Gedemælk til Mad for dig og dit Hus, til Livets Ophold for dine Piger.
</prose>
</body>
</text>

<text id="bibelordsprog28" skip-index="true">
<head>
   <title>Ordsprogenes Bog 28</title>
   <toctitle>Ordsprogenes Bog 28</toctitle>
   <indextitle>Ordsprogenes Bog 28</indextitle>
   <firstline>Den gudløse flyr, skønt ingen er efter ham</firstline>
   <quality>korrektur1</quality>
</head>
<body>
<prose>
<num>1.</num>Den gudløse flyr, skønt ingen er efter ham; tryg som en Løve er den retfærdige.
<num>2.</num>Ved Voldsmands Brøde opstaar Strid, den kvæles af Mand med Forstand.
<num>3.</num>En fattig Tyran, der kuer de ringe, er Regn, der hærger og ej giver Brød.
<num>4.</num>Hvo Loven sviger, roser de gudløse, hvo Loven holder, er paa Krigsfod med dem.
<num>5.</num>Ildesindede fatter ej Ret; alt fatter de, som søger HERREN.
<num>6.</num>Hellere en fattig med lydefri Færd end en, som gaar Krogveje, er han end rig.
<num>7.</num>Forstandig Søn tager Vare paa Loven, men Drankeres Fælle gør sin Fader Skam.
<num>8.</num>Hvo Velstand øger ved Aager og Opgæld, samler til en, som er mild mod de ringe.
<num>9.</num>Den, der vender sit Øre fra Loven, endog hans Bøn er en Gru.
<num>10.</num>Leder man retsindige vild paa onde Veje, falder man selv i sin Grav; men de lydefri arver Lykke.
<num>11.</num>Rigmand tykkes sig viis, forstandig Smaamand gennemskuer ham.
<num>12.</num>Naar retfærdige jubler, er Herligheden stor, vinder gudløse frem, skal man lede efter Folk.
<num>13.</num>At dølge sin Synd fører ikke til Held, men bekendes og slippes den, finder man Naade.
<num>14.</num>Saligt det Menneske, som altid ængstes, men forhærder man sit Hjerte, falder man i Ulykke.
<num>15.</num>En brølende Løve, en graadig Bjørn er en gudløs, som styrer et ringe Folk.
<num>16.</num>Uforstandig Fyrste øver megen Vold, langt Liv faar den, der hader Rov.
<num>17.</num>Et Menneske, der tynges af Blodskyld, er paa Flugt til sin Grav; man hjælpe ham ikke.
<num>18.</num>Den, som vandrer lydefrit, frelses, men den, som gaar Krogveje, falder i Graven.
<num>19.</num>Den mættes med Brød, som dyrker sin Jord, med Fattigdom den, der jager efter Tomhed.
<num>20.</num>Ærlig Mand velsignes rigt, men Jag efter Rigdom undgaar ej Straf.
<num>21.</num>At være partisk er ikke godt, en Mand kan forse sig for en Bid Brød.
<num>22.</num>Misundelig Mand vil i Hast vinde Gods; at Trang kommer over ham, ved han ikke.
<num>23.</num>Den, der revser, faar Tak til sidst fremfor den, hvis Tunge er slesk.
<num>24.</num>Stjæle fra Forældre og nægte, at det, er Synd, er at være Fælle med hærgende Mand.
<num>25.</num>Den vindesyge vækker Splid, men den, der stoler paa HERREN, kvæges.
<num>26.</num>Den, der stoler paa sit Vid, er en Taabe, men den, der vandrer i Visdom, reddes.
<num>27.</num>Hvo Fattigmand giver, skal intet fattes, men mangefold bandes, hvo Øjnene lukker.
<num>28.</num>Vinder gudløse frem, kryber Folk i Skjul; naar de omkommer, bliver de retfærdige mange.
</prose>
</body>
</text>

<text id="bibelordsprog29" skip-index="true">
<head>
   <title>Ordsprogenes Bog 29</title>
   <toctitle>Ordsprogenes Bog 29</toctitle>
   <indextitle>Ordsprogenes Bog 29</indextitle>
   <firstline>Hvo Nakken gør stiv, skønt revset tit, han knuses brat uden Lægedom</firstline>
   <quality>korrektur1</quality>
</head>
<body>
<prose>
<num>1.</num>Hvo Nakken gør stiv, skønt revset tit, han knuses brat uden Lægedom.
<num>2.</num>Er der mange retfærdige, glædes Folket, men raader de gudløse, sukker Folket.
<num>3.</num>Hvo Visdom elsker, glæder sin Fader, hvo Skøger omgaas, bortødsler Gods.
<num>4.</num>Kongen grundfæster Landet med Ret, en Udsuger lægger det øde.
<num>5.</num>Mand, der smigrer sin Næste, breder et Net for hans Fod.
<num>6.</num>I sin Brøde hildes den onde, den retfærdige jubler af Glæde.
<num>7.</num>Den retfærdige kender de ringes Retssag; den gudløse skønner intet.
<num>8.</num>Spottere ophidser Byen, men Vismænd, de stiller Vrede.
<num>9.</num>Gaar Vismand i Rette med Daare, vredes og ler han, alt preller af.
<num>10.</num>De blodtørstige hader lydefri Mand, de retsindige tager sig af ham.
<num>11.</num>En Taabe slipper al sin Voldsomhed løs, Vismand stiller den omsider.
<num>12.</num>En Fyrste, som lytter til Løgnetale, faar lutter gudløse Tjenere.
<num>13.</num>Fattigmand og Blodsuger mødes, HERREN giver begges Øjne Glans.
<num>14.</num>En Konge, der dømmer de ringe med Ret, hans Trone staar fast evindelig.
<num>15.</num>Ris og Revselse, det giver Visdom, uvorn Dreng gør sin Moder Skam.
<num>16.</num>Bliver mange gudløse, tiltager Synd; retfærdige ser med Fryd deres Fald.
<num>17.</num>Tugt din Søn, saa kvæger han dig og bringer din Sjæl, hvad der smager.
<num>18.</num>Uden Syner forvildes et Folk; salig den, der vogter paa Loven.
<num>19.</num>Med Ord lader Træl sig ikke tugte, han fatter dem vel, men adlyder ikke.
<num>20.</num>Ser du en Mand, der er hastig til Tale, for en Taabe er der snarere Haab end for ham.
<num>21.</num>Forvænner man sin Træl fra ung, vil han til sidst være Herre.
<num>22.</num>Hidsig Mand vækker Strid, vredladen Mand gør megen Synd.
<num>23.</num>Et Menneskes Hovmod ydmyger ham, den ydmyge opnaar Ære.
<num>24.</num>Hæleren hader sit Liv, han hører Forbandelsen, men melder intet.
<num>25.</num>Frygt for Mennesker leder i Snare, men den, der stoler paa HERREN, er bjærget.
<num>26.</num>Mange søger en Fyrstes Gunst; Mands Ret er dog fra HERREN.
<num>27.</num>Urettens Mand er retfærdiges Gru, hvo redeligt vandrer, gudløses Gru.
</prose>
</body>
</text>

<text id="bibelordsprog30" skip-index="true">
<head>
   <title>Ordsprogenes Bog 30</title>
   <toctitle>Ordsprogenes Bog 30</toctitle>
   <indextitle>Ordsprogenes Bog 30</indextitle>
   <firstline>Massaiten Agur, Jakes Søns Ord</firstline>
   <quality>korrektur1</quality>
</head>
<body>
<prose>
<num>1.</num>Massaiten Agur, Jakes Søns Ord. Manden siger: Træt har jeg slidt mig, Gud, træt har jeg slidt mig, Gud, jeg svandt hen;
<num>2.</num>thi jeg er for dum til at regnes for Mand, Mands Vid er ikke i mig;
<num>3.</num>Visdom lærte jeg ej, den Hellige lærte jeg ikke at kende.
<num>4.</num>Hvo opsteg til Himlen og nedsteg igen, hvo samlede Vinden i sine Næver, hvo bandt Vandet i et Klæde, hvo greb fat om den vide Jord? Hvad er hans Navn og hans Søns Navn? Du kender det jo.
<num>5.</num>Al Guds Tale er ren, han er Skjold for dem, der lider paa ham.
<num>6.</num>Læg intet til hans Ord, at han ikke skal stemple dig som Løgner.
<num>7.</num>Tvende Ting har jeg bedet dig om, nægt mig dem ej, før jeg dør:
<num>8.</num>Hold Svig og Løgneord fra mig: giv mig hverken Armod eller Rigdom, men lad mig nyde mit tilmaalte Brød,
<num>9.</num>at jeg ikke skal blive for mæt og fornægte og sige: "Hvo er HERREN?" eller blive for fattig og stjæle og volde min Guds Navn Men.
<num>10.</num>Bagtal ikke en Træl for hans Herre, at han ikke forbander dig, saa du maa bøde.
<num>11.</num>Der findes en Slægt, som forbander sin Fader og ikke velsigner sin Moder,
<num>12.</num>en Slægt, der tykkes sig ren og dog ej har tvættet Snavset af sig,
<num>13.</num>en Slægt med de stolteste Øjne, hvis Blikke er fulde af Hovmod.
<num>14.</num>en Slægt, hvis Tænder er Sværd, hvis Kæber er skarpe Knive, saa de æder de arme ud af Landet, de fattige ud af Menneskers Samfund.
<num>15.</num>Blodiglen har to Døtre: Givhid, Givhid! Der er tre, som ikke kan mættes, fire, som aldrig faar nok:
<num>16.</num>Dødsriget og det golde Moderliv, Jorden, som aldrig mættes af Vand, og Ilden, som aldrig faar nok.
<num>17.</num>Den, som haaner sin Fader og spotter sin gamle Moder, hans Øje udhakker Bækkens Ravne, Ørneunger faar det til Æde.
<num>18.</num>Tre Ting undres jeg over, fire fatter jeg ikke:
<num>19.</num>Ørnens Vej paa Himlen, Slangens Vej paa Klipper, Skibets Vej paa Havet, Mandens Vej til den unge Kvinde.
<num>20.</num>Saa er en Ægteskabsbryderskes Færd: Hun spiser og tørrer sig om Munden og siger: "Jeg har ikke gjort noget ondt!"
<num>21.</num>Under tre Ting skælver et Land, fire kan det ikke bære:
<num>22.</num>En Træl, naar han gøres til Konge, en Nidding, naar han spiser sig mæt,
<num>23.</num>en bortstødt Hustru, naar hun bliver gift, en Trælkvinde, naar hun arver sin Frue.
<num>24.</num>Fire paa Jorden er smaa, visere dog end Vismænd:
<num>25.</num>Myrerne, de er et Folk uden Styrke, samler dog Føde om Somren;
<num>26.</num>Klippegrævlinger, et Folk uden Magt, bygger dog Bolig i Klipper;
<num>27.</num>Græshopper, de har ej Konge, drager dog ud i Rad og Række;
<num>28.</num>Firbenet, det kan man gribe med Hænder, er dog i Kongers Paladser.
<num>29.</num>Tre skrider stateligt frem, fire har statelig Gang:
<num>30.</num>Løven, Kongen blandt Dyrene, som ikke viger for nogen;
<num>31.</num>en sadlet Stridshest, en Buk, en Konge midt i sin Hær.
<num>32.</num>Har du handlet som Daare i Overmod, tænker du ondt, da Haand for Mund! Thi Tryk paa Mælk giver Ost, Tryk paa Næsen Blod og Tryk paa Vrede Trætte.
</prose>
</body>
</text>

<text id="bibelordsprog31" skip-index="true">
<head>
   <title>Ordsprogenes Bog 31</title>
   <toctitle>Ordsprogenes Bog 31</toctitle>
   <indextitle>Ordsprogenes Bog 31</indextitle>
   <firstline>Kong Lemuel af Massas Ord; som hans Moder tugtede ham med</firstline>
   <quality>korrektur1</quality>
</head>
<body>
<prose>
<num>1.</num>Kong Lemuel af Massas Ord; som hans Moder tugtede ham med.
<num>2.</num>Hvad, Lemuel, min Søn, min førstefødte, hvad skal jeg sige dig, hvad, mit Moderlivs Søn, hvad, mine Løfters Søn?
<num>3.</num>Giv ikke din Kraft til Kvinder, din Kærlighed til dem, der ødelægger Konger.
<num>4.</num>Det klæder ej Konger, Lemuel, det klæder ej Konger at drikke Vin eller Fyrster at kræve stærke Drikke,
<num>5.</num>at de ikke skal drikke og glemme Vedtægt og bøje Retten for alle arme.
<num>6.</num>Giv den segnende stærke Drikke, og giv den mismodige Vin;
<num>7.</num>lad ham drikke og glemme sin Fattigdom, ej mer ihukomme sin Møje.
<num>8.</num>Luk Munden op for den stumme, for alle lidendes Sag;
<num>9.</num>luk Munden op og døm retfærdigt, skaf den arme og fattige Ret!

<num>10.</num>Hvo finder en duelig Hustru? Hendes Værd staar langt over Perlers.
<num>11.</num>Hendes Husbonds Hjerte stoler paa hende, paa Vinding skorter det ikke.
<num>12.</num>Hun gør ham godt og intet ondt alle sine Levedage.
<num>13.</num>Hun sørger for Uld og Hør, hun bruger sine Hænder med Lyst.
<num>14.</num>Hun er som en Købmands Skibe, sin Føde henter hun langvejs fra.
<num>15.</num>Endnu før Dag staar hun op og giver Huset Mad, sine Piger deres tilmaalte Del.
<num>16.</num>Hun tænker paa en Mark og faar den, hun planter en Vingaard, for hvad hun har tjent.
<num>17.</num>Hun bælter sin Hofte med Kraft, lægger Styrke i sine Arme.
<num>18.</num>Hun skønner, hendes Husholdning lykkes, hendes Lampe gaar ikke ud om Natten.
<num>19.</num>Hun rækker sine Hænder mod Rokken, Fingrene tager om Tenen.
<num>20.</num>Hun rækker sin Haand til den arme, rækker Armene ud til den fattige.
<num>21.</num>Af Sne har hun intet at frygte for sit Hus, thi hele hendes Hus er klædt i Skarlagen.
<num>22.</num>Tæpper laver hun sig, hun er klædt i Byssus og Purpur.
<num>23.</num>Hendes Husbond er kendt i Portene, naar han sidder blandt Landets Ældste.
<num>24.</num>Hun væver Linned til Salg og sælger Bælter til Kræmmeren.
<num>25.</num>Klædt i Styrke og Hæder gaar hun Morgendagen i Møde med Smil.
<num>26.</num>Hun aabner Munden med Visdom, med mild Vejledning paa Tungen.
<num>27.</num>Hun vaager over Husets Gænge og spiser ej Ladheds Brød.
<num>28.</num>Hendes Sønner staar frem og giver hende Pris, hendes Husbond synger hendes Lov:
<num>29.</num>"Mange duelige Kvinder findes, men du staar over dem alle!"
<num>30.</num>Ynde er Svig og Skønhed Skin; en Kvinde, som frygter HERREN, skal roses.
<num>31.</num>Lad hende faa sine Hænders Frugt, hendes Gerninger synger hendes Lov i Portene.
</prose>
</body>
</text>
</workbody>
</kalliopework>

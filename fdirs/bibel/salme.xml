<?xml version="1.0" encoding="UTF-8"?>
<!DOCTYPE kalliopework SYSTEM "../../data/kalliopework.dtd">
<kalliopework id="salme" author="bibel" status="complete" type="poetry">
<workhead>
   <title>Salmernes Bog</title>
   <year>?</year>
   <quality>korrektur1</quality>
   <cvs-timestamp>$Id$</cvs-timestamp>
</workhead>
<workbody>

<poem id="bibelsalme1">
<head>
   <title>Salmernes Bog 1</title>
   <toctitle>Salmernes Bog 1</toctitle>
   <indextitle>Salmernes Bog 1</indextitle>
   <firstline>Salig den Mand, som ikke gaar efter gudløses Raad</firstline>
   <quality>korrektur1</quality>
</head>
<body>
<num>1.</num>Salig den Mand, som ikke gaar efter gudløses Raad, staar paa Synderes Vej eller sidder i Spotteres Lag,
<num>2.</num>men har Lyst til HERRENs Lov, og som grunder paa hans Lov baade Dag og Nat.
<num>3.</num>Han er som et Træ, der, plantet ved Bække, bærer sin Frugt til rette Tid, og Bladene visner ikke: Alt, hvad han gør, faar han Lykke til.

<num>4.</num>De gudløse derimod er som Avner, Vinden bortvejrer.
<num>5.</num>Derfor bestaar de gudløse ikke i Dommen og Syndere ej i retfærdiges Menighed.
<num>6.</num>Thi HERREN kender retfærdiges Vej, men gudløses Vej brydes af.
</body>
</poem>

<poem id="bibelsalme2">
<head>
   <title>Salmernes Bog 2</title>
   <toctitle>Salmernes Bog 2</toctitle>
   <indextitle>Salmernes Bog 2</indextitle>
   <firstline>Hvorfor fnyser Hedninger, hvi pønser Folkefærd paa hvad faafængt er?</firstline>
   <quality>korrektur1</quality>
</head>
<body>
<num>1.</num>Hvorfor fnyser Hedninger, hvi pønser Folkefærd paa hvad faafængt er?
<num>2.</num>Jordens Konger rejser sig, Fyrster samles til Raad mod HERREN og mod hans Salvede:
<num>3.</num>"Lad os sprænge deres Baand og kaste Rebene af os!"

<num>4.</num>Han, som troner i Himlen, ler, Herren, han spotter dem.
<num>5.</num>Saa taler han til dem i Vrede, forfærder dem i sin Harme:
<num>6.</num>"Jeg har dog indsat min Konge paa Zion, mit hellige Bjerg!"
<num>7.</num>Jeg kundgør HERRENs Tilsagn. Han sagde til mig: "Du er min Søn, jeg har født dig i Dag!
<num>8.</num>Bed mig, og jeg giver dig Hedningefolk til Arv og den vide Jord i Eje;
<num>9.</num>med Jernspir skal du knuse dem og sønderslaa dem som en Pottemagers Kar!"

<num>10.</num>Og nu, I Konger, vær kloge, lad eder raade, I Jordens Dommere,
<num>11.</num>tjener HERREN i Frygt, fryd jer med Bæven!
<num>12.</num>Kysser Sønnen, at ikke han vredes og I forgaar! Snart blusser hans Vrede op. Salig hver den, der lider paa ham!
</body>
</poem>

<poem id="bibelsalme3">
<head>
   <title>Salmernes Bog 3</title>
   <toctitle>Salmernes Bog 3</toctitle>
   <indextitle>Salmernes Bog 3</indextitle>
   <firstline>HERRE, hvor er mine Fjender mange! Mange er de, som rejser sig mig</firstline>
   <quality>korrektur1</quality>
</head>
<body>
<num>1.</num><small><i>En Salme af David, da han flygtede for sin Søn Absalom.</i></small>
<num>2.</num>HERRE, hvor er mine Fjender mange! Mange er de, som rejser sig mod mig,
<num>3.</num>mange, som siger om min Sjæl: "Der er ingen Frelse for ham hos Gud!" - Sela.

<num>4.</num>Men, HERRE, du er et Skjold for mig, min Ære og den, der løfter mit Hoved.
<num>5.</num>Jeg raaber højlydt til HERREN, han svarer mig fra sit hellige Bjerg. - Sela.
<num>6.</num>Jeg lagde mig og sov ind, jeg vaagned, thi HERREN holder mig oppe.
<num>7.</num>Jeg frygter ikke Titusinder af Folk, som trindt om lejrer sig mod mig.

<num>8.</num>Rejs dig, HERRE, frels mig, min Gud, thi alle mine Fjender slog du paa Kind, du brød de gudløses Tænder!
<num>9.</num>Hos HERREN er Frelsen; din Velsignelse over dit Folk! - Sela.
</body>
</poem>

<poem id="bibelsalme4">
<head>
   <title>Salmernes Bog 4</title>
   <toctitle>Salmernes Bog 4</toctitle>
   <indextitle>Salmernes Bog 4</indextitle>
   <firstline>Svar, naar jeg raaber, min Retfærds Gud!</firstline>
   <quality>korrektur1</quality>
</head>
<body>
<num>1.</num><small><i>Til Sangmesteren. Med Strengespil. En Salme af David.</i></small>
<num>2.</num>Svar, naar jeg raaber, min Retfærds Gud! I Trængsel skaffede du mig Rum. Vær naadig og hør min Bøn!

<num>3.</num>Hvor længe, I Mænd, skal min Ære skændes? Hvor længe vil I elske Tomhed, søge Løgn? - Sela.
<num>4.</num>Vid dog, at HERREN er mig underfuldt god; naar jeg paakalder HERREN, hører han mig.
<num>5.</num>Vredes kun, men forsynd eder ikke, tænk efter paa eders Leje og ti! - Sela.
<num>6.</num>Bring rette Ofre og stol paa HERREN!

<num>7.</num>Mange siger: "Hvo bringer os Lykke?" Opløft paa os dit Aasyns Lys!
<num>8.</num>HERRE, du skænked mit Hjerte en Glæde, større end deres, da Korn og Most flød over.
<num>9.</num>I Fred gaar jeg til Hvile og slumrer straks, thi, HERRE, du lader mig bo alene i Tryghed.
</body>
</poem>

<poem id="bibelsalme5">
<head>
   <title>Salmernes Bog 5</title>
   <toctitle>Salmernes Bog 5</toctitle>
   <indextitle>Salmernes Bog 5</indextitle>
   <firstline>HERRE, lyt til mit Ord og agt paa mit Suk</firstline>
   <quality>korrektur1</quality>
</head>
<body>
<num>1.</num><small><i>Til Sangmesteren. El-hannehilot. En Salme af David.</i></small>
<num>2.</num>HERRE, lyt til mit Ord og agt paa mit Suk,
<num>3.</num>laan Øre til mit Nødraab, min Konge og Gud, thi jeg beder til dig!
<num>4.</num>Aarle hører du, HERRE, min Røst, aarle bringer jeg dig min Sag og spejder.

<num>5.</num>Thi du er ikke en Gud, der ynder Ugudelighed, den onde kan ikke gæste dig,
<num>6.</num>for dig skal Daarer ej træde frem, du hader hver Udaadsmand,
<num>7.</num>tilintetgør dem, der farer med Løgn; en blodstænkt, svigefuld Mand er HERREN en Afsky.
<num>8.</num>Men jeg kan gaa ind i dit Hus af din store Naade og vendt mod dit hellige Tempel bøje mig i din Frygt.

<num>9.</num>Saa led mig for mine Fjenders Skyld i din Retfærd, HERRE, jævn din Vej for mit Ansigt!
<num>10.</num>Thi blottet for Sandhed er deres Mund, deres Hjerte en Afgrund, Struben en aaben Grav, deres Tunge er glat.
<num>11.</num>Døm dem, o Gud, lad dem falde for egne Rænker, bortstød dem for deres Synders Mængde, de trodser jo dig.
<num>12.</num>Lad alle glædes, som lider paa dig, evindelig frydes, skærm dem, som elsker dit Navn, lad dem juble i dig!
<num>13.</num>Thi du velsigner den retfærdige, HERRE, du dækker ham med Naade som Skjold.
</body>
</poem>

<poem id="bibelsalme6">
<head>
   <title>Salmernes Bog 6</title>
   <toctitle>Salmernes Bog 6</toctitle>
   <indextitle>Salmernes Bog 6</indextitle>
   <firstline>HERRE, revs mig ej i din Vrede, tugt mig ej i din Harme</firstline>
   <quality>korrektur1</quality>
</head>
<body>
<num>1.</num><small><i>Til Sangmesteren. Med Strengespil. Efter den ottende. En Salme af David.</i></small>
<num>2.</num>HERRE, revs mig ej i din Vrede, tugt mig ej i din Harme,
<num>3.</num>vær mig naadig, Herre, jeg sygner hen, mine Ledmod skælver, læg mig, Herre!
<num>4.</num>Saare skælver min Sjæl; o HERRE, hvor længe endnu?
<num>5.</num>Vend tilbage, HERRE, og frels min Sjæl, hjælp mig dog for din Miskundheds Skyld!
<num>6.</num>Thi i Døden kommes du ikke i Hu, i Dødsriget hvo vil takke dig der?
<num>7.</num>Jeg er saa træt af at sukke; jeg væder hver Nat mit Leje, bader med Taarer min Seng;
<num>8.</num>mit Øje hentæres af Sorg, sløves for alle mine Fjenders Skyld.

<num>9.</num>Vig fra mig, alle I Udaadsmænd, thi HERREN har hørt min Graad,
<num>10.</num>HERREN har hørt min Tryglen, min Bøn tager HERREN imod.
<num>11.</num>Beskæmmes skal alle mine Fjender og saare forfærdes, brat skal de vige med Skam.
</body>
</poem>

<poem id="bibelsalme7">
<head>
   <title>Salmernes Bog 7</title>
   <toctitle>Salmernes Bog 7</toctitle>
   <indextitle>Salmernes Bog 7</indextitle>
   <firstline>HERRE min Gud, jeg lider paa dig</firstline>
   <quality>korrektur1</quality>
</head>
<body>
<num>1.</num><small><i>En Sjigajjon af David, som han sang for Herren i Anledning af Benjaminiten Kusj's Ord.</i></small>
<num>2.</num>HERRE min Gud, jeg lider paa dig, frels mig og fri mig fra hver min Forfølger,
<num>3.</num>at han ej som en Løve skal rive mig sønder, bortrive, uden at nogen befrier.
<num>4.</num>HERRE min Gud, har jeg handlet saa, er der Uret i mine Hænder,
<num>5.</num>har jeg voldet dem ondt, der holdt Fred med mig, uden Aarsag gjort mine Fjender Men,
<num>6.</num>saa forfølge og indhente Fjenden min Sjæl, han træde mit Liv til Jorden og kaste min Ære i Støvet. - Sela.

<num>7.</num>HERRE, staa op i din Vrede, rejs dig imod mine Fjenders Fnysen, vaagn op, min Gud, du sætte Retten!
<num>8.</num>Lad Folkeflokken samles om dig, tag Sæde over den hist i det høje!
<num>9.</num>HERREN dømmer Folkeslag. Mig dømme du, HERRE, efter min Retfærd og Uskyld!
<num>10.</num>Paa gudløses Ondskab gøre du Ende, støt den retfærdige, du, som prøver Hjerter og Nyrer, retfærdige Gud.
<num>11.</num>Mit Skjold er hos Gud, han frelser de oprigtige af Hjertet;
<num>12.</num>retfærdig som Dommer er Gud, en Gud, der hver Dag vredes.

<num>13.</num>Visselig hvæsser han atter sit Sværd, han spænder sin Bue og sigter;
<num>14.</num>men mod sig selv har han rettet de dræbende Vaaben, gjort sine Pile til brændende Pile.
<num>15.</num>Se, han undfanger Tomhed, svanger med Ulykke føder han Blændværk;
<num>16.</num>han grov en Grube, han huled den ud, men faldt i den Grav, han gjorde.
<num>17.</num>Ulykken falder ned paa hans Hoved, hans Uret rammer hans egen Isse.
<num>18.</num>Jeg vil takke HERREN for hans Retfærd, lovsynge HERREN den Højestes Navn.
</body>
</poem>

<poem id="bibelsalme8">
<head>
   <title>Salmernes Bog 8</title>
   <toctitle>Salmernes Bog 8</toctitle>
   <indextitle>Salmernes Bog 8</indextitle>
   <firstline>HERRE, vor Herre, hvor herligt er dit Navn paa den vide Jord du</firstline>
   <quality>korrektur1</quality>
</head>
<body>
<num>1.</num><small><i>Til Sangmesteren. Al-haggittit. En Salme af David.</i></small>
<num>2.</num>HERRE, vor Herre, hvor herligt er dit Navn paa den vide Jord du, som bredte din Højhed ud over Himlen!
<num>3.</num>Af spædes og diendes Mund har du rejst dig et Værn for dine Modstanderes Skyld, for at bringe til Tavshed Fjende og Hævner.

<num>4.</num>Naar jeg ser din Himmel, dine Fingres Værk, Maanen og Stjernerne, som du skabte,
<num>5.</num>hvad er da et Menneske, at du kommer ham i Hu, et Menneskebarn, at du tager dig af ham?
<num>6.</num>Du gjorde ham lidet ringere end Gud, med Ære og Herlighed kroned du ham;
<num>7.</num>du satte ham over dine Hænders Værk, alt lagde du under hans Fødder,
<num>8.</num>Smaakvæg og Okser til Hobe, ja, Markens vilde Dyr,
<num>9.</num>Himlens Fugle og Havets Fisk, alt, hvad der farer ad Havenes Stier.
<num>10.</num>HERRE, vor Herre, hvor herligt er dit Navn paa den vide Jord!
</body>
</poem>

<poem id="bibelsalme9">
<head>
   <title>Salmernes Bog 9</title>
   <toctitle>Salmernes Bog 9</toctitle>
   <indextitle>Salmernes Bog 9</indextitle>
   <firstline>Jeg vil takke HERREN af hele mit Hjerte</firstline>
   <quality>korrektur1</quality>
</head>
<body>
<num>1.</num><small><i>Til Sangmesteren. Al-mut-labben. En Salme af David.</i></small>
<num>2.</num>Jeg vil takke HERREN af hele mit Hjerte, kundgøre alle dine Undere,
<num>3.</num>glæde og fryde mig i dig, lovsynge dit Navn, du Højeste,
<num>4.</num>fordi mine Fjender veg, faldt og forgik for dit Aasyn.
<num>5.</num>Thi du hævded min Ret og min Sag, du sad paa Tronen som Retfærds Dommer.
<num>6.</num>Du trued ad Folkene, rydded de gudløse ud, deres Navn har du slettet for evigt.
<num>7.</num>Fjenden er borte, lagt øde for stedse, du omstyrted Byer, de mindes ej mer.

<num>8.</num>Men HERREN troner evindelig, han rejste sin Trone til Dom,
<num>9.</num>skal dømme Verden med Retfærd, fælde Dom over Folkefærd med Ret.
<num>10.</num>HERREN blev de fortryktes Tilflugt, en Tilflugt i Trængselstider;
<num>11.</num>og de stoler paa dig, de, som kender dit Navn, thi du svigted ej dem, der søgte dig, HERRE.
<num>12.</num>Lovsyng HERREN, der bor paa Zion, kundgør blandt Folkene, hvad han har gjort!
<num>13.</num>Thi han, der hævner Blodskyld, kom dem i Hu, han glemte ikke de armes Raab:
<num>14.</num>"HERRE, vær naadig, se, hvad jeg lider af Avindsmænd, du, som løfter mig op fra Dødens Porte,
<num>15.</num>at jeg kan kundgøre al din Pris, juble over din Frelse i Zions Datters Porte!"
<num>16.</num>Folkene sank i Graven, de grov, deres Fod blev hildet i Garnet, de satte.
<num>17.</num>HERREN blev aabenbar, holdt Dom, den gudløse hildedes i sine Hænders Gerning. - Higgajon Sela.
<num>18.</num>Til Dødsriget skal de gudløse fare, alle Folk, der ej kommer Gud i Hu.
<num>19.</num>Thi den fattige glemmes ikke for evigt, ej skuffes evindelig ydmyges Haab.

<num>20.</num>Rejs dig, HERRE, lad ikke Mennesker faa Magten, lad Folkene dømmes for dit Aasyn;
<num>21.</num>HERRE, slaa dem med Rædsel, lad Folkene kende, at de er Mennesker! - Sela.
</body>
</poem>

<poem id="bibelsalme10">
<head>
   <title>Salmernes Bog 10</title>
   <toctitle>Salmernes Bog 10</toctitle>
   <indextitle>Salmernes Bog 10</indextitle>
   <firstline>Hvorfor staar du saa fjernt, o Herre, hvi dølger du dig i Trængselstider?</firstline>
   <quality>korrektur1</quality>
</head>
<body>
<num>1.</num>Hvorfor staar du saa fjernt, o Herre, hvi dølger du dig i Trængselstider?
<num>2.</num>Den gudløse jager i Hovmod den arme, fanger ham i de Rænker, han spinder;
<num>3.</num>thi den gudløse praler af sin Sjæls Attraa, den gridske forbander, ringeagter HERREN.
<num>4.</num>Den gudløse siger i Hovmod: "Han hjemsøger ej, der er ingen Gud"; det er alle hans Tanker.
<num>5.</num>Dog altid lykkes hans Vej, højt over ham gaar dine Domme; han blæser ad alle sine Fjender.
<num>6.</num>Han siger i Hjertet: "Jeg rokkes ej, kommer ikke i Nød fra Slægt til Slægt."
<num>7.</num>Hans Mund er fuld af Banden og Svig og Vold, Fordærv og Uret er under hans Tunge;
<num>8.</num>han lægger sig paa Lur i Landsbyer, dræber i Løn den skyldfri, efter Staklen spejder hans Øjne;
<num>9.</num>han lurer i Skjul som Løve i Krat, paa at fange den arme lurer han, han fanger den arme ind i sit Garn;
<num>10.</num>han dukker sig, sidder paa Spring, og Staklerne falder i hans Kløer.
<num>11.</num>Han siger i Hjertet: "Gud glemmer, han skjuler sit Aasyn; han ser det aldrig."

<num>12.</num>Rejs dig, HERRE! Gud, løft din Haand, de arme glemme du ikke!
<num>13.</num>Hvorfor skal en gudløs spotte Gud, sige i Hjertet, du hjemsøger ikke?
<num>14.</num>Du skuer dog Møje og Kvide, ser det og tager det i din Haand; Staklen tyr hen til dig, du er den faderløses Hjælper.
<num>15.</num>Knus den ondes, den gudløses Arm, hjemsøg hans Gudløshed, saa den ej findes!

<num>16.</num>HERREN er Konge evigt og altid, Hedningerne er ryddet bort af hans Land;
<num>17.</num>du har hørt de ydmyges Ønske, HERRE, du styrker deres Hjerte, vender Øret til
<num>18.</num>for at skaffe fortrykte og faderløse Ret. Ikke skal dødelige mer øve Vold.
</body>
</poem>

<poem id="bibelsalme11">
<head>
   <title>Salmernes Bog 11</title>
   <toctitle>Salmernes Bog 11</toctitle>
   <indextitle>Salmernes Bog 11</indextitle>
   <firstline>Jeg tager min Tilflugt til HERREN!</firstline>
   <quality>korrektur1</quality>
</head>
<body>
<num>1.</num><small><i>Til Sangmesteren. Af David.</i></small><br/> Jeg tager min Tilflugt til HERREN! Hvor kan I sige til min Sjæl: "Fly som en Fugl til Bjergene!
<num>2.</num>Thi se, de gudløse spænder Buen, lægger Pilen til Rette paa Strengen for i Mørke at ramme de oprigtige af Hjertet.
<num>3.</num>Naar selv Grundpillerne styrter, hvad gør den retfærdige da?"

<num>4.</num>HERREN er i sin hellige Hal, i Himlen er HERRENs Trone; paa Jorderig skuer hans Øjne ned, hans Blik ransager Menneskens Børn;
<num>5.</num>retfærdige og gudløse ransager HERREN; dem, der elsker Uret, hader hans Sjæl;
<num>6.</num>over gudløse sender han Regn af Gløder og Svovl, et Stormvejr er deres tilmaalte Bæger.
<num>7.</num>Thi retfærdig er HERREN, han elsker at øve Retfærd, de oprigtige skuer hans Aasyn!
</body>
</poem>

<poem id="bibelsalme12">
<head>
   <title>Salmernes Bog 12</title>
   <toctitle>Salmernes Bog 12</toctitle>
   <indextitle>Salmernes Bog 12</indextitle>
   <firstline>HERRE, hjælp, thi de fromme er borte</firstline>
   <quality>korrektur1</quality>
</head>
<body>
<num>1.</num><small><i>Til Sangmesteren. Efter den ottende. En Salme af David.</i></small>
<num>2.</num>HERRE, hjælp, thi de fromme er borte, svundet er Troskab blandt Menneskens Børn;
<num>3.</num>de taler Løgn, den ene til den anden, med svigefulde Læber og tvedelt Hjerte.
<num>4.</num>Hver svigefuld Læbe udrydde HERREN, den Tunge, der taler store Ord,
<num>5.</num>dem, som siger: "Vor Tunge gør os stærke, vore Læber er med os, hvo er vor Herre?"

<num>6.</num>"For armes Nød og fattiges Suk vil jeg nu staa op", siger HERREN, "jeg frelser den, som man blæser ad."

<num>7.</num>HERRENs Ord er rene Ord, det pure, syvfold lutrede Sølv.
<num>8.</num>HERRE, du vogter os, værner os evigt mod denne Slægt.
<num>9.</num>De gudløse færdes frit overalt, naar Skarn ophøjes blandt Menneskens Børn.
</body>
</poem>

<poem id="bibelsalme13">
<head>
   <title>Salmernes Bog 13</title>
   <toctitle>Salmernes Bog 13</toctitle>
   <indextitle>Salmernes Bog 13</indextitle>
   <firstline>Hvor længe vil du evigt glemme mig, Herre</firstline>
   <quality>korrektur1</quality>
</head>
<body>
<num>1.</num><small><i>Til Sangmesteren. En Salme af David.</i></small>
<num>2.</num>Hvor længe vil du evigt glemme mig, Herre, hvor længe skjule dit Aasyn for mig?
<num>3.</num>Hvor længe skal jeg huse Sorg i min Sjæl, Kvide i Hjertet Dag og Nat? Hvor længe skal Fjenden ophøje sig over mig?

<num>4.</num>Se til og svar mig, HERRE min Gud, klar mine Øjne, saa jeg ej sover ind i Døden
<num>5.</num>og min Fjende skal sige: "Jeg overvandt ham!" mine Uvenner juble, fordi jeg vakler!
<num>6.</num>Dog stoler jeg fast paa din Miskundhed, lad mit Hjerte juble over din Frelse! Jeg vil synge for HERREN, thi han var mig god!
</body>
</poem>

<poem id="bibelsalme14">
<head>
   <title>Salmernes Bog 14</title>
   <toctitle>Salmernes Bog 14</toctitle>
   <indextitle>Salmernes Bog 14</indextitle>
   <firstline>Daarerne siger i Hjertet: Der er ingen Gud!</firstline>
   <quality>korrektur1</quality>
</head>
<body>
<num>1.</num><small><i>Til Sangmesteren. Af David.</i></small><br/> Daarerne siger i Hjertet: "Der er ingen Gud!" Slet og afskyeligt handler de, ingen gør godt.
<num>2.</num>HERREN skuer ned fra Himlen paa Menneskens Børn for at se, om der findes en forstandig, nogen, der søger Gud.
<num>3.</num>Afveget er alle, til Hobe fordærvet, ingen gør godt, end ikke een!

<num>4.</num>Er alle de Udaadsmænd da uden Forstand, der æder mit Folk, som aad de Brød, og ikke paakalder HERREN?
<num>5.</num>Af Rædsel gribes de da, thi Gud er i de retfærdiges Slægt.
<num>6.</num>Gør kun den armes Raad til Skamme, HERREN er dog hans Tilflugt.

<num>7.</num>Ak, kom dog fra Zion Israels Frelse! Naar HERREN vender Folkets Skæbne, skal Jakob juble, Israel glædes!
</body>
</poem>

<poem id="bibelsalme15">
<head>
   <title>Salmernes Bog 15</title>
   <toctitle>Salmernes Bog 15</toctitle>
   <indextitle>Salmernes Bog 15</indextitle>
   <firstline>HERRE, hvo kan gæste dit Telt, hvo kan bo paa dit hellige Bjerg?</firstline>
   <quality>korrektur1</quality>
</head>
<body>
<num>1.</num><small><i>En Salme af David.</i></small><br/> HERRE, hvo kan gæste dit Telt, hvo kan bo paa dit hellige Bjerg?
<num>2.</num>Den, som vandrer fuldkomment og øver Ret, taler Sandhed af sit Hjerte;
<num>3.</num>ikke bagtaler med sin Tunge, ikke volder sin Næste ondt og ej bringer Skam over Ven,
<num>4.</num>som agter den forkastede ringe, men ærer dem, der frygter HERREN, ej bryder Ed, han svor til egen Skade,
<num>5.</num>ej laaner Penge ud mod Aager og ej tager Gave mod skyldfri. Hvo saaledes gør, skal aldrig rokkes.
</body>
</poem>

<poem id="bibelsalme16">
<head>
   <title>Salmernes Bog 16</title>
   <toctitle>Salmernes Bog 16</toctitle>
   <indextitle>Salmernes Bog 16</indextitle>
   <firstline>Vogt mig, Gud, thi jeg lider paa dig!</firstline>
   <quality>korrektur1</quality>
</head>
<body>
<num>1.</num><small><i>En Miktam af David.</i></small><br/> Vogt mig, Gud, thi jeg lider paa dig!
<num>2.</num>Jeg siger til HERREN: "Du er min Herre; jeg har ikke andet Gode end dig.
<num>3.</num>De hellige, som er i Landet, de er de herlige, hvem al min Hu staar til."
<num>4.</num>Mange Kvaler rammer dem, som vælger en anden Gud; deres Blodofre vil jeg ikke udgyde, ej tage deres Navn i min Mund.
<num>5.</num>HERREN er min tilmaalte Del og mit Bæger. Du holder min Arvelod i Hævd.
<num>6.</num>Snorene faldt mig paa liflige Steder, ja, en dejlig Arvelod tilfaldt mig.
<num>7.</num>Jeg vil prise HERREN, der gav mig Raad, mine Nyrer maner mig, selv om Natten.

<num>8.</num>Jeg har altid HERREN for Øje, han er ved min højre, jeg rokkes ikke.
<num>9.</num>Derfor glædes mit Hjerte, min Ære jubler, endogsaa mit Kød skal bo i Tryghed.
<num>10.</num>Thi Dødsriget giver du ikke min Sjæl, lader ikke din hellige skue Graven.
<num>11.</num>Du lærer mig Livets Vej; man mættes af Glæde for dit Aasyn, Livsalighed er i din højre for evigt.
</body>
</poem>

<poem id="bibelsalme17">
<head>
   <title>Salmernes Bog 17</title>
   <toctitle>Salmernes Bog 17</toctitle>
   <indextitle>Salmernes Bog 17</indextitle>
   <firstline>HERRE, hør en retfærdig Sag</firstline>
   <quality>korrektur1</quality>
</head>
<body>
<num>1.</num><small><i>En Bøn af David.</i></small><br/> HERRE, hør en retfærdig Sag, lyt til min Klage, laan Øre til Bøn fra svigløse Læber!
<num>2.</num>Fra dig skal min Ret udgaa, thi hvad ret er, ser dine Øjne.
<num>3.</num>Prøv mit Hjerte, se efter om Natten, ransag mig, du finder ej Svig hos mig.
<num>4.</num>Ej synded min Mund, hvad end Mennesker gjorde; ved dine Læbers Ord vogted jeg mig for Voldsmænds Veje;
<num>5.</num>mine Skridt har holdt dine Spor, jeg vaklede ej paa min Gang.

<num>6.</num>Jeg raaber til dig, thi du svarer mig, Gud, bøj Øret til mig, hør paa mit Ord!
<num>7.</num>Vis dig underfuldt naadig, du Frelser for dem, der tyr til din højre for Fjender!
<num>8.</num>Vogt mig som Øjestenen, skjul mig i dine Vingers Skygge
<num>9.</num>for gudløse, der øver Vold imod mig, glubske Fjender, som omringer mig;
<num>10.</num>de har lukket deres Hjerte med Fedt, deres Mund fører Hovmodstale.
<num>11.</num>De omringer os, overalt hvor vi gaar, de sigter paa at slaa os til Jorden.
<num>12.</num>De er som den rovgridske Løve, den unge Løve, der ligger paa Lur.

<num>13.</num>Rejs dig, HERRE, træd ham i Møde, kast ham til Jorden, fri med dit Sværd min Sjæl fra den gudløses Vold,
<num>14.</num>fra Mændene, HERRE, med din Haand, fra dødelige Mænd - lad dem faa deres Del i levende Live! Fyld deres Bug med dit Forraad af Vrede, lad Børnene mættes dermed og efterlade deres Børn, hvad de levner!
<num>15.</num>Men jeg skal i Retfærd skue dit Aasyn, mættes ved din Skikkelse, naar jeg vaagner.
</body>
</poem>

<poem id="bibelsalme18">
<head>
   <title>Salmernes Bog 18</title>
   <toctitle>Salmernes Bog 18</toctitle>
   <indextitle>Salmernes Bog 18</indextitle>
   <firstline>HERRE, jeg har dig hjerteligt kær, min Styrke!</firstline>
   <quality>korrektur1</quality>
</head>
<body>
<num>1.</num><small><i>Til Sangmesteren. Af HERRENs Tjener David, som sang HERREN denne Sang, dengang HERREN havde frelst ham af alle hans Fjenders og af Sauls Haand.</i></small>
<num>2.</num><small><i>Han sang:</i></small><br/> HERRE, jeg har dig hjerteligt kær, min Styrke!
<num>3.</num>HERRE, min Klippe, min Borg, min Befrier, min Gud, mit Bjerg, hvortil jeg tyr, mit Skjold, mit Frelseshorn, mit Værn!
<num>4.</num>Jeg paakalder HERREN, den Højlovede, og frelses fra mine Fjender.

<num>5.</num>Dødens Reb omsluttede mig, Ødelæggelsens Strømme forfærdede mig,
<num>6.</num>Dødsrigets Reb omspændte mig, Dødens Snarer faldt over mig;
<num>7.</num>i min Vaande paakaldte jeg HERREN og raabte til min Gud. Han hørte min Røst fra sin Helligdom, mit Raab fandt ind til hans Ører!
<num>8.</num>Da rystede Jorden og skjalv, Bjergenes Grundvolde bæved og rysted, thi hans Vrede blussede op.
<num>9.</num>Røg for ud af hans Næse, fortærende Ild af hans Mund, Gløder gnistrede fra ham.
<num>10.</num>Han sænkede Himlen, steg ned med Skymulm under sine Fødder;
<num>11.</num>baaret af Keruber fløj han, svæved paa Vindens Vinger;
<num>12.</num>han omgav sig med Mulm som en Bolig, mørke Vandmasser, vandfyldte Skyer.
<num>13.</num>Fra Glansen foran ham for der Hagl og Ildgløder gennem hans Skyer.
<num>14.</num>HERREN tordnede fra Himlen, den Højeste lod høre sin Røst, Hagl og Ildgløder.
<num>15.</num>Han udslyngede Pile, adsplittede dem, Lyn i Mængde og skræmmede dem.
<num>16.</num>Vandenes Bund kom til Syne, Jordens Grundvolde blottedes ved din Trusel, HERRE, for din Vredes Pust.
<num>17.</num>Han udrakte Haanden fra det høje og greb mig, drog mig op af de vældige Vande,
<num>18.</num>frelste mig fra mine mægtige Fjender, fra mine Avindsmænd; de var mig for stærke.
<num>19.</num>Paa min Ulykkes Dag faldt de over mig, men HERREN blev mig til Værn.
<num>20.</num>Han førte mig ud i aabent Land, han frelste mig, thi han havde Behag i mig.

<num>21.</num>HERREN gengældte mig efter min Retfærd, lønned mig efter mine Hænders Uskyld;
<num>22.</num>thi jeg holdt mig til HERRENs Veje, svigted i Gudløshed ikke min Gud
<num>23.</num>hans Bud stod mig alle for Øje, hans Lov skød jeg ikke fra mig.
<num>24.</num>Ustraffelig var jeg for ham og vogtede mig for Brøde.
<num>25.</num>HERREN lønned mig efter min Retfærd, mine Hænders Uskyld, som stod ham for Øje!
<num>26.</num>Du viser dig from mod den fromme, retsindig mod den retsindige,
<num>27.</num>du viser dig ren mod den rene og vrang mod den svigefulde.
<num>28.</num>De arme giver du Frelse, hovmodiges Øjne Skam!

<num>29.</num>Ja, min Lampe lader du lyse, HERRE, min Gud opklarer mit Mørke.
<num>30.</num>Thi ved din Hjælp søndrer jeg Mure, ved min Guds Hjælp springer jeg over Volde.
<num>31.</num>Fuldkommen er Guds Vej, lutret er HERRENs Ord. Han er et Skjold for alle, der sætter deres Lid til ham.

<num>32.</num>Ja, hvem er Gud uden HERREN, hvem er en Klippe uden vor Gud,
<num>33.</num>den Gud, der omgjorded mig med Kraft, jævnede Vejen for mig,
<num>34.</num>gjorde mine Fødder som Hindens og gav mig Fodfæste paa Højene,
<num>35.</num>oplærte min Haand til Krig, saa mine Arme spændte Kobberbuen!
<num>36.</num>Du gav mig din Frelses Skjold, din højre støttede mig, din Nedladelse gjorde mig stor;
<num>37.</num>du skaffede Plads for mine Skridt, mine Ankler vaklede ikke.
<num>38.</num>Jeg jog mine Fjender, indhentede dem, vendte først om, da de var gjort til intet,
<num>39.</num>slog dem ned, saa de ej kunde rejse sig, men laa faldne under min Fod.
<num>40.</num>Du omgjorded mig med Kraft til Kampen, mine Modstandere tvang du i Knæ for mig;
<num>41.</num>du slog mine Fjender paa Flugt, mine Avindsmænd rydded jeg af Vejen.
<num>42.</num>De raabte, men ingen hjalp, til HERREN, han svared dem ikke.
<num>43.</num>Jeg knuste dem som Støv for Vinden, fejed dem bort som Gadeskarn.

<num>44.</num>Du friede mig af Folkekampe, du satte mig til Folkeslags Høvding; nu tjener mig ukendte Folk;
<num>45.</num>hører de om mig, lyder de mig, Udlandets Sønner kryber for mig;
<num>46.</num>Udlandets Sønner vansmægter, slæber sig frem af deres Skjul.
<num>47.</num>HERREN lever, højlovet min Klippe, ophøjet være min Frelses Gud,
<num>48.</num>den Gud, som giver mig Hævn, tvinger Folkeslag under min Fod
<num>49.</num>og frier mig fra mine vrede Fjender! Du ophøjer mig over mine Modstandere, fra Voldsmænd frelser du mig.
<num>50.</num>HERRE, derfor priser jeg dig blandt Folkene og lovsynger dit Navn,
<num>51.</num>du, som kraftig hjælper din Konge og viser din Salvede Miskundhed, David og hans Æt evindelig.
</body>
</poem>

<poem id="bibelsalme19">
<head>
   <title>Salmernes Bog 19</title>
   <toctitle>Salmernes Bog 19</toctitle>
   <indextitle>Salmernes Bog 19</indextitle>
   <firstline>Himlen forkynder Guds Ære, Hvælvingen kundgør hans Hænders Værk</firstline>
   <quality>korrektur1</quality>
</head>
<body>
<num>1.</num><small><i>Til Sangmesteren. En Salme af David.</i></small>
<num>2.</num>Himlen forkynder Guds Ære, Hvælvingen kundgør hans Hænders Værk.
<num>3.</num>Dag bærer Bud til Dag, Nat lader Nat det vide.
<num>4.</num>Uden Ord og uden Tale, uden at Lyden høres,
<num>5.</num>naar Himlens Røst over Jorden vide, dens Tale til Jorderigs Ende. Paa Himlen rejste han Solen et Telt;
<num>6.</num>som en Brudgom gaar den ud af sit Kammer, er glad som en Helt ved at løbe sin Bane,
<num>7.</num>rinder op ved Himlens ene Rand, og dens Omløb naar til den anden. Intet er skjult for dens Glød.

<num>8.</num>HERRENs Lov er fuldkommen, kvæger Sjælen, HERRENs Vidnesbyrd holder, gør enfoldig viis,
<num>9.</num>HERRENs Forskrifter er rette, glæder Hjertet, HERRENs Bud er purt, giver Øjet Glans,
<num>10.</num>HERRENs Frygt er ren, varer evigt, HERRENs Lovbud er Sandhed, rette til Hobe,
<num>11.</num>kostelige fremfor Guld, ja fint Guld i Mængde, søde fremfor Honning og Kubens Saft.
<num>12.</num>Din Tjener tager og Vare paa dem; at holde dem lønner sig rigt.

<num>13.</num>Hvo mærker selv, at han fejler? Tilgiv mig lønlige Brøst!
<num>14.</num>Værn ogsaa din Tjener mod frække, ej raade de over mig! Saa bliver jeg uden Lyde og fri for svare Synder.
<num>15.</num>Lad min Munds Ord være dig til Behag, lad mit Hjertes Tanker naa frem for dit Aasyn, HERRE, min Klippe og min Genløser!
</body>
</poem>

<poem id="bibelsalme20">
<head>
   <title>Salmernes Bog 20</title>
   <toctitle>Salmernes Bog 20</toctitle>
   <indextitle>Salmernes Bog 20</indextitle>
   <firstline>Paa Trængselens Dag bønhøre Herren dig, værne dig Jakobs Guds Navn!</firstline>
   <quality>korrektur1</quality>
</head>
<body>
<num>1.</num><small><i>Til Sangmesteren. En Salme af David.</i></small>
<num>2.</num>Paa Trængselens Dag bønhøre Herren dig, værne dig Jakobs Guds Navn!
<num>3.</num>Han sende dig Hjælp fra Helligdommen, fra Zion styrke han dig;
<num>4.</num>han komme alle dine Afgrødeofre i Hu og tage dit Brændoffer gyldigt! - Sela.
<num>5.</num>Han give dig efter dit Hjertes Attraa, han fuldbyrde alt dit Raad,
<num>6.</num>at vi maa juble over din Frelse, løfte Banner i vor Guds Navn! HERREN opfylde alle dine Bønner!

<num>7.</num>Nu ved jeg, at HERREN frelser sin Salvede og svarer ham fra sin hellige Himmel med sin højres frelsende Vælde.
<num>8.</num>Nogle stoler paa Heste, andre paa Vogne, vi sejrer ved HERREN vor Guds Navn.
<num>9.</num>De synker i Knæ og falder, vi rejser os og kommer atter paa Fode.
<num>10.</num>HERRE, frels dog Kongen og svar os, den Dag vi kalder!
</body>
</poem>

<poem id="bibelsalme21">
<head>
   <title>Salmernes Bog 21</title>
   <toctitle>Salmernes Bog 21</toctitle>
   <indextitle>Salmernes Bog 21</indextitle>
   <firstline>HERRE, Kongen er glad ved din Vælde</firstline>
   <quality>korrektur1</quality>
</head>
<body>
<num>1.</num><small><i>Til Sangmesteren. En Salme af David.</i></small>
<num>2.</num>HERRE, Kongen er glad ved din Vælde, hvor frydes han højlig over din Frelse!
<num>3.</num>Hvad hans Hjerte ønskede, gav du ham, du afslog ikke hans Læbers Bøn. - Sela.
<num>4.</num>Du kom ham i Møde med rig Velsignelse, satte en Krone af Guld paa hans Hoved.
<num>5.</num>Han bad dig om Liv, og du gav ham det, en Række af Dage uden Ende.
<num>6.</num>Stor er hans Glans ved din Frelse, Højhed og Hæder lægger du paa ham.
<num>7.</num>Ja, evig Velsignelse gav du ham, med Fryd for dit Aasyn glæded du ham.
<num>8.</num>Thi Kongen stoler paa HERREN, ved den Højestes Naade rokkes han ikke.

<num>9.</num>Til alle dine Fjender naar din Haand, din højre naar dine Avindsmænd.
<num>10.</num>Du gør dem til et luende Baal, naar du viser dig; HERREN sluger dem i sin Vrede. Ild fortærer dem.
<num>11.</num>Du rydder bort deres Frugt af Jorden, deres Sæd blandt Menneskens Børn.
<num>12.</num>Thi de søger at volde dig ondt, spinder Rænker, men evner intet;
<num>13.</num>thi du slaar dem paa Flugt, med din Bue sigter du mod deres Ansigt.

<num>14.</num>HERRE, staa op i din Vælde, med Sang og med Spil vil vi prise dit Storværk!
</body>
</poem>

<poem id="bibelsalme22">
<head>
   <title>Salmernes Bog 22</title>
   <toctitle>Salmernes Bog 22</toctitle>
   <indextitle>Salmernes Bog 22</indextitle>
   <firstline>Min Gud, min Gud, hvorfor har du forladt mig?</firstline>
   <quality>korrektur1</quality>
</head>
<body>
<num>1.</num><small><i>Til Sangmesteren. Efter 'Morgenrødens Hind'.<br/> En Salme af David.</i></small>
<num>2.</num>Min Gud, min Gud, hvorfor har du forladt mig? Mit Skrig til Trods er Frelsen mig fjern.
<num>3.</num>Min Gud, jeg raaber om Dagen, du svarer ikke, om Natten, men finder ej Hvile.
<num>4.</num>Og dog er du den hellige, som troner paa Israels Lovsange.
<num>5.</num>Paa dig forlod vore Fædre sig, forlod sig, og du friede dem;
<num>6.</num>de raabte til dig og frelstes, forlod sig paa dig og blev ikke til Skamme.
<num>7.</num>Men jeg er en Orm og ikke en Mand, til Spot for Mennesker, Folk til Spe;
<num>8.</num>alle, der ser mig, haaner mig, vrænger Mund og ryster paa Hovedet:
<num>9.</num>"Han har væltet sin Sag paa HERREN; han fri ham og frelse ham, han har jo Velbehag i ham."

<num>10.</num>Ja, du drog mig af Moders Liv, lod mig hvile trygt ved min Moders Bryst;
<num>11.</num>paa dig blev jeg kastet fra Moders Skød, fra Moders Liv var du min Gud.
<num>12.</num>Vær mig ikke fjern, thi Trængslen er nær, og ingen er der, som hjælper!
<num>13.</num>Stærke Tyre staar omkring mig, Basans vældige omringer mig,
<num>14.</num>spiler Gabet op imod mig som rovgridske, brølende Løver.
<num>15.</num>Jeg er som Vand, der er udgydt, alle mine Knogler skilles, mit Hjerte er blevet som Voks, det smelter i Livet paa mig;
<num>16.</num>min Gane er tør som et Potteskaar, til Gummerne klæber min Tunge, du lægger mig ned i Dødens Støv.
<num>17.</num>Thi Hunde staar omkring mig, onde i Flok omringer mig, de har gennemboret mine Hænder og Fødder,
<num>18.</num>jeg kan tælle alle mine Ben; med Skadefryd ser de paa mig.
<num>19.</num>Mine Klæder deler de mellem sig, om Kjortelen kaster de Lod.
<num>20.</num>Men du, o HERRE, vær ikke fjern, min Redning, il mig til Hjælp!
<num>21.</num>Udfri min Sjæl fra Sværdet, min eneste af Hundes Vold!
<num>22.</num>Frels mig fra Løvens Gab, fra Vildoksens Horn! Du har bønhørt mig.

<num>23.</num>Dit Navn vil jeg kundgøre for mine Brødre, prise dig midt i Forsamlingen:
<num>24.</num>"I, som frygter HERREN, pris ham, ær ham; al Jakobs Æt, bæv for ham, al Israels Æt!
<num>25.</num>Thi han foragtede ikke, forsmaaede ikke den armes Raab, skjulte ikke sit Aasyn for ham, men hørte, da han raabte til ham!"
<num>26.</num>Jeg vil synge din Pris i en stor Forsamling, indfri mine Løfter iblandt de fromme;
<num>27.</num>de ydmyge skal spise og mættes; hvo HERREN søger, skal prise ham; deres Hjerte leve for evigt!
<num>28.</num>Den vide Jord skal mærke sig det og omvende sig til HERREN, og alle Folkenes Slægter skal tilbede for hans Aasyn;
<num>29.</num>thi HERRENs er Riget, han er Folkenes Hersker.
<num>30.</num>De skal tilbede ham alene, alle Jordens mægtige; de skal bøje sig for hans Aasyn, alle, der nedsteg i Støvet og ikke holdt deres Sjæl i Live.
<num>31.</num>Ham skal Efterkommerne tjene; om HERREN skal tales til Slægten, der kommer;
<num>32.</num>de skal forkynde et Folk, der fødes, hans Retfærd. Thi han greb ind.
</body>
</poem>

<poem id="bibelsalme23">
<head>
   <title>Salmernes Bog 23</title>
   <toctitle>Salmernes Bog 23</toctitle>
   <indextitle>Salmernes Bog 23</indextitle>
   <firstline>HERREN er min Hyrde, mig skal intet fattes</firstline>
   <quality>korrektur1</quality>
</head>
<body>
<num>1.</num><small><i>En Salme af David.</i></small> HERREN er min Hyrde, mig skal intet fattes,
<num>2.</num>han lader mig ligge paa grønne Vange. Til Hvilens Vande leder han mig, han kvæger min Sjæl,
<num>3.</num>han fører mig ad rette Veje for sit Navns Skyld.
<num>4.</num>Skal jeg end vandre i Dødsskyggens Dal, jeg frygter ej ondt; thi du er med mig, din Kæp og din Stav er min Trøst.

<num>5.</num>I mine Fjenders Paasyn dækker du Bord for mig, du salver mit Hoved med Olie, mit Bæger flyder over.
<num>6.</num>Kun Godhed og Miskundhed følger mig alle mine Dage, og i HERRENs Hus skal jeg bo gennem lange Tider.
</body>
</poem>

<poem id="bibelsalme24">
<head>
   <title>Salmernes Bog 24</title>
   <toctitle>Salmernes Bog 24</toctitle>
   <indextitle>Salmernes Bog 24</indextitle>
   <firstline>HERRENs er Jorden og dens Fylde, Jorderig og de, som bor derpaa</firstline>
   <quality>korrektur1</quality>
</head>
<body>
<num>1.</num><small><i>Af David. En Salme.</i></small> HERRENs er Jorden og dens Fylde, Jorderig og de, som bor derpaa;
<num>2.</num>thi han har grundlagt den paa Have, grundfæstet den paa Strømme.
<num>3.</num>Hvo kan gaa op paa HERRENs Bjerg, og hvo kan staa paa hans hellige Sted?
<num>4.</num>Den med skyldfri Hænder og Hjertet rent, som ikke sætter sin Hu til Løgn og ikke sværger falsk;
<num>5.</num>han faar Velsignelse fra HERREN, Retfærdighed fra sin Frelses Gud.
<num>6.</num>Saa er den Slægt, som spørger efter ham, som søger dit Aasyn, Jakobs Gud! - Sela.

<num>7.</num>Løft eders Hoveder, I Porte, løft jer, I ældgamle Døre, at Ærens Konge kan drage ind!
<num>8.</num>Hvo er den Ærens Konge? HERREN, stærk og vældig, HERREN, vældig i Krig!
<num>9.</num>Løft eders Hoveder, I Porte, løft jer, I ældgamle Døre, at Ærens Konge kan drage ind!
<num>10.</num>Hvo er han, den Ærens Konge? HERREN, Hærskarers Herre, han er Ærens Konge! - Sela.
</body>
</poem>

<poem id="bibelsalme25">
<head>
   <title>Salmernes Bog 25</title>
   <toctitle>Salmernes Bog 25</toctitle>
   <indextitle>Salmernes Bog 25</indextitle>
   <firstline>HERRE, jeg løfter min Sjæl til dig</firstline>
   <quality>korrektur1</quality>
</head>
<body>
<num>1.</num><small><i>Af David.</i></small><br/> HERRE, jeg løfter min Sjæl til dig,
<num>2.</num>min Gud jeg stoler paa dig, lad mig ikke beskæmmes, lad ej mine Fjender fryde sig over mig.
<num>3.</num>Nej, ingen som bier paa dig, skal beskæmmes; beskæmmes skal de, som er troløse uden Grund.
<num>4.</num>Lad mig kende dine Veje, HERRE lær mig dine Stier.
<num>5.</num>Led mig paa din Sandheds Vej og lær mig, thi du er min Frelses Gud; jeg bier bestandig paa dig.
<num>6.</num>HERRE, kom din Barmhjertighed i Hu og din Naade, den er jo fra Evighed af.
<num>7.</num>Mine Ungdomssynder og Overtrædelser komme du ikke i Hu, men efter din Miskundhed kom mig i Hu, for din Godheds Skyld, o HERRE!
<num>8.</num>God og oprigtig er HERREN, derfor viser han Syndere Vejen.
<num>9.</num>Han vejleder ydmyge i det, som er ret, og lærer de ydmyge sin Vej.
<num>10.</num>Alle HERRENs Stier er Miskundhed og Trofasthed for dem, der holder hans Pagt og hans Vidnesbyrd.
<num>11.</num>For dit Navns Skyld, HERRE, tilgive du min Brøde, thi den er stor.
<num>12.</num>Om nogen frygter HERREN, ham viser han den Vej, han skal vælge;
<num>13.</num>selv skal han leve i Lykke og hans Sæd faa Landet i Eje.
<num>14.</num>Fortroligt Samfund har HERREN med dem, der frygter ham, og han kundgør dem sin Pagt.
<num>15.</num>Mit Øje er stadig vendt imod HERREN, thi han frier mine Fødder af Snaren.
<num>16.</num>Vend dig til mig og vær mig naadig, thi jeg er ene og arm.
<num>17.</num>Let mit Hjertes Trængsler og før mig ud af min Nød.
<num>18.</num>Se hen til min Nød og min Kvide og tilgiv alle mine Synder.
<num>19.</num>Se hen til mine Fjender, thi de er mange og hader mig med Had uden Grund.
<num>20.</num>Vogt min Sjæl og frels mig, jeg lider paa dig, lad mig ikke beskæmmes.
<num>21.</num>Lad Uskyld og Retsind vogte mig, thi jeg bier paa dig, HERRE.
<num>22.</num>Forløs, o Gud, Israel af alle dets Trængsler!
</body>
</poem>

<poem id="bibelsalme26">
<head>
   <title>Salmernes Bog 26</title>
   <toctitle>Salmernes Bog 26</toctitle>
   <indextitle>Salmernes Bog 26</indextitle>
   <firstline>Skaf mig ret o Herre, thi jeg vandrer i Uskyld</firstline>
   <quality>korrektur1</quality>
</head>
<body>
<num>1.</num><small><i>Af David.</i></small><br/> Skaf mig ret o Herre, thi jeg vandrer i Uskyld, stoler paa HERREN uden at vakle.
<num>2.</num>Ransag mig, HERRE, og prøv mig, gransk mine Nyrer og mit Hjerte;
<num>3.</num>thi din Miskundhed staar mig for Øje, jeg vandrer i din Sandhed.
<num>4.</num>Jeg tager ej Sæde blandt Løgnere, blandt falske kommer jeg ikke.
<num>5.</num>Jeg hader de ondes Forsamling, hos gudløse sidder jeg ej.
<num>6.</num>Jeg tvætter mine Hænder i Renhed, at jeg kan vandre omkring dit Alter, HERRE,
<num>7.</num>for at istemme Takkesang, fortælle om alle dine Undere.
<num>8.</num>HERRE, jeg elsker dit Hus, det Sted, hvor din Herlighed bor.

<num>9.</num>Bortriv ikke min Sjæl med Syndere, mit Liv med blodstænkte Mænd,
<num>10.</num>i hvis Hænder er Skændselsdaad, hvis højre er fuld af Bestikkelse.
<num>11.</num>Jeg har jo vandret i Uskyld, forløs mig og vær mig naadig!
<num>12.</num>Min Fod staar paa den jævne Grund, i Forsamlinger vil jeg love HERREN.
</body>
</poem>

<poem id="bibelsalme27">
<head>
   <title>Salmernes Bog 27</title>
   <toctitle>Salmernes Bog 27</toctitle>
   <indextitle>Salmernes Bog 27</indextitle>
   <firstline>HERREN er mit Lys og min Frelse, hvem skal jeg frygte?</firstline>
   <quality>korrektur1</quality>
</head>
<body>
<num>1.</num><small><i>Af David.</i></small><br/> HERREN er mit Lys og min Frelse, hvem skal jeg frygte? HERREN er Værn for mit Liv, for hvem skal jeg ræddes?
<num>2.</num>Naar onde kommer imod mig for at æde mit Kød, saa snubler og falder de, Uvenner og Fjender!
<num>3.</num>Om en Hær end lejrer sig mod mig, er mit Hjerte uden Frygt; om Krig bryder løs imod mig, dog er jeg tryg.
<num>4.</num>Om eet har jeg bedet HERREN, det attraar jeg: alle mine Dage at bo i HERRENs Hus for at skue HERRENs Livsalighed og grunde i hans Tempel.
<num>5.</num>Thi han gemmer mig i sin Hytte paa Ulykkens Dag, skjuler mig i sit Telt og løfter mig op paa en Klippe.
<num>6.</num>Derfor løfter mit Hoved sig over mine Fjender omkring mig. I hans Telt vil jeg ofre Jubelofre, med Sang og med Spil vil jeg prise HERREN.

<num>7.</num>HERRE, hør mit Raab, vær naadig og svar mig!
<num>8.</num>Jeg mindes, du sagde: "Søg mit Aasyn!" Dit Aasyn søger jeg, HERRE;
<num>9.</num>skjul ikke dit Aasyn for mig! Bortstød ikke din Tjener i Vrede, du er min Hjælp, opgiv og slip mig ikke, min Frelses Gud!
<num>10.</num>Thi Fader og Moder forlod mig, men HERREN tager mig til sig.
<num>11.</num>Vis mig, HERRE, din Vej og led mig ad jævne Stier for Fjendernes Skyld;
<num>12.</num>giv mig ikke i glubske Uvenners Magt! Thi falske Vidner, der udaander Vold, staar frem imod mig.
<num>13.</num>Havde jeg ikke troet, at jeg skulde skue HERRENs Godhed i de levendes Land -
<num>14.</num>Bi paa HERREN, fat Mod, dit Hjerte være stærkt, ja bi paa HERREN!
</body>
</poem>

<poem id="bibelsalme28">
<head>
   <title>Salmernes Bog 28</title>
   <toctitle>Salmernes Bog 28</toctitle>
   <indextitle>Salmernes Bog 28</indextitle>
   <firstline>Jeg raaber til dig, o Herre, min Klippe, vær ikke tavs imod mig</firstline>
   <quality>korrektur1</quality>
</head>
<body>
<num>1.</num><small><i>Af David.</i></small><br/> Jeg raaber til dig, o Herre, min Klippe, vær ikke tavs imod mig, at jeg ej, naar du tier, skal blive som de, der synker i Graven.
<num>2.</num>Hør min tryglende Røst, naar jeg raaber til dig, løfter Hænderne op mod dit hellige Tempel.
<num>3.</num>Riv mig ej bort med gudløse, Udaadsmænd, som har ondt i Sinde mod Næsten trods venlige Ord.
<num>4.</num>Løn dem for deres Idræt og onde Gerninger; løn dem for deres Hænders Værk, gengæld dem efter Fortjeneste!
<num>5.</num>Thi HERRENs Gerning ænser de ikke, ej heller hans Hænders Værk. Han nedbryde dem og opbygge dem ej!

<num>6.</num>Lovet være HERREN, thi han har hørt min tryglende Røst;
<num>7.</num>min Styrke, mit Skjold er HERREN, mit Hjerte stoler paa ham. Jeg fik Hjælp, mit Hjerte jubler, jeg takker ham med min Sang.

<num>8.</num>HERREN er Værn for sit Folk, sin Salvedes Tilflugt og Frelse.
<num>9.</num>Frels dit Folk og velsign din Arv, røgt dem og bær dem til evig Tid!
</body>
</poem>

<poem id="bibelsalme29">
<head>
   <title>Salmernes Bog 29</title>
   <toctitle>Salmernes Bog 29</toctitle>
   <indextitle>Salmernes Bog 29</indextitle>
   <firstline>Giver HERREN, I Guds Sønner, giver Herren Ære og Pris</firstline>
   <quality>korrektur1</quality>
</head>
<body>
<num>1.</num><small><i>En Salme af David.</i></small><br/> Giver HERREN, I Guds Sønner, giver Herren Ære og Pris,
<num>2.</num>giver HERREN hans Navns Ære; tilbed HERREN i helligt Skrud!
<num>3.</num>HERRENs Røst er over Vandene, Ærens Gud lader Tordenen rulle, HERREN, over de vældige Vande!
<num>4.</num>HERRENs Røst med Vælde, HERRENs Røst i Højhed,
<num>5.</num>HERRENs Røst, den splintrer Cedre, HERREN splintrer Libanons Cedre,
<num>6.</num>faar Libanon til at springe som en Kalv og Sirjon som den vilde Okse!
<num>7.</num>HERRENs Røst udslynger Luer.
<num>8.</num>HERRENs Røst faar Ørk til at skælve, HERREN faar Kadesj's Ørk til at skælve!
<num>9.</num>HERRENs Røst faar Hind til at føde, og den gør lyst i Skoven. Alt i hans Helligdom raaber: "Ære!"
<num>10.</num>HERREN tog Sæde og sendte Vandfloden, HERREN tog Sæde som Konge for evigt.
<num>11.</num>HERREN give Kraft til sit Folk, HERREN velsigne sit Folk med Fred!
</body>
</poem>

<poem id="bibelsalme30">
<head>
   <title>Salmernes Bog 30</title>
   <toctitle>Salmernes Bog 30</toctitle>
   <indextitle>Salmernes Bog 30</indextitle>
   <firstline>HERRE, jeg ophøjer dig, thi du bjærgede mig</firstline>
   <quality>korrektur1</quality>
</head>
<body>
<num>1.</num><small><i>En Salme. En Sang ved Husets Indvielse. Af David.</i></small>
<num>2.</num>HERRE, jeg ophøjer dig, thi du bjærgede mig, lod ej mine Fjender glæde sig over mig;
<num>3.</num>HERRE min Gud, jeg raabte til dig, og du helbredte mig.
<num>4.</num>Fra Dødsriget, HERRE, drog du min Sjæl, kaldte mig til Live af Gravens Dyb.
<num>5.</num>Lovsyng HERREN, I hans fromme, pris hans hellige Navn!
<num>6.</num>Thi et Øjeblik varer hans Vrede, Livet igennem hans Naade; om Aftenen gæster os Graad, om Morgenen Frydesang.

<num>7.</num>Jeg tænkte i min Tryghed: "Jeg rokkes aldrig i Evighed!"
<num>8.</num>HERRE, i Naade havde du fæstnet mit Bjerg; du skjulte dit Aasyn, jeg blev forfærdet.
<num>9.</num>Jeg raabte, HERRE, til dig, og tryglende bad jeg til HERREN:
<num>10.</num>"Hvad Vinding har du af mit Blod, af at jeg synker i Graven? Kan Støv mon takke dig, raabe din Trofasthed ud?
<num>11.</num>HERRE, hør og vær naadig, HERRE, kom mig til Hjælp!"
<num>12.</num>Du vendte min Sorg til Dans, løste min Sørgedragt, hylled mig i Glæde,
<num>13.</num>at min Ære skal prise dig uden Ophør. HERRE min Gud, jeg vil takke dig evigt!
</body>
</poem>

<poem id="bibelsalme31">
<head>
   <title>Salmernes Bog 31</title>
   <toctitle>Salmernes Bog 31</toctitle>
   <indextitle>Salmernes Bog 31</indextitle>
   <firstline>HERRE, jeg lider paa dig, lad mig aldrig i Evighed skuffes</firstline>
   <quality>korrektur1</quality>
</head>
<body>
<num>1.</num><small><i>Til Sangmesteren. En Salme af David.</i></small>
<num>2.</num>HERRE, jeg lider paa dig, lad mig aldrig i Evighed skuffes. Udfri mig i din Retfærd,
<num>3.</num>du bøje dit Øre til mig; red mig i Hast og vær mig en Tilflugtsklippe, en Klippeborg til min Frelse;
<num>4.</num>thi du er min Klippe og Borg. For dit Navns Skyld lede og føre du mig,
<num>5.</num>fri mig fra Garnet, de satte for mig; thi du er min Tilflugt,
<num>6.</num>i din Haand befaler jeg min Aand. Du forløser mig, HERRE, du trofaste Gud,
<num>7.</num>du hader dem, der holder paa Løgneguder. Men jeg, jeg stoler paa HERREN,
<num>8.</num>jeg vil juble og glæde mig over din Miskundhed; thi du har set min Nød, agtet paa min Sjælekvide.
<num>9.</num>Du gav mig ikke i Fjendens Haand, men skaffede Rum for min Fod.

<num>10.</num>Vær mig naadig, HERRE, thi jeg er angst, af Kummer hentæres mit Øje, min Sjæl og mit Indre.
<num>11.</num>Thi mit Liv svinder hen i Sorg, mine Aar i Suk, min Kraft er brudt for min Brødes Skyld, mine Ben hentæres.
<num>12.</num>For alle mine Fjenders Skyld er jeg blevet til Spot, mine Naboers Gru, mine Kendinges Rædsel; de, der ser mig paa Gaden, flygter for mig.
<num>13.</num>Som en død er jeg gaaet dem at Minde, jeg er som et ødelagt Kar.
<num>14.</num>Thi mange hører jeg hviske, trindt om er Rædsel, naar de holder Raad imod mig, pønser paa at tage mit Liv.

<num>15.</num>Men, HERRE, jeg stoler paa dig; jeg siger: Du er min Gud,
<num>16.</num>mine Tider er i din Haand. Red mig fra Fjenders Haand, fra dem, der forfølger mig,
<num>17.</num>lad dit Ansigt lyse over din Tjener, frels mig i din Miskundhed.
<num>18.</num>HERRE, lad mig ej blive til Skamme, jeg raaber jo til dig, lad de gudløse blive til Skamme og synke tavse i Døden.
<num>19.</num>Lad de falske Læber forstumme, som taler frækt om den retfærdige med Hovmod og Foragt.

<num>20.</num>Hvor stor er dog din Godhed, som du gemmer til dem, der frygter dig, øver mod dem, der lider paa dig, for Menneskebørnenes Øjne.
<num>21.</num>Du skjuler dem i dit Aasyns Skjul for Menneskers Stimmel; du gemmer dem i en Hytte for Tungers Kiv.
<num>22.</num>Lovet være HERREN, thi underfuld Miskundhed har han vist mig i en befæstet Stad.
<num>23.</num>Og jeg, som sagde i min Angst: "Jeg er bortstødt fra dine Øjne!" Visselig, du hørte min tryglende Røst, da jeg raabte til dig.
<num>24.</num>Elsk HERREN, alle hans fromme; de trofaste skærmer HERREN; men den, der handler i Hovmod, gengælder han mangefold.
<num>25.</num>Fat Mod, eders Hjerte være stærkt, alle I, som bier paa HERREN!
</body>
</poem>

<poem id="bibelsalme32">
<head>
   <title>Salmernes Bog 32</title>
   <toctitle>Salmernes Bog 32</toctitle>
   <indextitle>Salmernes Bog 32</indextitle>
   <firstline>Salig den, hvis Overtrædelser er forladt, hvis Synd er skjult</firstline>
   <quality>korrektur1</quality>
</head>
<body>
<num>1.</num><small><i> Af David. En Maskil.</i></small><br/> Salig den, hvis Overtrædelser er forladt, hvis Synd er skjult:
<num>2.</num>saligt det Menneske, HERREN ej tilregner Skyld, og i hvis Aand der ikke er Svig.

<num>3.</num>Mine Ben svandt hen, saa længe jeg tav, under Jamren Dagen igennem,
<num>4.</num>thi din Haand laa tungt paa mig baade Dag og Nat, min Livskraft svandt som i Sommerens Tørke. - Sela.
<num>5.</num>Min Synd bekendte jeg for dig, dulgte ikke min Skyld; jeg sagde: "Mine Overtrædelser vil jeg bekende for HERREN!" Da tilgav du mig min Syndeskyld. - Sela.
<num>6.</num>Derfor bede hver from til dig, den Stund du findes. Kommer da store Vandskyl, ham skal de ikke naa.
<num>7.</num>Du er mit Skjul, du frier mig af Trængsel, med Frelsesjubel omgiver du mig. - Sela.

<num>8.</num>Jeg vil lære dig og vise dig, hvor du skal gaa, jeg vil raade dig ved at fæste mit Øje paa dig.
<num>9.</num>Vær ikke uden Forstand som Hest eller Muldyr, der tvinges med Tømme og Bidsel, naar de ikke vil komme til dig.
<num>10.</num>Den gudløses Smerter er mange, men den, der stoler paa HERREN, omgiver han med Naade.
<num>11.</num>Glæd jer i HERREN, I retfærdige, fryd jer, jubler, alle I oprigtige af Hjertet!
</body>
</poem>

<poem id="bibelsalme33">
<head>
   <title>Salmernes Bog 33</title>
   <toctitle>Salmernes Bog 33</toctitle>
   <indextitle>Salmernes Bog 33</indextitle>
   <firstline>Jubler i Herren, I retfærdige</firstline>
   <quality>korrektur1</quality>
</head>
<body>
<num>1.</num>Jubler i Herren, I retfærdige, for de oprigtige sømmer sig Lovsang;
<num>2.</num>lov HERREN med Citer, tak ham til tistrenget Harpe;
<num>3.</num>en ny Sang synge I ham, leg lifligt paa Strenge til Jubelraab!

<num>4.</num>Thi sandt er HERRENs Ord, og al hans Gerning er trofast;
<num>5.</num>han elsker Retfærd og Ret, af HERRENs Miskundhed er Jorden fuld.
<num>6.</num>Ved HERRENs Ord blev Himlen skabt og al dens Hær ved hans Munds Aande.
<num>7.</num>Som i Vandsæk samled han Havets Vand, lagde Dybets Vande i Forraadskamre.
<num>8.</num>Al Jorden skal frygte for HERREN, Alverdens Beboere skælve for ham;
<num>9.</num>thi han talede, saa skete det, han bød, saa stod det der.
<num>10.</num>HERREN kuldkasted Folkenes Raad, gjorde Folkeslags Tanker til intet;
<num>11.</num>HERRENs Raad staar fast for evigt, hans Hjertes Tanker fra Slægt til Slægt.
<num>12.</num>Saligt det Folk, der har HERREN til Gud, det Folkefærd, han valgte til Arvelod!

<num>13.</num>HERREN skuer fra Himlen, ser paa alle Menneskens Børn;
<num>14.</num>fra sit Højsæde holder han Øje med alle, som bor paa Jorden;
<num>15.</num>han, som danned deres Hjerter til Hobe, gennemskuer alt deres Værk.

<num>16.</num>Ej frelses en Konge ved sin store Stridsmagt, ej fries en Helt ved sin store Kraft;
<num>17.</num>til Frelse slaar Stridshesten ikke til, trods sin store Styrke redder den ikke.
<num>18.</num>Men HERRENs Øje ser til gudfrygtige, til dem, der haaber paa Naaden,
<num>19.</num>for at fri deres Sjæl fra Døden og holde dem i Live i Hungerens Tid.
<num>20.</num>Paa HERREN bier vor Sjæl, han er vor Hjælp og vort Skjold;
<num>21.</num>thi vort Hjerte glæder sig i ham, vi stoler paa hans hellige Navn.

<num>22.</num>Din Miskundhed være over os, HERRE, saasom vi haaber paa dig.
</body>
</poem>

<poem id="bibelsalme34">
<head>
   <title>Salmernes Bog 34</title>
   <toctitle>Salmernes Bog 34</toctitle>
   <indextitle>Salmernes Bog 34</indextitle>
   <firstline>Jeg vil love HERREN til hver en Tid</firstline>
   <quality>korrektur1</quality>
</head>
<body>
<num>1.</num><small><i>Af David, da han lod afsindig for Abimelek, og denne jog ham fra sig, og han drog bort.</i></small>
<num>2.</num>Jeg vil love HERREN til hver en Tid, hans Pris skal stadig fylde min Mund
<num>3.</num>min Sjæl skal rose sig af HERREN, de ydmyge skal høre det og glæde sig.
<num>4.</num>Hylder HERREN i Fællig med mig, lad os sammen ophøje hans Navn!
<num>5.</num>Jeg søgte HERREN, og han svarede mig og friede mig fra alle mine Rædsler.
<num>6.</num>Se hen til ham og straal af Glæde, eders Aasyn skal ikke beskæmmes.
<num>7.</num>Her er en arm, der raabte, og HERREN hørte, af al hans Trængsel frelste han ham.
<num>8.</num>HERRENs Engel slaar Lejr om dem, der frygter ham, og frier dem.

<num>9.</num>Smag og se, at HERREN er god, salig den Mand, der lider paa ham!
<num>10.</num>Frygter HERREN, I hans hellige, thi de, der frygter ham, mangler intet.
<num>11.</num>Unge Løver lider Nød og sulter, men de, der søger HERREN, dem fattes intet godt.
<num>12.</num>Kom hid, Børnlille, og hør paa mig, jeg vil lære jer HERRENs Frygt.
<num>13.</num>Om nogen attraar Liv og ønsker sig Dage for at skue Lykke,
<num>14.</num>saa var din Tunge for ondt, dine Læber fra at tale Svig;
<num>15.</num>hold dig fra ondt og øv godt, søg Fred og jag derefter.

<num>17.</num>Mod dem, der gør ondt, er HERRENs Aasyn for at slette deres Minde af Jorden; (vers 16 og 17 har byttet plads)
<num>16.</num>paa retfærdige hviler hans Øjne, hans Ører hører deres Raab;
<num>18.</num>naar de skriger, hører HERREN og frier dem af al deres Trængsel.
<num>19.</num>HERREN er nær hos dem, hvis Hjerte er knust, han frelser dem, hvis Aand er brudt.
<num>20.</num>Den retfærdiges Lidelser er mange, men HERREN frier ham af dem alle;
<num>21.</num>han vogter alle hans Ledemod, ikke et eneste brydes.
<num>22.</num>Ulykke bringer de gudløse Død, og bøde skal de, der hader retfærdige.
<num>23.</num>HERREN forløser sine Tjeneres Sjæl, og ingen, der lider paa ham, skal bøde.
</body>
</poem>

<poem id="bibelsalme35">
<head>
   <title>Salmernes Bog 35</title>
   <toctitle>Salmernes Bog 35</toctitle>
   <indextitle>Salmernes Bog 35</indextitle>
   <firstline>HERRE, træt med dem, der trætter med mig</firstline>
   <quality>korrektur1</quality>
</head>
<body>
<num>1.</num><small><i>Af David.</i></small><br/> HERRE, træt med dem, der trætter med mig, strid imod dem, der strider mod mig,
<num>2.</num>grib dit Skjold og dit Værge, rejs dig og hjælp mig,
<num>3.</num>tag Spyd og Økse frem mod dem, der forfølger mig, sig til min Sjæl: "Jeg er din Frelse!"
<num>4.</num>Lad dem beskæmmes og blues, som vil mig til Livs, og de, der ønsker mig ondt, lad dem rødmende vige,
<num>5.</num>de blive som Avner for Vinden, og HERRENs Engel nedstøde dem,
<num>6.</num>deres Vej blive mørk og glat, og HERRENs Engel forfølge dem!
<num>7.</num>Thi uden Grund har de sat deres Garn for mig, gravet min Sjæl en Grav.
<num>8.</num>Lad Undergang uventet ramme ham, lad Garnet, han satte, hilde ham selv, lad ham falde i Graven.
<num>9.</num>Min Sjæl skal juble i HERREN, glædes ved hans Frelse,
<num>10.</num>alle mine Ledemod sige: "HERRE, hvo er som du, du, som frelser den arme fra hans Overmand, den arme og fattige fra Røveren!"

<num>11.</num>Falske Vidner staar frem, de spørger mig om, hvad jeg ej kender til;
<num>12.</num>de lønner mig godt med ondt, min Sjæl er forladt.
<num>13.</num>Da de var syge, gik jeg i Sæk, med Faste spæged jeg mig, jeg bad med sænket Hoved,
<num>14.</num>som var det en Ven eller Broder; jeg gik, som sørged jeg over min Moder, knuget af Sorg.
<num>15.</num>Men nu jeg vakler, glæder de sig, de stimler sammen, Uslinger, fremmede for mig, stimler sammen imod mig, haaner mig uden Ophør;
<num>16.</num>for min Venlighed dænger de mig med Haan, de skærer Tænder imod mig.
<num>17.</num>Herre, hvor længe vil du se til? Frels dog min Sjæl fra deres Brøl, min eneste fra Løver.
<num>18.</num>Jeg vil takke dig i en stor Forsamling, love dig blandt mange Folk.

<num>19.</num>Lad ej dem, som med Urette er mine Fjender, glæde sig over mig, lad ej dem, som hader mig uden Grund, sende spotske Blikke!
<num>20.</num>Thi de taler ej Fred, mod de stille i Landet udtænker de Svig;
<num>21.</num>de spærrer Munden op imod mig og siger: "Ha, ha! Vi saa det med egne Øjne!"
<num>22.</num>Du saa det, HERRE, vær ikke tavs, Herre, hold dig ej borte fra mig;
<num>23.</num>rejs dig, vaagn op for min Ret, for min Sag, min Gud og Herre,
<num>24.</num>døm mig efter din Retfærd HERRE, min Gud, lad dem ikke glæde sig over mig
<num>25.</num>Og sige i Hjertet: "Ha! som vi ønsked!" lad dem ikke sige: "Vi slugte ham!"
<num>26.</num>Til Skam og Skændsel blive enhver, hvem min Ulykke glæder; lad dem, der hovmoder sig over mig, hyldes i Spot og Spe.
<num>27.</num>Men de, der vil min Ret, lad dem juble og glæde sig, stadigen sige: "Lovet være HERREN, som under sin Tjener Fred!"
<num>28.</num>Min Tunge skal forkynde din Retfærd, Dagen igennem din Pris.
</body>
</poem>

<poem id="bibelsalme36">
<head>
   <title>Salmernes Bog 36</title>
   <toctitle>Salmernes Bog 36</toctitle>
   <indextitle>Salmernes Bog 36</indextitle>
   <firstline>Synden taler til den gudløse inde i hans Hjerte</firstline>
   <quality>korrektur1</quality>
</head>
<body>
<num>1.</num><small><i>Til Sangmesteren. Af HERRENs Tjener David.</i></small>
<num>2.</num>Synden taler til den gudløse inde i hans Hjerte; Gudsfrygt har han ikke for Øje;
<num>3.</num>thi den smigrer ham frækt og siger, at ingen skal finde hans Brøde og hade ham.
<num>4.</num>Hans Munds Ord er Uret og Svig, han har ophørt at handle klogt og godt;
<num>5.</num>paa sit Leje udtænker han Uret, han træder en Vej, som ikke er god; det onde afskyr han ikke.
<num>6.</num>HERRE, din Miskundhed rækker til Himlen, din Trofasthed naar til Skyerne,
<num>7.</num>din Retfærd er som Guds Bjerge, dine Domme som det store Dyb; HERRE, du frelser Folk og Fæ,
<num>8.</num>hvor dyrebar er dog din Miskundhed, Gud! Og Menneskebørnene skjuler sig i dine Vingers Skygge;
<num>9.</num>de kvæges ved dit Huses Fedme, du læsker dem af din Lifligheds Strøm;
<num>10.</num>thi hos dig er Livets Kilde, i dit Lys skuer vi Lys!

<num>11.</num>Lad din Miskundhed blive over dem, der kender dig, din Retfærd over de oprigtige af Hjertet.
<num>12.</num>Lad Hovmods Fod ej træde mig ned, gudløses Haand ej jage mig bort.
<num>13.</num>Se, Udaadsmændene falder, slaas ned, saa de ikke kan rejse sig.
</body>
</poem>

<poem id="bibelsalme37">
<head>
   <title>Salmernes Bog 37</title>
   <toctitle>Salmernes Bog 37</toctitle>
   <indextitle>Salmernes Bog 37</indextitle>
   <firstline>Græm dig ikke over Ugerningsmænd, misund ikke dem, der gør Uret!</firstline>
   <quality>korrektur1</quality>
</head>
<body>
<num>1.</num><small><i>Af David.</i></small><br/> Græm dig ikke over Ugerningsmænd, misund ikke dem, der gør Uret!
<num>2.</num>Thi hastigt svides de af som Græsset, visner som det friske Grønne.
<num>3.</num>Stol paa HERREN og gør det gode, bo i Landet og læg Vind paa Troskab,
<num>4.</num>da skal du have din Fryd i HERREN, og han skal give dig, hvad dit Hjerte attraar.
<num>5.</num>Vælt din Vej paa HERREN, stol paa ham, saa griber han ind
<num>6.</num>og fører din Retfærdighed frem som Lyset, din Ret som den klare Dag.
<num>7.</num>Vær stille for HERREN og bi paa ham, græm dig ej over den, der har Held, over den, der farer med Rænker.
<num>8.</num>Tæm din Harme, lad Vreden fare, græm dig ikke, det volder kun Harm.
<num>9.</num>Thi Ugerningsmænd skal ryddes ud, men de, der bier paa HERREN, skal arve Landet.
<num>10.</num>En liden Stund, og den gudløse er ikke mere; ser du hen til hans Sted, saa er han der ikke.
<num>11.</num>Men de sagtmodige skal arve Landet, de fryder sig ved megen Fred.
<num>12.</num>Den gudløse vil den retfærdige ilde og skærer Tænder imod ham;
<num>13.</num>men Herren, han ler ad ham, thi han ser hans Time komme.
<num>14.</num>De gudløse drager Sværdet og spænder Buen for at fælde arm og fattig, for at nedslagte dem, der vandrer ret;
<num>15.</num>men Sværdet rammer dem selv i Hjertet, og Buerne brydes sønder og sammen.
<num>16.</num>Det lidt, en retfærdig har, er bedre end mange gudløses Rigdom;
<num>17.</num>thi de gudløses Arme skal brydes, men HERREN støtter de retfærdige;
<num>18.</num>HERREN kender de uskyldiges Dage, deres Arvelod bliver evindelig;
<num>19.</num>de beskæmmes ikke i onde Tider, de mættes i Hungerens Dage.
<num>20.</num>Thi de gudløse gaar til Grunde, som Engenes Pragt er HERRENs Fjender, de svinder, de svinder som Røg.
<num>21.</num>Den gudløse laaner og bliver i Gælden, den retfærdige ynkes og giver;
<num>22.</num>de, han velsigner, skal arve Landet, de, han forbander, udryddes.
<num>23.</num>Af HERREN stadfæstes Mandens Skridt, naar han har Behag i hans Vej;
<num>24.</num>om end han snubler, falder han ikke, thi HERREN støtter hans Haand.
<num>25.</num>Ung har jeg været, og nu er jeg gammel, men aldrig saa jeg en retfærdig forladt eller hans Afkom tigge sit Brød;
<num>26.</num>han ynkes altid og laaner ud, og hans Afkom er til Velsignelse.
<num>27.</num>Vig fra ondt og øv godt, saa bliver du boende evindelig;
<num>28.</num>thi HERREN elsker Ret og svigter ej sine fromme. De onde udslettes for evigt, de gudløses Afkom udryddes;
<num>29.</num>de retfærdige arver Landet og skal bo der til evig Tid.
<num>30.</num>Den retfærdiges Mund taler Visdom; hans Tunge siger, hvad ret er;
<num>31.</num>sin Guds Lov har han i Hjertet, ikke vakler hans Skridt.
<num>32.</num>Den gudløse lurer paa den retfærdige og staar ham efter Livet,
<num>33.</num>men, HERREN giver ham ej i hans Haand og lader ham ikke dømmes for Retten.
<num>34.</num>Bi paa HERREN og bliv paa hans Vej, saa skal han ophøje dig til at arve Landet; du skal skue de gudløses Undergang.
<num>35.</num>Jeg har set en gudløs trodse, bryste sig som en Libanons Ceder
<num>36.</num>men se, da jeg gik der forbi, var han borte; da jeg søgte ham, fandtes han ikke.
<num>37.</num>Vogt paa Uskyld, læg Vind paa Oprigtighed, thi Fredens Mand har en Fremtid;
<num>38.</num>men Overtræderne udryddes til Hobe, de gudløses Fremtid gaar tabt.
<num>39.</num>De retfærdiges Frelse kommer fra HERREN, deres Tilflugt i Nødens Stund;
<num>40.</num>HERREN hjælper og frier dem, fra de gudløse frier og frelser han dem; thi hos ham har de søgt deres Tilflugt.
</body>
</poem>

<poem id="bibelsalme38">
<head>
   <title>Salmernes Bog 38</title>
   <toctitle>Salmernes Bog 38</toctitle>
   <indextitle>Salmernes Bog 38</indextitle>
   <firstline>HERRE, revs mig ej i din Vrede, tugt mig ej i din Harme!</firstline>
   <quality>korrektur1</quality>
</head>
<body>
<num>1.</num><small><i>En Salme af David. Lehazkir.</i></small>
<num>2.</num>HERRE, revs mig ej i din Vrede, tugt mig ej i din Harme!
<num>3.</num>Thi dine Pile sidder i mig, din Haand har lagt sig paa mig.
<num>4.</num>Intet er karskt paa min Krop for din Vredes Skyld, intet uskadt i mine Ledemod for mine Synders Skyld;
<num>5.</num>thi over mit Hoved skyller min Brøde som en tyngende Byrde, for tung for mig.
<num>6.</num>Mine Saar baade stinker og raadner, for min Daarskabs Skyld gaar jeg bøjet;
<num>7.</num>jeg er saare nedtrykt, sorgfuld vandrer jeg Dagen lang.
<num>8.</num>Thi Lænderne er fulde af Brand, intet er karskt paa min Krop,
<num>9.</num>jeg er lammet og fuldkommen knust, jeg skriger i Hjertets Vaande.
<num>10.</num>HERRE, du kender al min Attraa, mit Suk er ej skjult for dig;
<num>11.</num>mit Hjerte banker, min Kraft har svigtet, selv mit Øje har mistet sin Glans.

<num>12.</num>For min Plages Skyld flyr mig Ven og Frænde, mine Nærmeste holder sig fjernt;
<num>13.</num>de, der vil mig til Livs, sætter Snarer, og de, der vil mig ondt, lægger Raad om Fordærv, de tænker Dagen igennem paa Svig.
<num>14.</num>Men jeg er som en døv, der intet hører, som en stum, der ej aabner sin Mund,
<num>15.</num>som en Mand, der ikke kan høre, i hvis Mund der ikke er Svar.
<num>16.</num>Thi til dig staar mit Haab, o HERRE, du vil bønhøre, Herre min Gud,
<num>17.</num>naar jeg siger: "Lad dem ikke glæde sig over mig, hovmode sig over min vaklende Fod!"
<num>18.</num>Thi jeg staar allerede for Fald, mine Smerter minder mig stadig;
<num>19.</num>thi jeg maa bekende min Skyld, maa sørge over min Synd.
<num>20.</num>Mange er de, der med Urette er mine Fjender, talrige de, der hader mig uden Grund,
<num>21.</num>som lønner mig godt med ondt, som staar mig imod, fordi jeg søger det gode.
<num>22.</num>HERRE, forlad mig ikke, min Gud, hold dig ikke borte fra mig,
<num>23.</num>il mig til Hjælp, o Herre, min Frelse!
</body>
</poem>

<poem id="bibelsalme39">
<head>
   <title>Salmernes Bog 39</title>
   <toctitle>Salmernes Bog 39</toctitle>
   <indextitle>Salmernes Bog 39</indextitle>
   <firstline>Jeg sagde: Mine Veje vil jeg vogte paa, saa jeg ikke synder med Tungen</firstline>
   <quality>korrektur1</quality>
</head>
<body>
<num>1.</num><small><i>Til Sangmesteren. Til Jedutun. En Salme af David.</i></small>
<num>2.</num>Jeg sagde: "Mine Veje vil jeg vogte paa, saa jeg ikke synder med Tungen; min Mund vil jeg holde i Tømme, saa længe den gudløse er mig nær!"
<num>3.</num>Jeg var stum og tavs, jeg tav for at undgaa tomme Ord, men min Smerte naged,
<num>4.</num>mit Hjerte brændte i Brystet, Ild lued op, mens jeg grunded; da talte jeg med min Tunge.

<num>5.</num>Lær mig, HERRE, at kende mit Endeligt, det Maal af Dage, jeg har, lad mig kende, hvor snart jeg skal bort!
<num>6.</num>Se, i Haandsbredder maalte du mine Dage ud, mit Liv er som intet for dig, som et Aandepust staar hvert Menneske der. - Sela.
<num>7.</num>Kun som en Skygge er Menneskets Vandring, kun Tomhed er deres Travlhed; de samler og ved ej, hvem der faar det.
<num>8.</num>Hvad bier jeg, Herre, da efter? Mit Haab staar ene til dig.
<num>9.</num>Fri mig for al min Synd, gør mig ikke til Spot for Daarer!
<num>10.</num>Jeg tier og aabner ikke min Mund, du voldte det jo.
<num>11.</num>Borttag din Plage fra mig, under din vældige Haand gaar jeg til.
<num>12.</num>Naar du tugter en Mand med Straf for hans Brøde, smuldrer du hans Herlighed hen som Møl; kun et Aandepust er hvert Menneske. - Sela.
<num>13.</num>Hør, o HERRE, min Bøn og lyt til mit Skrig, til mine Taarer tie du ej! Thi en fremmed er jeg hos dig, en Gæst som alle mine Fædre.
<num>14.</num>Se bort fra mig, saa jeg kvæges, før jeg gaar bort og ej mer er til!
</body>
</poem>

<poem id="bibelsalme40">
<head>
   <title>Salmernes Bog 40</title>
   <toctitle>Salmernes Bog 40</toctitle>
   <indextitle>Salmernes Bog 40</indextitle>
   <firstline>Jeg biede troligt paa Herren, han bøjede sig til mig</firstline>
   <quality>korrektur1</quality>
</head>
<body>
<num>1.</num><small><i>Til Sangmesteren. Af David. En Salme.</i></small>
<num>2.</num>Jeg biede troligt paa Herren, han bøjede sig til mig, og hørte mit Skrig.
<num>3.</num>Han drog mig op af den brusende Grav, af det skidne Dynd, han satte min Fod paa en Klippe, gav Skridtene Fasthed,
<num>4.</num>en ny Sang lagde han i min Mund, en Lovsang til vor Gud. Mange skal se det og frygte og stole paa HERREN.
<num>5.</num>Salig den Mand, der sætter sin Lid til HERREN, ej vender sig til hovmodige eller dem, der hælder til Løgn.
<num>6.</num>Mange Undere gjorde du, HERRE min Gud, og mange Tanker tænkte du for os; de kan ikke opregnes for dig; ellers forkyndte og fortalte jeg dem; til at tælles er de for mange.

<num>7.</num>Til Slagt- og Afgrødeoffer har du ej Lyst, du gav mig aabne Ører, Brænd- og Syndoffer kræver du ikke.
<num>8.</num>Da sagde jeg: "Se, jeg kommer, i Bogrullen er der givet mig Forskrift;
<num>9.</num>at gøre din Vilje, min Gud, er min Lyst, og din Lov er i mit Indre."
<num>10.</num>I en stor Forsamling forkyndte jeg Retfærd, se, mine Læber lukked jeg ikke; HERRE, du ved det.
<num>11.</num>Din Retfærd dulgte jeg ej i mit Hjerte, din Trofasthed og Frelse talte jeg om, din Naade og Sandhed fornægted jeg ej i en stor Forsamling.
<num>12.</num>Du, HERRE, vil ikke lukke dit Hjerte for mig, din Naade og Sandhed skal altid være mit Værn.

<num>13.</num>Thi Ulykker lejrer sig om mig i talløs Mængde, mine Synder har indhentet mig, saa jeg ikke kan se, de er flere end Hovedets Haar, og Modet har svigtet.
<num>14.</num>Du værdiges, HERRE, at fri mig, HERRE, il mig til Hjælp.
<num>15.</num>Lad dem beskæmmes og rødme, som vil mig til Livs, og de, der ønsker mig ondt, lad dem vige med Skændsel;
<num>16.</num>Lad dem stivne af Rædsel ved deres Skam, de, som siger: "Ha, ha!" til mig!
<num>17.</num>Lad alle, som søger dig, frydes og glædes i dig; lad dem, som elsker din Frelse, bestandig sige: "HERREN er stor!"
<num>18.</num>Er jeg end arm og fattig, vil Herren dog tænke paa mig. Du er min Hjælp og min Frelser; tøv ej, min Gud!
</body>
</poem>

<poem id="bibelsalme41">
<head>
   <title>Salmernes Bog 41</title>
   <toctitle>Salmernes Bog 41</toctitle>
   <indextitle>Salmernes Bog 41</indextitle>
   <firstline>Salig den Mand, der tager sig af de svage</firstline>
   <quality>korrektur1</quality>
</head>
<body>
<num>1.</num><small><i>Til Sangmesteren. En Salme af David.</i></small>
<num>2.</num>Salig den Mand, der tager sig af de svage, ham frelser HERREN paa Ulykkens Dag;
<num>3.</num>HERREN vogter ham, holder ham i Live, det gaar ham vel i Landet, han giver ham ikke i Fjendevold.
<num>4.</num>Paa Sottesengen staar HERREN ham bi, hans Smertensleje gør du ham let.

<num>5.</num>Saa siger jeg da: Vær mig naadig, HERRE, helbred min Sjæl, jeg har syndet mod dig!
<num>6.</num>Mine Fjender ønsker mig ondt: "Hvornaar mon han dør og hans Navn udslettes?"
<num>7.</num>Kommer en i Besøg, saa fører han hyklersk Tale, hans Hjerte samler paa ondt, og saa gaar han bort og taler derom.
<num>8.</num>Mine Avindsmænd hvisker sammen imod mig, alle regner de med, at det gaar mig ilde:
<num>9.</num>"En dødelig Sot har grebet ham; han ligger der - kommer aldrig op!"
<num>10.</num>Endog min Ven, som jeg stolede paa, som spiste mit Brød, har løftet Hælen imod mig.
<num>11.</num>Men du, o HERRE, vær mig naadig og rejs mig, saa jeg kan øve Gengæld imod dem.
<num>12.</num>Deraf kan jeg kende, at du har mig kær, at min Fjende ikke skal juble over mig.
<num>13.</num>Du holder mig oppe i Kraft af min Uskyld, lader mig staa for dit Aasyn til evig Tid.

<num>14.</num>Lovet være HERREN, Israels Gud, fra Evighed og til Evighed, Amen, Amen!
</body>
</poem>

<poem id="bibelsalme42">
<head>
   <title>Salmernes Bog 42</title>
   <toctitle>Salmernes Bog 42</toctitle>
   <indextitle>Salmernes Bog 42</indextitle>
   <firstline>Som Hjorten skriger efter rindende Vand</firstline>
   <quality>korrektur1</quality>
</head>
<body>
<num>1.</num><small><i>Til Sangmesteren. En Maskil af Koras Sønner.</i></small>
<num>2.</num>Som Hjorten skriger efter rindende Vand, saaledes skriger min Sjæl efter dig, o Gud.
<num>3.</num>Min Sjæl tørster efter Gud, den levende Gud; naar skal jeg komme og stedes for Guds Aasyn?
<num>4.</num>Min Graad er blevet mit Brød baade Dag og Nat, fordi de stadig spørger mig: "Hvor er din Gud?"
<num>5.</num>Min Sjæl er opløst, naar jeg kommer i Hu, hvorledes jeg vandred med Skaren op til Guds Hus under Jubelraab og Lovsang i Højtidsskaren.
<num>6.</num>Hvorfor er du nedbøjet, Sjæl, hvi bruser du i mig? Bi efter Gud, thi end skal jeg takke ham, mit Aasyns Frelse og min Gud!

<num>7.</num>Nedbøjet er min Sjæl, derfor mindes jeg dig fra Jordans og Hermontindernes Land, fra Mizars Bjerg.
<num>8.</num>Dyb raaber til Dyb ved dine Vandfalds Brusen, alle dine Brændinger og Bølger skyller hen over mig.
<num>9.</num>Sin Miskundhed sender HERREN om Dagen, hans Sang er hos mig om Natten, en Bøn til mit Livs Gud.
<num>10.</num>Jeg siger til Gud, min Klippe: Hvorfor har du glemt mig, hvorfor skal jeg vandre sorgfuld, trængt af Fjender?
<num>11.</num>Det er, som knustes mine Ben, naar Fjenderne haaner mig, naar de stadig spørger mig : "Hvor er din Gud?"
<num>12.</num>Hvorfor er du nedbøjet, Sjæl, hvi bruser du i mig? Bi efter Gud, thi end skal jeg takke ham, mit Aasyns Frelse og min Gud!
</body>
</poem>

<poem id="bibelsalme43">
<head>
   <title>Salmernes Bog 43</title>
   <toctitle>Salmernes Bog 43</toctitle>
   <indextitle>Salmernes Bog 43</indextitle>
   <firstline>Skaf mig Ret, o Gud, og strid for mig mod Folk</firstline>
   <quality>korrektur1</quality>
</head>
<body>
<num>1.</num>Skaf mig Ret, o Gud, og strid for mig mod Folk, som ej kender til Mildhed, fri mig fra en falsk, uretfærdig Mand!
<num>2.</num>Thi du er min Tilflugts Gud, hvi har du forstødt mig? Hvorfor skal jeg vandre sorgfuld, trængt af Fjender?
<num>3.</num>Send dit Lys og din Sandhed, de lede mig, bringe mig til dit hellige Bjerg og til dine Boliger,
<num>4.</num>at jeg maa komme til Guds Alter, til min Glædes Gud, juble og prise dig til Citer, Gud, min Gud!

<num>5.</num>Hvorfor er du nedbøjet, Sjæl, hvi bruser du i mig? Bi efter Gud, thi end skal jeg takke ham, mit Aasyns Frelse og min Gud!
</body>
</poem>

<poem id="bibelsalme44">
<head>
   <title>Salmernes Bog 44</title>
   <toctitle>Salmernes Bog 44</toctitle>
   <indextitle>Salmernes Bog 44</indextitle>
   <firstline>Gud, vi har hørt det med egne Ører</firstline>
   <quality>korrektur1</quality>
</head>
<body>
<num>1.</num><small><i>Til Sangmesteren. Af Koras Sønner. En Maskil.</i></small>
<num>2.</num>Gud, vi har hørt det med egne Ører, vore Fædre har fortalt os derom; du øved en Daad i deres Dage, i Fortids Dage med din Haand;
<num>3.</num>Folk drev du bort, men plantede hine, Folkeslag knuste du, men dem lod du brede sig;
<num>4.</num>thi de fik ej Landet i Eje med Sværdet, det var ej deres Arm, der gav dem Sejr, men det var din højre, din Arm og dit Ansigts Lys, thi du havde dem kær.
<num>5.</num>Du, du er min Konge, min Gud, som sender Jakob Sejr.
<num>6.</num>Ved dig nedstøder vi Fjenden, Modstanderne træder vi ned i dit Navn;
<num>7.</num>thi ej paa min Bue stoler jeg, mit Sværd kan ikke give mig Sejr;
<num>8.</num>men du gav os Sejr over Fjenden, du lod vore Avindsmænd blive til Skamme.
<num>9.</num>Vi roser os altid af Gud, dit Navn vil vi love for evigt. - Sela.

<num>10.</num>Dog har du forstødt os, gjort os til Spot, du drager ej med vore Hære;
<num>11.</num>du lader os vige for Fjenden, vore Avindsmænd tager sig Bytte;
<num>12.</num>du har givet os hen som Slagtekvæg, og strøet os ud mellem Folkene,
<num>13.</num>dit Folk har du solgt til Spotpris, vandt ikke Rigdom ved Salget.
<num>14.</num>Til Haan for Naboer gør du os, til Spot og Spe for Grander,
<num>15.</num>du gør os til Mundheld blandt Folkene, lader Folkeslagene ryste paa Hovedet ad os.
<num>16.</num>Min Skændsel er mig altid i Tanke, og Skam bedækker mit Aasyn
<num>17.</num>for spottende, haanende Tale, for Fjendens og den hævngerriges Blikke.

<num>18.</num>Alt det kom over os, skønt vi glemte dig ikke, sveg ikke heller din Pagt!
<num>19.</num>Vort Hjerte veg ikke fra dig, vore Skridt forlod ej din Vej.
<num>20.</num>Dog knuste du os, hvor Sjakalerne bor, og indhylled os i Mørke.
<num>21.</num>Havde vi glemt vor Guds Navn, bredt Hænderne ud mod en fremmed Gud,
<num>22.</num>vilde Gud ej opspore det? Han kender jo Hjerternes Løndom -
<num>23.</num>nej, for din Skyld dræbes vi Dagen lang og regnes som Slagtekvæg!
<num>24.</num>Vaagn op, hvi sover du, Herre? Bliv vaagen, forstød ej for stedse!
<num>25.</num>Hvorfor vil du skjule dit Aasyn, glemme vor Nød og Trængsel?
<num>26.</num>Thi vor Sjæl ligger bøjet i Støvet, vort Legeme klæber ved Jorden.
<num>27.</num>Staa op og kom os til Hjælp, forløs os for din Miskundheds Skyld!
</body>
</poem>

<poem id="bibelsalme45">
<head>
   <title>Salmernes Bog 45</title>
   <toctitle>Salmernes Bog 45</toctitle>
   <indextitle>Salmernes Bog 45</indextitle>
   <firstline>Mit Hjerte svulmer af liflige Ord</firstline>
   <quality>korrektur1</quality>
</head>
<body>
<num>1.</num><small><i>Til Sangmesteren. Til Liljerne. Af Koras Sønner. En Maskil. En Sang om Kærlighed.</i></small>
<num>2.</num>Mit Hjerte svulmer af liflige Ord, jeg kvæder mit Kvad til Kongens Pris, som Hurtigskriverens Pen er min Tunge.

<num>3.</num>Den skønneste er du af Menneskens Børn, Ynde er udgydt paa dine Læber, derfor velsignede Gud dig for evigt.
<num>4.</num>Omgjord din Lænd med Sværdet, o Helt,
<num>5.</num>Lykken følge din Højhed og Hæder, far frem for Sandhedens Sag, for Ydmyghed og Retfærd, din højre lære dig frygtelige Ting!
<num>6.</num>Dine Pile er hvæssede, Folkeslag falder for din Fod, Kongens Fjender rammes i Hjertet.
<num>7.</num>Din Trone, o Gud, staar evigt fast, en Retfærds Stav er din Kongestav.
<num>8.</num>Du elsker Ret og hader Uret; derfor salvede Gud, din Gud, dig med Glædens Olie fremfor dine Fæller,
<num>9.</num>af Myrra, Aloe og Kassia dufter alle dine Klæder. Du glædes ved Strengeleg fra Elfenbenshaller,
<num>10.</num>Kongedøtre staar i kostbare Klæder, Dronningen i Ofirguldets Skrud ved din højre.

<num>11.</num>Hør, min Datter, opmærksomt og bøj dit Øre : Glem dit Folk og din Faders Hus,
<num>12.</num>at Kongen maa attraa din Skønhed, thi han er din Herre.
<num>13.</num>Tyrus's Datter skal hylde dig med Gaver, Folkets Rigmænd bejle til din Yndest.
<num>14.</num>Idel Pragt er Kongedatteren, hendes Dragt er Perler, stukket i Guld;
<num>15.</num>fulgt af Jomfruer føres hun frem i broget Pragt, Veninderne fører hende hen til Kongen.
<num>16.</num>De føres frem under Glæde og Jubel, holder deres Indtog i Kongens Palads.

<num>17.</num>Dine Sønner træde ind i dine Fædres Sted, sæt dem til Fyrster rundt i Landet!
<num>18.</num>Jeg vil minde om dit Navn fra Slægt til Slægt; derfor skal Folkene love dig evigt og altid.
</body>
</poem>

<poem id="bibelsalme46">
<head>
   <title>Salmernes Bog 46</title>
   <toctitle>Salmernes Bog 46</toctitle>
   <indextitle>Salmernes Bog 46</indextitle>
   <firstline>Gud er vor Tilflugt og Styrke, en Hjælp i Angster</firstline>
   <quality>korrektur1</quality>
</head>
<body>
<num>1.</num><small><i>Til Sangmesteren. Af Koras Sønner. Al-alamot.</i></small>
<num>2.</num>Gud er vor Tilflugt og Styrke, en Hjælp i Angster, prøvet til fulde.
<num>3.</num>Derfor frygter vi ikke, om Jorden end bølger og Bjergene styrter i Havenes Skød,
<num>4.</num>om end deres Vande bruser og syder og Bjergene skælver ved deres Vælde. - Sela.

<num>5.</num>En Flod og dens Bække glæder Guds Stad, den Højeste har helliget sin Bolig;
<num>6.</num>i den er Gud, den rokkes ikke, Gud bringer den Hjælp, naar Morgen gryr.
<num>7.</num>Folkene larmed, Rigerne vakled, han løfted Røsten, saa Jorden skjalv,
<num>8.</num>Hærskarers HERRE er med os, Jakobs Gud er vor faste Borg. - Sela.

<num>9.</num>Kom hid og se paa HERRENs Værk, han har udført frygtelige Ting paa Jord.
<num>10.</num>Han gør Ende paa Krig til Jordens Grænser, han splintrer Buen, sønderbryder Spydene, Skjoldene tænder han i Brand.
<num>11.</num>Hold inde og kend, at jeg er Gud, ophøjet blandt Folkene, ophøjet paa Jorden!
<num>12.</num>Hærskarers HERRE er med os, Jakobs Gud er vor faste Borg. - Sela.
</body>
</poem>

<poem id="bibelsalme47">
<head>
   <title>Salmernes Bog 47</title>
   <toctitle>Salmernes Bog 47</toctitle>
   <indextitle>Salmernes Bog 47</indextitle>
   <firstline>Alle Folkeslag, klap i Hænderne, bryd ud i jublende Lovsang for Gud!</firstline>
   <quality>korrektur1</quality>
</head>
<body>
<num>1.</num><small><i>Til Sangmesteren. Af Koras Sønner. En Salme.</i></small>
<num>2.</num>Alle Folkeslag, klap i Hænderne, bryd ud i jublende Lovsang for Gud!
<num>3.</num>Thi HERREN, den Højeste, er frygtelig, en Konge stor over hele Jorden.
<num>4.</num>Han bøjede Folkefærd under os og Folkeslag under vor Fod;
<num>5.</num>han udvalgte os vor Arvelod, Jakob hans elskedes Stolthed. - Sela.
<num>6.</num>Gud steg op under Jubel, HERREN under Hornets Klang.
<num>7.</num>Syng, ja syng for Gud, syng, ja syng for vor Konge;
<num>8.</num>thi han er al Jordens Konge, syng en Sang for Gud.
<num>9.</num>Gud har vist, han er Folkenes Konge, paa sin hellige Trone har Gud taget Sæde.
<num>10.</num>Folkenes Stormænd samles med Folket, der tilhører Abrahams Gud; thi Guds er Jordens Skjolde, højt ophøjet er han!
</body>
</poem>

<poem id="bibelsalme48">
<head>
   <title>Salmernes Bog 48</title>
   <toctitle>Salmernes Bog 48</toctitle>
   <indextitle>Salmernes Bog 48</indextitle>
   <firstline>Stor og højlovet er vor Gud i sin Stad</firstline>
   <quality>korrektur1</quality>
</head>
<body>
<num>1.</num><small><i>En Sang. En Salme af Koras Sønner.</i></small>
<num>2.</num>Stor og højlovet er vor Gud i sin Stad.
<num>3.</num>Smukt løfter sig hans hellige Bjerg, al Jordens Fryd, Zions Bjerg i det højeste Nord, den store Konges By.
<num>4.</num>Som Værn gjorde Gud sig kendt i dens Borge.
<num>5.</num>Thi Kongerne samlede sig, rykked frem tilsammen;
<num>6.</num>de saa og tav paa Stedet, flyed i Angst,
<num>7.</num>af Rædsel grebes de brat, af Veer som en, der føder.
<num>8.</num>Med Østenstormen knuser du Tarsisskibe.

<num>9.</num>Som vi havde hørt det, saa vi det selv i Hærskarers HERREs By, i vor Guds By; til evig Tid lader Gud den staa. - Sela.
<num>10.</num>I din Helligdom tænker vi, Gud, paa din Miskundhed;
<num>11.</num>som dit Navn saa lyder din Pris til Jordens Grænser. Din højre er fuld af Retfærd,
<num>12.</num>Zions Bjerg fryder sig, Judas Døtre jubler over dine Domme.
<num>13.</num>Drag rundt om Zion, gaa rundt og tæl dets Taarne,
<num>14.</num>læg Mærke til dets Ringmur, gaa gennem dets Borge, at I kan melde Slægten, der
<num>15.</num>kommer: Saadan er Gud, vor Gud for evigt og altid, han skal lede os.
</body>
</poem>

<poem id="bibelsalme49">
<head>
   <title>Salmernes Bog 49</title>
   <toctitle>Salmernes Bog 49</toctitle>
   <indextitle>Salmernes Bog 49</indextitle>
   <firstline>Hør det, alle Folkeslag, lyt til, al Verdens Folk</firstline>
   <quality>korrektur1</quality>
</head>
<body>
<num>1.</num><small><i>Til Sangmesteren. Af Koras Sønner. En Salme.</i></small>
<num>2.</num>Hør det, alle Folkeslag, lyt til, al Verdens Folk,
<num>3.</num>baade høj og lav, baade rig og fattig!
<num>4.</num>Min Mund skal tale Visdom, mit Hjerte udgransker Indsigt;
<num>5.</num>jeg bøjer mit Øre til Tankesprog, raader min Gaade til Strengeleg.

<num>6.</num>Hvorfor skulle jeg frygte i de onde Dage, naar mine lumske Fjender omringer mig med Brøde,
<num>7.</num>de, som stoler paa deres Gods og bryster sig af deres store Rigdom?
<num>8.</num>Visselig, ingen kan købe sin Sjæl fri og give Gud en Løsesum
<num>9.</num>- Prisen for hans Sjæl blev for høj, for evigt maatte han opgive det - saa han kunde blive i Live
<num>10.</num>og aldrig faa Graven at se;
<num>11.</num>nej, han skal se den; Vismænd dør, baade Daare og Taabe gaar bort. Deres Gods maa de afstaa til andre,
<num>12.</num>deres Grav er deres Hjem for evigt, deres Bolig Slægt efter Slægt, om Godser end fik deres Navn.
<num>13.</num>Trods Herlighed bliver Mennesket ikke, han er som Dyrene, der forgaar.
<num>14.</num>Saa gaar det dem, der tror sig trygge, saa ender det for dem, deres Tale behager. - Sela.
<num>15.</num>I Dødsriget drives de ned som Faar, deres Hyrde skal Døden være; de oprigtige træder paa dem ved Gry, deres Skikkelse gaar Opløsning i Møde, Dødsriget er deres Bolig.
<num>16.</num>Men Gud udløser min Sjæl af Dødsrigets Haand, thi han tager mig til sig. - Sela.
<num>17.</num>Frygt ej, naar en Mand bliver rig, naar hans Huses Herlighed øges;
<num>18.</num>thi intet tager han med i Døden, hans Herlighed følger ham ikke.
<num>19.</num>Priser han end i Live sig selv: "De lover dig for din Lykke!"
<num>20.</num>han vandrer til sine Fædres Slægt, der aldrig faar Lyset at skue.
<num>21.</num>Den, som lever i Herlighed, men uden Forstand, han er som Dyrene, der forgaar.
</body>
</poem>

<poem id="bibelsalme50">
<head>
   <title>Salmernes Bog 50</title>
   <toctitle>Salmernes Bog 50</toctitle>
   <indextitle>Salmernes Bog 50</indextitle>
   <firstline>Gud, Gud HERREN talede og stævnede Jorden hid</firstline>
   <quality>korrektur1</quality>
</head>
<body>
<num>1.</num><small><i>En Salme af Asaf.</i></small><br/> Gud, Gud HERREN talede og stævnede Jorden hid fra Sol i Opgang til Sol i Bjærge;
<num>2.</num>fra Zion, Skønhedens Krone, viste Gud sig i Straaleglans
<num>3.</num>- vor Gud komme og tie ikke! - Foran ham gik fortærende Ild, omkring ham rasede Storm;
<num>4.</num>han stævnede Himlen deroppe hid og Jorden for at dømme sit Folk:
<num>5.</num>"Saml mig mine fromme, der sluttede Pagt med mig ved Ofre!"
<num>6.</num>Og Himlen forkyndte hans Retfærd, at Gud er den, der dømmer. - Sela.
<num>7.</num>Hør, mit Folk, jeg vil tale, Israel, jeg vil vidne imod dig, Gud, din Gud er jeg!
<num>8.</num>Jeg laster dig ikke for dine Slagtofre, dine Brændofre har jeg jo stadig for Øje;
<num>9.</num>jeg tager ej Tyre fra dit Hus eller Bukke fra dine Stalde;
<num>10.</num>thi mig tilhører alt Skovens Vildt, Dyrene paa de tusinde Bjerge;
<num>11.</num>jeg kender alle Bjergenes Fugle, har rede paa Markens Vrimmel.
<num>12.</num>Om jeg hungred, jeg sagde det ikke til dig, thi mit er Jorderig og dets Fylde!
<num>13.</num>Mon jeg æder Tyres Kød eller drikker Bukkes Blod?
<num>14.</num>Lovsang skal du ofre til Gud og holde den Højeste dine Løfter.
<num>15.</num>Og kald paa mig paa Nødens Dag; jeg vil udfri dig, og du skal ære mig,

<num>16.</num>Men til den gudløse siger Gud: Hvi regner du op mine Bud og fører min Pagt i Munden,
<num>17.</num>naar du dog hader Tugt og kaster mine Ord bag din Ryg?
<num>18.</num>Ser du en Tyv, slaar du Følge med ham, med Horkarle holder du til,
<num>19.</num>slipper Munden løs med ondt, din Tunge bærer paa Svig.
<num>20.</num>Du sidder og skænder din Broder, bagtaler din Moders Søn;
<num>21.</num>det gør du, og jeg skulde tie, og du skulde tænke, jeg er som du! Revse dig vil jeg og gøre dig det klart.
<num>22.</num>Mærk jer det, I, som glemmer Gud, at jeg ikke skal rive jer redningsløst sønder.
<num>23.</num>Den, der ofrer Taksigelse, ærer mig; den, der agter paa Vejen, lader jeg se Guds Frelse.
</body>
</poem>

<poem id="bibelsalme51">
<head>
   <title>Salmernes Bog 51</title>
   <toctitle>Salmernes Bog 51</toctitle>
   <indextitle>Salmernes Bog 51</indextitle>
   <firstline>Gud, vær mig naadig efter din Miskundhed</firstline>
   <quality>korrektur1</quality>
</head>
<body>
<num>1.</num><small><i>Til Sangmesteren. En Salme af David,</i></small>
<num>2.</num><small><i>dengang Natan kom til ham, efter at han havde været inde hos Batseba.</i></small>
<num>3.</num>Gud, vær mig naadig efter din Miskundhed, udslet mine Overtrædelser efter din store Barmhjertighed,
<num>4.</num>tvæt mig fuldkommen ren for min Skyld og rens mig for min Synd!
<num>5.</num>Mine Overtrædelser kender jeg jo, min Synd staar mig altid for Øje.
<num>6.</num>Mod dig har jeg syndet, mod dig alene, og gjort, hvad i dine Øjne er ondt, at du maa faa Ret, naar du taler, staa ren, naar du dømmer.
<num>7.</num>Se, jeg er født i Misgerning, min Moder undfanged mig i Synd.
<num>8.</num>Du elsker jo Sandhed i Hjertets Løndom, saa lær mig da Visdom i Hjertedybet.
<num>9.</num>Rens mig for Synd med Ysop, tvæt mig hvidere end Sne;
<num>10.</num>mæt mig med Fryd og Glæde, lad de Ben, du knuste, juble;
<num>11.</num>skjul dit Aasyn for mine Synder, udslet alle mine Misgerninger;
<num>12.</num>skab mig, o Gud, et rent Hjerte, giv en ny, en stadig Aand i mit Indre;
<num>13.</num>kast mig ikke bort fra dit Aasyn, tag ikke din hellige Aand fra mig;
<num>14.</num>glæd mig igen med din Frelse, giv mig til Støtte en villig Aand!
<num>15.</num>Da vil jeg lære Overtrædere dine Veje, og Syndere skal vende om til dig.
<num>16.</num>Fri mig fra Blodskyld, Gud, min Frelses Gud, saa skal min Tunge lovsynge din Retfærd;
<num>17.</num>Herre, aaben mine Læber, saa skal min Mund forkynde din Pris.

<num>18.</num>Thi i Slagtoffer har du ikke Behag, og gav jeg et Brændoffer, vandt det dig ikke.
<num>19.</num>Offer for Gud er en sønderbrudt Aand; et sønderbrudt, sønderknust Hjerte agter du ikke ringe, o Gud.

<num>20.</num>Gør vel i din Naade mod Zion, opbyg Jerusalems Mure!
<num>21.</num>Da skal du have Behag i rette Ofre, Brænd- og Heloffer, da bringes Tyre op paa dit Alter.
</body>
</poem>

<poem id="bibelsalme52">
<head>
   <title>Salmernes Bog 52</title>
   <toctitle>Salmernes Bog 52</toctitle>
   <indextitle>Salmernes Bog 52</indextitle>
   <firstline>Du stærke, hvi bryster du dig af din Ondskab imod den fromme?</firstline>
   <quality>korrektur1</quality>
</head>
<body>
<num>1.</num><small><i>Til Sangmesteren. En Maskil af David,</i></small>
<num>2.</num><small><i>da Edomiten Doeg kom og meldte Saul, at David var gaaet ind i Ahimeleks Hus.</i></small>
<num>3.</num>Du stærke, hvi bryster du dig af din Ondskab imod den fromme?
<num>4.</num>Du pønser hele Dagen paa ondt; din Tunge er hvas som en Kniv, du Rænkesmed,
<num>5.</num>du foretrækker ondt for godt, Løgn for sanddru Tale. - Sela.
<num>6.</num>Du elsker al ødelæggende Tale, du falske Tunge!

<num>7.</num>Derfor styrte Gud dig for evigt, han gribe dig, rive dig ud af dit Telt, han rykke dig op af de levendes Land! - Sela.
<num>8.</num>De retfærdige ser det, frygter og haaner ham leende:
<num>9.</num>"Se der den Mand, der ej gjorde Gud til sit Værn, men stoled paa sin megen Rigdom, trodsede paa sin Velstand!"

<num>10.</num>Men jeg er som et frodigt Olietræ i Guds Hus, Guds Miskundhed stoler jeg evigt og altid paa.
<num>11.</num>Evindelig takker jeg dig, fordi du greb ind; jeg vidner iblandt dine fromme, at godt er dit Navn.
</body>
</poem>

<poem id="bibelsalme53">
<head>
   <title>Salmernes Bog 53</title>
   <toctitle>Salmernes Bog 53</toctitle>
   <indextitle>Salmernes Bog 53</indextitle>
   <firstline>Daarerne siger i Hjertet: Der er ingen Gud!</firstline>
   <quality>korrektur1</quality>
</head>
<body>
<num>1.</num><small><i>Til Sangmesteren. Al-mahalat. En Maskil af David.</i></small>
<num>2.</num>Daarerne siger i Hjertet: "Der er ingen Gud!" Slet og afskyeligt handler de, ingen gør godt.
<num>3.</num>Gud skuer ned fra Himlen paa Menneskenes Børn for at se, om der findes en forstandig, nogen, der søger Gud.
<num>4.</num>Afveget er alle, til Hobe fordærvet, ingen gør godt, end ikke een.

<num>5.</num>Er de Udaadsmænd da uden Forstand, de, der æder mit Folk, som aad de Brød, og ikke paakalder Gud?
<num>6.</num>Af Rædsel gribes de da, hvor ingen Rædsel var; thi Gud adsplitter din Belejrers Ben; de bliver til Skamme, thi Gud forkaster dem.

<num>7.</num>Ak, kom dog fra Zion Israels Frelse! Naar Gud vender sit Folks Skæbne, skal Jakob juble, Israel glædes.
</body>
</poem>

<poem id="bibelsalme54">
<head>
   <title>Salmernes Bog 54</title>
   <toctitle>Salmernes Bog 54</toctitle>
   <indextitle>Salmernes Bog 54</indextitle>
   <firstline>Frels mig o Gud, ved dit Navn og skaf mig min Ret ved din Vælde</firstline>
   <quality>korrektur1</quality>
</head>
<body>
<num>1.</num><small><i>Til Sangmesteren. Med Strengespil. En Maskil af David,</i></small>
<num>2.</num><small><i>da Zifiterne kom og sagde til Saul: 'David har skjult sig hos os'.</i></small>
<num>3.</num>Frels mig o Gud, ved dit Navn og skaf mig min Ret ved din Vælde,
<num>4.</num>hør, o Gud, min Bøn, lyt til min Munds Ord!
<num>5.</num>Thi frække staar op imod mig, Voldsmænd vil tage mit Liv; Gud har de ikke for Øje. - Sela.

<num>6.</num>Se, min Hjælper er Gud, Herren støtter min Sjæl!
<num>7.</num>Det onde vende sig mod mine Fjender, udryd dem i din Trofasthed!
<num>8.</num>Da vil jeg frivilligt ofre til dig, prise dit Navn, o HERRE, thi det er godt;
<num>9.</num>thi det frier mig ud af al Nød; mit Øje skuer med Fryd mine Fjender!
</body>
</poem>

<poem id="bibelsalme55">
<head>
   <title>Salmernes Bog 55</title>
   <toctitle>Salmernes Bog 55</toctitle>
   <indextitle>Salmernes Bog 55</indextitle>
   <firstline>Lyt, o Gud, til min Bøn, skjul dig ej for min Tryglen</firstline>
   <quality>korrektur1</quality>
</head>
<body>
<num>1.</num><small><i>Til Sangmesteren. Med Strengespil. En Maskil af David.</i></small>
<num>2.</num>Lyt, o Gud, til min Bøn, skjul dig ej for min Tryglen,
<num>3.</num>laan mig Øre og svar mig, jeg vaander mig i Klage,
<num>4.</num>jeg stønner ved Fjendernes Raab og de gudløses Skrig; thi Ulykke vælter de over mig, forfølger mig grumt;
<num>5.</num>Hjertet er angst i mit Bryst, Dødens Rædsler er faldet over mig.
<num>6.</num>Frygt og Angst falder paa mig, Gru er over mig.
<num>7.</num>Jeg siger: Ak, havde jeg Vinger som Duen, da fløj jeg i Ly,
<num>8.</num>ja, langt bort vilde jeg fly og blive i Ørkenen. - Sela.
<num>9.</num>Da søgte jeg skyndsomt Tilflugt for rivende Storm og Uvejr.
<num>10.</num>Herre, forvir og split deres Tungemaal! Thi Vold og Ufred ser jeg i Byen;
<num>11.</num>de gaar Rundgang Dag og Nat paa dens Mure;
<num>12.</num>Ulykke, Kvide og Vanheld raader derinde, Voldsfærd og Svig viger aldrig bort fra dens Torve.

<num>13.</num>Det var ikke en Fjende, som haanede mig - det kunde bæres; min Uven ydmygede mig ej - ham kunde jeg undgaa;
<num>14.</num>men du, en Mand af min Stand, en Ven og fortrolig,
<num>15.</num>og det skønt vi delte Samværets Sødme, vandrede endrægtelig i Guds Hus.

<num>16.</num>Over dem komme Død, lad dem levende synke i Dødsriget! Thi der er Ondskab i deres Bolig, i deres Indre!
<num>17.</num>Jeg, jeg raaber til Gud, og HERREN vil frelse mig.
<num>18.</num>Jeg klager og stønner ved Kvæld, ved Gry og ved Middag; min Røst vil han høre
<num>19.</num>og udfri min Sjæl i Fred, saa de ikke kan komme mig nær; thi mange er de imod mig.
<num>20.</num>Gud, som troner fra Fortids Dage, vil høre og ydmyge dem. - Sela. Thi der er ingen Forandring hos dem, og de frygter ikke for Gud.

<num>21.</num>Paa Venner lagde han Haand og brød sin Pagt.
<num>22.</num>Glattere end Smør er hans Mund, men Hjertet vil Krig, blødere end Olie hans Ord, skønt dragne Sværd.

<num>23.</num>Kast din Byrde paa HERREN, saa sørger han for dig, den retfærdige lader han ikke i Evighed rokkes.
<num>24.</num>Og du, o Gud, nedstyrt dem i Gravens Dyb! Ej skal blodstænkte, svigefulde Mænd naa Hælvten af deres Dage. Men jeg, jeg stoler paa dig!
</body>
</poem>

<poem id="bibelsalme56">
<head>
   <title>Salmernes Bog 56</title>
   <toctitle>Salmernes Bog 56</toctitle>
   <indextitle>Salmernes Bog 56</indextitle>
   <firstline>Vær mig naadig Gud, thi Mennesker vil mig til Livs</firstline>
   <quality>korrektur1</quality>
</head>
<body>
<num>1.</num><small><i>Til Sangmesteren. Al-jonat-elem-rehokim. Af David. En Miktam, da Filisterne grab ham i Gat.</i></small>
<num>2.</num>Vær mig naadig Gud, thi Mennesker vil mig til Livs, jeg trænges stadig af Stridsmænd;
<num>3.</num>mine Fjender vil mig stadig til Livs, thi mange strider bittert imod mig!
<num>4.</num>Naar jeg gribes af Frygt, vil jeg stole paa dig,
<num>5.</num>og med Guds Hjælp skal jeg prise hans Ord. Jeg stoler paa Gud, jeg frygter ikke, hvad kan Kød vel gøre mig?
<num>6.</num>De oplægger stadig Raad imod mig, alle deres Tanker gaar ud paa ondt.
<num>7.</num>De flokker sig sammen, ligger paa Lur, jeg har dem lige i Hælene, de staar mig jo efter Livet.
<num>8.</num>Gengæld du dem det onde, stød Folkene ned i Vrede, o Gud!
<num>9.</num>Selv har du talt mine Suk, i din Lædersæk har du gemt mine Taarer; de staar jo i din Bog.
<num>10.</num>Da skal Fjenderne vige, den Dag jeg kalder; saa meget ved jeg, at Gud er med mig.
<num>11.</num>Med Guds Hjælp skal jeg prise hans Ord, med HERRENs Hjælp skal jeg prise hans Ord.
<num>12.</num>Jeg stoler paa Gud, jeg frygter ikke, hvad kan et Menneske gøre mig?
<num>13.</num>Jeg har Løfter til dig at indfri, o Gud, med Takofre vil jeg betale dig.
<num>14.</num>Thi fra Døden frier du min Sjæl, ja min Fod fra Fald, at jeg kan vandre for Guds Aasyn i Livets Lys.
</body>
</poem>

<poem id="bibelsalme57">
<head>
   <title>Salmernes Bog 57</title>
   <toctitle>Salmernes Bog 57</toctitle>
   <indextitle>Salmernes Bog 57</indextitle>
   <firstline>Vær mig naadig, Gud, vær mig naadig</firstline>
   <quality>korrektur1</quality>
</head>
<body>
<num>1.</num><small><i>Til Sangmesteren. Al-tasjhet. Af David. En Miktam, da han flygtede ind i Hulen for Saul.</i></small>
<num>2.</num>Vær mig naadig, Gud, vær mig naadig, thi hos dig har min Sjæl søgt Ly; i dine Vingers Skygge søger jeg Ly, til Ulykken er drevet over.
<num>3.</num>Gud, den Højeste, paakalder jeg, den Gud, der gør vel imod mig;
<num>4.</num>han sender mig Hjælp fra Himlen og frelser min Sjæl fra dem, som vil mig til Livs. Gud sender sin Naade og Trofasthed.
<num>5.</num>Jeg maa ligge midt iblandt Løver, bo mellem Folk, der spyr Ild, hvis Tænder er Spyd og Pile, hvis Tunge er hvas som et Sværd.
<num>6.</num>Løft dig, o Gud, over Himlen, din Herlighed være over al Jorden!
<num>7.</num>Et Net har de udspændt for mine Skridt, deres egen Fod skal hildes deri; en Grav har de gravet foran mig, selv skal de falde deri. - Sela.

<num>8.</num>Mit Hjerte er trøstigt, Gud, mit Hjerte er trøstigt; jeg vil synge og lovprise dig,
<num>9.</num>vaagn op, min Ære! Harpe og Citer vaagn op, jeg vil vække Morgenrøden.
<num>10.</num>Jeg vil takke dig, Herre, blandt Folkeslag, prise dig blandt Folkefærd;
<num>11.</num>thi din Miskundhed naar til Himlen, din Sandhed til Skyerne.
<num>12.</num>Løft dig, o Gud, over Himlen, din Herlighed være over al Jorden!
</body>
</poem>

<poem id="bibelsalme58">
<head>
   <title>Salmernes Bog 58</title>
   <toctitle>Salmernes Bog 58</toctitle>
   <indextitle>Salmernes Bog 58</indextitle>
   <firstline>Er det virkelig Ret, I taler, I Guder</firstline>
   <quality>korrektur1</quality>
</head>
<body>
<num>1.</num><small><i>Til Sangmesteren. Al-tasjhet. Af David. En Miktam.</i></small>
<num>2.</num>Er det virkelig Ret, I taler, I Guder, dømmer I Menneskenes Børn retfærdigt?
<num>3.</num>Nej, alle øver I Uret paa Jord, eders Hænder udvejer Vold.
<num>4.</num>Fra Moders Liv vanslægted de gudløse, fra Moders Skød for Løgnerne vild.
<num>5.</num>Gift har de i sig som Slangen, den stumme Øgle, der døver sit Øre
<num>6.</num>og ikke vil høre paa Tæmmerens Røst, paa den kyndige Slangebesværger.
<num>7.</num>Gud, bryd Tænderne i deres Mund, Ungløvernes Kindtænder knuse du, HERRE;
<num>8.</num>lad dem svinde som Vand, der synker, visne som nedtrampet Græs.
<num>9.</num>Lad dem blive som Sneglen, opløst i Slim som et ufuldbaarent Foster, der aldrig saa Sol.
<num>10.</num>Før eders Gryder mærker til Tjørnen, ja, midt i deres Livskraft river han dem bort i sin Vrede

<num>11.</num>Den retfærdige glæder sig, naar han ser Hævn, hans Fødder skal vade i gudløses Blod;
<num>12.</num>Og Folk skal sige: "Den retfærdige faar dog sin Løn, der er dog Guder, som dømmer paa Jord!"
</body>
</poem>

<poem id="bibelsalme59">
<head>
   <title>Salmernes Bog 59</title>
   <toctitle>Salmernes Bog 59</toctitle>
   <indextitle>Salmernes Bog 59</indextitle>
   <firstline>Fri mig fra mine Fjender, min Gud, bjærg mig fra dem</firstline>
   <quality>korrektur1</quality>
</head>
<body>
<num>1.</num><small><i>Til Sangmesteren, Al-tasjhet. Af David. En Miktam, da Saul udsendte Folk, som skulde vogte Huset for at dræbe ham.</i></small>
<num>2.</num>Fri mig fra mine Fjender, min Gud, bjærg mig fra dem, der rejser sig mod mig;
<num>3.</num>fri mig fra Udaadsmænd, frels mig fra blodstænkte Mænd!
<num>4.</num>Thi se, de lurer efter min Sjæl, stærke Mænd stimler sammen imod mig, uden at jeg har Skyld eller Brøde.
<num>5.</num>Uden at jeg har forbrudt mig, HERRE, stormer de frem og stiller sig op. Vaagn op og kom mig i Møde, se til!
<num>6.</num>Du er jo HERREN, Hærskarers Gud, Israels Gud. Vaagn op og hjemsøg alle Folkene, skaan ej een af de troløse Niddinger! - Sela.
<num>7.</num>Ved Aften kommer de tilbage, hyler som Hunde og stryger gennem Byen!
<num>8.</num>Se, deres Mund løber over, paa deres Læber er Sværd, thi: "Hvem skulde høre det?"

<num>9.</num>Men du, o HERRE, du ler ad dem, du spotter alle Folk,
<num>10.</num>dig vil jeg lovsynge, du, min Styrke, thi Gud er mit Værn;
<num>11.</num>med Naade kommer min Gud mig i Møde, Gud lader mig se mine Fjender med Fryd!
<num>12.</num>Slaa dem ikke ihjel, at ikke mit Folk skal glemme, gør dem hjemløse med din Vælde og styrt dem,
<num>13.</num>giv dem hen, o Herre, i Mundens Synd, i Læbernes Ord, og lad dem hildes i deres Hovmod for de Eder og Løgne, de siger;
<num>14.</num>udryd dem i Vrede, gør Ende paa dem, saa man kan kende til Jordens Ender, at Gud er Hersker i Jakob! - Sela.
<num>15.</num>Ved Aften kommer de tilbage, hyler som Hunde og stryger gennem Byen,
<num>16.</num>vanker rundt efter Føde og knurrer, naar de ikke mættes.

<num>17.</num>Men jeg, jeg vil synge om din Styrke, juble hver Morgen over din Naade; thi du blev mig et Værn, en Tilflugt paa Nødens Dag.
<num>18.</num>Dig vil jeg lovsynge, du, min Styrke, thi Gud er mit Værn, min naadige Gud.
</body>
</poem>

<poem id="bibelsalme60">
<head>
   <title>Salmernes Bog 60</title>
   <toctitle>Salmernes Bog 60</toctitle>
   <indextitle>Salmernes Bog 60</indextitle>
   <firstline>Gud, du har stødt os fra dig, nedbrudt os, du vrededes</firstline>
   <quality>korrektur1</quality>
</head>
<body>
<num>1.</num><small><i>Til Sangmesteren. Al-sjusjan-edut. En Miktam af David til Indøvelse,</i></small>
<num>2.</num><small><i>dengang han kæmpede med Aram-Naharajim og Aram-Zoba, og Joab vendte tilbage og slog Edomiterne i Saltdalen, 12 000 Mand.</i></small>
<num>3.</num>Gud, du har stødt os fra dig, nedbrudt os, du vrededes - vend dig til os igen;
<num>4.</num>du lod Landet skælve, slaa Revner, læg nu dets Brist, thi det vakler!
<num>5.</num>Du lod dit Folk friste ondt, iskænked os døvende Vin.
<num>6.</num>Dem, der frygter dig, gav du et Banner, hvorhen de kan fly for Buen. - Sela.
<num>7.</num>Til Frelse for dine elskede hjælp med din højre, bønhør os!

<num>8.</num>Gud talede i sin Helligdom: "Jeg vil udskifte Sikem med Jubel, udmaale Sukkots Dal;
<num>9.</num>mit er Gilead, mit er Manasse, Efraim er mit Hoveds Værn, Juda min Herskerstav,
<num>10.</num>Moab min Vaskeskaal, paa Edom kaster jeg min Sko, over Filisterland jubler jeg."
<num>11.</num>Hvo bringer mig hen til den faste Stad, hvo leder mig hen til Edom?

<num>12.</num>Har du ikke, Gud, stødt os fra dig? Du ledsager ej vore Hære.
<num>13.</num>Giv os dog Hjælp mod Fjenden! Blændværk er Menneskers Støtte.
<num>14.</num>Med Gud skal vi øve vældige Ting, vore Fjender træder han ned!
</body>
</poem>

<poem id="bibelsalme61">
<head>
   <title>Salmernes Bog 61</title>
   <toctitle>Salmernes Bog 61</toctitle>
   <indextitle>Salmernes Bog 61</indextitle>
   <firstline>Hør, o Gud, paa mit Raab og lyt til min Bøn!</firstline>
   <quality>korrektur1</quality>
</head>
<body>
<num>1.</num><small><i>Til Sangmesteren. Til Strengespil. Af David.</i></small>
<num>2.</num>Hør, o Gud, paa mit Raab og lyt til min Bøn!
<num>3.</num>Fra Jordens Ende raaber jeg til dig. Naar mit Hjerte vansmægter, løft mig da op paa en Klippe,
<num>4.</num>led mig, thi du er min Tilflugt, et mægtigt Taarn til Værn imod Fjenden.
<num>5.</num>Lad mig evigt bo som Gæst i dit Telt, finde Tilflugt i dine Vingers Skjul! - Sela.
<num>6.</num>Ja du, o Gud, har hørt mine Løfter, opfyldt deres Ønsker, der frygter dit Navn.

<num>7.</num>Til Kongens Dage lægger du Dage, hans Aar skal være fra Slægt til Slægt.
<num>8.</num>Han skal trone evigt for Guds Aasyn; send Naade og Sandhed til at bevare ham!
<num>9.</num>Da vil jeg evigt love dit Navn og saaledes Dag efter Dag indfri mine Løfter.
</body>
</poem>

<poem id="bibelsalme62">
<head>
   <title>Salmernes Bog 62</title>
   <toctitle>Salmernes Bog 62</toctitle>
   <indextitle>Salmernes Bog 62</indextitle>
   <firstline>Min Sjæl er stille for Gud alene</firstline>
   <quality>korrektur1</quality>
</head>
<body>
<num>1.</num><small><i>Til Sangmesteren. Til Jedutun. En Salme af David.</i></small>
<num>2.</num>Min Sjæl er stille for Gud alene, min Frelse kommer fra ham;
<num>3.</num>ja, han er min Klippe, min Frelse, mit Værn, jeg skal ikke rokkes meget.
<num>4.</num>Hvor længe stormer I løs paa en Mand, - alle slaar I ham ned - som paa en hældende Væg, en faldende Mur?
<num>5.</num>Ja, de oplægger Raad om at styrte ham fra hans Højhed. De elsker Løgn, velsigner med Munden, men forbander i deres Indre. - Sela.
<num>6.</num>Vær stille hos Gud alene, min Sjæl, thi fra ham kommer mit Haab;
<num>7.</num>ja, han er min Klippe, min Frelse, mit Værn, jeg skal ikke rokkes.
<num>8.</num>Hos Gud er min Hjælp og min Ære, min stærke Klippe, min Tilflugt har jeg i Gud;
<num>9.</num>stol paa ham, al Folkets Forsamling, udøs for ham eders Hjerte, Gud er vor Tilflugt. - Sela.

<num>10.</num>Kun Tomhed er Mennesker, Mænd en Løgn, paa Vægtskaalen vipper de op, de er Tomhed til Hobe.
<num>11.</num>Forlad eder ikke paa Vold, lad jer ikke blænde af Ran; om Rigdommen vokser, agt ikke derpaa!
<num>12.</num>Een Gang talede Gud, to Gange hørte jeg det: at Magten er Guds,
<num>13.</num>Og Miskundhed er hos dig, o Herre. Thi enhver gengælder du efter hans Gerning.
</body>
</poem>

<poem id="bibelsalme63">
<head>
   <title>Salmernes Bog 63</title>
   <toctitle>Salmernes Bog 63</toctitle>
   <indextitle>Salmernes Bog 63</indextitle>
   <firstline>Gud, du er min Gud, dig søger jeg</firstline>
   <quality>korrektur1</quality>
</head>
<body>
<num>1.</num><small><i>En Salme af David, da han var i Judas Ørken.</i></small>
<num>2.</num>Gud, du er min Gud, dig søger jeg, efter dig tørster min Sjæl, efter dig længes mit Kød i et tørt, vansmægtende, vandløst Land
<num>3.</num>(saaledes var det, jeg saa dig i Helligdommen) for at skue din Vælde og Ære;
<num>4.</num>thi din Naade er bedre end Liv, mine Læber skal synge din Pris.
<num>5.</num>Da vil jeg love dig hele mit Liv, opløfte Hænderne i dit Navn,
<num>6.</num>Som med fede Retter mættes min Sjæl, med jublende Læber priser min Mund dig,
<num>7.</num>naar jeg kommer dig i Hu paa mit Leje, i Nattevagterne tænker paa dig;
<num>8.</num>thi du er blevet min Hjælp, og jeg jubler i dine Vingers Skygge.
<num>9.</num>Dig klynger min Sjæl sig til, din højre holder mig fast.

<num>10.</num>Forgæves staar de mig efter Livet, i Jordens Dyb skal de synke,
<num>11.</num>gives i Sværdets Vold og vorde Sjakalers Bytte.
<num>12.</num>Men Kongen glædes i Gud; enhver, der sværger ved ham, skal juble, thi Løgnernes Mund skal lukkes.
</body>
</poem>

<poem id="bibelsalme64">
<head>
   <title>Salmernes Bog 64</title>
   <toctitle>Salmernes Bog 64</toctitle>
   <indextitle>Salmernes Bog 64</indextitle>
   <firstline>Hør, o Gud, min Røst, naar jeg klager</firstline>
   <quality>korrektur1</quality>
</head>
<body>
<num>1.</num><small><i>Til Sangmesteren. En Salme af David</i></small>
<num>2.</num>Hør, o Gud, min Røst, naar jeg klager, skærm mit Liv mod den rædsomme Fjende;
<num>3.</num>skjul mig for Ugerningsmændenes Raad, for Udaadsmændenes travle Hob,
<num>4.</num>der hvæsser Tungen som Sværd, lægger giftige Ord paa Buen
<num>5.</num>for i Løn at ramme den skyldfri, ramme ham brat og uset.
<num>6.</num>Ihærdigt lægger de onde Raad, skryder af, at de lægger Snarer, siger: "Hvem skulde se os?"
<num>7.</num>De udtænker onde Gerninger, fuldfører en gennemtænkt Tanke - og Menneskets Indre og Hjerte er dybt.

<num>8.</num>Da rammer Gud dem med en Pil, af Slaget rammes de brat;
<num>9.</num>han styrter dem for deres Tunges Skyld. Enhver, som ser dem, ryster paa Hovedet;

<num>10.</num>alle Mennesker frygter, forkynder, hvad Gud har gjort, og fatter hans Hænders Geming;
<num>11.</num>de retfærdige glædes i HERREN og lider paa ham, de oprigtige af Hjertet jubler til Hobe!
</body>
</poem>

<poem id="bibelsalme65">
<head>
   <title>Salmernes Bog 65</title>
   <toctitle>Salmernes Bog 65</toctitle>
   <indextitle>Salmernes Bog 65</indextitle>
   <firstline>Lovsang tilkommer dig paa Zion, o Gud</firstline>
   <quality>korrektur1</quality>
</head>
<body>
<num>1.</num><small><i>Til Sangmesteren. En Salme af David. En Sang.</i></small>
<num>2.</num>Lovsang tilkommer dig paa Zion, o Gud, dig indfrier man Løfter, du, som hører Bønner;
<num>3.</num>alt Kød kommer til dig, naar Brøden tynger.
<num>4.</num>Vore Overtrædelser blev os for svare, du tilgiver dem.
<num>5.</num>Salig den, du udvælger, lader bo i dine Forgaarde! Vi mættes af dit Huses Rigdom, dit Tempels Hellighed.

<num>6.</num>Du svarer os underfuldt i Retfærd, vor Frelses Gud, du Tilflugt for den vide Jord, for fjerne Strande,
<num>7.</num>du, som grundfæster Bjerge med Vælde, omgjordet med Kraft,
<num>8.</num>du, som dæmper Havenes Brusen, deres Bølgers Brusen og Folkefærds Larm,
<num>9.</num>saa Folk ved Verdens Ende gruer for dine Tegn; hvor Morgen og Aften oprinder, bringer du Jubel.

<num>10.</num>Du saa til Landet, vanded det, gjorde det saare rigt, Guds Bæk er fuld af Vand, du bereder dets Korn,
<num>11.</num>du vander dets Furer, jævner Knoldene, bløder det med Regn, velsigner dets Sæd.
<num>12.</num>Med din Herlighed kroner du Aaret, dine Vognspor flyder af Fedme;
<num>13.</num>de øde Græsgange flyder, med Jubel omgjordes Højene;
<num>14.</num>Engene klædes med Faar, Dalene hylles i Korn, i Jubel bryder de ud og synger!
</body>
</poem>

<poem id="bibelsalme66">
<head>
   <title>Salmernes Bog 66</title>
   <toctitle>Salmernes Bog 66</toctitle>
   <indextitle>Salmernes Bog 66</indextitle>
   <firstline>Bryd ud i Jubel for Gud, al Jorden</firstline>
   <quality>korrektur1</quality>
</head>
<body>
<num>1.</num><small><i>Til Sangmesteren. En Sang. En Salme.</i></small><br/> Bryd ud i Jubel for Gud, al Jorden,
<num>2.</num>lovsyng hans Navns Ære, syng ham en herlig Lovsang,
<num>3.</num>sig til Gud: "Hvor forfærdelige er dine Gerninger! For din vældige Styrkes Skyld logrer Fjenderne for dig,
<num>4.</num>al Jorden tilbeder dig, de lovsynger dig, lovsynger dit Navn." - Sela.
<num>5.</num>Kom hid og se, hvad Gud har gjort, i sit Virke en Rædsel for Menneskenes Børn.
<num>6.</num>Han forvandlede Hav til Land, de vandrede til Fods over Strømmen; lad os fryde os højlig i ham.
<num>7.</num>Han hersker med Vælde for evigt, paa Folkene vogter hans Øjne, ej kan genstridige gøre sig store. - Sela.
<num>8.</num>I Folkeslag, lov vor Gud, lad lyde hans Lovsangs Toner,
<num>9.</num>han, som har holdt vor Sjæl i Live og ej lod vor Fod glide ud!
<num>10.</num>Thi du ransaged os, o Gud, rensede os, som man renser Sølv;
<num>11.</num>i Fængsel bragte du os, lagde Tynge paa vore Lænder,
<num>12.</num>lod Mennesker skride hen over vort Hoved, vi kom gennem Ild og Vand; men du førte os ud og bragte os Lindring!

<num>13.</num>Med Brændofre vil jeg gaa ind i dit Hus og indfri dig mine Løfter,
<num>14.</num>dem, mine Læber fremførte, min Mund udtalte i Nøden.
<num>15.</num>Jeg bringer dig Ofre af Fedekvæg sammen med Vædres Offerduft, jeg ofrer Okser tillige med Bukke. - Sela.
<num>16.</num>Kom og hør og lad mig fortælle jer alle, som frygter Gud, hvad han har gjort for min Sjæl!
<num>17.</num>Jeg raabte til ham med min Mund og priste ham med min Tunge.
<num>18.</num>Havde jeg tænkt paa ondt i mit Hjerte, da havde Herren ej hørt;
<num>19.</num>visselig, Gud har hørt, han lytted til min bedende Røst.
<num>20.</num>Lovet være Gud, som ikke har afvist min Bøn eller taget sin Miskundhed fra mig!
</body>
</poem>

<poem id="bibelsalme67">
<head>
   <title>Salmernes Bog 67</title>
   <toctitle>Salmernes Bog 67</toctitle>
   <indextitle>Salmernes Bog 67</indextitle>
   <firstline>Gud være os naadig og velsigne os</firstline>
   <quality>korrektur1</quality>
</head>
<body>
<num>1.</num><small><i>Til Sangmesteren. Med Strengespil. En Salme. En Sang.</i></small>
<num>2.</num>Gud være os naadig og velsigne os, han lade sit Ansigt lyse over os - Sela -
<num>3.</num>for at din Vej maa kendes paa Jorden, din Frelse blandt alle Folk.
<num>4.</num>Folkeslag skal takke dig, Gud, alle Folkeslag takke dig;
<num>5.</num>Folkefærd skal glædes og juble, thi med Retfærd dømmer du Folkeslag, leder Folkefærd paa Jorden, - Sela.
<num>6.</num>Folkeslag skal takke dig Gud, alle Folkeslag takke dig!
<num>7.</num>Landet har givet sin Grøde, Gud, vor Gud, velsigne os,
<num>8.</num>Gud velsigne os, saa den vide Jord maa frygte ham!
</body>
</poem>

<poem id="bibelsalme68">
<head>
   <title>Salmernes Bog 68</title>
   <toctitle>Salmernes Bog 68</toctitle>
   <indextitle>Salmernes Bog 68</indextitle>
   <firstline>Naar Gud staar op, da splittes hans Fjender</firstline>
   <quality>korrektur1</quality>
</head>
<body>
<num>1.</num><small><i>Til Sangmesteren. Af David. En Salme. En Sang.</i></small>
<num>2.</num>Naar Gud staar op, da splittes hans Fjender, hans Avindsmænd flyr for hans Aasyn,
<num>3.</num>som Røg henvejres, saa henvejres de; som Voks, der smelter for Ild, gaar gudløse til Grunde for Guds Aasyn.
<num>4.</num>Men retfærdige frydes og jubler med Glæde og Fryd for Guds Aasyn.
<num>5.</num>Syng for Gud, lovsyng hans Navn, hyld ham, der farer frem gennem Ørknerne! HERREN er hans Navn, jubler for hans Aasyn,
<num>6.</num>faderløses Fader, Enkers Værge, Gud i hans hellige Bolig,
<num>7.</num>Gud, som bringer ensomme hjem, fører Fanger ud til Lykke; men genstridige bor i tørre Egne.

<num>8.</num>Da du drog ud, o Gud, i Spidsen for dit Folk, skred frem gennem Ørkenen - Sela - da rystede Jorden,
<num>9.</num>ja, Himlen dryppede for Guds Aasyn, for Guds Aasyn, Israels Guds.
<num>10.</num>Regn i Strømme lod du falde, o Gud, din vansmægtende Arvelod styrkede du;
<num>11.</num>din Skare tog Bolig der, for de arme sørged du, Gud, i din Godhed,
<num>12.</num>Ord lægger Herren de Kvinder i Munden, som bringer Glædesbud, en talrig Hær:
<num>13.</num>"Hærenes Konger flyr, de flyr, Husets Frue uddeler Bytte.
<num>14.</num>Vil I da blive imellem Foldene? Duens Vinger dækkes af Sølv, dens Fjedre af gulgrønt Guld.
<num>15.</num>Da den Almægtige splittede Kongerne der, faldt der Sne paa Zalmon."
<num>16.</num>Et Gudsbjerg er Basans Bjerg, et Bjerg med spidse Tinder er Basans Bjerg;
<num>17.</num>Hvi skæver I Bjerge med spidse Tinder til Bjerget, Gud ønskede til Bolig, hvor HERREN ogsaa vil bo for evigt?
<num>18.</num>Titusinder er Guds Vogne, tusinde Gange tusinde, HERREN kom fra Sinaj til Helligdommen.
<num>19.</num>Du steg op til det høje, du bortførte Fanger, Gaver tog du blandt Mennesker, ogsaa iblandt de genstridige, at du maatte bo der, HERRE, o Gud.

<num>20.</num>Lovet være Herren! Fra Dag til Dag bærer han vore Byrder; Gud er vor Frelse. - Sela.
<num>21.</num>En Gud til Frelse er Gud for os, hos den Herre HERREN er Udgange fra Døden.
<num>22.</num>Men Fjendernes Hoveder knuser Gud, den gudløses Isse, der vandrer i sine Synder.
<num>23.</num>Herren har sagt: "Jeg henter dem hjem fra Basan, henter dem hjem fra Havets Dyb,

<num>24.</num>at din Fod maa vade i Blod, dine Hundes Tunger faa Del i Fjenderne."
<num>25.</num>Se paa Guds Højtidstog, min Guds, min Konges Højtidstog ind i Helligdommen!
<num>26.</num>Sangerne forrest, saa de, der spiller, i Midten unge Piger med Pauker:
<num>27.</num>"Lover Gud i Festforsamlinger, Herren, I af Israels Kilde!"
<num>28.</num>Der er liden Benjamin forrest, Judas Fyrster i Flok, Zebulons Fyrster, Naftalis Fyrster.

<num>29.</num>Opbyd, o Gud, din Styrke, styrk, hvad du gjorde for os, o Gud!
<num>30.</num>For dit Tempels Skyld skal Konger bringe dig Gaver i Jerusalem.
<num>31.</num>Tru ad Dyret i Sivet, Tyreflokken, Folkeslags Herrer, saa de hylder dig med deres Sølvstykker. Adsplit Folkeslag, der elsker Strid!
<num>32.</num>De kommer med Olie fra Ægypten, Ætioperne iler til Gud med fulde Hænder.
<num>33.</num>I Jordens Riger, syng for Gud, lovsyng HERREN;
<num>34.</num>hyld ham der farer frem paa Himlenes Himle, de gamle! Se, han løfter sin Røst, en vældig Røst.
<num>35.</num>Giv Gud Ære! Over Israel er hans Højhed, Hans Vælde i Skyerne,
<num>36.</num>frygtelig er Gud i sin Helligdom. Israels Gud; han giver Folket Styrke og Kraft. Lovet være Gud!
</body>
</poem>

<poem id="bibelsalme69">
<head>
   <title>Salmernes Bog 69</title>
   <toctitle>Salmernes Bog 69</toctitle>
   <indextitle>Salmernes Bog 69</indextitle>
   <firstline>Frels mig Gud, thi Vandene naar mig til Sjælen</firstline>
   <quality>korrektur1</quality>
</head>
<body>
<num>1.</num><small><i>Til Sangmesteren. Til Liljerne. Af David.</i></small>
<num>2.</num>Frels mig Gud, thi Vandene naar mig til Sjælen,
<num>3.</num>jeg er sunket i bundløst Dynd, hvor der intet Fodfæste er, kommet i Vandenes Dyb, og Strømmen gaar over mig;
<num>4.</num>træt har jeg skreget mig, Struben brænder, mit Øje er mat af at bie paa min Gud;
<num>5.</num>flere end mit Hoveds Haar er de, der hader mig uden Grund, mange er de, som vil mig til Livs, uden Skel er mig fjendske; hvad jeg ikke har ranet, skal jeg dog erstatte!
<num>6.</num>Gud, du kender min Daarskab, min Skyld er ej skjult for dig.

<num>7.</num>Lad mig ej bringe Skam over dem, som bier paa dig, o Herre, Hærskarers HERRE, lad mig ej bringe Skændsel over dem der søger dig, Israels Gud!
<num>8.</num>Thi for din Skyld bærer jeg Spot, mit Aasyn dækkes af Skændsel;
<num>9.</num>fremmed er jeg for mine Brødre, en Udlænding for min Moders Sønner.
<num>10.</num>Thi Nidkærhed for dit Hus har fortæret mig, Spotten mod dig er faldet paa mig:
<num>11.</num>jeg spæged min Sjæl med Faste, og det blev mig til Spot;
<num>12.</num>i Sæk har jeg klædt mig, jeg blev dem et Mundheld.
<num>13.</num>De, der sidder i Porten, taler om mig, ved Drikkelagene synger de om mig.

<num>14.</num>Men jeg beder, HERRE, til dig i Naadens Tid, o Gud, i din store Miskundhed svare du mig!
<num>15.</num>Frels mig med din trofaste Hjælp fra Dyndet, at jeg ikke skal synke; red mig fra dem, der hader mig, fra Vandenes Dyb,
<num>16.</num>lad Strømmen ikke gaa over mig; lad Dybet ikke sluge mig eller Brønden lukke sig over mig.
<num>17.</num>Svar mig, HERRE, thi god er din Naade, vend dig til mig efter din store Barmhjertighed;
<num>18.</num>dit Aasyn skjule du ej for din Tjener, thi jeg er i Vaade, skynd dig og svar mig;
<num>19.</num>kom til min Sjæl og løs den, fri mig for mine Fjenders Skyld!
<num>20.</num>Du ved, hvorledes jeg smædes og bærer Skam og Skændsel; du har Rede paa alle mine Fjender.
<num>21.</num>Spot har ulægeligt knust mit Hjerte; jeg bied forgæves paa Medynk, paa Trøstere uden at finde;
<num>22.</num>de gav mig Malurt at spise og slukked min Tørst med Eddike.

<num>23.</num>Lad Bordet foran dem blive en Snare, deres Takofre blive en Fælde;
<num>24.</num>lad Øjnene slukkes, saa Synet svigter, lad Lænderne altid vakle!
<num>25.</num>Din Vrede udøse du over dem, din glødende Harme naa dem;
<num>26.</num>deres Teltlejr blive et Øde, og ingen bo i deres Telte!
<num>27.</num>Thi de forfølger den, du slog, og øger Smerten for dem, du saared.
<num>28.</num>Tilregn dem hver eneste Brøde lad dem ikke faa Del i din Retfærd;
<num>29.</num>lad dem slettes af Livets Bog, ej optegnes blandt de retfærdige!

<num>30.</num>Men mig, som er arm og lidende, bjærge din Frelse, o Gud!
<num>31.</num>Jeg vil prise Guds Navn med Sang og ophøje ham med Tak;
<num>32.</num>det er mer for HERREN end Okser end Tyre med Horn og Klove!

<num>33.</num>Naar de ydmyge ser det, glæder de sig; I, som søger Gud, eders Hjerte oplives!
<num>34.</num>Thi HERREN laaner de fattige Øre, han agter ej fangne Venner ringe.

<num>35.</num>Himmel og Jord skal prise ham, Havet og alt, hvad der rører sig der;
<num>36.</num>thi Gud vil frelse Zion og opbygge Judas Byer; der skal de bo og tage det i Eje;
<num>37.</num>hans Tjeneres Afkom skal arve det, de, der elsker hans Navn, skal bo deri.
</body>
</poem>

<poem id="bibelsalme70">
<head>
   <title>Salmernes Bog 70</title>
   <toctitle>Salmernes Bog 70</toctitle>
   <indextitle>Salmernes Bog 70</indextitle>
   <firstline>Du værdiges, Gud, at fri mig, Herre, il mig til Hjælp!</firstline>
   <quality>korrektur1</quality>
</head>
<body>
<num>1.</num><small><i>Til Sangmesteren. Af David. Lehazkir.</i></small>
<num>2.</num>Du værdiges, Gud, at fri mig, Herre, il mig til Hjælp!
<num>3.</num>Lad dem beskæmmes og rødme, som vil mig til Livs, og de, der ønsker mig ondt, lad dem vige med Skændsel;
<num>4.</num>lad dem stivne af Rædsel ved deres Skam, de, som siger: "Ha, ha!"
<num>5.</num>Lad alle, som søger dig, frydes og glædes i dig; lad dem, som elsker din Frelse, bestandig sige: "Gud er stor!"
<num>6.</num>Arm og fattig er jeg, il mig til Hjælp, o Gud! Du er min Hjælp og min Frelser; tøv ej, HERRE!
</body>
</poem>

<poem id="bibelsalme71">
<head>
   <title>Salmernes Bog 71</title>
   <toctitle>Salmernes Bog 71</toctitle>
   <indextitle>Salmernes Bog 71</indextitle>
   <firstline>HERRE, jeg lider paa dig, lad mig aldrig i Evighed skuffes</firstline>
   <quality>korrektur1</quality>
</head>
<body>
<num>1.</num>HERRE, jeg lider paa dig, lad mig aldrig i Evighed skuffes.
<num>2.</num>Frels mig og udfri mig i din Retfærdighed, du bøjede dit Øre til mig;
<num>3.</num>red mig og vær mig en Tilflugtsklippe, en Klippeborg til min Frelse; thi du er min Klippe og Borg!
<num>4.</num>Min Gud, fri mig ud af gudløses Haand, af Niddings og Voldsmands Kløer;
<num>5.</num>thi du er mit Haab, o Herre! Fra min Ungdom var HERREN min Tillid;
<num>6.</num>fra Moders Skød har jeg støttet mig til dig, min Forsørger var du fra Moders Liv, dig gælder altid min Lovsang.
<num>7.</num>For mange staar jeg som mærket af Gud, men du er min stærke Tilflugt;
<num>8.</num>min Mund er fuld af din Lovsang, af din Ære Dagen lang.

<num>9.</num>Forkast mig ikke i Alderdommens Tid og svigt mig ikke, nu Kraften svinder;
<num>10.</num>thi mine Fjender taler om mig, de der lurer paa min Sjæl, holder Raad:
<num>11.</num>"Gud har svigtet ham! Efter ham! Grib ham, thi ingen frelser!"
<num>12.</num>Gud, hold dig ikke borte fra mig, il mig til Hjælp, min Gud;
<num>13.</num>lad dem blive til Skam og Skændsel, dem, der staar mig imod, lad dem hylles i Spot og Spe, dem, der vil mig ondt!
<num>14.</num>Men jeg, jeg vil altid haabe, blive ved at istemme din Pris;
<num>15.</num>min Mund skal vidne om din Retfærd, om din Frelse Dagen lang; thi jeg kender ej Ende derpaa.
<num>16.</num>Jeg vil minde om den Herre HERRENs Vælde, lovsynge din Retfærd, kun den alene.
<num>17.</num>Gud, du har vejledt mig fra min Ungdom af, dine Undere har jeg forkyndt til nu;
<num>18.</num>indtil Alderdommens Tid og de graanende Haar svigte du mig ikke, o Gud. End skal jeg prise din Arm for alle kommende Slægter.
<num>19.</num>Din Vælde og din Retfærdighed naar til Himlen, o Gud; du, som øvede store Ting, hvo er din Lige, Gud?
<num>20.</num>Du, som lod os skue mangefold Trængsel og Nød, du kalder os atter til Live og drager os atter af Jordens Dyb;
<num>21.</num>du vil øge min Storhed og atter trøste mig.
<num>22.</num>Til Gengæld vil jeg til Harpespil prise din Trofasthed, min Gud, lege paa Citer for dig, du Israels Hellige;
<num>23.</num>juble skal mine Læber - ja, jeg vil lovsynge dig og min Sjæl, som du udløste;
<num>24.</num>ogsaa min Tunge skal Dagen igennem forkynde din Retfærd, thi Skam og Skændsel faar de, som vil mig ilde.
</body>
</poem>

<poem id="bibelsalme72">
<head>
   <title>Salmernes Bog 72</title>
   <toctitle>Salmernes Bog 72</toctitle>
   <indextitle>Salmernes Bog 72</indextitle>
   <firstline>Gud, giv Kongen din Ret, Kongesønnen din Retfærd</firstline>
   <quality>korrektur1</quality>
</head>
<body>
<num>1.</num><small><i>Af Salomo.</i></small><br/> Gud, giv Kongen din Ret, Kongesønnen din Retfærd,
<num>2.</num>saa han dømmer dit Folk med Retfærdighed og dine arme med Ret!
<num>3.</num>Da bærer Bjerge og Høje Fred for Folket i Retfærd.
<num>4.</num>De arme blandt Folket skaffer han Ret, han bringer de fattige Frelse, og han slaar Voldsmanden ned.
<num>5.</num>Han skal leve, saa længe Solen lyser og Maanen skinner, fra Slægt til Slægt.
<num>6.</num>Han kommer som Regn paa slagne Enge, som Regnskyl, der væder Jorden;
<num>7.</num>i hans Dage blomstrer Retfærd, og dyb Fred raader, til Maanen forgaar.

<num>8.</num>Fra Hav til Hav skal han herske, fra Floden til Jordens Ender;
<num>9.</num>hans Avindsmænd bøjer Knæ for ham, og hans Fjender slikker Støvet;
<num>10.</num>Konger fra Tarsis og fjerne Strande frembærer Gaver, Sabas og Sebas Konger kommer med Skat;
<num>11.</num>alle Konger skal bøje sig for ham, alle Folkene være hans Tjenere.

<num>12.</num>Thi han skal redde den fattige, der skriger om Hjælp, den arme, der savner en Hjælper,
<num>13.</num>ynkes over ringe og fattig og frelse fattiges Sjæle;
<num>14.</num>han skal fri deres Sjæle fra Uret og Vold, deres Blod er dyrt i hans Øjne.
<num>15.</num>Maatte han leve og Guld fra Saba gives ham! De skal bede for ham bestandig, velsigne ham Dagen igennem.
<num>16.</num>Korn skal der være i Overflod i Landet, paa Bjergenes Top; som Libanon skal dets Afgrøde bølge og Folk spire frem af Byen som Jordens Urter.
<num>17.</num>Velsignet være hans Navn evindelig, hans Navn skal leve, mens Solen skinner. Ved ham skal man velsigne sig, alle Folk skal prise ham lykkelig!

<num>18.</num>Lovet være Gud HERREN, Israels Gud som ene gør Undergerninger,
<num>19.</num>og lovet være hans herlige Navn evindelig; al Jorden skal fyldes af hans Herlighed. Amen, Amen!

<num>20.</num>Her ender Davids, Isajs Søns, Bønner.
</body>
</poem>

<poem id="bibelsalme73">
<head>
   <title>Salmernes Bog 73</title>
   <toctitle>Salmernes Bog 73</toctitle>
   <indextitle>Salmernes Bog 73</indextitle>
   <firstline>Visselig, god er Gud mod Israel</firstline>
   <quality>korrektur1</quality>
</head>
<body>
<num>1.</num><small><i>En Salme af Asaf.</i></small><br/> Visselig, god er Gud mod Israel; mod dem, der er rene af Hjertet!
<num>2.</num>Mine Fødder var nær ved at snuble, mine Skridt var lige ved at glide;
<num>3.</num>thi over Daarerne græmmed jeg mig, jeg saa, at det gik de gudløse vel;
<num>4.</num>thi de kender ikke til Kvaler, deres Livskraft er frisk og sund;
<num>5.</num>de kender ikke til menneskelig Nød, de plages ikke som andre.
<num>6.</num>Derfor har de Hovmod til Halssmykke, Vold er Kappen, de svøber sig i.
<num>7.</num>Deres Brøde udgaar af deres Indre, Hjertets Tanker bryder igennem.
<num>8.</num>I det dybe taler de ondt, i det høje fører de Urettens Tale,
<num>9.</num>de løfter Munden mod Himlen, Tungen farer om paa Jorden.
<num>10.</num>Derfor vender mit Folk sig hid og drikker Vand i fulde Drag.
<num>11.</num>De siger: "Hvor skulde Gud vel vide det, skulde den Højeste kende dertil?"
<num>12.</num>Se, det er de gudløses Kaar, altid i Tryghed, voksende Velstand!
<num>13.</num>Forgæves holdt jeg mit Hjerte rent og tvætted mine Hænder i Uskyld,
<num>14.</num>jeg plagedes Dagen igennem, blev revset paa ny hver Morgen!

<num>15.</num>Men jeg tænkte: "Taler jeg saa, se, da er jeg troløs imod dine Sønners Slægt."
<num>16.</num>Saa grundede jeg paa at forstaa det, møjsommeligt var det i mine Øjne,
<num>17.</num>Til jeg kom ind i Guds Helligdomme, skønned, hvordan deres Endeligt bliver:
<num>18.</num>Du sætter dem jo paa glatte Steder, i Undergang styrter du dem.
<num>19.</num>Hvor brat de dog lægges øde, gaar under, det ender med Rædsel!
<num>20.</num>De er som en Drøm, naar man vaagner, man vaagner og regner sit Syn for intet.
<num>21.</num>Saa længe mit Hjerte var bittert og det nagede i mine Nyrer,
<num>22.</num>var jeg et Dyr og fattede intet, jeg var for dig som Kvæg.

<num>23.</num>Dog bliver jeg altid hos dig, du holder mig fast om min højre;
<num>24.</num>du leder mig med dit Raad og tager mig siden bort i Herlighed.
<num>25.</num>Hvem har jeg i Himlen? Og har jeg blot dig, da attraar jeg intet paa Jorden!
<num>26.</num>Lad kun mit Kød og mit Hjerte vansmægte, Gud er mit Hjertes Klippe, min Del for evigt.
<num>27.</num>Thi de, der fjerner sig fra dig, gaar under, - du udsletter hver, som er dig utro.
<num>28.</num>Men at leve Gud nær er min Lykke, min Lid har jeg sat til den Herre HERREN, at jeg kan vidne om alle dine Gerninger.
</body>
</poem>

<poem id="bibelsalme74">
<head>
   <title>Salmernes Bog 74</title>
   <toctitle>Salmernes Bog 74</toctitle>
   <indextitle>Salmernes Bog 74</indextitle>
   <firstline>Hvorfor har du, Gud, stødt os bort for evigt</firstline>
   <quality>korrektur1</quality>
</head>
<body>
<num>1.</num><small><i>En Maskil af Asaf.</i></small><br/> Hvorfor har du, Gud, stødt os bort for evigt, hvi ryger din Vrede mod Hjorden, du røgter?
<num>2.</num>Kom din Menighed i Hu, som du fordum vandt dig, - du udløste den til din Ejendoms Stamme - Zions Bjerg, hvor du har din Bolig.
<num>3.</num>Løft dine Fjed til de evige Tomter: Fjenden lagde alt i Helligdommen øde.
<num>4.</num>Dine Fjender brøled i dit Samlingshus, satte deres Tegn som Tegn deri.
<num>5.</num>Det saa ud, som naar man løfter Økser i Skovens Tykning.
<num>6.</num>Og alt det udskaarne Træværk der! De hugged det sønder med Økse og Hammer.
<num>7.</num>Paa din Helligdom satte de Ild, de skændede og nedrev dit Navns Bolig.
<num>8.</num>De tænkte: "Til Hobe udrydder vi dem!" De brændte alle Guds Samlingshuse i Landet.
<num>9.</num>Vore Tegn, dem ser vi ikke, Profeter findes ej mer; hvor længe, ved ingen af os.
<num>10.</num>Hvor længe, o Gud, skal vor Modstander smæde, Fjenden blive ved at haane dit Navn?
<num>11.</num>Hvorfor holder du din Haand tilbage og skjuler din højre i Kappens Fold?

<num>12.</num>Vor Konge fra fordums Tid er dog Gud, som udførte Frelsens Værk i Landet.
<num>13.</num>Du kløvede Havet med Vælde, knuste paa Vandet Dragernes Hoved;
<num>14.</num>du søndrede Hovederne paa Livjatan og gav dem som Æde til Ørkenens Dyr;
<num>15.</num>Kilde og Bæk lod du vælde frem, du udtørred stedseflydende Strømme;
<num>16.</num>din er Dagen, og din er Natten, du grundlagde Lys og Sol,
<num>17.</num>du fastsatte alle Grænser paa Jord, du frembragte Sommer og Vinter.

<num>18.</num>Kom i Hu, o HERRE, at Fjenden har haanet, et Folk af Daarer har spottet dit Navn!
<num>19.</num>Giv ikke Vilddyret din Turteldues Sjæl, glem ikke for evigt dine armes Liv;
<num>20.</num>se hen til Pagten, thi fyldte er Landets mørke Steder med Voldsfærds Boliger.
<num>21.</num>Lad ej den fortrykte gaa bort med Skam, lad de arme og fattige prise dit Navn!
<num>22.</num>Gud, gør dig rede, før din Sag, kom i Hu, hvor du stadig smædes af Daarer,
<num>23.</num>lad ej dine Avindsmænds Røst uænset! Ustandseligt lyder dine Fjenders Larm!
</body>
</poem>

<poem id="bibelsalme75">
<head>
   <title>Salmernes Bog 75</title>
   <toctitle>Salmernes Bog 75</toctitle>
   <indextitle>Salmernes Bog 75</indextitle>
   <firstline>Vi takker dig, Gud, vi takker dig</firstline>
   <quality>korrektur1</quality>
</head>
<body>
<num>1.</num><small><i>Til Sangmesteren. Al-tasjhet. En Salme af Asaf. En Sang.</i></small>
<num>2.</num>Vi takker dig, Gud, vi takker dig; de, der paakalder dit Navn, fortæller dine Undere.
<num>3.</num>"Selv om jeg udsætter Sagen, dømmer jeg dog med Retfærd;
<num>4.</num>vakler end Jorden og alle, som bor derpaa, har jeg dog grundfæstet dens Støtter." - Sela.

<num>5.</num>Til Daarerne siger jeg: "Vær ej Daarer!" og til de gudløse: "Løft ej Hornet,
<num>6.</num>løft ikke eders Horn mod Himlen, tal ikke med knejsende Nakke!"
<num>7.</num>Thi hverken fra Øst eller Vest kommer Hjælp, ej heller fra Ørk eller Bjerge.

<num>8.</num>Nej, den, som dømmer, er Gud, han nedbøjer en, ophøjer en anden.
<num>9.</num>Thi i HERRENs Haand er et Bæger med skummende, krydret Vin, han skænker i for een efter een, selv Bærmen drikker de ud; alle Jordens gudløse drikker.
<num>10.</num>Men jeg skal juble evindelig, lovsynge Jakobs Gud;
<num>11.</num>alle de gudløses Horn stødes af, de retfærdiges Horn skal knejse!
</body>
</poem>

<poem id="bibelsalme76">
<head>
   <title>Salmernes Bog 76</title>
   <toctitle>Salmernes Bog 76</toctitle>
   <indextitle>Salmernes Bog 76</indextitle>
   <firstline>Gud er kendt i Juda, hans Navn er stort i Israel</firstline>
   <quality>korrektur1</quality>
</head>
<body>
<num>1.</num><small><i>Til Sangmesteren. Med Strengespil. En Salme af Asaf. En Sang.</i></small>
<num>2.</num>Gud er kendt i Juda, hans Navn er stort i Israel,
<num>3.</num>i Salem er hans Hytte, hans Bolig er paa Zion.
<num>4.</num>Der brød han Buens Lyn, Skjold og Sværd og Krigsværn. - Sela.
<num>5.</num>Frygtelig var du, herlig paa de evige Bjerge.
<num>6.</num>De tapre gjordes til Bytte, i Dvale sank de, og Kraften svigted alle de stærke Kæmper.
<num>7.</num>Jakobs Gud, da du truede, faldt Vogn og Hest i den dybe Søvn.

<num>8.</num>Frygtelig er du! Hvo holder Stand mod dig i din Vredes Vælde?
<num>9.</num>Fra Himlen fældte du Dom. Jorden grued og tav,
<num>10.</num>da Gud stod op til Dom for at frelse hver ydmyg paa Jord. - Sela.
<num>11.</num>Thi Folkestammer skal takke dig, de sidste af Stammerne fejre dig.
<num>12.</num>Aflæg Løfter og indfri dem for HERREN eders Gud, alle omkring ham skal bringe den Frygtindgydende Gaver.
<num>13.</num>Han kuer Fyrsternes Mod, indgyder Jordens Konger Frygt.
</body>
</poem>

<poem id="bibelsalme77">
<head>
   <title>Salmernes Bog 77</title>
   <toctitle>Salmernes Bog 77</toctitle>
   <indextitle>Salmernes Bog 77</indextitle>
   <firstline>Jeg raaber, højt til Gud, og han hører mig</firstline>
   <quality>korrektur1</quality>
</head>
<body>
<num>1.</num><small><i>Til Sangmesteren. Til Jedutun. Af Asaf. En Salme.</i></small>
<num>2.</num>Jeg raaber højt til Gud, højt til Gud, og han hører mig,
<num>3.</num>jeg søger Herren paa Nødens Dag, min Haand er om Natten utrættet udrakt, min Sjæl vil ikke lade sig trøste;
<num>4.</num>jeg ihukommer Gud og stønner, jeg sukker, min Aand vansmægter. - Sela.
<num>5.</num>Du holder mine Øjne vaagne, jeg er urolig og maalløs.
<num>6.</num>Jeg tænker paa fordums Dage, ihukommer længst henrundne Aar;
<num>7.</num>jeg gransker om Natten i Hjertet, grunder og ransager min Aand.
<num>8.</num>Vil Herren bortstøde for evigt og aldrig mer vise Naade,
<num>9.</num>er hans Miskundhed ude for stedse, hans Trofasthed omme for evigt og altid,
<num>10.</num>har Gud da glemt at ynkes, lukket sit Hjerte i Vrede? - Sela.

<num>11.</num>Jeg sagde: Det er min Smerte; at den Højestes højre er ikke som før.
<num>12.</num>Jeg kommer HERRENs Gerninger i Hu, ja kommer dine fordums Undere i Hu.
<num>13.</num>Jeg tænker paa al din Gerning og grunder over dine Værker.
<num>14.</num>Gud, din Vej var i Hellighed, hvo er en Gud saa stor som Gud!
<num>15.</num>Du er en Gud, som gør Undere, du gjorde din Vælde kendt blandt Folkene,
<num>16.</num>udløste dit Folk med din Arm, Jakobs og Josefs Sønner. - Sela.
<num>17.</num>Vandene saa dig, Gud, Vandene saa dig og vred sig i Angst, ja Dybet tog til at skælve;
<num>18.</num>Skyerne udøste Vand, Skyhimlens Stemme gjaldede, dine Pile for hid og did;
<num>19.</num>din bragende Torden rullede, Lynene oplyste Jorderig, Jorden bæved og skjalv;
<num>20.</num>din Vej gik midt gennem Havet, din Sti gennem store Vande, dine Fodspor kendtes ikke.
<num>21.</num>Du førte dit Folk som en Hjord ved Moses's og Arons Haand.
</body>
</poem>

<poem id="bibelsalme78">
<head>
   <title>Salmernes Bog 78</title>
   <toctitle>Salmernes Bog 78</toctitle>
   <indextitle>Salmernes Bog 78</indextitle>
   <firstline>Lyt, mit Folk til min Lære, bøj eders Øre til Ord fra min Mund</firstline>
   <quality>korrektur1</quality>
</head>
<body>
<num>1.</num><small><i>En Maskil af Asaf.</i></small><br/> Lyt, mit Folk til min Lære, bøj eders Øre til Ord fra min Mund;
<num>2.</num>jeg vil aabne min Mund med Billedtale, fremsætte Gaader fra fordums Tid,
<num>3.</num>hvad vi har hørt og ved, hvad vore Fædre har sagt os;
<num>4.</num>vi dølger det ikke for deres Børn, men melder en kommende Slægt om HERRENs Ære og Vælde og Underne, som han har gjort.
<num>5.</num>Han satte et Vidnesbyrd i Jakob, i Israel gav han en Lov, idet han bød vore Fædre at lade deres Børn det vide,
<num>6.</num>at en senere Slægt kunde vide det, og Børn, som fødtes siden, staa frem og fortælle deres Børn derom,
<num>7.</num>saa de slaar deres Lid til Gud og ikke glemmer Guds Gerninger, men overholder hans Bud,
<num>8.</num>ej slægter Fædrene paa, en vanartet, stridig Slægt, hvis Hjerte ikke var fast, hvis Aand var utro mod Gud
<num>9.</num>- Efraims Børn var rustede Bueskytter, men svigted paa Stridens Dag -
<num>10.</num>Gudspagten holdt de ikke, de nægtede at følge hans Lov;
<num>11.</num>hans Gerninger gik dem ad Glemme, de Undere, han lod dem skue.
<num>12.</num>Han gjorde Undere for deres Fædre i Ægypten paa Zoans Mark;
<num>13.</num>han kløvede Havet og førte dem over, lod Vandet staa som en Vold;
<num>14.</num>han ledede dem ved Skyen om Dagen, Natten igennem ved Ildens Skær;
<num>15.</num>han kløvede Klipper i Ørkenen, lod dem rigeligt drikke som af Strømme,
<num>16.</num>han lod Bække rinde af Klippen og Vand strømme ned som Floder.

<num>17.</num>Men de blev ved at synde imod ham og vække den Højestes Vrede i Ørkenen;
<num>18.</num>de fristede Gud i Hjertet og krævede Mad til at stille Sulten,
<num>19.</num>de talte mod Gud og sagde: "Kan Gud dække Bord i en Ørken?
<num>20.</num>Se, Klippen slog han, saa Vand flød frem, og Bække vælded ud; mon han ogsaa kan give Brød og skaffe Kød til sit Folk?"
<num>21.</num>Det hørte HERREN, blev vred, der tændtes en Ild mod Jakob, ja Vrede kom op mod Israel,
<num>22.</num>fordi de ikke troede Gud eller stolede paa hans Frelse.
<num>23.</num>Da bød han Skyerne oventil, lod Himlens Døre aabne
<num>24.</num>og Manna regne paa dem til Føde, han gav dem Himmelkorn;
<num>25.</num>Mennesker spiste Englebrød, han sendte dem Mad at mætte sig med.
<num>26.</num>Han rejste Østenvinden paa Himlen, førte Søndenvinden frem ved sin Kraft;
<num>27.</num>Kød lod han regne paa dem som Støv og vingede Fugle som Havets Sand,
<num>28.</num>lod dem falde midt i sin Lejr, rundt omkring sine Boliger;
<num>29.</num>Og de spiste sig overmætte, hvad de ønskede, lod han dem faa.
<num>30.</num>Men før deres Attraa var stillet, mens Maden var i deres Mund,
<num>31.</num>rejste Guds Vrede sig mod dem; han vog deres kraftige Mænd, fældede Israels Ynglinge.

<num>32.</num>Og dog blev de ved at synde og troede ej paa hans Undere.
<num>33.</num>Da lod han deres Dage svinde i Tomhed og endte brat deres Aar.
<num>34.</num>Naar han vog dem, søgte de ham, vendte om og spurgte om Gud,
<num>35.</num>kom i Hu, at Gud var deres Klippe, Gud den Allerhøjeste deres Genløser.
<num>36.</num>De hyklede for ham med Munden, løj for ham med deres Tunge;
<num>37.</num>deres Hjerter holdt ikke fast ved ham, hans Pagt var de ikke tro.
<num>38.</num>Og dog er han barmhjertig, han tilgiver Misgerning, lægger ej øde, hans Vrede lagde sig Gang paa Gang, han lod ikke sin Harme fuldt bryde frem;
<num>39.</num>han kom i Hu, de var Kød, et Pust, der svinder og ej vender tilbage.

<num>40.</num>Hvor tit stod de ham ikke imod i Ørkenen og voldte ham Sorg i det øde Land!
<num>41.</num>De fristede atter Gud, de krænkede Israels Hellige;
<num>42.</num>hans Haand kom de ikke i Hu, de Dag han friede dem fra Fjenden,
<num>43.</num>da han gjorde sine Tegn i Ægypten, sine Undere paa Zoans Mark,
<num>44.</num>forvandlede deres Floder til Blod, saa de ej kunde drikke af Strømmene,
<num>45.</num>sendte Myg imod dem, som aad dem, og Frøer, som lagde dem øde,
<num>46.</num>gav Æderen, hvad de avlede, Græshoppen al deres Høst,
<num>47.</num>slog deres Vinstokke ned med Hagl, deres Morbærtræer med Frost,
<num>48.</num>prisgav Kvæget for Hagl og deres Hjorde for Lyn.
<num>49.</num>Han sendte sin Vredesglød mod dem, Harme, Vrede og Trængsel, en Sendefærd af Ulykkesengle;
<num>50.</num>frit Løb gav han sin Vrede, skaanede dem ikke for Døden, gav deres Liv til Pris for Pest;
<num>51.</num>alt førstefødt i Ægypten slog han, Mandskraftens Førstegrøde i Kamiternes Telte,
<num>52.</num>lod sit Folk bryde op som en Hjord, ledede dem som Kvæg i Ørkenen,
<num>53.</num>ledede dem trygt, uden Frygt, mens Havet lukked sig over deres Fjender;
<num>54.</num>han bragte dem til sit hellige Land, de Bjerge, hans højre vandt,
<num>55.</num>drev Folkeslag bort foran dem, udskiftede ved Lod deres Land og lod Israels Stammer bo i deres Telte.

<num>56.</num>Dog fristed og trodsede de Gud den Allerhøjeste og overholdt ikke hans Vidnesbyrd;
<num>57.</num>de faldt fra, var troløse som deres Fædre, svigtede som en slappet Bue,
<num>58.</num>de krænkede ham med deres Offerhøje, æggede ham med deres Gudebilleder.
<num>59.</num>Det hørte Gud og blev vred, følte højlig Lede ved Israel;
<num>60.</num>han opgav sin Bolig i Silo, det Telt, hvor han boede blandt Mennesker;
<num>61.</num>han gav sin Stolthed i Fangenskab, sin Herlighed i Fjendehaand,
<num>62.</num>prisgav sit Folk for Sværdet, blev vred paa sin Arvelod;
<num>63.</num>Ild fortærede dets unge Mænd, dets Jomfruer fik ej Bryllupssange,
<num>64.</num>dets Præster faldt for Sværdet, dets Enker holdt ikke Klagefest.

<num>65.</num>Da vaagnede Herren som en, der har sovet, som en Helt, der er døvet af Vin;
<num>66.</num>han slog sine Fjender paa Ryggen, gjorde dem evigt til Skamme.
<num>67.</num>Men han fik Lede ved Josefs Telt, Efraims Stamme udvalgte han ikke;
<num>68.</num>han udvalgte Judas Stamme, Zions Bjerg, som han elsker;
<num>69.</num>han byggede sit Tempel himmelhøjt, grundfæstede det evigt som Jorden.
<num>70.</num>Han udvalgte David, sin Tjener, og tog ham fra Faarenes Folde,
<num>71.</num>hentede ham fra de diende Dyr til at vogte Jakob, hans Folk, Israel, hans Arvelod;
<num>72.</num>han vogtede dem med oprigtigt Hjerte, ledede dem med kyndig Haand.
</body>
</poem>

<poem id="bibelsalme79">
<head>
   <title>Salmernes Bog 79</title>
   <toctitle>Salmernes Bog 79</toctitle>
   <indextitle>Salmernes Bog 79</indextitle>
   <firstline>Hedninger er trængt ind i din Arvelod</firstline>
   <quality>korrektur1</quality>
</head>
<body>
<num>1.</num><small><i>En Salme af Asaf.</i></small><br/> Hedninger er trængt ind i din Arvelod, Gud, de har besmittet dit hellige Tempel og gjort Jerusalem til en Stenhob;
<num>2.</num>de har givet Himlens Fugle dine Tjeneres Lig til Æde, Jordens vilde Dyr dine frommes Kød;
<num>3.</num>deres Blod har de udøst som Vand omkring Jerusalem, ingen jorder dem;
<num>4.</num>vore Naboer er vi til Haan, vore Grander til Spot og Spe.
<num>5.</num>Hvor længe vredes du, HERRE - for evigt? hvor længe skal din Nidkærhed lue som Ild?
<num>6.</num>Udøs din Vrede paa Folk, der ikke kender dig, paa Riger, som ikke paakalder dit Navn;
<num>7.</num>thi de har opædt Jakob og lagt hans Bolig øde.

<num>8.</num>Tilregn os ikke Fædrenes Brøde, lad din Barmhjertighed komme os snarlig i Møde, thi vi er saare ringe,
<num>9.</num>Hjælp os, vor Frelses Gud, for dit Navns Æres Skyld, fri os, forlad vore Synder for dit Navns Skyld!
<num>10.</num>Hvorfor skal Hedninger sige: "Hvor er deres Gud?" Lad dine Tjeneres udgydte Blod blive hævnet paa Hedningerne for vore Øjne!
<num>11.</num>Lad de fangnes Suk naa hen for dit Aasyn, udløs Dødens Børn efter din Arms Vælde,
<num>12.</num>lad syvfold Gengæld ramme vore Naboer for Haanen, de viser dig, Herre!
<num>13.</num>Men vi dit Folk og den Hjord, du røgter, vi vil evindelig takke dig, forkynde din Pris fra Slægt til Slægt!
</body>
</poem>

<poem id="bibelsalme80">
<head>
   <title>Salmernes Bog 80</title>
   <toctitle>Salmernes Bog 80</toctitle>
   <indextitle>Salmernes Bog 80</indextitle>
   <firstline>Lyt til, du Israels Hyrde, der leder Josef som en Hjord</firstline>
   <quality>korrektur1</quality>
</head>
<body>
<num>1.</num><small><i>Til Sangmesteren. El-sjosjannim-edut. Af Asaf. En Salme.</i></small>
<num>2.</num>Lyt til, du Israels Hyrde, der leder Josef som en Hjord, træd frem i Glans, du, som troner paa Keruber,
<num>3.</num>for Efraims, Benjamins og Manasses Øjne; opbyd atter din Vælde og kom til vor Frelse!
<num>4.</num>Hærskarers Gud, bring os atter paa Fode, lad dit Ansigt lyse, at vi maa frelses!
<num>5.</num>HERRE, Hærskarers Gud, hvor længe vredes du trods din Tjeners Bøn?
<num>6.</num>Du har givet os Taarebrød at spise, Taarer at drikke i bredfuldt Maal.
<num>7.</num>Du har gjort os til Stridsemne for vore Naboer, vore Fjender haaner os.
<num>8.</num>Hærskarers Gud, bring os atter paa Fode, lad dit Ansigt lyse, at vi maa frelses!

<num>9.</num>Du rykked en Vinstok op i Ægypten, drev Folkeslag bort og plantede den;
<num>10.</num>du rydded og skaffed den Plads, den slog Rod og fyldte Landet;
<num>11.</num>Bjergene skjultes af dens Skygge. Guds Cedre af dens Ranker;
<num>12.</num>den bredte sine Skud til Havet og sine Kviste til Floden.
<num>13.</num>Hvorfor har du nedbrudt dens Hegn, saa alle vejfarende plukker deraf?
<num>14.</num>Skovens Vildsvin gnaver deri, Dyrene paa Marken æder den op!

<num>15.</num>Hærskarers Gud, vend tilbage, sku ned fra Himlen og se! Drag Omsorg for denne Vinstok,
<num>16.</num>for Skuddet, din højre planted!
<num>17.</num>Lad dem, der sved den og huggede den sønder, gaa til for dit Aasyns Trusel!
<num>18.</num>Lad din Haand være over din højres Mand, det Menneskebarn, du opfostrede dig!
<num>19.</num>Da viger vi ikke fra dig, hold os i Live, saa paakalder vi dit Navn!
<num>20.</num>HERRE, Hærskarers Gud, bring os atter paa Fode, lad dit Ansigt lyse, at vi maa frelses!
</body>
</poem>

<poem id="bibelsalme81">
<head>
   <title>Salmernes Bog 81</title>
   <toctitle>Salmernes Bog 81</toctitle>
   <indextitle>Salmernes Bog 81</indextitle>
   <firstline>Jubler for Gud, vor Styrke, raab af Fryd for Jakobs Gud</firstline>
   <quality>korrektur1</quality>
</head>
<body>
<num>1.</num><small><i>Til Sangmesteren. Al-haggittit. Af Asaf.</i></small>
<num>2.</num>Jubler for Gud, vor Styrke, raab af Fryd for Jakobs Gud,
<num>3.</num>istem Lovsang, lad Pauken lyde, den liflige Citer og Harpen;
<num>4.</num>stød i Hornet paa Nymaanedagen, ved Fuldmaaneskin paa vor Højtidsdag!
<num>5.</num>Thi det er Lov i Israel, et Bud fra Jakobs Gud;
<num>6.</num>han gjorde det til en Vedtægt i Josef, da han drog ud fra Ægypten, hvor han hørte et Sprog, han ikke kendte.

<num>7.</num>"Jeg fried hans Skulder for Byrden, hans Hænder slap fri for Kurven.
<num>8.</num>I Nøden raabte du, og jeg frelste dig, jeg svarede dig i Tordenens Skjul, jeg prøvede dig ved Meribas Vande. - Sela.
<num>9.</num>Hør, mit Folk, jeg vil vidne for dig, Israel, ak, om du hørte mig!
<num>10.</num>En fremmed Gud maa ej findes hos dig, tilbed ikke andres Gud!
<num>11.</num>Jeg, HERREN, jeg er din Gud! som førte dig op fra Ægypten; luk din Mund vidt op, og jeg vil fylde den!
<num>12.</num>Men mit Folk vilde ikke høre min Røst, Israel lød mig ikke.
<num>13.</num>Da lod jeg dem fare i deres Stivsind, de vandrede efter deres egne Raad.
<num>14.</num>Ak, vilde mit Folk dog høre mig, Israel gaa mine Veje!
<num>15.</num>Da kued jeg snart deres Fjender, vendte min Haand mod deres Uvenner!
<num>16.</num>Deres Avindsmænd skulde falde og gaa til Grunde for evigt;
<num>17.</num>jeg nærede dig med Hvedens Fedme, mættede dig med Honning fra Klippen!"
</body>
</poem>

<poem id="bibelsalme82">
<head>
   <title>Salmernes Bog 82</title>
   <toctitle>Salmernes Bog 82</toctitle>
   <indextitle>Salmernes Bog 82</indextitle>
   <firstline>Gud staar frem i Guders Forsamling midt iblandt Guder holder han Dom</firstline>
   <quality>korrektur1</quality>
</head>
<body>
<num>1.</num><small><i>En Salme af Asaf.</i></small><br/> Gud staar frem i Guders Forsamling midt iblandt Guder holder han Dom:
<num>2.</num>"Hvor længe vil I dømme uredeligt og holde med de gudløse? - Sela.
<num>3.</num>Skaf de ringe og faderløse Ret, kend de arme og nødstedte fri;
<num>4.</num>red de ringe og fattige, fri dem ud af de gudløses Haand!
<num>5.</num>Dog, de kender intet, sanser intet, i Mørke vandrer de om, alle Jordens Grundvolde vakler.
<num>6.</num>Jeg har sagt, at I er Guder, I er alle den Højestes Sønner;
<num>7.</num>dog skal I dø som Mennesker, styrte som en af Fyrsterne!"
<num>8.</num>Rejs dig, o Gud, døm Jorden, thi alle Folkene faar du til Arv!
</body>
</poem>

<poem id="bibelsalme83">
<head>
   <title>Salmernes Bog 83</title>
   <toctitle>Salmernes Bog 83</toctitle>
   <indextitle>Salmernes Bog 83</indextitle>
   <firstline>Und dig, o Gud, ikke Ro, vær ej tavs, vær ej stille, o Gud!</firstline>
   <quality>korrektur1</quality>
</head>
<body>
<num>1.</num><small><i>En Sang. En Salme af Asaf.</i></small>
<num>2.</num>Und dig, o Gud, ikke Ro, vær ej tavs, vær ej stille, o Gud!
<num>3.</num>Thi se, dine Fjender larmer, dine Avindsmænd løfter Hovedet,
<num>4.</num>oplægger lumske Raad mod dit Folk, holder Raad imod dem, du værner:
<num>5.</num>"Kom, lad os slette dem ud af Folkenes Tal, ej mer skal man ihukomme Israels Navn!"
<num>6.</num>Ja, de raadslaar i Fællig og slutter Pagt imod dig,
<num>7.</num>Edoms Telte og Ismaeliterne, Moab sammen med Hagriterne,
<num>8.</num>Gebal, Ammon, Amalek, Filisterland med Tyrus's Borgere;
<num>9.</num>ogsaa Assur har sluttet sig til dem, Lots Sønner blev de en Arm. - Sela.

<num>10.</num>Gør med dem som med Midjan, som med Sisera og Jabin ved Kisjons Bæk,
<num>11.</num>der gik til Grunde ved En-Dor og blev til Gødning paa Marken!
<num>12.</num>Deres Høvdinger gaa det som Oreb og Ze'eb, alle deres Fyrster som Zeba og Zalmunna,
<num>13.</num>fordi de siger: "Guds Vange tager vi til os som Eje."
<num>14.</num>Min Gud, lad dem blive som hvirvlende Løv, som Straa, der flyver for Vinden.
<num>15.</num>Ligesom Ild fortærer Krat og Luen afsvider Bjerge,
<num>16.</num>saa forfølge du dem med din Storm, forfærde du dem med din Hvirvelvind;
<num>17.</num>fyld deres Aasyn med Skam, saa de søger dit Navn, o HERRE;
<num>18.</num>lad dem blues, forfærdes for stedse, beskæmmes og gaa til Grunde
<num>19.</num>Og kende, at du, hvis Navn er HERREN, er ene den Højeste over al Jorden!
</body>
</poem>

<poem id="bibelsalme84">
<head>
   <title>Salmernes Bog 84</title>
   <toctitle>Salmernes Bog 84</toctitle>
   <indextitle>Salmernes Bog 84</indextitle>
   <firstline>Hvor elskelige er dine Boliger, Hærskares Herre!</firstline>
   <quality>korrektur1</quality>
</head>
<body>
<num>1.</num><small><i>Til Sangmesteren. Al-haggittit. Af Koras Sønner. En Salme.</i></small>
<num>2.</num>Hvor elskelige er dine Boliger, Hærskares Herre!
<num>3.</num>Af Længsel efter HERRENs Forgaarde vansmægtede min Sjæl, nu jubler mit Hjerte og Kød for den levende Gud!
<num>4.</num>Ja, Spurven fandt sig et Hjem og Svalen en Rede, hvor den har sine Unger - dine Altre, Hærskarers HERRE, min Konge og Gud!
<num>5.</num>Salige de, der bor i dit Hus, end skal de love dig. - Sela.
<num>6.</num>Salig den, hvis Styrke er i dig, naar hans Hu staar til Højtidsrejser!
<num>7.</num>Naar de gaar gennem Bakadalen, gør de den til Kildevang, og Tidligregnen hyller den i Velsignelser.
<num>8.</num>Fra Kraft til Kraft gaar de frem, de stedes for Gud paa Zion.
<num>9.</num>Hør min Bøn, o HERRE, Hærskarers Gud, Lyt til, du Jakobs Gud! - Sela.
<num>10.</num>Gud, vort Skjold, se til og vend dit Blik til din Salvedes Aasyn!
<num>11.</num>Thi bedre een Dag i din Forgaard end tusinde ellers, hellere ligge ved min Guds Hus's Tærskel end dvæle i Gudløsheds Telte.
<num>12.</num>Thi Gud HERREN er Sol og Skjold, HERREN giver Naade og Ære; dem, der vandrer i Uskyld, nægter han intet godt.
<num>13.</num>Hærskarers HERRE, salig er den, der stoler paa dig!
</body>
</poem>

<poem id="bibelsalme85">
<head>
   <title>Salmernes Bog 85</title>
   <toctitle>Salmernes Bog 85</toctitle>
   <indextitle>Salmernes Bog 85</indextitle>
   <firstline>Du var naadig, HERRE, imod dit Land, du vendte Jakobs Skæbne</firstline>
   <quality>korrektur1</quality>
</head>
<body>
<num>1.</num><small><i>Til Sangmesteren. Af Koras Sønner. En Salme.</i></small>
<num>2.</num>Du var naadig, HERRE, imod dit Land, du vendte Jakobs Skæbne,
<num>3.</num>tog Skylden bort fra dit Folk og skjulte al deres Synd. - Sela.
<num>4.</num>Du lod al din Vrede fare, tvang din glødende Harme.
<num>5.</num>Vend tilbage, vor Frelses Gud, hør op med din Uvilje mod os!
<num>6.</num>Vil du vredes paa os for evigt, holde fast ved din Harme fra Slægt til Slægt?
<num>7.</num>Vil du ikke skænke os Liv paa ny, saa dit Folk kan glæde sig i dig!
<num>8.</num>Lad os skue din Miskundhed, HERRE, din Frelse give du os!

<num>9.</num>Jeg vil høre, hvad Gud HERREN taler! Visselig taler han Fred til sit Folk og til sine fromme og til dem, der vender deres Hjerte til ham;
<num>10.</num>ja, nær er hans Frelse for dem, som frygter ham, snart skal Herlighed bo i vort Land;
<num>11.</num>Miskundhed og Sandhed mødes, Retfærd og Fred skal kysse hinanden;
<num>12.</num>af Jorden spirer Sandhed frem, fra Himlen skuer Retfærd ned.
<num>13.</num>Derhos giver HERREN Lykke, sin Afgrøde giver vort Land;
<num>14.</num>Retfærd vandrer foran ham og følger ogsaa hans Fjed.
</body>
</poem>

<poem id="bibelsalme86">
<head>
   <title>Salmernes Bog 86</title>
   <toctitle>Salmernes Bog 86</toctitle>
   <indextitle>Salmernes Bog 86</indextitle>
   <firstline>Bøj dit Øre, HERRE, og svar mig, thi jeg er arm og fattig!</firstline>
   <quality>korrektur1</quality>
</head>
<body>
<num>1.</num><small><i>En Bøn af David.</i></small><br/> Bøj dit Øre, HERRE, og svar mig, thi jeg er arm og fattig!
<num>2.</num>Vogt min Sjæl, thi jeg ærer dig; frels din Tjener, som stoler paa dig!
<num>3.</num>Vær mig naadig, Herre, du er min Gud; thi jeg raaber til dig Dagen igennem.
<num>4.</num>Glæd din Tjeners Sjæl, thi til dig, o Herre, løfter jeg min Sjæl;
<num>5.</num>thi du, o Herre, er god og rund til at forlade, rig paa Naade mod alle, der paakalder dig.
<num>6.</num>Lyt til min Bøn, o HERRE, laan Øre til min tryglende Røst!
<num>7.</num>Paa Nødens Dag paakalder jeg dig, thi du svarer mig.
<num>8.</num>Der er ingen som du blandt Guderne, Herre, og uden Lige er dine Gerninger.
<num>9.</num>Alle Folk, som du har skabt, skal komme, Herre, og tilbede dig, og de skal ære dit Navn.
<num>10.</num>Thi du er stor og gør vidunderlige Ting, du alene er Gud.
<num>11.</num>Lær mig, HERRE, din Vej, at jeg kan vandre i din Sandhed; vend mit Hjerte til dette ene: at frygte dit Navn.
<num>12.</num>Jeg vil takke dig, Herre min Gud, af hele mit Hjerte, evindelig ære dit Navn;
<num>13.</num>thi stor er din Miskundhed mod mig, min Sjæl har du frelst fra Dødsrigets Dyb.
<num>14.</num>Frække har rejst sig imod mig, Gud; Voldsmænd i Flok vil tage mit Liv, og dig har de ikke for Øje.
<num>15.</num>Men, Herre, du er en barmhjertig og naadig Gud, langmodig og rig paa Naade og Sandhed.
<num>16.</num>Vend dig til mig og vær mig naadig, giv din Tjener din Styrke, frels din Tjenerindes Søn!
<num>17.</num>Und mig et Tegn paa din Godhed; at mine Fjender med Skamme maa se, at du, o HERRE, hjælper og trøster mig!
</body>
</poem>

<poem id="bibelsalme87">
<head>
   <title>Salmernes Bog 87</title>
   <toctitle>Salmernes Bog 87</toctitle>
   <indextitle>Salmernes Bog 87</indextitle>
   <firstline>Sin Stad, grundfæstet paa hellige Bjerge, har Herren kær</firstline>
   <quality>korrektur1</quality>
</head>
<body>
<num>1.</num><small><i>Af Koras Sønner. En Salme. En Sang.</i></small><br/> Sin Stad, grundfæstet paa hellige Bjerge, har Herren kær,
<num>2.</num>Zions Porte fremfor alle Jakobs Boliger.
<num>3.</num>Der siges herlige Ting om dig, du Guds Stad. - Sela.
<num>4.</num>Jeg nævner Rahab og Babel blandt dem, der kender HERREN, Filisterland, Tyrus og Kusj, en fødtes her, en anden der.
<num>5.</num>Men Zion kalder man Moder, der fødtes enhver, den Højeste holder det selv ved Magt.
<num>6.</num>HERREN tæller efter i Folkeslagenes Liste, en fødtes her, en anden der. - Sela.
<num>7.</num>Syngende og dansende siger de: "Alle mine Kilder er i dig!"
</body>
</poem>

<poem id="bibelsalme88">
<head>
   <title>Salmernes Bog 88</title>
   <toctitle>Salmernes Bog 88</toctitle>
   <indextitle>Salmernes Bog 88</indextitle>
   <firstline>HERRE min Gud, jeg raaber om Dagen</firstline>
   <quality>korrektur1</quality>
</head>
<body>
<num>1.</num><small><i> En Sang. En Salme af Koras Sønner. Til Sangmesteren. Al-mahalat-leannot. En Maskil af Ezraiten Heman.</i></small>
<num>2.</num>HERRE min Gud, jeg raaber om Dagen, om Natten naar mit Skrig til dig;
<num>3.</num>lad min Bøn komme frem for dit Aasyn, til mit Klageraab laane du Øre!
<num>4.</num>Thi min Sjæl er mæt af Lidelser, mit Liv er Dødsriget nær,
<num>5.</num>jeg regnes blandt dem, der sank i Graven, er blevet som den, det er ude med,
<num>6.</num>kastet hen imellem de døde, blandt faldne, der hviler i Graven, hvem du ej mindes mere, thi fra din Haand er de revet.
<num>7.</num>Du har lagt mig i den underste Grube, paa det mørke, det dybe Sted;
<num>8.</num>tungt hviler din Vrede paa mig, alle dine Brændinger lod du gaa over mig. - Sela.
<num>9.</num>Du har fjernet mine Frænder fra mig, gjort mig vederstyggelig for dem; jeg er fængslet, kan ikke gaa ud,
<num>10.</num>mit Øje er sløvt af Vaande. Hver Dag, HERRE, raaber jeg til dig og rækker mine Hænder imod dig.

<num>11.</num>Gør du Undere for de døde, staar Skyggerne op og takker dig?  - Sela.
<num>12.</num>Tales der om din Naade i Graven, i Afgrunden om din Trofasthed?
<num>13.</num>Er dit Under kendt i Mørket, din Retfærd i Glemselens Land?
<num>14.</num>Men jeg, o HERRE, jeg raaber til dig, om Morgenen kommer min Bøn dig i Møde.
<num>15.</num>Hvorfor forstøder du, HERRE, min Sjæl og skjuler dit Aasyn for mig?
<num>16.</num>Elendig er jeg og Døden nær, dine Rædsler har omgivet mig fra min Ungdom;
<num>17.</num>din Vredes Luer gaar over mig, dine Rædsler har lagt mig øde,
<num>18.</num>som Vand er de om mig Dagen lang, til Hobe slutter de Kreds om mig;
<num>19.</num>Ven og Frænde fjerned du fra mig, holdt mine Kendinge borte.
</body>
</poem>

<poem id="bibelsalme89">
<head>
   <title>Salmernes Bog 89</title>
   <toctitle>Salmernes Bog 89</toctitle>
   <indextitle>Salmernes Bog 89</indextitle>
   <firstline>Om HERRENs Naade vil jeg evigt synge</firstline>
   <quality>korrektur1</quality>
</head>
<body>
<num>1.</num><small><i>En Maskil af Ezraiten Etan.</i></small>
<num>2.</num>Om HERRENs Naade vil jeg evigt synge, fra Slægt til Slægt med min Mund forkynde din Trofasthed.
<num>3.</num>Thi du har sagt: "En evig Bygning er Naaden!" I Himlen har du grundfæstet din Trofasthed.
<num>4.</num>Jeg sluttede en Pagt med min udvalgte, tilsvor David, min Tjener:
<num>5.</num>"Jeg lader din Sæd bestaa for evigt, jeg bygger din Trone fra Slægt til Slægt!" - Sela.
<num>6.</num>Og Himlen priser dit Under, HERRE, din Trofasthed i de Helliges Forsamling.
<num>7.</num>Thi hvem i Sky er HERRENs Lige, hvo er som HERREN iblandt Guds Sønner?
<num>8.</num>En forfærdelig Gud i de Helliges Kreds, stor og frygtelig over alle omkring ham.
<num>9.</num>HERRE, Hærskarers Gud, hvo er som du? HERRE, din Naade og Trofasthed omgiver dig.
<num>10.</num>Du mestrer Havets Overmod; naar Bølgerne bruser, stiller du dem.
<num>11.</num>Du knuste Rahab som en fældet Kriger, splitted dine Fjender med vældig Arm.
<num>12.</num>Din er Himlen, og din er Jorden, du grundede Jorderig med dets Fylde.
<num>13.</num>Norden og Sønden skabte du, Tabor og Hermon jubler over dit Navn.
<num>14.</num>Du har en Arm med Vælde, din Haand er stærk, din højre løftet.
<num>15.</num>Retfærd og Ret er din Trones Grundvold, Naade og Sandhed staar for dit Aasyn.
<num>16.</num>Saligt det Folk, der kender til Frydesang, vandrer, HERRE, i dit Aasyns Lys!
<num>17.</num>De lovsynger Dagen igennem dit Navn, ophøjes ved din Retfærdighed.
<num>18.</num>Thi du er vor Styrkes Stolthed, du løfter vort Horn ved din Yndest;
<num>19.</num>thi vort Skjold er hos HERREN, vor Konge er Israels Hellige!

<num>20.</num>Du taled engang i et Syn til dine fromme : "Krone satte jeg paa en Helt, ophøjed en Yngling af Folket;
<num>21.</num>jeg har fundet David, min Tjener, salvet ham med min hellige Olie;
<num>22.</num>thi min Haand skal holde ham fast, og min Arm skal give ham Styrke.
<num>23.</num>Ingen Fjende skal overvælde ham, ingen Nidding trykke ham ned;
<num>24.</num>jeg knuser hans Fjender foran ham og nedstøder dem, der hader ham;
<num>25.</num>med ham skal min Trofasthed og Miskundhed være, hans Horn skal løfte sig ved mit Navn;
<num>26.</num>jeg lægger Havet under hans Haand og Strømmene under hans højre;
<num>27.</num>mig skal han kalde: min Fader, min Gud og min Frelses Klippe.
<num>28.</num>Jeg gør ham til førstefødt, den største blandt Jordens Konger;
<num>29.</num>jeg bevarer for evigt min Miskundhed mod ham, min Pagt skal holdes ham troligt;
<num>30.</num>jeg lader hans Æt bestaa for evigt, hans Trone, saa længe Himlen er til.
<num>31.</num>Hvis hans Sønner svigter min Lov og ikke følger mine Lovbud,
<num>32.</num>hvis de bryder min Vedtægt og ikke holder mit Bud,
<num>33.</num>da hjemsøger jeg deres Synd med Ris, deres Brøde med haarde Slag;
<num>34.</num>men min Naade tager jeg ikke fra ham, min Trofasthed svigter jeg ikke;
<num>35.</num>jeg bryder ikke min Pagt og ændrer ej mine Læbers Udsagn.
<num>36.</num>Ved min Hellighed svor jeg een Gang for alle - David sviger jeg ikke:
<num>37.</num>Hans Æt skal blive for evigt, hans Trone for mig som Solen,
<num>38.</num>staa fast som Maanen for evigt, og Vidnet paa Himlen er sanddru, - Sela.

<num>39.</num>Men du har forstødt og forkastet din Salvede og handlet i Vrede imod ham;
<num>40.</num>Pagten med din Tjener har du brudt, vanæret hans Krone og traadt den i Støvet;
<num>41.</num>du har nedbrudt alle hans Mure, i Grus har du lagt hans Fæstninger;
<num>42.</num>alle vejfarende plyndrer ham, sine Naboer blev han til Spot.
<num>43.</num>Du har løftet hans Uvenners højre og glædet alle hans Fjender;
<num>44.</num>hans Sværd lod du vige for Fjenden, du holdt ham ej oppe i Kampen;
<num>45.</num>du vristed ham Staven af Hænde og styrted hans Trone til Jorden,
<num>46.</num>afkorted hans Ungdoms Dage og hylled ham ind i Skam. - Sela.
<num>47.</num>Hvor længe vil du skjule dig, HERRE, for evigt, hvor længe skal din Vrede lue som Ild?
<num>48.</num>Herre, kom i Hu, hvad Livet er, til hvilken Tomhed du skabte hvert Menneskebarn!
<num>49.</num>Hvo bliver i Live og skuer ej Død, hvo frelser sin Sjæl fra Dødsrigets Haand? - Sela.
<num>50.</num>Hvor er din fordums Naade, Herre, som du i Trofasthed tilsvor David?
<num>51.</num>Kom, Herre, din Tjeners Skændsel i Hu, at jeg bærer Folkenes Spot i min Favn,
<num>52.</num>hvorledes dine Fjender haaner, HERRE, hvorledes de haaner din Salvedes Fodspor.

<num>53.</num>Lovet være HERREN i Evighed, Amen, Amen!
</body>
</poem>

<poem id="bibelsalme90">
<head>
   <title>Salmernes Bog 90</title>
   <toctitle>Salmernes Bog 90</toctitle>
   <indextitle>Salmernes Bog 90</indextitle>
   <firstline>Herre, du var vor Bolig Slægt efter Slægt</firstline>
   <quality>korrektur1</quality>
</head>
<body>
<num>1.</num><small><i>En Bøn af den Guds Mand Moses.</i></small><br/> Herre, du var vor Bolig Slægt efter Slægt.
<num>2.</num>Førend Bjergene fødtes og Jord og Jorderig blev til, fra Evighed til Evighed er du, o Gud!
<num>3.</num>Mennesket gør du til Støv igen, du siger: "Vend tilbage, I Menneskebørn!"
<num>4.</num>Thi tusind Aar er i dine Øjne som Dagen i Gaar, der svandt, som en Nattevagt.
<num>5.</num>Du skyller dem bort, de bliver som en Søvn. Ved Morgen er de som Græsset, der gror;
<num>6.</num>ved Morgen gror det og blomstrer, ved Aften er det vissent og tørt.

<num>7.</num>Thi ved din Vrede svinder vi hen, og ved din Harme forfærdes vi.
<num>8.</num>Vor Skyld har du stillet dig for Øje, vor skjulte Brøst for dit Aasyns Lys.
<num>9.</num>Thi alle vore Dage glider hen i din Vrede, vore Aar svinder hen som et Suk.
<num>10.</num>Vore Livsdage er halvfjerdsindstyve Aar, og kommer det højt, da firsindstyve. Deres Herlighed er Møje og Slid, thi hastigt gaar det, vi flyver af Sted.
<num>11.</num>Hvem fatter din Vredes Vælde, din Harme i Frygt for dig!
<num>12.</num>At tælle vore Dage lære du os, saa vi kan faa Visdom i Hjertet!

<num>13.</num>Vend tilbage, HERRE! Hvor længe! Hav Medynk med dine Tjenere;
<num>14.</num>mæt os aarle med din Miskundhed, saa vi kan fryde og glæde os alle vore Dage.
<num>15.</num>Glæd os det Dagetal, du ydmygede os, det Aaremaal, da vi led ondt!
<num>16.</num>Lad dit Værk aabenbares for dine Tjenere og din Herlighed over deres Børn!
<num>17.</num>HERREN vor Guds Livsalighed være over os! Og frem vore Hænders Værk for os, ja frem vore Hænders Værk!
</body>
</poem>

<poem id="bibelsalme91">
<head>
   <title>Salmernes Bog 91</title>
   <toctitle>Salmernes Bog 91</toctitle>
   <indextitle>Salmernes Bog 91</indextitle>
   <firstline>Den der sidder i den Højestes Skjul og dvæler i den Almægtiges Skygge</firstline>
   <quality>korrektur1</quality>
</head>
<body>
<num>1.</num>Den der sidder i den Højestes Skjul og dvæler i den Almægtiges Skygge,
<num>2.</num>siger til HERREN: Min Tilflugt, min Klippeborg, min Gud, paa hvem jeg stoler.
<num>3.</num>Thi han frier dig fra Fuglefængerens Snare, fra ødelæggende Pest;
<num>4.</num>han dækker dig med sine Fjedre, under hans Vinger finder du Ly, hans Trofasthed er Skjold og Værge.
<num>5.</num>Du frygter ej Nattens Rædsler, ej Pilen der flyver om Dagen
<num>6.</num>ej Pesten, der sniger i Mørke, ej Middagens hærgende Sot.
<num>7.</num>Falder end tusinde ved din Side, ti Tusinde ved din højre Haand, til dig naar det ikke hen;
<num>8.</num>du ser det kun med dit Øje, er kun Tilskuer ved de gudløses Straf;
<num>9.</num>(thi du, HERRE, er min Tilflugt) den Højeste tog du til Bolig.
<num>10.</num>Der times dig intet ondt, dit Telt kommer Plage ej nær;
<num>11.</num>thi han byder sine Engle at vogte dig paa alle dine Veje;
<num>12.</num>de skal bære dig paa deres Hænder, at du ikke skal støde din Fod paa nogen Sten;
<num>13.</num>du skal træde paa Slanger og Øgler, trampe paa Løver og Drager.

<num>14.</num>"Da han klynger sig til mig, frier jeg ham ud, jeg bjærger ham, thi han kender mit Navn;
<num>15.</num>kalder han paa mig, svarer jeg ham, i Trængsel er jeg hos ham, jeg frier ham og giver ham Ære:
<num>16.</num>med et langt Liv mætter jeg ham og lader ham skue min Frelse!"
</body>
</poem>

<poem id="bibelsalme92">
<head>
   <title>Salmernes Bog 92</title>
   <toctitle>Salmernes Bog 92</toctitle>
   <indextitle>Salmernes Bog 92</indextitle>
   <firstline>Det er godt at takke HERREN, lovsynge dit Navn, du højeste</firstline>
   <quality>korrektur1</quality>
</head>
<body>
<num>1.</num><small><i>En Salme. En Sang for Sabbatsdagen.</i></small>
<num>2.</num>Det er godt at takke HERREN, lovsynge dit Navn, du højeste,
<num>3.</num>ved Gry forkynde din Naade, om Natten din Trofasthed
<num>4.</num>til tistrenget Lyre, til Harpe, til Strengeleg paa Citer!

<num>5.</num>Thi ved dit Værk har du glædet mig, HERRE, jeg jubler over dine Hænders Gerning.
<num>6.</num>Hvor store er dine Gerninger, HERRE, dine Tanker saare dybe!
<num>7.</num>Taaben fatter det ikke, Daaren skønner ej sligt.
<num>8.</num>Spirer de gudløse end som Græsset, blomstrer end alle Udaadsmænd, er det kun for at lægges øde for stedse,
<num>9.</num>men du er ophøjet for evigt, HERRE.
<num>10.</num>Thi se, dine Fjender, HERRE, se, dine Fjender gaar under, alle Udaadsmænd spredes!
<num>11.</num>Du har løftet mit Horn som Vildoksens, kvæget mig med den friskeste Olie;
<num>12.</num>det fryder mit Øje at se mine Fjender, mit Øre at høre mine Avindsmænd.

<num>13.</num>De retfærdige grønnes som Palmen, vokser som Libanons Ceder;
<num>14.</num>plantet i HERRENs Hus grønnes de i vor Guds Forgaarde;
<num>15.</num>selv graanende bærer de Frugt, er friske og fulde af Saft
<num>16.</num>for at vidne, at HERREN er retvis, min Klippe, hos hvem ingen Uret findes.
</body>
</poem>

<poem id="bibelsalme93">
<head>
   <title>Salmernes Bog 93</title>
   <toctitle>Salmernes Bog 93</toctitle>
   <indextitle>Salmernes Bog 93</indextitle>
   <firstline>HERREN har vist, han er Konge, har iført sig Højhed</firstline>
   <quality>korrektur1</quality>
</head>
<body>
<num>1.</num>HERREN har vist, han er Konge, har iført sig Højhed, HERREN har omgjordet sig med Styrke. Han grundfæsted Jorden, den rokkes ikke.
<num>2.</num>Din Trone staar fast fra fordum, fra Evighed er du!
<num>3.</num>Strømme lod runge, HERRE, Strømme lod runge deres Drøn, Strømme lod runge deres Brag.
<num>4.</num>Fremfor vældige Vandes Drøn, fremfor Havets Brændinger er HERREN herlig i det høje!
<num>5.</num>Dine Vidnesbyrd er fuldt at lide paa, Hellighed tilkommer dit Hus, HERRE, saa længe Dagene varer!
</body>
</poem>

<poem id="bibelsalme94">
<head>
   <title>Salmernes Bog 94</title>
   <toctitle>Salmernes Bog 94</toctitle>
   <indextitle>Salmernes Bog 94</indextitle>
   <firstline>HERRE du Hævnens Gud, du Hævnens Gud, træd frem i Glans</firstline>
   <quality>korrektur1</quality>
</head>
<body>
<num>1.</num>HERRE du Hævnens Gud, du Hævnens Gud, træd frem i Glans;
<num>2.</num>staa op, du Jordens Dommer, øv Gengæld mod de hovmodige!
<num>3.</num>Hvor længe skal gudløse, HERRE, hvor længe skal gudløse juble?
<num>4.</num>De fører tøjlesløs Tale, hver Udaadsmand ter sig som Herre;
<num>5.</num>de underkuer, o HERRE, dit Folk og undertrykker din Arvelod;
<num>6.</num>de myrder Enke og fremmed, faderløse slaar de ihjel;
<num>7.</num>de siger: "HERREN kan ikke se, Jakobs Gud kan intet mærke!"

<num>8.</num>Forstaa dog, I Taaber blandt Folket! Naar bliver I kloge, I Daarer?
<num>9.</num>Skulde han, som plantede Øret, ej høre, han, som dannede Øjet, ej se?
<num>10.</num>Skulde Folkenes Tugtemester ej revse, han som lærer Mennesket Indsigt?
<num>11.</num>HERREN kender Menneskets Tanker, thi de er kun Tomhed.

<num>12.</num>Salig den Mand, du tugter, HERRE, og vejleder ved din Lov
<num>13.</num>for at give ham Ro for onde Dage, indtil der graves en Grav til den gudløse;
<num>14.</num>thi HERREN bortstøder ikke sit Folk og svigter ikke sin Arvelod.
<num>15.</num>Den retfærdige kommer igen til sin Ret, en Fremtid har hver oprigtig af Hjertet.

<num>16.</num>Hvo staar mig bi mod Ugerningsmænd? hvo hjælper mig mod Udaadsmænd?
<num>17.</num>Var HERREN ikke min Hjælp, snart hviled min Sjæl i det stille.
<num>18.</num>Naar jeg tænkte: "Nu vakler min Fod", støtted din Naade mig, HERRE;
<num>19.</num>da mit Hjerte var fuldt af ængstede Tanker, husvaled din Trøst min Sjæl.

<num>20.</num>Staar du i Pagt med Fordærvelsens Domstol, der skaber Uret i Lovens Navn?
<num>21.</num>Jager de end den retfærdiges Liv og dømmer uskyldigt Blod,
<num>22.</num>HERREN er dog mit Bjærgested, min Gud er min Tilflugtsklippe;
<num>23.</num>han vender deres Uret imod dem selv, udsletter dem for deres Ondskab; dem udsletter HERREN vor Gud.
</body>
</poem>

<poem id="bibelsalme95">
<head>
   <title>Salmernes Bog 95</title>
   <toctitle>Salmernes Bog 95</toctitle>
   <indextitle>Salmernes Bog 95</indextitle>
   <firstline>Kom, lad os juble for HERREN, raabe af Fryd for vor Frelses Klippe</firstline>
   <quality>korrektur1</quality>
</head>
<body>
<num>1.</num>Kom, lad os juble for HERREN, raabe af Fryd for vor Frelses Klippe,
<num>2.</num>møde med Tak for hans Aasyn, juble i Sang til hans Pris!
<num>3.</num>Thi HERREN er en vældig Gud, en Konge stor over alle Guder;
<num>4.</num>i hans Haand er Jordens Dybder, Bjergenes Tinder er hans;
<num>5.</num>Havet er hans, han har skabt det, det tørre Land har hans Hænder dannet.
<num>6.</num>Kom, lad os bøje os, kaste os ned, knæle for HERREN, vor Skaber!

<num>7.</num>Thi han er vor Gud, og vi er det Folk, han vogter, den Hjord, han leder. Ak, lytted I dog i Dag til hans Røst:
<num>8.</num>"Forhærder ej eders Hjerte som ved Meriba, som dengang ved Massa i Ørkenen,
<num>9.</num>da eders Fædre fristede mig, prøved mig, skønt de havde set mit Værk.
<num>10.</num>Jeg væmmedes fyrretyve Aar ved denne Slægt, og jeg sagde: Det er et Folk med vildfarne Hjerter, de kender ej mine Veje.
<num>11.</num>Saa svor jeg da i min Vrede: De skal ikke gaa ind til min Hvile!
</body>
</poem>

<poem id="bibelsalme96">
<head>
   <title>Salmernes Bog 96</title>
   <toctitle>Salmernes Bog 96</toctitle>
   <indextitle>Salmernes Bog 96</indextitle>
   <firstline>Syng HERREN en ny Sang, syng for Herren, al Jorden</firstline>
   <quality>korrektur1</quality>
</head>
<body>
<num>1.</num>Syng HERREN en ny Sang, syng for Herren, al Jorden,
<num>2.</num>syng for HERREN og lov hans Navn, fortæl om hans Frelse Dag efter Dag,
<num>3.</num>kundgør hans Ære blandt Folkene, hans Undere blandt alle Folkeslag!
<num>4.</num>Thi stor og højlovet er HERREN, forfærdelig over alle Guder;
<num>5.</num>thi alle Folkeslagenes Guder er Afguder, HERREN er Himlens Skaber.
<num>6.</num>For hans Aasyn er Højhed og Hæder, Lov og Pris i hans Helligdom.
<num>7.</num>Giv HERREN, I Folkeslags Slægter, giv HERREN Ære og Pris,
<num>8.</num>giv HERREN hans Navns Ære, bring Gaver og kom til hans Forgaarde,
<num>9.</num>tilbed HERREN i helligt Skrud, bæv for hans Aasyn, al Jorden!
<num>10.</num>Sig blandt Folkeslag: "HERREN har vist, han er Konge, han grundfæsted Jorden, den rokkes ikke, med Retfærd dømmer han Folkene."
<num>11.</num>Himlen glæde sig, Jorden juble, Havet med dets Fylde bruse,
<num>12.</num>Marken juble og alt, hvad den bærer! Da fryder sig alle Skovens Træer
<num>13.</num>for HERRENs Aasyn, thi han kommer, han kommer at dømme Jorden; han dømmer Jorden med Retfærd og Folkene i sin Trofasthed.
</body>
</poem>

<poem id="bibelsalme97">
<head>
   <title>Salmernes Bog 97</title>
   <toctitle>Salmernes Bog 97</toctitle>
   <indextitle>Salmernes Bog 97</indextitle>
   <firstline>HERREN har vist, han er Konge!</firstline>
   <quality>korrektur1</quality>
</head>
<body>
<num>1.</num>HERREN har vist, han er Konge! Jorden juble, lad glædes de mange Strande!
<num>2.</num>Skyer og Mulm er om ham, Retfærd og Ret er hans Trones Støtte;
<num>3.</num>Ild farer frem foran ham, og luer iblandt hans Fjender.
<num>4.</num>Hans Lyn lyste op paa Jorderig, Jorden saa det og skjalv;
<num>5.</num>Bjergene smelted som Voks for HERREN, for hele Jordens Herre;
<num>6.</num>Himlen forkyndte hans Retfærd, alle Folkeslag skued hans Herlighed.
<num>7.</num>Til Skamme blev alle, som dyrkede Billeder, de, som var stolte af deres Afguder; alle Guder bøjed sig for ham.
<num>8.</num>Zion hørte det og glædede sig, og Judas Døtre jublede over dine Domme, HERRE!
<num>9.</num>Thi du, o HERRE, er den Højeste over al Jorden, højt ophøjet over alle Guder!
<num>10.</num>I, som elsker HERREN, had det onde! Han vogter sine frommes Sjæle og frier dem af de gudløses Haand;
<num>11.</num>over de retfærdige oprinder Lys og Glæde over de oprigtige af Hjertet.
<num>12.</num>I retfærdige, glæd jer i HERREN, lovsyng hans hellige Navn!
</body>
</poem>

<poem id="bibelsalme98">
<head>
   <title>Salmernes Bog 98</title>
   <toctitle>Salmernes Bog 98</toctitle>
   <indextitle>Salmernes Bog 98</indextitle>
   <firstline>Syng HERREN en Sang, thi vidunderlige Ting har han gjort</firstline>
   <quality>korrektur1</quality>
</head>
<body>
<num>1.</num><small><i>En Salme.</i></small><br/> Syng HERREN en Sang, thi vidunderlige Ting har han gjort; Sejren vandt ham hans højre, hans hellige Arm.
<num>2.</num>Sin Frelse har HERREN gjort kendt, aabenbaret sin Retfærd for Folkenes Øjne;
<num>3.</num>han kom sin Naade mod Jakob i Hu, sin Trofasthed mod Israels Hus. Den vide Jord har skuet vor Guds Frelse.
<num>4.</num>Raab af Fryd for HERREN, al Jorden, bryd ud i Jubel og Lovsang;
<num>5.</num>lovsyng HERREN til Citer, lad Lovsang tone til Citer,
<num>6.</num>raab af Fryd for Kongen, HERREN, til Trompeter og Hornets Klang!
<num>7.</num>Havet med dets Fylde skal bruse, Jorderig og de, som bor der,
<num>8.</num>Strømmene klappe i Hænder, Bjergene juble til Hobe
<num>9.</num>for HERRENs Aasyn, thi han kommer, han kommer at dømme Jorden; han dømmer Jorden med Retfærd og Folkeslag med Ret!
</body>
</poem>

<poem id="bibelsalme99">
<head>
   <title>Salmernes Bog 99</title>
   <toctitle>Salmernes Bog 99</toctitle>
   <indextitle>Salmernes Bog 99</indextitle>
   <firstline>HERREN har vist, han er Konge, Folkene bæver</firstline>
   <quality>korrektur1</quality>
</head>
<body>
<num>1.</num>HERREN har vist, han er Konge, Folkene bæver, han troner paa Keruber, Jorden skælver!
<num>2.</num>Stor er HERREN paa Zion, ophøjet over alle Folkeslag;
<num>3.</num>de priser dit Navn, det store og frygtelige; hellig er han!
<num>4.</num>Du er en Konge, der elsker Retfærd, Retten har du grundfæstet, i Jakob øved du Ret og Retfærd.
<num>5.</num>Ophøj HERREN vor Gud, bøj eder for hans Fødders Skammel; hellig er han!
<num>6.</num>Moses og Aron er blandt hans Præster og Samuel blandt dem, der paakalder hans Navn; de raaber til HERREN, han svarer;
<num>7.</num>i Skystøtten taler han til dem, de holder hans Vidnesbyrd, Loven, han gav dem;
<num>8.</num>HERRE vor Gud, du svarer dem. Du var dem en Gud, som tilgav og frikendte dem, for hvad de gjorde.
<num>9.</num>Ophøj HERREN vor Gud, bøj eder for hans hellige Bjerg, thi hellig er HERREN vor Gud!
</body>
</poem>

<poem id="bibelsalme100">
<head>
   <title>Salmernes Bog 100</title>
   <toctitle>Salmernes Bog 100</toctitle>
   <indextitle>Salmernes Bog 100</indextitle>
   <firstline>Raab af Fryd for HERREN, al Jorden</firstline>
   <quality>korrektur1</quality>
</head>
<body>
<num>1.</num><small><i>En Salme.</i></small><br/> Raab af Fryd for HERREN, al Jorden,
<num>2.</num>tjener HERREN med Glæde, kom for hans Aasyn med Jubel!
<num>3.</num>Kend, at HERREN er Gud! Han skabte os, vi er hans, hans Folk og den Hjord, han vogter.
<num>4.</num>Gaa ind i hans Porte med Takkesang, med Lovsange ind i hans Forgaarde, tak ham og lov hans Navn!
<num>5.</num>Thi god er HERREN, hans Miskundhed varer evindelig, fra Slægt til Slægt hans Trofasthed!
</body>
</poem>

<poem id="bibelsalme101">
<head>
   <title>Salmernes Bog 101</title>
   <toctitle>Salmernes Bog 101</toctitle>
   <indextitle>Salmernes Bog 101</indextitle>
   <firstline>Om Naade og Ret vil jeg synge, dig vil jeg lovsynge, Herre</firstline>
   <quality>korrektur1</quality>
</head>
<body>
<num>1.</num><small><i>Af David. En Salme.</i></small><br/> Om Naade og Ret vil jeg synge, dig vil jeg lovsynge, Herre.
<num>2.</num>Jeg vil agte paa uskyldiges Vej, naar den viser sig for mig, vandre i Hjertets Uskyld bag Hjemmets Vægge,
<num>3.</num>paa Niddingsdaad lader jeg aldrig mit Øje hvile. Jeg hader den, der gør ondt, han er ej i mit Følge;
<num>4.</num>det falske Hjerte maa holde sig fra mig, den onde kender jeg ikke;
<num>5.</num>den, der sværter sin Næste, udrydder jeg; den opblæste og den hovmodige taaler jeg ikke.
<num>6.</num>Til Landets trofaste søger mit Øje, hos mig skal de bo; den, der vandrer uskyldiges Vej, skal være min Tjener;
<num>7.</num>ingen, der øver Svig, skal bo i mit Hus, ingen, som farer med Løgn, bestaa for mit Øje.
<num>8.</num>Alle Landets gudløse gør jeg til intet hver Morgen for at udrydde alle Udaadsmænd af HERRENs By.
</body>
</poem>

<poem id="bibelsalme102">
<head>
   <title>Salmernes Bog 102</title>
   <toctitle>Salmernes Bog 102</toctitle>
   <indextitle>Salmernes Bog 102</indextitle>
   <firstline>HERRE, lyt til min Bøn, lad mit Raab komme til dig</firstline>
   <quality>korrektur1</quality>
</head>
<body>
<num>1.</num><small><i>Bøn af en elendig, naar hans Kraft svigter, og han udøser sin Klage for HERREN.</i></small>
<num>2.</num>HERRE, lyt til min Bøn, lad mit Raab komme til dig,
<num>3.</num>skjul dog ikke dit Aasyn for mig; den Dag jeg stedes i Nød, bøj da dit Øre til mig; naar jeg kalder, saa skynd dig og svar mig!
<num>4.</num>Thi mine Dage svinder som Røg, mine Ledemod brænder som Ild;
<num>5.</num>mit Hjerte er svedet og visnet som Græs, thi jeg glemmer at spise mit Brød.
<num>6.</num>Under min Stønnen klæber mine Ben til Huden;
<num>7.</num>jeg ligner Ørkenens Pelikan, er blevet som Uglen paa øde Steder;
<num>8.</num>om Natten ligger jeg vaagen og jamrer saa ensom som Fugl paa Taget;
<num>9.</num>mine Fjender haaner mig hele Dagen; de der spotter mig, sværger ved mig.
<num>10.</num>Thi Støv er mit daglige Brød, jeg blander min Drik med Taarer
<num>11.</num>over din Harme og Vrede, fordi du tog mig og slængte mig bort;
<num>12.</num>mine Dage hælder som Skyggen, som Græsset visner jeg hen.

<num>13.</num>Men du troner evindelig, HERRE, du ihukommes fra Slægt til Slægt;
<num>14.</num>du vil rejse dig og forbarme dig over Zion, naar Naadens Tid, naar Timen er inde;
<num>15.</num>thi dine Tjenere elsker dets Sten og ynkes over dets Grushobe.
<num>16.</num>Og HERRENs Navn skal Folkene frygte, din Herlighed alle Jordens Konger;
<num>17.</num>thi HERREN opbygger Zion, han lader sig se i sin Herlighed;
<num>18.</num>han vender sig til de hjælpeløses Bøn, lader ej deres Bøn uænset.
<num>19.</num>For Efterslægten skal det optegnes, af Folk, der skal fødes, skal prise HERREN;
<num>20.</num>thi han ser ned fra sin hellige Højsal, HERREN skuer ned fra Himmel til Jord
<num>21.</num>for at høre de fangnes Stønnen og give de dødsdømte Frihed,
<num>22.</num>at HERRENs Navn kan forkyndes i Zion, hans Pris i Jerusalem,
<num>23.</num>naar Folkeslag og Riger til Hobe samles for at tjene HERREN.

<num>24.</num>Han lammed min Kraft paa Vejen, forkorted mit Liv.
<num>25.</num>Jeg siger: Min Gud, tag mig ikke bort i Dagenes Hælvt! Dine Aar er fra Slægt til Slægt.
<num>26.</num>Du grundfæsted fordum Jorden, Himlene er dine Hænders Værk;
<num>27.</num>de falder, men du bestaar, alle slides de op som en Klædning;
<num>28.</num>som Klæder skifter du dem; de skiftes, men du er den samme, og dine Aar faar aldrig Ende!
<num>29.</num>Dine Tjeneres Børn fæster Bo, deres Sæd skal bestaa for dit Aasyn.
</body>
</poem>

<poem id="bibelsalme103">
<head>
   <title>Salmernes Bog 103</title>
   <toctitle>Salmernes Bog 103</toctitle>
   <indextitle>Salmernes Bog 103</indextitle>
   <firstline>Min Sjæl, lov Herren, og alt i mig love hans hellige Navn!</firstline>
   <quality>korrektur1</quality>
</head>
<body>
<num>1.</num><small><i>Af David.</i></small><br/> Min Sjæl, lov Herren, og alt i mig love hans hellige Navn!
<num>2.</num>Min Sjæl, lov HERREN, og glem ikke alle hans Velgerninger!
<num>3.</num>Han, som tilgiver alle dine Misgerninger og læger alle dine Sygdomme,
<num>4.</num>han, som udløser dit Liv fra Graven og kroner dig med Miskundhed og Barmhjertighed,
<num>5.</num>han, som mætter din Sjæl med godt, saa du bliver ung igen som Ørnen!
<num>6.</num>HERREN øver Retfærdighed og Ret mod alle fortrykte.
<num>7.</num>Han lod Moses se sine Veje, Israels Børn sine Gerninger;
<num>8.</num>barmhjertig og naadig er HERREN, langmodig og rig paa Miskundhed;
<num>9.</num>han gaar ikke bestandig i Rette, gemmer ej evigt paa Vrede;
<num>10.</num>han handled ej med os efter vore Synder, gengældte os ikke efter vor Brøde.
<num>11.</num>Men saa højt som Himlen er over Jorden, er hans Miskundhed stor over dem, der frygter ham.
<num>12.</num>Saa langt som Østen er fra Vesten, har han fjernet vore Synder fra os.
<num>13.</num>Som en Fader forbarmer sig over sine Børn, forbarmer HERREN sig over dem, der frygter ham.

<num>14.</num>Thi han kender vor Skabning, han kommer i Hu, vi er Støv;
<num>15.</num>som Græs er Menneskets Dage, han blomstrer som Markens Blomster;
<num>16.</num>naar et Vejr farer over ham, er han ej mere, hans Sted faar ham aldrig at se igen.
<num>17.</num>Men HERRENs Miskundhed varer fra Evighed og til Evighed over dem, der frygter ham, og hans Retfærd til Børnenes Børn
<num>18.</num>for dem, der holder hans Pagt og kommer hans Bud i Hu, saa de gør derefter.

<num>19.</num>HERREN har rejst sin Trone i Himlen, alt er hans Kongedømme underlagt.
<num>20.</num>Lov HERREN, I hans Engle, I vældige i Kraft, som gør, hvad han byder, saa snart I hører hans Røst.
<num>21.</num>Lov HERREN, alle hans Hærskarer, hans Tjenere, som fuldbyrder hans Vilje.
<num>22.</num>Lov HERREN, alt, hvad han skabte, paa hvert eneste Sted i hans Rige! Min Sjæl, lov HERREN!
</body>
</poem>

<poem id="bibelsalme104">
<head>
   <title>Salmernes Bog 104</title>
   <toctitle>Salmernes Bog 104</toctitle>
   <indextitle>Salmernes Bog 104</indextitle>
   <firstline>Min Sjæl, lov Herren! Herren min Gud, du er saare stor!</firstline>
   <quality>korrektur1</quality>
</head>
<body>
<num>1.</num>Min Sjæl, lov Herren! Herren min Gud, du er saare stor! Du er klædt i Højhed og Herlighed,
<num>2.</num>hyllet i Lys som en Kappe! Himlen spænder du ud som et Telt;
<num>3.</num>du hvælver din Højsal i Vandene, gør Skyerne til din Vogn, farer frem paa Vindens Vinger;
<num>4.</num>Vindene gør du til Sendebud, Ildsluer til dine Tjenere!
<num>5.</num>Du fæsted Jorden paa dens Grundvolde, aldrig i Evighed rokkes den;
<num>6.</num>Verdensdybet hylled den til som en Klædning, Vandene stod over Bjerge.
<num>7.</num>For din Trusel flyede de, skræmtes bort ved din Tordenrøst,
<num>8.</num>for op ad Bjerge og ned i Dale til det Sted, du havde beredt dem;
<num>9.</num>du satte en Grænse, de ej kommer over, saa de ikke igen skal tilhylle Jorden.
<num>10.</num>Kilder lod du rinde i Dale, hen mellem Bjerge flød de;
<num>11.</num>de læsker al Markens Vildt, Vildæsler slukker deres Tørst;
<num>12.</num>over dem bygger Himlens Fugle, mellem Grenene lyder deres Kvidder.
<num>13.</num>Fra din Højsal vander du Bjergene, Jorden mættes fra dine Skyer;
<num>14.</num>du lader Græs gro frem til Kvæget og Urter til Menneskets Tjeneste, saa du frembringer Brød af Jorden
<num>15.</num>og Vin, der glæder Menneskets Hjerte, og lader Ansigtet glinse af Olie, og Brødet skal styrke Menneskets Hjerte.
<num>16.</num>HERRENs Træer bliver mætte, Libanons Cedre, som han har plantet,
<num>17.</num>hvor Fuglene bygger sig Rede; i Cypresser har Storken sin Bolig.
<num>18.</num>Højfjeldet er for Stenbukken, Klipperne Grævlingens Tilflugt.
<num>19.</num>Du skabte Maanen for Festernes Skyld, Solen kender sin Nedgangs Tid;
<num>20.</num>du sender Mørke, Natten kommer, da rører sig alle Skovens Dyr;
<num>21.</num>de unge Løver brøler efter Rov, de kræver deres Føde af Gud.
<num>22.</num>De sniger sig bort, naar Sol staar op, og lægger sig i deres Huler;
<num>23.</num>Mennesket gaar til sit Dagværk, ud til sin Gerning, til Kvæld falder paa.
<num>24.</num>Hvor mange er dine Gerninger, HERRE, du gjorde dem alle med Visdom; Jorden er fuld af, hvad du har skabt!
<num>25.</num>Der er Havet, stort og vidt, der vrimler det uden Tal af Dyr, baade smaa og store;
<num>26.</num>Skibene farer der, Livjatan, som du danned til Leg deri.
<num>27.</num>De bier alle paa dig, at du skal give dem Føde i Tide;
<num>28.</num>du giver dem den, og de sanker, du aabner din Haand, og de mættes med godt.
<num>29.</num>Du skjuler dit Aasyn, og de forfærdes; du tager deres Aand, og de dør og vender tilbage til Støvet;
<num>30.</num>du sender din Aand, og de skabes, Jordens Aasyn fornyer du.

<num>31.</num>HERRENs Herlighed vare evindelig, HERREN glæde sig ved sine Værker!
<num>32.</num>Et Blik fra ham, og Jorden skælver, et Stød fra ham, og Bjergene ryger
<num>33.</num>Jeg vil synge for HERREN, saa længe jeg lever, lovsynge min Gud, den Tid jeg er til.
<num>34.</num>Min Sang være ham til Behag, jeg har min Glæde i HERREN.
<num>35.</num>Maatte Syndere svinde fra Jorden og gudløse ikke mer være til! Min Sjæl, lov HERREN! Halleluja!
</body>
</poem>

<poem id="bibelsalme105">
<head>
   <title>Salmernes Bog 105</title>
   <toctitle>Salmernes Bog 105</toctitle>
   <indextitle>Salmernes Bog 105</indextitle>
   <firstline>Pris Herren, paakald hans Navn</firstline>
   <quality>korrektur1</quality>
</head>
<body>
<num>1.</num>Pris Herren, paakald hans Navn, gør hans Gerninger kendte blandt Folkeslag!
<num>2.</num>Syng og spil til hans Pris, tal om alle hans Undere;
<num>3.</num>ros jer af hans hellige Navn, eders Hjerte glæde sig, I, som søger HERREN;
<num>4.</num>spørg efter HERREN og hans Magt, søg bestandig hans Aasyn;
<num>5.</num>kom i Hu de Undere, han gjorde, hans Tegn og hans Munds Domme,
<num>6.</num>I, hans Tjener Abrahams Sæd, hans udvalgte, Jakobs Sønner!
<num>7.</num>Han, HERREN, er vor Gud, hans Domme naar ud over Jorden;
<num>8.</num>han ihukommer for evigt sin Pagt, i tusind Slægter sit Tilsagn,
<num>9.</num>Pagten, han slutted med Abraham, Eden, han tilsvor Isak;
<num>10.</num>han holdt den i Hævd som Ret for Jakob, en evig Pagt for Israel,
<num>11.</num>idet han sagde: "Dig giver jeg Kana'ans Land som eders Arvelod."
<num>12.</num>Da de kun var en liden Hob, kun faa og fremmede der,
<num>13.</num>og vandrede fra Folk til Folk, fra et Rige til et andet,
<num>14.</num>tillod han ingen at volde dem Men, men tugted for deres Skyld Konger:
<num>15.</num>"Rør ikke mine Salvede, gør ikke mine Profeter ondt!"
<num>16.</num>Hungersnød kaldte han frem over Landet, hver Brødets Støttestav brød han;
<num>17.</num>han sendte forud for dem en Mand, Josef solgtes som Træl;
<num>18.</num>de tvang hans Fødder med Lænker, han kom i Lænker af Jern,
<num>19.</num>indtil hans Ord blev opfyldt; ved HERRENs Ord stod han Prøven igennem.
<num>20.</num>Paa Kongens Bud blev han fri, Folkenes Hersker lod ham løs:
<num>21.</num>han tog ham til Herre for sit Hus, til Hersker over alt sit Gods;
<num>22.</num>han styred hans Øverster efter sin Vilje og viste hans Ældste til Rette.
<num>23.</num>Og Israel kom til Ægypten, Jakob boede som Gæst i Kamiternes Land.
<num>24.</num>Han lod sit Folk blive saare frugtbart og stærkere end dets Fjender;
<num>25.</num>han vendte deres Sind til Had mod sit Folk og til Træskhed imod sine Tjenere.
<num>26.</num>Da sendte han Moses, sin Tjener, og Aron, sin udvalgte Mand;
<num>27.</num>han gjorde sine Tegn i Ægypten og Undere i Kamiternes Land;
<num>28.</num>han sendte Mørke, saa blev det mørkt, men de ænsede ikke hans Ord;
<num>29.</num>han gjorde deres Vande til Blod og slog deres Fisk ihjel;
<num>30.</num>af Frøer vrimlede Landet, selv i Kongens Sale var de;
<num>31.</num>han talede, saa kom der Bremser og Myg i alt deres Land;
<num>32.</num>han sendte dem Hagl for Regn og luende Ild i Landet;
<num>33.</num>han slog baade Vinstok og Figen og splintrede Træerne i deres Land;
<num>34.</num>han talede, saa kom der Græshopper, Springere uden Tal,
<num>35.</num>de aad alt Græs i Landet, de aad deres Jords Afgrøde;
<num>36.</num>alt førstefødt i Landet slog han, Førstegrøden af al deres Kraft;
<num>37.</num>han førte dem ud med Sølv og Guld, ikke een i hans Stammer snubled;
<num>38.</num>Ægypterne glæded sig, da de drog bort, thi de var grebet af Rædsel for dem.
<num>39.</num>Han bredte en Sky som Skjul og Ild til at lyse i Natten;
<num>40.</num>de krævede, han bragte Vagtler, med Himmelbrød mættede han dem;
<num>41.</num>han aabnede Klippen, og Vand strømmede ud, det løb som en Flod i Ørkenen.
<num>42.</num>Thi han kom sit hellige Ord i Hu til Abraham, sin Tjener;
<num>43.</num>han lod sit Folk drage ud med Fryd, sine udvalgte under Jubel;
<num>44.</num>han gav dem Folkenes Lande, de fik Folkeslags Gods i Eje.
<num>45.</num>Derfor skulde de holde hans Bud og efterkomme hans Love. Halleluja!
</body>
</poem>

<poem id="bibelsalme106">
<head>
   <title>Salmernes Bog 106</title>
   <toctitle>Salmernes Bog 106</toctitle>
   <indextitle>Salmernes Bog 106</indextitle>
   <firstline>Halleluja! Lov Herren, thi han er god</firstline>
   <quality>korrektur1</quality>
</head>
<body>
<num>1.</num>Halleluja! Lov Herren, thi han er god, thi hans Miskundhed varer evindelig!
<num>2.</num>Hvo kan opregne Herrens vældige Gerninger, finde Ord til at kundgøre al hans Pris?
<num>3.</num>Salige de, der holder paa Ret, som altid øver Retfærdighed!
<num>4.</num>Husk os, Herre, naar dit Folk finder Naade, lad os faa godt af din Frelse,
<num>5.</num>at vi maa se dine Udvalgtes Lykke, glæde os ved dit Folks Glæde og med din Arvelod prise vor Lykke!

<num>6.</num>Vi syndede som vore Fædre, handlede ilde og gudløst.
<num>7.</num>Vore Fædre i Ægypten ænsede ej dine Undere, kom ikke din store Miskundhed i Hu, stod den Højeste imod ved det røde Hav.
<num>8.</num>Dog frelste han dem for sit Navns Skyld, for at gøre sin Vælde kendt;
<num>9.</num>han trued det røde Hav, og det tørrede ud, han førte dem gennem Dybet som gennem en Ørk;
<num>10.</num>han fried dem af deres Avindsmænds Haand og udløste dem fra Fjendens Haand;
<num>11.</num>Vandet skjulte dem, som trængte dem, ikke een blev tilbage af dem;
<num>12.</num>da troede de paa hans Ord og kvad en Sang til hans Pris.
<num>13.</num>Men de glemte snart hans Gerninger, biede ej paa hans Raad;
<num>14.</num>de grebes af Attraa i Ørkenen, i Ødemarken fristed de Gud;
<num>15.</num>saa gav han dem det, de kræved og sendte dem Lede i Sjælen.
<num>16.</num>De bar Avind mod Moses i Lejren, mod Aron, HERRENs hellige;
<num>17.</num>Jorden aabned sig, slugte Datan, lukked sig over Abirams Flok;
<num>18.</num>Ilden rasede i deres Flok, Luen brændte de gudløse op.
<num>19.</num>De lavede en Kalv ved Horeb og tilbad det støbte Billed;
<num>20.</num>de byttede deres Herlighed bort for et Billed af en Okse, hvis Føde er Græs;
<num>21.</num>de glemte Gud, deres Frelser, som øvede store Ting i Ægypten,
<num>22.</num>Undere i Kamiternes Land, frygtelige Ting ved det røde Hav.
<num>23.</num>Da tænkte han paa at udrydde dem, men Moses, hans udvalgte Mand, stilled sig i Gabet for hans Aasyn for at hindre, at hans Vrede lagde øde.
<num>24.</num>De vraged det yndige Land og troede ikke hans Ord,
<num>25.</num>men knurrede i deres Telte og hørte ikke paa HERREN;
<num>26.</num>da løfted han Haanden og svor at lade dem falde i Ørkenen,
<num>27.</num>splitte deres Sæd blandt Folkene, sprede dem rundt i Landene.
<num>28.</num>De holdt til med Ba'al-Peor og aad af de dødes Ofre;
<num>29.</num>de krænked ham med deres Gerninger, og Plage brød løs iblandt dem.
<num>30.</num>Da stod Pinehas frem og holdt Dom, og Plagen blev bragt til at standse,
<num>31.</num>og det regnedes ham til Retfærdighed fra Slægt til Slægt, evindelig.
<num>32.</num>De vakte hans Vrede ved Meribas Vand, og for deres Skyld gik det Moses ilde;
<num>33.</num>thi de stod hans Aand imod, og han talte uoverlagte Ord.
<num>34.</num>De udryddede ikke de Folk, som HERREN havde sagt, de skulde,
<num>35.</num>med Hedninger blandede de sig og gjorde deres Gerninger efter;
<num>36.</num>deres Gudebilleder dyrkede de, og disse blev dem en Snare;
<num>37.</num>til Dæmonerne ofrede de, og det baade Sønner og Døtre;
<num>38.</num>de udgød uskyldigt Blod, deres Sønners og Døtres Blod, som de ofred til Kana'ans Guder, og Landet blev smittet ved Blod;
<num>39.</num>de blev urene ved deres Gerninger, bolede ved deres Idrætter.
<num>40.</num>Da blev HERREN vred paa sit Folk og væmmedes ved sin Arv;
<num>41.</num>han gav dem i Folkenes Haand, deres Avindsmænd blev deres Herrer;
<num>42.</num>deres Fjender voldte dem Trængsel, de kuedes under deres Haand.
<num>43.</num>Han frelste dem Gang paa Gang, men de stod egensindigt imod og sygnede hen i Brøden;
<num>44.</num>dog saa han til dem i Trængslen, saa snart han hørte dem klage;
<num>45.</num>han kom sin Pagt i Hu og ynkedes efter sin store Miskundhed;
<num>46.</num>han lod dem finde Barmhjertighed hos alle, der tog dem til Fange.

<num>47.</num>Frels os, HERRE vor Gud, du samle os sammen fra Folkene, at vi maa love dit hellige Navn, med Stolthed synge din Pris.

<num>48.</num>Lovet være HERREN, Israels Gud, fra Evighed og til Evighed!  Og alt Folket svare Amen!
</body>
</poem>

<poem id="bibelsalme107">
<head>
   <title>Salmernes Bog 107</title>
   <toctitle>Salmernes Bog 107</toctitle>
   <indextitle>Salmernes Bog 107</indextitle>
   <firstline>Halleluja! Lov Herren, thi han er god</firstline>
   <quality>korrektur1</quality>
</head>
<body>
<num>1.</num>Halleluja! Lov Herren, thi han er god, thi hans Miskundhed varer evindelig!
<num>2.</num>Saa skal HERRENs genløste sige, de, han løste af Fjendens Haand
<num>3.</num>og samlede ind fra Landene, fra Øst og Vest, fra Nord og fra Havet.

<num>4.</num>I den øde Ørk for de vild, fandt ikke Vej til beboet By,
<num>5.</num>de led baade Sult og Tørst, deres Sjæl var ved at vansmægte;
<num>6.</num>men de raabte til HERREN i Nøden, han frelste dem at deres Trængsler
<num>7.</num>og førte dem ad rette Vej, saa de kom til beboet By.
<num>8.</num>Lad dem takke HERREN for hans Miskundhed, for hans Underværker mod Menneskens Børn.
<num>9.</num>Thi han mættede den vansmægtende Sjæl og fyldte den sultne med godt.

<num>10.</num>De sad i Mulm og Mørke, bundne i Pine og Jern,
<num>11.</num>fordi de havde staaet Guds Ord imod og ringeagtet den Højestes Raad.
<num>12.</num>Deres Hjerte var knuget af Kummer, de faldt, der var ingen, som hjalp;
<num>13.</num>men de raabte til HERREN i Nøden, han frelste dem af deres Trængsler,
<num>14.</num>førte dem ud af Mørket og Mulmet og sønderrev deres Baand.
<num>15.</num>Lad dem takke HERREN for hans Miskundhed, for hans Underværker mod Menneskens Børn.
<num>16.</num>Thi han sprængte Døre af Kobber og sønderslog Slaaer af Jern.

<num>17.</num>De sygnede hen for Synd og led for Brødes Skyld,
<num>18.</num>de væmmedes ved al Slags Mad, de kom Dødens Porte nær;
<num>19.</num>men de raabte til Herren i Nøden, han frelste dem af deres Trængsler,
<num>20.</num>sendte sit Ord og lægede dem og frelste deres Liv fra Graven.
<num>21.</num>Lad dem takke HERREN for hans Miskundhed, for hans Underværker mod Menneskens Børn
<num>22.</num>og ofre Lovprisningsofre og med Jubel forkynde hans Gerninger.

<num>23.</num>De for ud paa Havet i Skibe, drev Handel paa vældige Vande,
<num>24.</num>blev Vidne til HERRENs Gerninger, hans Underværker i Dybet;
<num>25.</num>han bød, og et Stormvejr rejste sig, Bølgerne taarnedes op;
<num>26.</num>mod Himlen steg de, i Dybet sank de, i Ulykken svandt deres Mod;
<num>27.</num>de tumled og raved som drukne, borte var al deres Visdom;
<num>28.</num>men de raabte til HERREN i Nøden, han frelste dem af deres Trængsler,
<num>29.</num>skiftede Stormen til Stille, saa Havets Bølger tav;
<num>30.</num>og glade blev de, fordi det stilned; han førte dem til Havnen, de søgte.
<num>31.</num>Lad dem takke HERREN for hans Miskundhed, for hans Underværker mod Menneskens Børn,
<num>32.</num>ophøje ham i Folkets Forsamling og prise ham i de Ældstes Kreds!

<num>33.</num>Floder gør han til Ørken og Kilder til øde Land,
<num>34.</num>til Saltsteppe frugtbart Land for Ondskabens Skyld hos dem, som bor der.
<num>35.</num>Ørken gør han til Vanddrag, det tørre Land til Kilder;
<num>36.</num>der lader han sultne bo, saa de grunder en By at bo i,
<num>37.</num>tilsaar Marker og planter Vin og høster Afgrødens Frugt.
<num>38.</num>Han velsigner dem, de bliver mange, han lader det ikke skorte paa Kvæg.
<num>39.</num>De bliver faa og segner under Modgangs og Kummers Tryk,
<num>40.</num>han udøser Haan over Fyrster og lader dem rave i vejløst Øde.
<num>41.</num>Men han løfter den fattige op af hans Nød og gør deres Slægter som Hjorde;
<num>42.</num>de oprigtige ser det og glædes, men al Ondskab lukker sin Mund.
<num>43.</num>Hvo som er viis, han mærke sig det og lægge sig HERRENs Naade paa Sinde!
</body>
</poem>

<poem id="bibelsalme108">
<head>
   <title>Salmernes Bog 108</title>
   <toctitle>Salmernes Bog 108</toctitle>
   <indextitle>Salmernes Bog 108</indextitle>
   <firstline>Mit Hjerte er trøstigt, Gud, mit Hjerte er trøstigt</firstline>
   <quality>korrektur1</quality>
</head>
<body>
<num>1.</num><small><i>En Sang. En Salme af David.</i></small>
<num>2.</num>Mit Hjerte er trøstigt, Gud, mit Hjerte er trøstigt; jeg vil synge og lovprise dig, vaagn op, min Ære!
<num>3.</num>Harpe og Citer, vaagn op, jeg vil vække Morgenrøden.
<num>4.</num>Jeg vil takke dig, HERRE, blandt Folkeslag, lovprise dig blandt Folkefærd;
<num>5.</num>thi din Miskundhed naar til Himlen, din Sandhed til Skyerne.
<num>6.</num>Løft dig, o Gud, over Himlen, din Herlighed være over al Jorden!

<num>7.</num>Til Frelse for dine elskede hjælp med din højre, bønhør os!
<num>8.</num>Gud talede i sin Helligdom: "Jeg vil udskifte Sikem med Jubel, udmaale Sukkots Dal;
<num>9.</num>mit er Gilead, mit er Manasse, Efraim er mit Hoveds Værn, Juda min Herskerstav,
<num>10.</num>Moab min Vaskeskaal, paa Edom kaster jeg min Sko, over Filisterland jubler jeg."
<num>11.</num>Hvo bringer mig til den befæstede By, hvo leder mig hen til Edom?

<num>12.</num>Har du ikke, Gud, stødt os fra dig? Du ledsager ej vore Hære.
<num>13.</num>Giv os dog Hjælp mod Fjenden! Blændværk er Menneskers Støtte.
<num>14.</num>Med Gud skal vi øve vældige Ting, vore Fjender træder han ned!
</body>
</poem>

<poem id="bibelsalme109">
<head>
   <title>Salmernes Bog 109</title>
   <toctitle>Salmernes Bog 109</toctitle>
   <indextitle>Salmernes Bog 109</indextitle>
   <firstline>Du min Lovsangs Gud, vær ej tavs!</firstline>
   <quality>korrektur1</quality>
</head>
<body>
<num>1.</num><small><i>Til Sangmesteren. Af David. En Salme.</i></small><br/> Du min Lovsangs Gud, vær ej tavs!
<num>2.</num>Thi en gudløs, svigefuld Mund har de aabnet imod mig, taler mig til med Løgnetunge,
<num>3.</num>med hadske Ord omringer de mig og strider imod mig uden Grund;
<num>4.</num>til Løn for min Kærlighed er de mig fjendske, skønt jeg er idel Bøn;
<num>5.</num>de gør mig ondt for godt, gengælder min Kærlighed med Had.

<num>6.</num>Straf ham for hans Gudløshed, lad en Anklager staa ved hans højre,
<num>7.</num>lad ham gaa dømt fra Retten, hans Bøn blive regnet for Synd;
<num>8.</num>hans Livsdage blive kun faa, hans Embede tage en anden;
<num>9.</num>hans Børn blive faderløse, hans Hustru vorde Enke;
<num>10.</num>hans Børn flakke om og tigge, drives bort fra et øde Hjem;
<num>11.</num>Aagerkarlen rage efter alt, hvad han har, og fremmede rane hans Gods;
<num>12.</num>ingen være langmodig imod ham, ingen ynke hans faderløse;
<num>13.</num>hans Afkom gaa til Grunde, hans Navn slettes ud i næste Slægt:
<num>14.</num>lad hans Fædres Skyld ihukommes hos HERREN, lad ikke hans Moders Synd slettes ud,
<num>15.</num>altid være de HERREN for Øje; hans Minde vorde udryddet af Jorden,
<num>16.</num>fordi det ej faldt ham ind at vise sig god, men han forfulgte den arme og fattige og den, hvis Hjerte var knust til Døde;
<num>17.</num>han elsked Forbandelse, saa lad den naa ham; Velsignelse yndede han ikke, den blive ham fjern!
<num>18.</num>Han tage Forbandelse paa som en Klædning, den komme som Vand i hans Bug, som Olie ind i hans Ben;
<num>19.</num>den blive en Dragt, han tager paa, et Bælte, han altid bærer!
<num>20.</num>Det være mine Modstanderes Løn fra HERREN, dem, der taler ondt mod min Sjæl.

<num>21.</num>Men du, o HERRE, min Herre, gør med mig efter din Godhed og Naade, frels mig for dit Navns Skyld!
<num>22.</num>Thi jeg er arm og fattig, mit Hjerte vaander sig i mig;
<num>23.</num>som Skyggen, der hælder, svinder jeg bort, som Græshopper rystes jeg ud;
<num>24.</num>af Faste vakler mine Knæ, mit Kød skrumper ind uden Salve;
<num>25.</num>til Spot for dem er jeg blevet, de ryster paa Hovedet, naar de ser mig.
<num>26.</num>Hjælp mig, HERRE min Gud, frels mig efter din Miskundhed,
<num>27.</num>saa de sander, det var din Haand, dig, HERRE, som gjorde det!
<num>28.</num>Lad dem forbande, du vil velsigne, mine Uvenner vorde til Skamme, din Tjener glæde sig;
<num>29.</num>lad mine Fjender klædes i Skændsel, iføres Skam som en Kappe!
<num>30.</num>Med min Mund vil jeg højlig takke HERREN, prise ham midt i Mængden;
<num>31.</num>thi han staar ved den fattiges højre at fri ham fra dem, der dømmer hans Sjæl.
</body>
</poem>

<poem id="bibelsalme110">
<head>
   <title>Salmernes Bog 110</title>
   <toctitle>Salmernes Bog 110</toctitle>
   <indextitle>Salmernes Bog 110</indextitle>
   <firstline>HERREN sagde til min Herre: Sæt dig ved min højre Haand</firstline>
   <quality>korrektur1</quality>
</head>
<body>
<num>1.</num><small><i>Af David. En Salme.</i></small><br/> HERREN sagde til min Herre: "Sæt dig ved min højre Haand, til jeg lægger dine Fjender som en Skammel for dine Fødder!"
<num>2.</num>Fra Zion udrækker HERREN din Vældes Spir; hersk midt iblandt dine Fjender!
<num>3.</num>Dit Folk møder villigt frem paa din Vældes Dag; i hellig Prydelse kommer dit unge Mandskab til dig, som Dug af Morgenrødens Moderskød.
<num>4.</num>HERREN har svoret og angrer det ej: "Du er Præst evindelig paa Melkizedeks Vis."
<num>5.</num>Herren ved din højre knuser Konger paa sin Vredes Dag,
<num>6.</num>blandt Folkene holder han Dom, fylder op med døde, knuser Hoveder viden om Lande.
<num>7.</num>Han drikker af Bækken ved Vejen, derfor løfter han Hovedet højt.
</body>
</poem>

<poem id="bibelsalme111">
<head>
   <title>Salmernes Bog 111</title>
   <toctitle>Salmernes Bog 111</toctitle>
   <indextitle>Salmernes Bog 111</indextitle>
   <firstline>Halleluja! jeg takker Herren af hele mit Hjerte</firstline>
   <quality>korrektur1</quality>
</head>
<body>
<num>1.</num>Halleluja! jeg takker Herren af hele mit Hjerte i oprigtiges Kreds og i Menighed!
<num>2.</num>Store er Herrens Gerninger, gennemtænkte til Bunds.
<num>3.</num>Hans Værk er Højhed og Herlighed, hans Retfærd bliver til evig Tid.
<num>4.</num>Han har sørget for, at hans Undere mindes, naadig og barmhjertig er Herren.
<num>5.</num>Dem, der frygter ham, giver han Føde, han kommer for evigt sin Pagt i Hu.
<num>6.</num>Han viste sit Folk sine vældige Gerninger, da han gav dem Folkenes Eje.
<num>7.</num>Hans Hænders Værk er Sandhed og Ret, man kan lide paa alle hans Bud;
<num>8.</num>de staar i al Evighed fast, udført i Sandhed og Retsind.
<num>9.</num>Han sendte sit Folk Udløsning, stifted sin Pagt for evigt. Helligt og frygteligt er hans Navn.
<num>10.</num>Herrens Frygt er Visdoms Begyndelse; forstandig er hver, som øver den. Evigt varer hans Pris!
</body>
</poem>

<poem id="bibelsalme112">
<head>
   <title>Salmernes Bog 112</title>
   <toctitle>Salmernes Bog 112</toctitle>
   <indextitle>Salmernes Bog 112</indextitle>
   <firstline>Halleluja! Salig er den, der frygter Herren</firstline>
   <quality>korrektur1</quality>
</head>
<body>
<num>1.</num>Halleluja! Salig er den, der frygter Herren og ret har lyst til hans Bud!
<num>2.</num>Hans Æt bliver mægtig paa Jord, den oprigtiges Slægt velsignes;
<num>3.</num>Velstand og Rigdom er i hans Hus, hans Retfærdighed varer evindelig.
<num>4.</num>For den oprigtige oprinder Lys i Mørke; han er mild, barmhjertig retfærdig.
<num>5.</num>Salig den, der ynkes og laaner ud og styrer sine Sager med Ret;
<num>6.</num>thi han rokkes aldrig i Evighed, den retfærdige ihukommes for evigt;
<num>7.</num>han frygter ikke for onde Tidender, hans Hjerte er trøstigt i Tillid, til HERREN;
<num>8.</num>fast er hans Hjerte og uden Frygt, indtil han skuer sine Fjender med Fryd;
<num>9.</num>til fattige deler han rundhaandet ud, hans Retfærdighed varer evindelig; med Ære løfter hans Horn sig.
<num>10.</num>Den gudløse ser det og græmmer sig, skærer Tænder og gaar til Grunde; de gudløses Attraa bliver til intet.
</body>
</poem>

<poem id="bibelsalme113">
<head>
   <title>Salmernes Bog 113</title>
   <toctitle>Salmernes Bog 113</toctitle>
   <indextitle>Salmernes Bog 113</indextitle>
   <firstline>Halleluja! Pris, I Herrens Tjenere, pris Herrens Navn!</firstline>
   <quality>korrektur1</quality>
</head>
<body>
<num>1.</num>Halleluja! Pris, I Herrens Tjenere, pris Herrens Navn!
<num>2.</num>Herrens Navn være lovet fra nu og til evig Tid;
<num>3.</num>fra Sol i Opgang til Sol i Bjærge være Herrens Navn lovpriset!
<num>4.</num>Over alle Folk er Herren ophøjet, hans Herlighed højt over Himlene.
<num>5.</num>Hvo er som HERREN vor Gud, som rejste sin Trone i det høje
<num>6.</num>og skuer ned i det dybe - i Himlene og paa Jorden -
<num>7.</num>som rejser den ringe af Støvet, løfter den fattige op af Skarnet
<num>8.</num>og sætter ham mellem Fyrster, imellem sit Folks Fyrster,
<num>9.</num>han, som lader barnløs Hustru sidde som lykkelig Barnemoder!
</body>
</poem>

<poem id="bibelsalme114">
<head>
   <title>Salmernes Bog 114</title>
   <toctitle>Salmernes Bog 114</toctitle>
   <indextitle>Salmernes Bog 114</indextitle>
   <firstline>Halleluja! Da Israel drog fra Ægypten</firstline>
   <quality>korrektur1</quality>
</head>
<body>
<num>1.</num>Halleluja! Da Israel drog fra Ægypten, Jakobs Hus fra det stammende Folk,
<num>2.</num>da blev Juda hans Helligdom, Israel blev hans Rige.
<num>3.</num>Havet saa det og flyede, Jordan trak sig tilbage,
<num>4.</num>Bjergene sprang som Vædre, Højene hopped som Lam.
<num>5.</num>Hvad fejler du, Hav, at du flyr, Jordan, hvi gaar du tilbage,
<num>6.</num>hvi springer I Bjerge som Vædre, hvi hopper I Høje som Lam?
<num>7.</num>Skælv, Jord, for HERRENs Aasyn, for Jakobs Guds Aasyn,
<num>8.</num>han, som gør Klipper til Vanddrag, til Kildevæld haarden Flint!
</body>
</poem>

<poem id="bibelsalme115">
<head>
   <title>Salmernes Bog 115</title>
   <toctitle>Salmernes Bog 115</toctitle>
   <indextitle>Salmernes Bog 115</indextitle>
   <firstline>Ikke os, o Herre, ikke os, men dit Navn</firstline>
   <quality>korrektur1</quality>
</head>
<body>
<num>1.</num>Ikke os, o Herre, ikke os, men dit Navn, det give du Ære for din Miskundheds og Trofastheds Skyld!
<num>2.</num>Hvi skal Folkene sige: "Hvor er dog deres Gud?"
<num>3.</num>Vor Gud, han er i Himlen; alt, hvad han vil, det gør han!
<num>4.</num>Deres Billeder er Sølv og Guld, Værk af Menneskehænder;
<num>5.</num>de har Mund, men taler ikke, Øjne, men ser dog ej;
<num>6.</num>de har Ører, men hører ikke, Næse men lugter dog ej;
<num>7.</num>de har Hænder, men føler ikke, Fødder, men gaar dog ej, deres Strube frembringer ikke en Lyd.
<num>8.</num>Som dem skal de, der lavede dem, blive, enhver, som stoler paa dem!

<num>9.</num>Israel stoler paa HERREN, han er deres Hjælp og Skjold;
<num>10.</num>Arons Hus stoler paa HERREN, han er deres Hjælp og Skjold;
<num>11.</num>de, som frygter HERREN, stoler paa ham, han er deres Hjælp og Skjold.
<num>12.</num>HERREN kommer os i Hu, velsigner, velsigner Israels Hus, velsigner Arons Hus,
<num>13.</num>velsigner dem, der frygter HERREN, og det baade smaa og store.
<num>14.</num>HERREN lader eder vokse i Tal, eder og eders Børn;
<num>15.</num>velsignet er I af HERREN, Himlens og Jordens Skaber.
<num>16.</num>Himlen er HERRENs Himmel, men Jorden gav han til Menneskens Børn.
<num>17.</num>De døde priser ej HERREN, ingen af dem, der steg ned i det tavse.
<num>18.</num>Men vi, vi lover HERREN, fra nu og til evig Tid!
</body>
</poem>

<poem id="bibelsalme116">
<head>
   <title>Salmernes Bog 116</title>
   <toctitle>Salmernes Bog 116</toctitle>
   <indextitle>Salmernes Bog 116</indextitle>
   <firstline>Halleluja! Jeg elsker Herren, thi han hører min Røst</firstline>
   <quality>korrektur1</quality>
</head>
<body>
<num>1.</num>Halleluja! Jeg elsker Herren, thi han hører min Røst, min tryglende Bøn,
<num>2.</num>ja, han bøjed sit Øre til mig, jeg paakaldte HERRENs Navn.
<num>3.</num>Dødens Baand omspændte mig, Dødsrigets Angster greb mig, i Trængsel og Nød var jeg stedt.
<num>4.</num>Jeg paakaldte HERRENs Navn: "Ak, HERRE, frels min Sjæl!"
<num>5.</num>Naadig er HERREN og retfærdig, barmhjertig, det er vor Gud;
<num>6.</num>HERREN vogter enfoldige, jeg var ringe, dog frelste han mig.
<num>7.</num>Vend tilbage, min Sjæl, til din Ro, thi HERREN har gjort vel imod dig!
<num>8.</num>Ja, han fried min Sjæl fra Døden, mit Øje fra Graad, min Fod fra Fald.
<num>9.</num>Jeg vandrer for HERRENs Aasyn udi de levendes Land;
<num>10.</num>jeg troede, derfor talte jeg, saare elendig var jeg,
<num>11.</num>sagde saa i min Angst: "Alle Mennesker lyver!"

<num>12.</num>Hvorledes skal jeg gengælde HERREN alle hans Velgerninger mod mig?
<num>13.</num>Jeg vil løfte Frelsens Bæger og paakalde HERRENs Navn.
<num>14.</num>Jeg vil indfri HERREN mine Løfter i Paasyn af alt hans Folk.
<num>15.</num>Kostbar i HERRENs Øjne er hans frommes Død.
<num>16.</num>Ak, HERRE, jeg er jo din Tjener, din Tjener, din Tjenerindes Søn, mine Lænker har du løst.
<num>17.</num>Jeg vil ofre dig Lovprisningsoffer og paakalde HERRENs Navn;
<num>18.</num>mine Løfter vil jeg indfri HERREN i Paasyn af alt hans Folk
<num>19.</num>i HERRENs Hus's Forgaarde og i din Midte, Jerusalem!
</body>
</poem>

<poem id="bibelsalme117">
<head>
   <title>Salmernes Bog 117</title>
   <toctitle>Salmernes Bog 117</toctitle>
   <indextitle>Salmernes Bog 117</indextitle>
   <firstline>Halleluja! Lovsyng HERREN, alle I Folk, pris ham, alle Stammer</firstline>
   <quality>korrektur1</quality>
</head>
<body>
<num>1.</num>Halleluja! Lovsyng HERREN, alle I Folk, pris ham, alle Stammer,
<num>2.</num>thi stor er hans Miskundhed mod os, HERRENs Trofasthed varer evindelig!
</body>
</poem>

<poem id="bibelsalme118">
<head>
   <title>Salmernes Bog 118</title>
   <toctitle>Salmernes Bog 118</toctitle>
   <indextitle>Salmernes Bog 118</indextitle>
   <firstline>Halleluja! Tak Herren, thi han er god</firstline>
   <notes> <note>Rettet 30-4-2001.</note>
   </notes>
   <quality>korrektur1</quality>
</head>
<body>
<num>1.</num>Halleluja! Tak Herren, thi han er god, thi hans Miskundhed varer evindelig.
<num>2.</num>Israel sige: "Thi hans Miskundhed varer evindelig!"
<num>3.</num>Arons Hus sige: "Thi hans Miskundhed varer evindelig!"
<num>4.</num>De, som frygter HERREN, sige: "Thi hans Miskundhed varer evindelig!"

<num>5.</num>Jeg paakaldte HERREN i Trængslen, HERREN svared og førte mig ud i aabent Land.
<num>6.</num>HERREN, er med mig, jeg frygter ikke, hvad kan Mennesker gøre mig?
<num>7.</num>HERREN, han er min Hjælper, jeg skal se med Fryd paa dem, der hader mig.
<num>8.</num>At ty til HERREN er godt fremfor at stole paa Mennesker;
<num>9.</num>at ty til HERREN er godt fremfor at stole paa Fyrster.
<num>10.</num>Alle Folkeslag flokkedes om mig, jeg slog dem ned i HERRENs Navn;
<num>11.</num>de flokkedes om mig fra alle Sider, jeg slog dem ned i HERRENs Navn;
<num>12.</num>de flokkedes om mig som Bier, blussed op, som Ild i Torne, jeg slog dem ned i HERRENs Navn.
<num>13.</num>Haardt blev jeg ramt, saa jeg faldt, men HERREN hjalp mig.
<num>14.</num>Min Styrke og Lovsang er HERREN, han blev mig til Frelse.
<num>15.</num>Jubel og Sejrsraab lyder i de retfærdiges Telte: "HERRENs højre øver Vælde,
<num>16.</num>HERRENs højre er løftet, HERRENs højre øver Vælde!"
<num>17.</num>Jeg skal ikke dø, men leve og kundgøre HERRENs Gerninger.
<num>18.</num>HERREN tugted mig haardt, men gav mig ej hen i Døden.

<num>19.</num>Oplad mig Retfærdigheds Porte, ad dem gaar jeg ind og lovsynger HERREN!
<num>20.</num>Her er HERRENs Port, ad den gaar retfærdige ind.
<num>21.</num>Jeg vil takke dig, thi du bønhørte mig, og du blev mig til Frelse.
<num>22.</num>Den Sten, Bygmestrene forkastede, er blevet Hovedhjørnesten.
<num>23.</num>Fra HERREN er dette kommet, det er underfuldt for vore Øjne.
<num>24.</num>Denne er Dagen, som HERREN har gjort, lad os juble og glæde os paa den!
<num>25.</num>Ak, HERRE, frels dog, ak, HERRE; lad det dog lykkes!
<num>26.</num>Velsignet den, der kommer, i HERRENs Navn; vi velsigner eder fra HERRENs Hus!
<num>27.</num>HERREN er Gud, og han lod det lysne for os. Festtoget med Grenene slynge sig frem, til Alterets Horn er naaet!
<num>28.</num>Du er min Gud, jeg vil takke dig, min Gud, jeg vil ophøje dig!
<num>29.</num>Tak HERREN, thi han er god, thi hans Miskundhed varer evindelig!
</body>
</poem>

<poem id="bibelsalme119">
<head>
   <title>Salmernes Bog 119</title>
   <toctitle>Salmernes Bog 119</toctitle>
   <indextitle>Salmernes Bog 119</indextitle>
   <firstline>Salige de, hvis Vandel er fuldkommen, de, som vandrer i HERRENs Lov</firstline>
   <notes> <note>Rettet 30-4-2001.</note>
   </notes>
   <quality>korrektur1</quality>
</head>
<body>
<num>1.</num>Salige de, hvis Vandel er fuldkommen, de, som vandrer i HERRENs Lov.
<num>2.</num>Salige de, der agter paa hans Vidnesbyrd, søger ham af hele deres Hjerte.
<num>3.</num>de, som ikke gør Uret, men vandrer paa hans Veje.
<num>4.</num>Du har givet dine Befalinger, for at de nøje skal holdes.
<num>5.</num>O, maatte jeg vandre med faste Skridt, saa jeg holder dine Vedtægter!
<num>6.</num>Da skulde jeg ikke blive til Skamme, thi jeg saa hen til alle dine Bud.
<num>7.</num>Jeg vil takke dig af oprigtigt Hjerte, naar jeg lærer din Retfærds Lovbud.
<num>8.</num>Jeg vil holde dine Vedtægter, svigt mig dog ikke helt!
<num>9.</num>Hvorledes holder en ung sin Vej ren? Ved at holde sig efter dit Ord.
<num>10.</num>Af hele mit Hjerte søger jeg dig, lad mig ikke fare vild fra dine Bud!
<num>11.</num>Jeg gemmer dit Ord i mit Hjerte for ikke at synde imod dig.
<num>12.</num>Lovet være du, HERRE, lær mig dine Vedtægter!
<num>13.</num>Jeg kundgør med mine Læber alle din Munds Lovbud.
<num>14.</num>Jeg glæder mig over dine Vidnesbyrds Vej, som var det al Verdens Rigdom.
<num>15.</num>Jeg vil grunde paa dine Befalinger og se til dine Stier.
<num>16.</num>I dine Vedtægter har jeg min Lyst, jeg glemmer ikke dit Ord.
<num>17.</num>Und din Tjener at leve, at jeg kan holde dit Ord.
<num>18.</num>Oplad mine Øjne, at jeg maa skue de underfulde Ting i din Lov.
<num>19.</num>Fremmed er jeg paa Jorden, skjul ikke dine Bud for mig!
<num>20.</num>Altid hentæres min Sjæl af Længsel efter dine Lovbud.
<num>21.</num>Du truer de frække; forbandede er de, der viger fra dine Bud.
<num>22.</num>Vælt Haan og Ringeagt fra mig, thi jeg agter paa dine Vidnesbyrd.
<num>23.</num>Om Fyrster oplægger Raad imod mig, grunder din Tjener paa dine Vedtægter.
<num>24.</num>Ja, dine Vidnesbyrd er min Lyst, det er dem, der giver mig Raad.
<num>25.</num>I Støvet ligger min Sjæl, hold mig i Live efter dit Ord!
<num>26.</num>Mine Veje lagde jeg frem, og du bønhørte mig, dine Vedtægter lære du mig.
<num>27.</num>Lad mig fatte dine Befalingers Vej og grunde paa dine Undere.
<num>28.</num>Af Kummer græder min Sjæl, oprejs mig efter dit Ord!
<num>29.</num>Lad Løgnens Vej være langt fra mig og skænk mig i Naade din Lov!
<num>30.</num>Troskabs Vej har jeg valgt, dine Lovbud attraar jeg.
<num>31.</num>Jeg hænger ved dine Vidnesbyrd, lad mig ikke beskæmmes, HERRE!
<num>32.</num>Jeg vil løbe dine Buds Vej, thi du giver mit Hjerte at aande frit.
<num>33.</num>Lær mig, HERRE, dine Vedtægters Vej, saa jeg agter derpaa til Enden.
<num>34.</num>Giv mig Kløgt, saa jeg agter paa din Lov og holder den af hele mit Hjerte.
<num>35.</num>Før mig ad dine Buds Sti, thi jeg har Lyst til dem.
<num>36.</num>Bøj mit Hjerte til dine Vidnesbyrd og ej til uredelig Vinding.
<num>37.</num>Vend mine Øjne bort fra Tant, hold mig i Live ved dit Ord!
<num>38.</num>Stadfæst for din Tjener dit Ord, saa jeg lærer at frygte dig.
<num>39.</num>Hold borte fra mig den Skændsel, jeg frygter, thi dine Lovbud er gode.
<num>40.</num>Se, dine Befalinger længes jeg efter, hold mig i Live ved din Retfærd!
<num>41.</num>Lad din Miskundhed komme over mig, HERRE, din Frelse efter dit Ord,
<num>42.</num>saa jeg har Svar til dem, der spotter mig, thi jeg stoler paa dit Ord.
<num>43.</num>Tag ikke ganske Sandheds Ord fra min Mund, thi jeg bier paa dine Lovbud.
<num>44.</num>Jeg vil stadig holde din Lov, ja evigt og altid;
<num>45.</num>jeg vil vandre i aabent Land, thi dine Befalinger ligger mig paa Sinde.
<num>46.</num>Jeg vil tale om dine Vidnesbyrd for Konger uden at blues;
<num>47.</num>jeg vil fryde mig over dine Bud, som jeg højligen elsker;
<num>48.</num>jeg vil udrække Hænderne mod dine Bud og grunde paa dine Vedtægter.
<num>49.</num>Kom Ordet til din Tjener i Hu, fordi du har ladet mig haabe.
<num>50.</num>Det er min Trøst i Nød, at dit Ord har holdt mig i Live.
<num>51.</num>De frække haanede mig saare, dog veg jeg ej fra din Lov.
<num>52.</num>Dine Lovbud fra fordum, HERRE, kom jeg i Hu og fandt Trøst.
<num>53.</num>Harme greb mig over de gudløse, dem, der slipper din Lov.
<num>54.</num>Dine Vedtægter blev mig til Sange i min Udlændigheds Hus.
<num>55.</num>Om Natten kom jeg dit Navn i Hu, HERRE, jeg holdt din Lov.
<num>56.</num>Det blev min lykkelige Lod: at agte paa dine Befalinger.
<num>57.</num>Min Del er HERREN, jeg satte mig for at holde dine Ord.
<num>58.</num>Jeg bønfaldt dig af hele mit Hjerte, vær mig naadig efter dit Ord!
<num>59.</num>Jeg overtænkte mine Veje og styred min Fod tilbage til dine Vidnesbyrd.
<num>60.</num>Jeg hasted og tøved ikke med at holde dine Bud.
<num>61.</num>De gudløses Snarer omgav mig, men jeg glemte ikke din Lov.
<num>62.</num>Jeg, staar op ved Midnat og takker dig for dine retfærdige Lovbud.
<num>63.</num>Jeg er Fælle med alle, der frygter dig og holder dine Befalinger.
<num>64.</num>Jorden er fuld af din Miskundhed, HERRE, lær mig dine Vedtægter!
<num>65.</num>Du gjorde vel mod din Tjener, HERRE, efter dit Ord.
<num>66.</num>Giv mig Forstand og Indsigt, thi jeg tror paa dine Bud.
<num>67.</num>Før jeg blev ydmyget, for jeg vild, nu holder jeg dit Ord.
<num>68.</num>God er du og gør godt, lær mig dine Vedtægter!
<num>69.</num>De frække tilsøler mig med Løgn, men paa dine Bud tager jeg hjerteligt Vare.
<num>70.</num>Deres Hjerte er dorskt som Fedt, jeg har min Lyst i din Lov.
<num>71.</num>Det var godt, at jeg blev ydmyget, saa jeg kunde lære dine Vedtægter.
<num>72.</num>Din Munds Lov er mig mere værd end Guld og Sølv i Dynger.
<num>73.</num>Dine Hænder skabte og dannede mig, giv mig Indsigt; saa jeg kan lære dine Bud!
<num>74.</num>De, der frygter dig, ser mig og glædes, thi jeg bier paa dit Ord.
<num>75.</num>HERRE, jeg ved, at dine Bud er retfærdige, i Trofasthed har du ydmyget mig.
<num>76.</num>Lad din Miskundhed være min Trøst efter dit Ord til din Tjener!
<num>77.</num>Din Barmhjertighed finde mig, at jeg maa leve, thi din Lov er min Lyst.
<num>78.</num>Lad de frække beskæmmes, thi de gør mig skammelig Uret, jeg grunder paa dine Befalinger.
<num>79.</num>Lad dem, der frygter dig, vende sig til mig, de, der kender dine Vidnesbyrd.
<num>80.</num>Lad mit Hjerte være fuldkomment i dine Vedtægter, at jeg ikke skal blive til Skamme.
<num>81.</num>Efter din Frelse længes min Sjæl, jeg bier paa dit Ord.
<num>82.</num>Mine Øjne længes efter dit Ord og siger: "Hvornaar mon du trøster mig?"
<num>83.</num>Thi jeg er som en Lædersæk i Røg, men dine Vedtægter glemte jeg ikke.
<num>84.</num>Hvor langt er vel din Tjeners Liv? Naar vil du dømme dem, der forfølger mig?
<num>85.</num>De frække grov mig Grave, de, som ej følger din Lov.
<num>86.</num>Alle dine Bud er trofaste, med Løgn forfølger man mig, o hjælp mig!
<num>87.</num>De har næsten tilintetgjort mig paa Jorden, men dine Befalinger slipper jeg ikke.
<num>88.</num>Hold mig i Live efter din Miskundhed, at jeg kan holde din Munds Vidnesbyrd.
<num>89.</num>HERRE, dit Ord er evigt, staar fast i Himlen.
<num>90.</num>Din Trofasthed varer fra Slægt til Slægt, du grundfæsted Jorden, og den staar fast.
<num>91.</num>Dine Lovbud staar fast, de holder dine Tjenere oppe.
<num>92.</num>Havde din Lov ej været min Lyst, da var jeg omkommet i min Elende.
<num>93.</num>Aldrig i Evighed glemmer jeg dine Befalinger, thi ved dem holdt du mig i Live.
<num>94.</num>Din er jeg, frels mig, thi dine Befalinger ligger mig paa Sinde.
<num>95.</num>De gudløse lurer paa at lægge mig øde, dine Vidnesbyrd mærker jeg mig.
<num>96.</num>For alting saa jeg en Grænse, men saare vidt rækker dit Bud.
<num>97.</num>Hvor elsker jeg dog din Lov! Hele Dagen grunder jeg paa den.
<num>98.</num>Dit Bud har gjort mig visere end mine Fjender, thi det er for stedse mit.
<num>99.</num>Jeg er klogere end alle mine Lærere, thi jeg grunder paa dine Vidnesbyrd.
<num>100.</num>Jeg har mere Forstand end de gamle; jeg agter paa dine Bud.
<num>101.</num>Jeg holder min Fod fra hver Vej, som er ond, at jeg kan holde dit Ord.
<num>102.</num>Fra dine Lovbud veg jeg ikke, thi du underviste mig.
<num>103.</num>Hvor sødt er dit Ord for min Gane, sødere end Honning for min Mund.
<num>104.</num>Ved dine Befalinger fik jeg Forstand, saa jeg hader al Løgnens Vej.
<num>105.</num>Dit Ord er en Lygte for min Fod, et Lys paa min Sti.
<num>106.</num>Jeg svor en Ed og holdt den: at følge dine retfærdige Lovbud.
<num>107.</num>Jeg er saare ydmyget, HERRE, hold mig i Live efter dit Ord!
<num>108.</num>Lad min Munds frivillige Ofre behage dig, HERRE, og lær mig dine Lovbud!
<num>109.</num>Altid gaar jeg med Livet i Hænderne, men jeg glemte ikke din Lov.
<num>110.</num>De gudløse lægger Snarer for mig, men fra dine Befalinger for jeg ej vild.
<num>111.</num>Dine Vidnesbyrd fik jeg til evigt Eje, thi de er mit Hjertes Glæde.
<num>112.</num>Jeg bøjed mit Hjerte til at holde dine Vedtægter for evigt til Enden.
<num>113.</num>Jeg hader tvesindet Mand, men jeg elsker din Lov.
<num>114.</num>Mit Skjul og mit Skjold er du, jeg bier paa dit Ord.
<num>115.</num>Vig fra mig, I, som gør ondt, jeg vil holde min Guds Bud.
<num>116.</num>Støt mig efter dit Ord, at jeg maa leve, lad mig ikke beskæmmes i mit Haab!
<num>117.</num>Hold mig oppe, at jeg maa frelses og altid have min Lyst i dine Vedtægter!
<num>118.</num>Du forkaster alle, der farer vild fra dine Vedtægter, thi de higer efter Løgn.
<num>119.</num>For Slagger regner du alle Jordens gudløse, derfor elsker jeg dine Vidnesbyrd.
<num>120.</num>Af Rædsel for dig gyser mit Kød, og jeg frygter for dine Lovbud.
<num>121.</num>Ret og Skel har jeg gjort, giv mig ikke hen til dem, der trænger mig!
<num>122.</num>Gaa i Borgen for din Tjener, lad ikke de frække trænge mig!
<num>123.</num>Mine Øjne vansmægter efter din Frelse og efter dit Retfærds Ord.
<num>124.</num>Gør med din Tjener efter din Miskundhed og lær mig dine Vedtægter!
<num>125.</num>Jeg er din Tjener, giv mig Indsigt, at jeg maa kende dine Vidnesbyrd!
<num>126.</num>Det er Tid for HERREN at gribe ind, de har krænket din Lov.
<num>127.</num>Derfor elsker jeg dine Bud fremfor Guld og Skatte.
<num>128.</num>Derfor følger jeg oprigtigt alle dine Befalinger og hader hver Løgnens Sti.
<num>129.</num>Underfulde er dine Vidnesbyrd, derfor agted min Sjæl paa dem.
<num>130.</num>Tydes dine Ord, saa bringer de Lys, de giver enfoldige Indsigt.
<num>131.</num>Jeg aabned begærligt min Mund, thi min Attraa stod til dine Bud.
<num>132.</num>Vend dig til mig og vær mig naadig, som Ret er for dem, der elsker dit Navn!
<num>133.</num>Lad ved dit Ord mine Skridt blive faste og ingen Uret faa Magten over mig!
<num>134.</num>Udløs mig fra Menneskers Vold, at jeg maa holde dine Befalinger!
<num>135.</num>Lad dit Ansigt lyse over din Tjener og lær mig dine Vedtægter!
<num>136.</num>Vand i Strømme græder mine Øjne, fordi man ej holder din Lov.
<num>137.</num>Du er retfærdig, HERRE, og retvise er dine Lovbud.
<num>138.</num>Du slog dine Vidnesbyrd fast ved Retfærd og Troskab saa saare.
<num>139.</num>Min Nidkærhed har fortæret mig, thi mine Fjender har glemt dine Ord.
<num>140.</num>Dit Ord er fuldkommen rent, din Tjener elsker det.
<num>141.</num>Ringe og ussel er jeg, men dine Befalinger glemte jeg ikke.
<num>142.</num>Din Retfærd er Ret for evigt, din Lov er Sandhed.
<num>143.</num>Trængsel og Angst har ramt mig, men dine Bud er min Lyst.
<num>144.</num>Dine Vidnesbyrd er Ret for evigt, giv mig Indsigt, at jeg maa leve!
<num>145.</num>Jeg raaber af hele mit Hjerte, svar mig, HERRE, jeg agter paa dine Vedtægter.
<num>146.</num>Jeg raaber til dig, o frels mig, at jeg kan holde dine Vidnesbyrd!
<num>147.</num>Aarle raaber jeg til dig om Hjælp, og bier paa dine Ord.
<num>148.</num>Før Nattevagtstimerne vaager mine Øjne for at grunde paa dit Ord.
<num>149.</num>Hør mig efter din Miskundhed, HERRE, hold mig i Live efter dit Lovbud!
<num>150.</num>De, der skændigt forfølger mig, er mig nær, men de er langt fra din Lov.
<num>151.</num>Nær er du, o HERRE, og alle dine Bud er Sandhed.
<num>152.</num>For længst vandt jeg Indsigt af dine Vidnesbyrd, thi du har grundfæstet dem for evigt.
<num>153.</num>Se min Elende og fri mig, thi jeg glemte ikke din Lov.
<num>154.</num>Før min Sag og udløs mig, hold mig i Live efter dit Ord!
<num>155.</num>Frelsen er langt fra de gudløse, thi dine Vedtægter ligger dem ikke, paa Sinde.
<num>156.</num>Din Barmhjertighed er stor, o HERRE, hold mig i Live efter dine Lovbud!
<num>157.</num>Mange forfølger mig og er mig fjendske, fra dine Vidnesbyrd veg jeg ikke.
<num>158.</num>Jeg væmmes ved Synet af troløse, der ikke holder dit Ord.
<num>159.</num>Se til mig, thi jeg elsker dine Befalinger, HERRE, hold mig i Live efter din Miskundhed!
<num>160.</num>Summen af dit Ord er Sandhed, og alt dit retfærdige Lovbud varer evigt.
<num>161.</num>Fyrster forfulgte mig uden Grund, men mit Hjerte frygted dine Ord.
<num>162.</num>Jeg glæder mig over dit Ord som en, der har gjort et vældigt Bytte.
<num>163.</num>Jeg hader og afskyr Løgn, din Lov har jeg derimod kær.
<num>164.</num>Jeg priser dig syv Gange daglig for dine retfærdige Lovbud.
<num>165.</num>Megen Fred har de, der elsker din Lov, og intet bliver til Anstød for dem.
<num>166.</num>Jeg haaber paa din Frelse, HERRE, og jeg har holdt dine Bud.
<num>167.</num>Min Sjæl har holdt dine Vidnesbyrd, jeg har dem saare kære.
<num>168.</num>Jeg holder dine Befalinger og Vidnesbyrd, thi du kender alle mine Veje.
<num>169.</num>Lad min Klage naa frem for dit Aasyn, HERRE, giv mig Indsigt efter dit Ord!
<num>170.</num>Lad min Bøn komme frem for dit Aasyn, frels mig efter dit Ord!
<num>171.</num>Mine Læber skal synge din Pris, thi du lærer mig dine Vedtægter.
<num>172.</num>Min Tunge skal synge om dit Ord, thi alle dine Bud er Retfærd.
<num>173.</num>Lad din Haand være mig til Hjælp, thi jeg valgte dine Befalinger.
<num>174.</num>Jeg længes efter din Frelse, HERRE, og din Lov er min Lyst.
<num>175.</num>Gid min Sjæl maa leve, at den kan prise dig, og lad dine Lovbud være min Hjælp!
<num>176.</num>Farer jeg vild som det tabte Faar, saa opsøg din Tjener, thi jeg glemte ikke dine Bud.
</body>
</poem>

<poem id="bibelsalme120">
<head>
   <title>Salmernes Bog 120</title>
   <toctitle>Salmernes Bog 120</toctitle>
   <indextitle>Salmernes Bog 120</indextitle>
   <firstline>Jeg raabte til HERREN i Nød, og han svarede mig</firstline>
   <quality>korrektur1</quality>
</head>
<body>
<num>1.</num><small><i>Sang til Festrejserne.</i></small><br/> Jeg raabte til HERREN i Nød, og han svarede mig.
<num>2.</num>HERRE, udfri min Sjæl fra Løgnelæber, fra den falske Tunge!
<num>3.</num>Der ramme dig dette og hint, du falske Tunge!
<num>4.</num>Den stærkes Pile er hvæsset ved glødende Gyvel.
<num>5.</num>Ve mig, at jeg maa leve som fremmed i Mesjek, bo iblandt Kedars Telte!
<num>6.</num>Min Sjæl har længe nok boet blandt Folk, som hader Fred.
<num>7.</num>Jeg vil Fred; men taler jeg, vil de Krig!
</body>
</poem>

<poem id="bibelsalme121">
<head>
   <title>Salmernes Bog 121</title>
   <toctitle>Salmernes Bog 121</toctitle>
   <indextitle>Salmernes Bog 121</indextitle>
   <firstline>Jeg løfter mine Øjne til Bjergene: Hvorfra kommer min Hjælp?</firstline>
   <quality>korrektur1</quality>
</head>
<body>
<num>1.</num><small><i>Sang til Festrejserne.</i></small><br/> Jeg løfter mine Øjne til Bjergene: Hvorfra kommer min Hjælp?
<num>2.</num>Fra HERREN kommer min Hjælp, fra Himlens og Jordens Skaber.
<num>3.</num>Din Fod vil han ej lade vakle, ej blunder han, som bevarer dig;
<num>4.</num>nej, han blunder og sover ikke, han, som bevarer Israel.
<num>5.</num>HERREN er den, som bevarer dig, HERREN er din Skygge ved din højre;
<num>6.</num>Solen stikker dig ikke om Dagen, og Maanen ikke om Natten;
<num>7.</num>HERREN bevarer dig mod alt ondt, han bevarer din Sjæl;
<num>8.</num>HERREN bevarer din Udgang og Indgang fra nu og til evig Tid!
</body>
</poem>

<poem id="bibelsalme122">
<head>
   <title>Salmernes Bog 122</title>
   <toctitle>Salmernes Bog 122</toctitle>
   <indextitle>Salmernes Bog 122</indextitle>
   <firstline>Jeg frydede mig, da de sagde til mig</firstline>
   <quality>korrektur1</quality>
</head>
<body>
<num>1.</num><small><i>Sang til Festrejserne.</i></small><br/> Jeg frydede mig, da de sagde til mig: "Vi drager til HERRENs Hus!"
<num>2.</num>Saa staar vore Fødder da i dine Porte, Jerusalem,
<num>3.</num>Jerusalem bygget som Staden, hvor Folket samles;
<num>4.</num>thi did op drager Stammerne, HERRENs Stammer en Vedtægt for Israel om at prise HERRENs Navn.
<num>5.</num>Thi der staar Dommersæder, Sæder for Davids Hus.

<num>6.</num>Bed om Jerusalems Fred! Ro finde de, der elsker dig!
<num>7.</num>Der raade Fred paa din Mur, Tryghed i dine Borge!
<num>8.</num>For Brødres og Frænders Skyld vil jeg ønske dig Fred,
<num>9.</num>for Herren vor Guds Hus's Skyld vil jeg søge dit bedste.
</body>
</poem>

<poem id="bibelsalme123">
<head>
   <title>Salmernes Bog 123</title>
   <toctitle>Salmernes Bog 123</toctitle>
   <indextitle>Salmernes Bog 123</indextitle>
   <firstline>Jeg løfter mine Øjne til dig, som troner i Himlen!</firstline>
   <quality>korrektur1</quality>
</head>
<body>
<num>1.</num><small><i>Sang til Festrejserne.</i></small><br/> Jeg løfter mine Øjne til dig, som troner i Himlen!
<num>2.</num>Som Trælles Øjne følger deres Herres Haand, som en Trælkvindes Øjne følger hendes Frues Haand, saa følger vore Øjne HERREN vor Gud, til han er os naadig.
<num>3.</num>Forbarm dig over os, HERRE, forbarm dig! Thi overmætte er vi af Spot,
<num>4.</num>overmæt er vor Sjæl af de sorgløses Haan, de stoltes Spot!
</body>
</poem>

<poem id="bibelsalme124">
<head>
   <title>Salmernes Bog 124</title>
   <toctitle>Salmernes Bog 124</toctitle>
   <indextitle>Salmernes Bog 124</indextitle>
   <firstline>Havde HERREN ej været med os - saa sige Israel</firstline>
   <quality>korrektur1</quality>
</head>
<body>
<num>1.</num><small><i>Sang til Festrejserne. Af David</i></small><br/> Havde HERREN ej været med os - saa sige Israel -
<num>2.</num>havde Herren ej været med os, da Mennesker rejste sig mod os;
<num>3.</num>saa havde de slugt os levende, da deres Vrede optændtes mod os;
<num>4.</num>saa havde Vandene overskyllet os, en Strøm var gaaet over vor Sjæl,
<num>5.</num>over vor Sjæl var de gaaet, de vilde Vande.
<num>6.</num>Lovet være HERREN, som ej gav os hen, deres Tænder til Rov!
<num>7.</num>Vor Sjæl slap fri som en Fugl at Fuglefængernes Snare, Snaren reves sønder, og vi slap fri.
<num>8.</num>Vor Hjælp er HERRENs Navn, Himlens og Jordens Skaber.
</body>
</poem>

<poem id="bibelsalme125">
<head>
   <title>Salmernes Bog 125</title>
   <toctitle>Salmernes Bog 125</toctitle>
   <indextitle>Salmernes Bog 125</indextitle>
   <firstline>De der stoler paa HERREN, er som Zions Bjerg</firstline>
   <quality>korrektur1</quality>
</head>
<body>
<num>1.</num><small><i>Sang til Festrejserne.</i></small><br/> De der stoler paa HERREN, er som Zions Bjerg, der aldrig i Evighed rokkes.
<num>2.</num>Jerusalem ligger hegnet af Bjerge; og HERREN hegner sit Folk fra nu og til evig Tid:
<num>3.</num>Han lader ej Gudløsheds Herskerstav tynge retfærdiges Lod, at retfærdige ikke skal udrække Haanden til Uret.
<num>4.</num>HERRE, vær god mod de gode, de oprigtige af Hjertet;
<num>5.</num>men dem, der slaar ind paa Krogveje, dem bortdrive HERREN tillige med Udaadsmænd. Fred over Israel!
</body>
</poem>

<poem id="bibelsalme126">
<head>
   <title>Salmernes Bog 126</title>
   <toctitle>Salmernes Bog 126</toctitle>
   <indextitle>Salmernes Bog 126</indextitle>
   <firstline>Da HERREN hjemførte Zions Fanger, var vi som drømmende</firstline>
   <quality>korrektur1</quality>
</head>
<body>
<num>1.</num><small><i>Sang til Festrejserne.</i></small><br/> Da HERREN hjemførte Zions Fanger, var vi som drømmende;
<num>2.</num>da fyldtes vor Mund med Latter, vor Tunge med Frydesang; da hed det blandt Folkene: "HERREN har gjort store Ting imod dem!"
<num>3.</num>HERREN har gjort store Ting imod os, og vi blev glade.
<num>4.</num>Vend, o Herre, vort Fangenskab, som Sydlandets Strømme!
<num>5.</num>De; som saar med Graad, skal høste med Frydesang;
<num>6.</num>de gaar deres Gang med Graad, naar de udstrør Sæden, med Frydesang kommer de hjem, bærende deres Neg.
</body>
</poem>

<poem id="bibelsalme127">
<head>
   <title>Salmernes Bog 127</title>
   <toctitle>Salmernes Bog 127</toctitle>
   <indextitle>Salmernes Bog 127</indextitle>
   <firstline>Dersom HERREN ikke bygger Huset, er Bygmestrenes Møje forgæves</firstline>
   <quality>korrektur1</quality>
</head>
<body>
<num>1.</num><small><i>Sang til Festrejserne. Af Salamo.</i></small><br/> Dersom HERREN ikke bygger Huset, er Bygmestrenes Møje forgæves, dersom HERREN ikke vogter Byen, vaager Vægteren forgæves.
<num>2.</num>Det er forgæves, I staar aarle op og gaar sent til Ro, ædende Sliddets Brød; alt sligt vil han give sin Ven i Søvne.
<num>3.</num>Se, Sønner er HERRENs Gave, Livsens Frugt er en Løn.
<num>4.</num>Som Pile i Krigerens Haand er Sønner, man faar i sin Ungdom.
<num>5.</num>Salig den Mand, som fylder sit Kogger med dem; han beskæmmes ej, naar han taler med Fjender i Porten.
</body>
</poem>

<poem id="bibelsalme128">
<head>
   <title>Salmernes Bog 128</title>
   <toctitle>Salmernes Bog 128</toctitle>
   <indextitle>Salmernes Bog 128</indextitle>
   <firstline>Salig enhver, som frygter Herren og gaar paa hans Veje!</firstline>
   <quality>korrektur1</quality>
</head>
<body>
<num>1.</num><small><i>Sang til Festrejserne.</i></small><br/> Salig enhver, som frygter Herren og gaar paa hans Veje!
<num>2.</num>Dit Arbejdes Frugt skal du nyde, salig er du, det gaar dig vel!
<num>3.</num>Som en frugtbar Vinranke er din Hustru inde i dit Hus, som Oliekviste er dine Sønner rundt om dit Bord.
<num>4.</num>Se, saa velsignes den Mand, der frygter HERREN.

<num>5.</num>HERREN velsigne dig fra Zion, at du maa se Jerusalems Lykke alle dit Livs Dage
<num>6.</num>og se dine Sønners Sønner! Fred over Israel!
</body>
</poem>

<poem id="bibelsalme129">
<head>
   <title>Salmernes Bog 129</title>
   <toctitle>Salmernes Bog 129</toctitle>
   <indextitle>Salmernes Bog 129</indextitle>
   <firstline>De trængte mig haardt fra min Ungdom - saa sige Israel</firstline>
   <notes> <note>Rettet 31-4-2001.</note>
   </notes>
   <quality>korrektur1</quality>
</head>
<body>
<num>1.</num><small><i>Sang til Festrejserne.</i></small>
<num>2.</num>De trængte mig haardt fra min Ungdom - saa sige Israel - de trængte mig haardt fra min Ungdom, men kued mig ikke.
<num>3.</num>Plovmænd pløjed min Ryg, trak lange Furer;
<num>4.</num>retfærdig er HERREN, han overskar de gudløses Reb.

<num>5.</num>Alle, som hader Zion, skal vige med Skam,
<num>6.</num>blive som Græs paa Tage, der visner, førend det skyder Straa,
<num>7.</num>og ikke fylder Høstkarlens Haand og Opbinderens Favn;
<num>8.</num>Folk, som gaar forbi, siger ikke: "HERRENs Velsignelse over eder! Vi velsigner eder i HERRENs Navn!"
</body>
</poem>

<poem id="bibelsalme130">
<head>
   <title>Salmernes Bog 130</title>
   <toctitle>Salmernes Bog 130</toctitle>
   <indextitle>Salmernes Bog 130</indextitle>
   <firstline>Fra det dybe raaber jeg til dig, HERRE</firstline>
   <notes> <note>Rettet 31-4-2001.</note>
   </notes>
   <quality>korrektur1</quality>
</head>
<body>
<num>1.</num><small><i>Sang til Festrejserne.</i></small><br/> Fra det dybe raaber jeg til dig, HERRE,
<num>2.</num>o Herre hør min Røst! Lad dine Ører lytte til min tryglende Røst!
<num>3.</num>Tog du Vare, HERRE, paa Misgerninger, Herre, hvo kunde da bestaa?
<num>4.</num>Men hos dig er der Syndsforladelse, at du maa frygtes.
<num>5.</num>Jeg haaber paa HERREN, min Sjæl haaber paa hans Ord,
<num>6.</num>paa Herren bier min Sjæl mer end Vægter paa Morgen, Vægter paa Morgen.

<num>7.</num>Israel, bi paa HERREN! Thi hos HERREN er Miskundhed, hos ham er Forløsning i Overflod.
<num>8.</num>Og han vil forløse Israel fra alle dets Misgerninger,
</body>
</poem>

<poem id="bibelsalme131">
<head>
   <title>Salmernes Bog 131</title>
   <toctitle>Salmernes Bog 131</toctitle>
   <indextitle>Salmernes Bog 131</indextitle>
   <firstline>Herre, mit Hjerte er ikke hovmodigt, mine Øjne er ikke stolte</firstline>
   <quality>korrektur1</quality>
</head>
<body>
<num>1.</num><small><i>Sang til Festrejserne.</i></small><br/> Herre, mit Hjerte er ikke hovmodigt, mine Øjne er ikke stolte, jeg sysler ikke med store Ting, med Ting, der er mig for høje.
<num>2.</num>Nej, jeg har lullet og tysset min Sjæl; som afvant Barn hos sin Moder har min Sjæl det hos HERREN.
<num>3.</num>Israel, bi paa HERREN fra nu og til evig Tid!
</body>
</poem>

<poem id="bibelsalme132">
<head>
   <title>Salmernes Bog 132</title>
   <toctitle>Salmernes Bog 132</toctitle>
   <indextitle>Salmernes Bog 132</indextitle>
   <firstline>HERRE, kom David i Hu for al hans Møje</firstline>
   <quality>korrektur1</quality>
</head>
<body>
<num>1.</num><small><i>Sang til Festrejserne.</i></small><br/> HERRE, kom David i Hu for al hans Møje,
<num>2.</num>hvorledes han tilsvor HERREN, gav Jakobs Vældige et Løfte:
<num>3.</num>"Jeg træder ej ind i mit Huses Telt, jeg stiger ej op paa mit Leje,
<num>4.</num>under ikke mine Øjne Søvn, ikke mine Øjenlaag Hvile,
<num>5.</num>før jeg har fundet HERREN et Sted, Jakobs Vældige en Bolig!"
<num>6.</num>"Se, i Efrata hørte vi om den, fandt den paa Ja'ars Mark;
<num>7.</num>lad os gaa hen til hans Bolig, tilbede ved hans Fødders Skammel!"
<num>8.</num>HERRE, bryd op til dit Hvilested, du og din Vældes Ark!
<num>9.</num>Dine Præster være klædte i Retfærd, dine fromme synge med Fryd!
<num>10.</num>For din Tjener Davids Skyld afvise du ikke din Salvede!"

<num>11.</num>HERREN tilsvor David et troværdigt, usvigeligt Løfte: "Af din Livsens Frugt vil jeg sætte Konger paa din Trone.
<num>12.</num>Saafremt dine Sønner holder min Pagt og mit Vidnesbyrd, som jeg lærer dem, skal ogsaa deres Sønner sidde evindelig paa din Trone!
<num>13.</num>Thi HERREN har udvalgt Zion, ønsket sig det til Bolig:
<num>14.</num>Her er for evigt mit Hvilested, her vil jeg bo, thi det har jeg ønsket.
<num>15.</num>Dets Føde velsigner jeg, dets fattige mætter jeg med Brød,
<num>16.</num>dets Præster klæder jeg i Frelse, dets fromme skal synge med Fryd.
<num>17.</num>Der lader jeg Horn vokse frem for David, sikrer min Salvede Lampe.
<num>18.</num>Jeg klæder hans Fjender i Skam, men paa ham skal Kronen straale!"
</body>
</poem>

<poem id="bibelsalme133">
<head>
   <title>Salmernes Bog 133</title>
   <toctitle>Salmernes Bog 133</toctitle>
   <indextitle>Salmernes Bog 133</indextitle>
   <firstline>Se, hvor godt og lifligt er det, naar Brødre bor tilsammen</firstline>
   <quality>korrektur1</quality>
</head>
<body>
<num>1.</num><small><i>Sang til Festrejserne. Af David.</i></small><br/> Se, hvor godt og lifligt er det, naar Brødre bor tilsammen:
<num>2.</num>som kostelig Olie, der flyder fra Hovedet ned over Skægget, Arons Skæg, der bølger ned over Kjortelens Halslinning,
<num>3.</num>som Hermons Dug, der falder paa Zions Bjerge. Thi der skikker HERREN Velsignelse ned, Liv til evig Tid.
</body>
</poem>

<poem id="bibelsalme134">
<head>
   <title>Salmernes Bog 134</title>
   <toctitle>Salmernes Bog 134</toctitle>
   <indextitle>Salmernes Bog 134</indextitle>
   <firstline>Op og lov nu HERREN, alle HERRENs</firstline>
   <quality>korrektur1</quality>
</head>
<body>
<num>1.</num><small><i>Sang til Festrejserne.</i></small><br/> Op og lov nu HERREN, alle HERRENs Tjenere, som staar i HERRENs Hus ved Nattetide!
<num>2.</num>Løft eders Hænder mod Helligdommen og lov HERREN!
<num>3.</num>HERREN velsigne dig fra Zion, han, som skabte Himmel og Jord.
</body>
</poem>

<poem id="bibelsalme135">
<head>
   <title>Salmernes Bog 135</title>
   <toctitle>Salmernes Bog 135</toctitle>
   <indextitle>Salmernes Bog 135</indextitle>
   <firstline>Halleluja! Pris Herrens Navn, pris det, I HERRENs Tjenere</firstline>
   <notes> <note>Rettet 31-4-2001.</note>
   </notes>
   <quality>korrektur1</quality>
</head>
<body>
<num>1.</num>Halleluja! Pris Herrens Navn, pris det, I HERRENs Tjenere,
<num>2.</num>som staar i HERRENs Hus, i vor Guds Huses Forgaarde!
<num>3.</num>Pris HERREN, thi god er HERREN, lovsyng hans Navn, thi lifligt er det.
<num>4.</num>Thi HERREN udvalgte Jakob, Israel til sin Ejendom.
<num>5.</num>Ja, jeg ved, at HERREN er stor, vor Herre er større end alle Guder.

<num>6.</num>HERREN gør alt, hvad han vil, i Himlene og paa Jorden, i Have og alle Verdensdyb.
<num>7.</num>Han lader Skyer stige op fra Jordens Ende, faar Lynene til at give Regn, sender Stormen ud fra sine Forraadskamre;

<num>8.</num>han, som slog Ægyptens førstefødte, baade Mennesker og Kvæg,
<num>9.</num>og sendte Tegn og Undere i din Midte, Ægypten, mod Farao og alle hans Folk;
<num>10.</num>han, som fældede store Folk og vog saa mægtige Konger,
<num>11.</num>Amoriternes Konge Sihon og Basans Konge Og, og alle Kana'ans Riger
<num>12.</num>og gav deres Land i Eje, i Eje til Israel, hans Folk.
<num>13.</num>HERRE, dit Navn er evigt, din Ihukommelse, HERRE, fra Slægt til Slægt,
<num>14.</num>thi Ret skaffer HERREN sit Folk og ynkes over sine Tjenere.

<num>15.</num>Folkenes Billeder er Sølv og Guld, Værk af Menneskehænder;
<num>16.</num>de har Mund, men taler ikke, Øjne, men ser dog ej;
<num>17.</num>de har Ører, men hører ikke, ej heller er der Aande i deres Mund.
<num>18.</num>Som dem skal de, der laved dem, blive, enhver, som stoler paa dem.
<num>19.</num>Lov HERREN, Israels Hus, lov HERREN, Arons Hus,
<num>20.</num>lov HERREN, Levis Hus, lov HERREN, I, som frygter HERREN!
<num>21.</num>Fra Zion være HERREN lovet, han, som bor i Jerusalem!
</body>
</poem>

<poem id="bibelsalme136">
<head>
   <title>Salmernes Bog 136</title>
   <toctitle>Salmernes Bog 136</toctitle>
   <indextitle>Salmernes Bog 136</indextitle>
   <firstline>Halleluja! Tak HERREN, thi han er god</firstline>
   <notes> <note>Rettet 31-4-2001.</note>
   </notes>
   <quality>korrektur1</quality>
</head>
<body>
<num>1.</num>Halleluja! Tak HERREN, thi han er god; thi hans Miskundhed varer evindelig!
<num>2.</num>Tak Gudernes Gud; thi hans Miskundhed varer evindelig!
<num>3.</num>Tak Herrenres Herre; thi hans Miskundhed varer evindelig!
<num>4.</num>Han, der ene gør store Undere; thi hans Miskundhed varer evindelig!
<num>5.</num>Som skabte Himlen med Indsigt; thi hans Miskundhed varer evindelig!
<num>6.</num>Som bredte Jorden paa Vandet; thi hans Miskundhed varer evindelig!
<num>7.</num>Som skabte de store Lys; thi hans Miskundhed varer evindelig!
<num>8.</num>Sol til at raade om Dagen; thi hans Miskundhed varer evindelig!
<num>9.</num>Maane og Stjerner til at raade om Natten; thi hans Miskundhed varer evindelig!
<num>10.</num>Som slog Ægyptens førstefødte; thi hans Miskundhed varer evindelig!
<num>11.</num>Og førte Israel ud derfra; thi hans Miskundhed varer evindelig!
<num>12.</num>Med stærk 'Haand og udstrakt Arm; thi hans Miskundhed varer evindelig!
<num>13.</num>Som kløved det røde Hav; thi hans Miskundhed varer evindelig!
<num>14.</num>Og førte Israel midt igennem det; thi hans Miskundhed varer evindelig!
<num>15.</num>Som drev Farao og hans Hær i det røde Hav thi hans Miskundhed varer evindelig!
<num>16.</num>Som førte sit Folk i Ørkenen; thi hans Miskundhed varer evindelig!
<num>17.</num>Som fældede store Konger; thi hans Miskundhed varer evindelig!
<num>18.</num>Og vog saa vældige Konger; thi hans Miskundhed varer evindelig!
<num>19.</num>Amoriternes Konge Sihon, thi hans Miskundhed varer evindelig!
<num>20.</num>Og Basans Konge Og thi hans Miskundhed varer evindelig!
<num>21.</num>Og gav deres Land i Eje; thi hans Miskundhed varer evindelig!
<num>22.</num>I Eje til hans Tjener Israel; thi hans Miskundhed varer evindelig!
<num>23.</num>Som kom os i Hu i vor Ringhed; thi hans Miskundhed varer evindelig!
<num>24.</num>Og friede os fra vore Fjender; thi hans Miskundhed varer evindelig!
<num>25.</num>Som giver alt Kød Føde; thi hans Miskundhed varer evindelig!
<num>26.</num>Tak Himlenes Gud; thi hans Miskundhed varer evindelig!
</body>
</poem>

<poem id="bibelsalme137">
<head>
   <title>Salmernes Bog 137</title>
   <toctitle>Salmernes Bog 137</toctitle>
   <indextitle>Salmernes Bog 137</indextitle>
   <firstline>Ved Babels Floder, der sad vi og græd, naar Zion randt os i Hu</firstline>
   <quality>korrektur1</quality>
</head>
<body>
<num>1.</num>Ved Babels Floder, der sad vi og græd, naar Zion randt os i Hu.
<num>2.</num>Vi hængte vore Harper i Landets Pile.
<num>3.</num>Thi de, der havde bortført os, bad os synge, vore Bødler bad os være glade: "Syng os af Zions Sange!"
<num>4.</num>Hvor kan vi synge HERRENs Sange paa fremmed Grund?
<num>5.</num>Jerusalem, glemmer jeg dig, da visne min højre!
<num>6.</num>Min Tunge hænge ved Ganen, om ikke jeg ihukommer dig, om ikke jeg sætter Jerusalem over min højeste Glæde!

<num>7.</num>HERRE, ihukom Edoms Sønner for Jerusalems Dag, at de raabte: "Nedbryd, nedbryd lige til Grunden!"
<num>8.</num>Du Babels Datter, du Ødelægger! Salig den, der gengælder dig, hvad du gjorde imod os!
<num>9.</num>Salig den, der griber dine spæde og knuser dem mod Klippen!
</body>
</poem>

<poem id="bibelsalme138">
<head>
   <title>Salmernes Bog 138</title>
   <toctitle>Salmernes Bog 138</toctitle>
   <indextitle>Salmernes Bog 138</indextitle>
   <firstline>Jeg vil prise dig HERRE, af hele mit Hjerte, lovsynge dig for Guderne</firstline>
   <notes> <note>Rettet 31-4-2001.</note>
   </notes>
   <quality>korrektur1</quality>
</head>
<body>
<num>1.</num><small><i>Af David.</i></small><br/> Jeg vil prise dig HERRE, af hele mit Hjerte, lovsynge dig for Guderne;
<num>2.</num>jeg vil tilbede, vendt mod dit hellige Tempel, og mere end alt vil jeg prise dit Navn for din Miskundheds og Trofastheds Skyld; thi du har herliggjort dit Ord.
<num>3.</num>Den Dag jeg raabte, svared du mig, du gav mig Mod, i min Sjæl kom Styrke.
<num>4.</num>Alle Jordens Konger skal prise dig, HERRE, naar de hører din Munds Ord,
<num>5.</num>og synge om HERRENs Veje; thi stor er HERRENs Ære,
<num>6.</num>thi HERREN er ophøjet, ser til den ringe, han kender den stolte i Frastand.
<num>7.</num>Gaar jeg i Trængsel, du værger mig Livet, mod Fjendernes Vrede udrækker du Haanden, din højre bringer mig Frelse.
<num>8.</num>HERREN vil føre det igennem for mig, din Miskundhed, HERRE, varer evindelig. Opgiv ej dine Hænders Værk!
</body>
</poem>

<poem id="bibelsalme139">
<head>
   <title>Salmernes Bog 139</title>
   <toctitle>Salmernes Bog 139</toctitle>
   <indextitle>Salmernes Bog 139</indextitle>
   <firstline>HERRE, du ransager mig og kender mig!</firstline>
   <notes> <note>Rettet 31-4-2001.</note>
   </notes>
   <quality>korrektur1</quality>
</head>
<body>
<num>1.</num><small><i>Til Sangmesteren. Af David. En Salme.</i></small><br/> HERRE, du ransager mig og kender mig!
<num>2.</num>Du ved, naar jeg sidder, og naar jeg staar op, du fatter min Tanke i Frastand,
<num>3.</num>du har Rede paa, hvor jeg gaar eller ligger, og alle mine Veje kender du grant.
<num>4.</num>Thi før Ordet er til paa min Tunge, se, da ved du det, HERRE, til fulde.
<num>5.</num>Bagfra og forfra omslutter du mig, du lægger din Haand paa mig.
<num>6.</num>At fatte det er mig for underfuldt, for højt, jeg evner det ikke!
<num>7.</num>Hvorhen skal jeg gaa for din Aand, og hvor skal jeg fly for dit Aasyn?
<num>8.</num>Farer jeg op til Himlen, da er du der, reder jeg Leje i Dødsriget, saa er du der;
<num>9.</num>tager jeg Morgenrødens Vinger, fæster jeg Bo, hvor Havet ender,
<num>10.</num>da vil din Haand ogsaa lede mig der, din højre holde mig fast!

<num>11.</num>Og siger jeg: "Mørket skal skjule mig, Lyset blive Nat omkring mig!"
<num>12.</num>saa er Mørket ej mørkt for dig, og Natten er klar som Dagen, Mørket er som Lyset.

<num>13.</num>Thi du har dannet mine Nyrer, vævet mig i Moders Liv.
<num>14.</num>Jeg vil takke dig, fordi jeg er underfuldt skabt; underfulde er dine Gerninger, det kender min Sjæl til fulde.
<num>15.</num>Mine Ben var ikke skjult for dig, da jeg blev skabt i Løndom, virket i Jordens Dyb;
<num>16.</num>som Foster saa dine Øjne mig, i din Bog var de alle skrevet, Dagene var bestemt, før en eneste af dem var kommet.
<num>17.</num>Hvor kostelige er dine Tanker mig, Gud, hvor stor er dog deres Sum!
<num>18.</num>Tæller jeg dem, er de flere end Sandet, jeg vaagner - og end er jeg hos dig.

<num>19.</num>Vilde du dog dræbe de gudløse, Gud, maatte Blodets Mænd vige fra mig,
<num>20.</num>de, som taler om dig paa Skrømt og sværger falsk ved dit Navn.
<num>21.</num>Jeg hader jo dem, der hader dig, HERRE, og væmmes ved dem, der staar dig imod;
<num>22.</num>med fuldt Had hader jeg dem, de er ogsaa mine Fjender.
<num>23.</num>Ransag mig, Gud, og kend mit Hjerte, prøv mig og kend mine Tanker!
<num>24.</num>Se, om jeg er paa Smertens Vej, og led mig paa Evigheds Vej!
</body>
</poem>

<poem id="bibelsalme140">
<head>
   <title>Salmernes Bog 140</title>
   <toctitle>Salmernes Bog 140</toctitle>
   <indextitle>Salmernes Bog 140</indextitle>
   <firstline>Red mig, HERRE, fra onde Mennesker</firstline>
   <quality>korrektur1</quality>
</head>
<body>
<num>1.</num><small><i>Til Sangmesteren. En Salme af David.</i></small>
<num>2.</num>Red mig, HERRE, fra onde Mennesker, vær mig et Værn mod Voldsmænd,
<num>3.</num>der pønser paa ondt i Hjertet og daglig ægger til Strid.
<num>4.</num>De hvæsser Tungen som Slanger, har Øglegift under deres Læber. - Sela.
<num>5.</num>Vogt mig, HERRE, for gudløses Haand, vær mig et Værn mod Voldsmænd, som pønser paa at bringe mig til Fald.
<num>6.</num>Hovmodige lægger Snarer og Strikker for mig, breder et Net for min Fod, lægger Fælder for mig ved Vejen. - Sela.
<num>7.</num>Jeg siger til HERREN: Du er min Gud, HERRE, lyt til min tryglende Røst!
<num>8.</num>HERRE, Herre, min Frelses Styrke, du skærmer mit Hoved paa Stridens Dag.
<num>9.</num>Opfyld ej, HERRE, den gudløses Ønsker, lad ikke hans Raad have Fremgang!
<num>10.</num>Lad dem ikke løfte Hovedet mod mig, lad deres Trusler ramme dem selv!
<num>11.</num>Det regne paa dem med gloende Kul, styrt dem i Dybet, ej staa de op!
<num>12.</num>Lad ikke Bagtaleren holde sig i Landet, ondt ramme Voldsmanden Slag i Slag!
<num>13.</num>Jeg ved, at HERREN vil føre de armes Sag og skaffe de fattige Ret.
<num>14.</num>For vist skal retfærdige prise dit Navn, oprigtige bo for dit Aasyn.
</body>
</poem>

<poem id="bibelsalme141">
<head>
   <title>Salmernes Bog 141</title>
   <toctitle>Salmernes Bog 141</toctitle>
   <indextitle>Salmernes Bog 141</indextitle>
   <firstline>HERRE, jeg raaber til dig, il mig til Hjælp</firstline>
   <quality>korrektur1</quality>
</head>
<body>
<num>1.</num><small><i>En Salme af David.</i></small><br/> HERRE, jeg raaber til dig, il mig til Hjælp, hør min Røst, naar jeg raaber til dig;
<num>2.</num>som Røgoffer gælde for dig min Bøn, mine løftede Hænder som Aftenoffer!
<num>3.</num>HERRE, sæt Vagt ved min Mund, vogt mine Læbers Dør!
<num>4.</num>Bøj ikke mit Hjerte til ondt, til at gøre gudløs Gerning sammen med Udaadsmænd; deres lækre Mad vil jeg ikke smage.
<num>5.</num>Slaar en retfærdig mig, saa er det Kærlighed; revser han mig, er det Olie for Hovedet, ej skal mit Hoved vise det fra sig, end sætter jeg min Bøn imod deres Ondskab.

<num>6.</num>Ned ad Klippens Skrænter skal Dommerne hos dem styrtes, og de skal høre, at mine Ord er liflige.
<num>7.</num>Som naar man pløjer Jorden i Furer, spredes vore Ben ved Dødsrigets Gab.
<num>8.</num>Dog, mine Øjne er rettet paa dig, o HERRE, Herre, paa dig forlader jeg mig, giv ikke mit Liv til Pris!
<num>9.</num>Vogt mig for Fælden, de stiller for mig, og Udaadsmændenes Snarer;
<num>10.</num>lad de gudløse falde i egne Gram, medens jeg gaar uskadt videre.
</body>
</poem>

<poem id="bibelsalme142">
<head>
   <title>Salmernes Bog 142</title>
   <toctitle>Salmernes Bog 142</toctitle>
   <indextitle>Salmernes Bog 142</indextitle>
   <firstline>Jeg løfter min Røst og raaber til Herren</firstline>
   <quality>korrektur1</quality>
</head>
<body>
<num>1.</num><small><i>En Maskil af David, da han var i Hulen. En Bøn.</i></small>
<num>2.</num>Jeg løfter min Røst og raaber til Herren, jeg løfter min Røst og trygler HERREN,
<num>3.</num>udøser min Klage for ham, udtaler min Nød for ham.
<num>4.</num>Naar Aanden vansmægter i mig, kender du dog min Sti. Paa Vejen, ad hvilken jeg vandrer, lægger de Snarer for mig.
<num>5.</num>Jeg skuer til højre og spejder, men ingen vil kendes ved mig, afskaaret er mig hver Tilflugt, ingen bryder sig om min Sjæl.
<num>6.</num>HERRE, jeg raaber til dig og siger: Du er min Tilflugt, min Del i de levendes Land!
<num>7.</num>Lyt til mit Klageraab, thi jeg er saare ringe, frels mig fra dem, der forfølger mig, de er for stærke for mig;
<num>8.</num>udfri min Sjæl af dens Fængsel, at jeg kan prise dit Navn! De retfærdige venter i Spænding paa at du tager dig af mig.
</body>
</poem>

<poem id="bibelsalme143">
<head>
   <title>Salmernes Bog 143</title>
   <toctitle>Salmernes Bog 143</toctitle>
   <indextitle>Salmernes Bog 143</indextitle>
   <firstline>HERRE, hør min Bøn og lyt til min Tryglen</firstline>
   <quality>korrektur1</quality>
</head>
<body>
<num>1.</num><small><i>En Samle af David.</i></small><br/> HERRE, hør min Bøn og lyt til min Tryglen, bønhør mig i din Trofasthed, i din Retfærd,
<num>2.</num>gaa ikke i Rette med din Tjener, thi for dig er ingen, som lever, retfærdig!
<num>3.</num>Thi Fjender forfølger min Sjæl, de træder mit Liv i Støvet, lader mig bo i Mørke som de, der for længst er døde.
<num>4.</num>Aanden hensygner i mig, mit Hjerte stivner i Brystet.
<num>5.</num>Jeg kommer fordums Dage i Hu, tænker paa alle dine Gerninger, grunder paa dine Hænders Værk.
<num>6.</num>Jeg udbreder Hænderne mod dig, som et tørstigt Land saa længes min Sjæl efter dig. - Sela.
<num>7.</num>Skynd dig at svare mig, HERRE, min Aand svinder hen; skjul ikke dit Aasyn for mig, saa jeg bliver som de, der synker i Graven.
<num>8.</num>Lad mig aarle høre din Miskundhed, thi jeg stoler paa dig. Lær mig den Vej, jeg skal gaa, thi jeg løfter min Sjæl til dig.
<num>9.</num>Fri mig fra mine Fjender, HERRE, til dig flyr jeg hen;
<num>10.</num>lær mig at gøre din Vilje, thi du er min Gud, mig føre din gode Aand ad den jævne Vej!
<num>11.</num>For dit Navns Skyld, HERRE, holde du mig i Live, udfri i din Retfærd min Sjæl af Trængsel,
<num>12.</num>udslet i din Miskundhed mine Fjender, tilintetgør alle, som trænger min Sjæl! Thi jeg er din Tjener.
</body>
</poem>

<poem id="bibelsalme144">
<head>
   <title>Salmernes Bog 144</title>
   <toctitle>Salmernes Bog 144</toctitle>
   <indextitle>Salmernes Bog 144</indextitle>
   <firstline>Lovet være HERREN, min Klippe</firstline>
   <notes> <note>Rettet 31-4-2001.</note>
   </notes>
   <quality>korrektur1</quality>
</head>
<body>
<num>1.</num><small><i>Af David.</i></small><br/> Lovet være HERREN, min Klippe, som oplærer mine Hænder til Strid, mine Fingre til Krig,
<num>2.</num>min Miskundhed og min Fæstning, min Klippeborg, min Frelser, mit Skjold og den, jeg lider paa, som underlægger mig Folkeslag!
<num>3.</num>HERRE, hvad er et Menneske, at du kendes ved det, et Menneskebarn, at du agter paa ham?
<num>4.</num>Mennesket er som et Aandepust, dets Dage som svindende Skygge.
<num>5.</num>HERRE, sænk din Himmel, stig ned og rør ved Bjergene, saa at de ryger;
<num>6.</num>slyng Lynene ud og adsplit Fjenderne, send dine Pile og indjag dem Rædsel;
<num>7.</num>udræk din Haand fra det høje, fri og frels mig fra store Vande,
<num>8.</num>fra fremmedes Haand, de, hvis Mund taler Løgn, hvis højre er Løgnehaand.
<num>9.</num>Gud, jeg vil synge dig en ny Sang, lege for dig paa tistrenget Harpe,
<num>10.</num>du, som giver Konger Sejr og udfrier David, din Tjener.
<num>11.</num>Fri mig fra det onde Sværd, frels mig fra fremmedes Haand, de, hvis Mund taler Løgn, hvis højre er Løgnehaand.

<num>12.</num>I Ungdommen er vore Sønner som højvoksne Planter, vore Døtre er som Søjler, udhugget i Tempelstil;
<num>13.</num>vore Forraadskamre er fulde, de yder Forraad paa Forraad, vore Hjorde føder Tusinder, Titusinder paa vore Marker,
<num>14.</num>fede er vore Okser; intet Murbrud, ingen Udvandring, ingen Skrigen paa Torvene.
<num>15.</num>Saligt det Folk, der er saaledes stedt, saligt det Folk, hvis Gud er HERREN!
</body>
</poem>

<poem id="bibelsalme145">
<head>
   <title>Salmernes Bog 145</title>
   <toctitle>Salmernes Bog 145</toctitle>
   <indextitle>Salmernes Bog 145</indextitle>
   <firstline>Jeg vil ophøje dig, min Gud, min Konge</firstline>
   <quality>korrektur1</quality>
</head>
<body>
<num>1.</num><small><i>En Lovsang af David.</i></small><br/> Jeg vil ophøje dig, min Gud, min Konge, evigt og alt love dit Navn.
<num>2.</num>Jeg vil love dig Dag efter Dag, evigt og altid prise dit Navn.
<num>3.</num>Stor og højlovet er HERREN, hans Storhed kan ikke ransages.
<num>4.</num>Slægt efter Slægt lovpriser dine Værker, forkynder dine vældige Gerninger.
<num>5.</num>De taler om din Højheds herlige Glans, jeg vil synge om dine Undere;
<num>6.</num>de taler om dine ræddelige Gerningers Vælde, om din Storhed vil jeg vidne;
<num>7.</num>de udbreder din rige Miskundheds Ry og synger med Fryd om din Retfærd.
<num>8.</num>Naadig og barmhjertig er HERREN, langmodig og rig paa Miskundhed.
<num>9.</num>God er HERREN mod alle, hans Barmhjertighed er over alle hans Værker.
<num>10.</num>Dine Værker takker dig alle, HERRE, og dine fromme lover dig.
<num>11.</num>De forkynder dit Riges Ære og taler om din Vælde
<num>12.</num>for at kundgøre Menneskenes Børn din Vælde, dit Riges straalende Herlighed.
<num>13.</num>Dit Rige staar i al Evighed, dit Herredømme varer fra Slægt til Slægt. (Trofast er HERREN i alle sine Ord og miskundelig i alle sine Gerninger).
<num>14.</num>HERREN støtter alle, der falder, og rejser alle bøjede.
<num>15.</num>Alles Øjne bier paa dig, du giver dem Føden i rette Tid;
<num>16.</num>du aabner din Haand og mætter alt, hvad der lever, med hvad det ønsker.
<num>17.</num>Retfærdig er HERREN paa alle sine Veje, miskundelig i alle sine Gerninger.
<num>18.</num>Nær er HERREN hos alle, som kalder, hos alle, som kalder paa ham i Sandhed.
<num>19.</num>Han gør, hvad de, der frygter ham, ønsker, hører deres Raab og frelser dem,
<num>20.</num>HERREN vogter alle, der elsker ham, men alle de gudløse sletter han ud.
<num>21.</num>Min Mund skal udsige HERRENs Pris, alt Kød skal love hans hellige Navn evigt og altid.
</body>
</poem>

<poem id="bibelsalme146">
<head>
   <title>Salmernes Bog 146</title>
   <toctitle>Salmernes Bog 146</toctitle>
   <indextitle>Salmernes Bog 146</indextitle>
   <firstline>Halleluja! Pris HERREN, min Sjæl!</firstline>
   <notes> <note>Rettet 31-4-2001.</note>
   </notes>
   <quality>korrektur1</quality>
</head>
<body>
<num>1.</num>Halleluja! Pris HERREN, min Sjæl!
<num>2.</num>Jeg vil prise HERREN hele mit Liv, lovsynge min Gud, saa længe jeg lever.
<num>3.</num>Sæt ikke eders Lid til Fyrster, til et Menneskebarn, der ikke kan hjælpe!
<num>4.</num>Hans Aand gaar bort, han bliver til Jord igen, hans Raad er bristet samme Dag.
<num>5.</num>Salig den, hvis Hjælp er Jakobs Gud, hvis Haab staar til HERREN hans Gud,
<num>6.</num>som skabte Himmel og Jord, Havet og alt, hvad de rummer, som evigt bevarer sin Trofasthed
<num>7.</num>og skaffer de undertrykte Ret, som giver de sultne Brød!  HERREN løser de fangne,
<num>8.</num>HERREN aabner de blindes Øjne, HERREN rejser de bøjede, HERREN elsker de retfærdige,
<num>9.</num>HERREN vogter de fremmede, opholder faderløse og Enker, men gudløses Vej gør han kroget.
<num>10.</num>HERREN er Konge for evigt, din Gud, o Zion, fra Slægt til Slægt. Halleluja!
</body>
</poem>

<poem id="bibelsalme147">
<head>
   <title>Salmernes Bog 147</title>
   <toctitle>Salmernes Bog 147</toctitle>
   <indextitle>Salmernes Bog 147</indextitle>
   <firstline>Halleluja! Ja, det er godt at lovsynge vor Gud</firstline>
   <quality>korrektur1</quality>
</head>
<body>
<num>1.</num>Halleluja! Ja, det er godt at lovsynge vor Gud, ja, det er lifligt, Lovsang sømmer sig.
<num>2.</num>Herren bygger Jerusalem, han samler de spredte af Israel,
<num>3.</num>han læger dem, hvis Hjerte er sønderknust, og forbinder deres Saar;
<num>4.</num>han fastsætter Stjernernes Tal og giver dem alle Navn.
<num>5.</num>Vor Herre er stor og vældig, hans Indsigt er uden Maal;
<num>6.</num>HERREN holder de ydmyge oppe, til Jorden bøjer han gudløse.
<num>7.</num>Syng for HERREN med Tak, leg for vor Gud paa Citer!
<num>8.</num>Han dækker Himlen med Skyer, sørger for Regn til Jorden, lader Græs spire frem paa Bjergene og Urter til Menneskers Brug;
<num>9.</num>Føde giver han Kvæget og Ravneunger, som skriger;
<num>10.</num>hans Hu staar ikke til stærke Heste, han har ikke Behag i rapfodet Mand;
<num>11.</num>HERREN har Behag i dem, der frygter ham, dem, der bier paa hans Miskundhed.

<num>12.</num>Lovpris HERREN, Jerusalem, pris, o Zion, din Gud!
<num>13.</num>Thi han gør dine Portstænger stærke, velsigner dine Børn i din Midte;
<num>14.</num>dine Landemærker giver han Fred, mætter dig med Hvedens Fedme;
<num>15.</num>han sender sit Bud til Jorden, hastigt løber hans Ord,
<num>16.</num>han lader Sne falde ned som Uld, som Aske spreder han Rim,
<num>17.</num>som Brødsmuler sender han Hagl, Vandene stivner af Kulde fra ham;
<num>18.</num>han sender sit Ord og smelter dem, de strømmer, naar han rejser sit Vejr.
<num>19.</num>Han kundgør sit Ord for Jakob, sine Vedtægter og Lovbud for Israel.
<num>20.</num>Saa gjorde han ikke mod andre Folk, dem kundgør han ingen Lovbud. Halleluja!
</body>
</poem>

<poem id="bibelsalme148">
<head>
   <title>Salmernes Bog 148</title>
   <toctitle>Salmernes Bog 148</toctitle>
   <indextitle>Salmernes Bog 148</indextitle>
   <firstline>Halleluja! Pris Herren i Himlen, pris ham i det høje!</firstline>
   <quality>korrektur1</quality>
</head>
<body>
<num>1.</num>Halleluja! Pris Herren i Himlen, pris ham i det høje!
<num>2.</num>Pris ham, alle hans Engle, pris ham, alle hans Hærskarer,
<num>3.</num>pris ham, Sol og Maane, pris ham, hver lysende Stjerne,
<num>4.</num>pris ham, Himlenes Himle og Vandene over Himlene!
<num>5.</num>De skal prise Herrens Navn, thi han bød, og de blev skabt;
<num>6.</num>han gav dem deres Plads for evigt, han gav en Lov, som de ej overtræder!
<num>7.</num>Lad Pris stige op til Herren fra Jorden, I Havdyr og alle Dyb,
<num>8.</num>Ild og Hagl, Sne og Røg, Storm, som gør hvad han siger,
<num>9.</num>I Bjerge og alle Høje, Frugttræer og alle Cedre,
<num>10.</num>I vilde Dyr og alt Kvæg, Krybdyr og vingede Fugle,
<num>11.</num>I Jordens Konger og alle Folkeslag, Fyrster og alle Jordens Dommere,
<num>12.</num>Ynglinge sammen med Jomfruer, Gamle sammen med Unge!
<num>13.</num>De skal prise Herrens Navn, thi ophøjet er hans Navn alene, hans Højhed omspænder Jord og Himmel.
<num>14.</num>Han løfter et Horn for sit Folk, lovprist af alle sine fromme, af Israels Børn, det Folk, der staar ham nær. Halleluja!
</body>
</poem>

<poem id="bibelsalme149">
<head>
   <title>Salmernes Bog 149</title>
   <toctitle>Salmernes Bog 149</toctitle>
   <indextitle>Salmernes Bog 149</indextitle>
   <firstline>Halleluja! syng Herren en ny Sang</firstline>
   <quality>korrektur1</quality>
</head>
<body>
<num>1.</num>Halleluja! syng Herren en ny Sang, hans Pris i de frommes Forsamling!
<num>2.</num>Israel glæde sig over sin Skaber, over deres Konge fryde sig Zions Børn,
<num>3.</num>de skal prise hans Navn under Dans, lovsynge ham med Pauke og Citer;
<num>4.</num>thi HERREN har Behag i sit Folk, han smykker de ydmyge med Frelse.
<num>5.</num>De fromme skal juble med Ære, synge paa deres Lejer med Fryd,
<num>6.</num>med Lovsang til Gud i Mund og tveægget Sværd i Haand
<num>7.</num>for at tage Hævn over Folkene og revse Folkeslagene,
<num>8.</num>for at binde deres Konger med Lænker, deres ædle med Kæder af Jern
<num>9.</num>og fuldbyrde paa dem den alt skrevne Dom til Ære for alle hans fromme! Halleluja! -
</body>
</poem>

<poem id="bibelsalme150">
<head>
   <title>Salmernes Bog 150</title>
   <toctitle>Salmernes Bog 150</toctitle>
   <indextitle>Salmernes Bog 150</indextitle>
   <firstline>Halleluja! Pris Gud i hans Helligdom</firstline>
   <quality>korrektur1</quality>
</head>
<body>
<num>1.</num>Halleluja! Pris Gud i hans Helligdom, pris ham i hans stærke Hvælving,
<num>2.</num>pris ham for hans vældige Gerninger, pris ham for hans mægtige Storhed;
<num>3.</num>pris ham med Hornets Klang, pris ham med Harpe og Citer,
<num>4.</num>pris ham med Pauke og Dans, pris ham med Strengeleg og Fløjte,
<num>5.</num>pris ham med klingre Cymbler, pris ham med gjaldende Cymbler;
<num>6.</num>alt hvad der aander, pris HERREN! Halleluja!
</body>
</poem>
</workbody>
</kalliopework>

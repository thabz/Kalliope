<?xml version="1.0" encoding="UTF-8"?>
<!DOCTYPE kalliopework SYSTEM "../../data/kalliopework.dtd">
<kalliopework id="andre" author="bjerregaard" status="incomplete" type="poetry">
<workhead>
   <title>Andre digte</title>
   <year>?</year>
   <quality>korrektur1</quality>
   <cvs-timestamp>$Id$</cvs-timestamp>
</workhead>
<workbody>

<poem id="bjerregaard2001071501">
<head>
   <title>Op Musernes Sønner!</title>
   <subtitle>Mel.: Man sætter ei nøjet i kunstigt system.</subtitle>
   <toctitle>Op Musernes Sønner!</toctitle>
   <indextitle>Op Musernes Sønner!</indextitle>
   <firstline>Op Musernes Sønner! i festlige Chor</firstline>
   <notes>
      <note type="credits">Bidrag fra Margit Ammentorp.</note>
      <note>Indtastet fra <i>Digter-Krands - En Samling af udkaarede ældre og nyere Selskabssange</i>, Odense, 1826. Trykker og udgiver er S. Hempel "Eier af Fyens Adressekontoir".</note>
   </notes>
   <quality>korrektur1</quality>
   <keywords>drikkevise</keywords>
</head>
<body>
Op Musernes Sønner! i festlige Chor
vi drikke til Musernes Ære!
Istemmer en Sang om bekrandsede Bord,
hver Muse en Skaal vi frembære!
Calliope først ? skjønt i Aften hun er
ei her paa sin rigtige Hylde,
dog jo, om jeg husker ret Fader Homer,
hun Glassene gjerne vil fylde!

Hvem kommer saa dernæst? - Euterpe ? bonjour!
Vor Sang, som den er, hun maa taale;
vel er hun lidt kræsen og griner saa suur,
naar Mandfolkestemmer kun skraale,
dog hurtig vi drikke nu vil hendes Skaal;
Hurra for Euterpe!
Og vil hun ei høre vor Vise med Taal,
saa lad hende fare, den Snerpe.

Thalia! du muntre og venlige Tøs!
kom hid og iblandt os tag Sæde!
Naar du er i Lune og ret slaaer dig løs,
da spreder du rundt om dig Glæde.
Men driv ei med Momus for stærk Maskapi,
ihi da kunde Enden let blive:
at Fru Melpomene sig blandte deri,
og hun kunde let dig fordrive.

Naar Vinen i Hjernen først driver sit Spil,
og her bliver drukket og Sjungen,
da kommer strax Frue Polyhymnia til
og løser os Baandet fra Tungen.
Høit svulmer da Talens den brusende Fos,
som Alting med Vælde betvinger;
men da af Fru Clio udbede vi os,
hun Ordet ei videre bringer.

Erato, Terpsichore! Eder vi vil
kun med Complimenter traktere;
thi hvor I skal dyrkes, der Piger maa til,
og disse i Aften manqvere.
I Julen vi komme vel engang paa Bal,
da vil vi Jer prise og takke;
men her vi kun prise den fulde Pokal, -
I altsaa Jer gjerne kan pakke.

Nu see vi i Salen kun kunstige Skin
af Tællelys sig at udbrede;
men kommer først Vinen i Panden ret ind,
og fæster i Hjernen sin Rede:
da bliver hvert Lys til en Stjerne saa skjøn
som Himlens de lysende Prikke,
og da er det Tid for hver Musernes Søn
Uranias Skaal at uddrikke!
</body>
</poem>

<poem id="bjerregaard2001071502">
<head>
   <title>Nationalsang</title>
   <toctitle>Nationalsang</toctitle>
   <indextitle>Nationalsang</indextitle>
   <firstline>Sønner af Norges det ældgamle Rige</firstline>
   <quality>korrektur1</quality>
</head>
<body>
Sønner af Norges det ældgamle Rige,
Sjunger til Harpens den festlige Klang!
Mandigt og højtidsfuldt Tonen lad stige,
Fædrenelandet indvies vor Sang.
Fædreneminder herligt oprinder,
Hvergang vi nævne vor Fædrenestavn.
Svulmende Hierter og glødende Kinder
Hylde det elskte, det hellige Navn.

Flyver vor Aand til de hensvundne Tider,
herligt den skuer vort Fædrelands Glands;
Kæmpere gange om Dovrefjelds Sider,
Vandre til Ledingefærd som til Dands.
Mandige Skarer Bølgen befarer,
Norriges Ros bær til fjerneste Kyst;
Hjemme er Kæmpere nok som forsvarer
Arvede Frihed med modige Bryst.

Medens de Staalklædte prøve sin Styrke,
Medens de stande i kæmpende Rad,
Skjalde og Sagamænd Kunsterne dyrke,
Riste i Runer de herligste Qvad.
Konninger bolde Scepteret holde,
Røgte med Viisdom det hellige Kald;
Gennem Aarhundreders Nat deres Skjolde
Genstraale klart i Erindringens Hal.

Oldtid! du svandt; men din hellige Flamme
Blusser i Nordmandens Hjerte endnu:
End er af Æt og af Kraft han den Samme,
End staaer til Frihed og Ære hans Hu;
Og naar han kvæder Norriges Hæder,
Svulmer hans Hjerte af Stolthed og Lyst;
Ham er selv Sydens de yndigste Steder
Intet mod Norriges sneedækte Kyst.

Frihedens Tempel i Nordmandens Dale
Stander saa herligt i Lye af hans Fjeld;
Frit tør han tænke, og frit tør han tale,
Frit tør han virke til Norriges Held.
Fuglen i Skove, Nordhavets Vove
Friere er ej end Norriges Mand;
Villig dog lyder han selvgivne Love,
Trofast mod Konning og Fædreneland.

Elskede Land med de skyhøje Bjerge,
Frugtbare Dale og fiskrige Kyst!
Troskap og Kjærlighed fro vi dig sverge;
Kalder du, bløde vi for dig med Lyst.
Evig du stande, elskte blandt Lande!
Frit som den Storm der omsuser dit Fjeld!
Og medens Bølgen omsnoer dine Strande,
Stedse du voxe i Hæder og Held!
</body>
</poem>

<poem id="bjerregaard2001071503">
<head>
   <title>Halfdan Sorte</title>
   <subtitle>Sang ved Indvielsen af Halfdans Club 1815</subtitle>
   <toctitle>Halfdan Sorte</toctitle>
   <indextitle>Halfdan Sorte</indextitle>
   <firstline>Kong  Halfdan i  Hedenold foer</firstline>
   <quality>korrektur1</quality>
</head>
<body>
Kong  Halfdan i  Hedenold foer
       Heel lystigt om Julen til Gilde;
Han var sig en Kæmpe fuld stor,
       Og tørsted' og drak ikke ilde.
De Skjalde saa mangen en Sang
       Begeistred' ved Mjødhornet digted';
Og aldrig ved Hornenes Klang
       Man veed, at en Normand har svigted'.

Heel silde gik Kongen en Nat
       Fra Laget, og hjemad han kjøred';
Han pidsked' og skreg som besadt,
       Det gik, som om Fanden ham føred'.
I Ulveskindspelsen han sad
       Og dinglede frem og tilbage;
I gjette vel lettelig hvad
       Sligt kunde hos ham foraarsage.

Paa Randsfjord han kjøred' omkap
       Med Følget, der skreg under Hikke;
Hans Traver var munter og rap,
       Og Svøben han sparede ikke.
Men da han, som sagt, var lidt fuld,
       Slig kan jo den Bedste nok hænde,
Saa kjøred' han ned i et Hul,
       Og det blev den Mjøddrikkers Ende.

De Normænd de sørged' for ham,
       Og end de bevare hans Minde;
Og sandelig det var en Skam,
       Om det kunde nogentid svinde.
Thi hvo der kan drikke som han,
       Og døer udi Ruset med Ære,
Han bør vel at nævnes en Mand
       Og evig udødelig være.

Paa Halfdans, paa Fædrenes Viis
       Vi Julen indvie til Glæde!
Vi Synge til Juulheltes Priis
       Og Struben til Sangene væde!
Som Halfdan vi tømme vort Kruus,
       Af Halfdan vi Munterhed lære!
Og drukne vi udi vort Ruus,
       Da gid det i Viin maatte være.
</body>
</poem>

<poem id="bjerregaard2001071504">
<head>
   <title>Aarstidernes Blomster</title>
   <toctitle>Aarstidernes Blomster</toctitle>
   <indextitle>Aarstidernes Blomster</indextitle>
   <firstline>Roser røde!</firstline>
   <quality>korrektur1</quality>
</head>
<body>
       Roser røde!
Eders Blade meer ej gløde
       Sødt i Purpurskiær;
       Visne rives
De fra Busken, og omdrives
Rundt i Luften hist og her.

       Dage svinde;
Rosens Krands ej meer skal vinde
       Sig omkring mit Haar.
       Hulde Sommer!
Nu din Afskedstime kommer;
Høsten mørk for Døren staaer.

      Vaar, Du Spæde!
Kun hos Dig boer Glæde;
       Og i Somrens Stund,
       Medens Violen
Staaer i Foraarssolen,
Rosen i sin Sommerlund.

      Længst har dufted
Vaarviolen mildt omlufted,
       Ej den blomstrer meer;
       Rosenkrandsen
Mister Purpurglandsen,
Snart ej meer dens Pragt jeg seer.

       Dog, hvi klage?
Hvorfor ønske sig tilbage
       Tiden, som hensvandt?
       Høsten kommer,
Astren stander skiøn blandt Blommer,
Den beskedne Glædes Pant.

       Høsten svinder;
Vintrens Dag oprinder
       Blomster visne hen.
       Grøn og frodig
Himmelstræbende og modig
Stander Granen dog igjen.

       Den os minder,
At Livskilden stedse rinder
       Fort i stadig Dands.
       Hvi forsage,
Da enhver af Aarets Dage
Har sin egen skønne Krands?
</body>
</poem>
</workbody>
</kalliopework>

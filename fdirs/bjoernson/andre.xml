<?xml version="1.0" encoding="UTF-8"?>
<!DOCTYPE kalliopework SYSTEM "../../data/kalliopework.dtd">
<kalliopework id="andre" author="bjoernson" status="incomplete" type="poetry">
<workhead>
    <title>Andre digte</title>
    <year>?</year>
</workhead>
<workbody>

<text id="bjoernson2020042601">
<head>
    <title>Gamle Heltberg</title>
    <firstline>Jeg gik på en liden, meget pyntelig skole</firstline>
</head>
<body>
<poetry>
Jeg gik på en liden, meget pyntelig skole,
på hvilken både kirke og stat kunde stole.
Den drejed helt stilfærdig i stats-maskineriet,
og skønt det kunde høres på hjule-knirkeriet,
at sjælden den smurtes af åndens talg,
så var på hine kanter slet intet valg:
vi måtte gå der, til vi blev store.
Jeg gik der også, - men læste Snorre.

De samme bøger, de selv-samme tanker,
som lærer efter lærer på kongelig forordning
i slægt efter slægt selv-forsagende banker,
- og som ene skaffer lærer og lærling befordring! -
De samme bøger, de selv-samme tanker,
som flinkt af hele slægten gør en eneste én,
en fortræffelig fyr, som kan stå på ét ben
og ramse hele leksen, som der slippes et anker! -
De samme bøger, de selv-samme tanker,
ifra Hammerfest til Mandal - (sådan staten os sanker
i en alting og os alle konserverende forening,
hvori alle pene folk får én eneste mening!) -
De samme bøger, de selv-samme tanker
kamraterne åd; men jeg tabte apetitten
og så længe vraged kosten, til jeg endelig blev kvit den -
og hoppede glad over hjæmmets skranker.

Hvad mig mødte på rejsen, hvad jeg tænkte derved,
hvad der steg i min sjæl på det ny-valgte sted,
hvor fræmtiden lå, det jeg lader i stikken
for at skildre, hvad jeg så på "studenter-fabrikken".

Skæggede karle, tidt over de tredve,
og slugne på hvært ord, sad og trællede bredved
rejicerede kropper på sytten år,
sorgløst-galne som spurv i vår.
- Kraftige sjø-mænd, hvis æventyr-sinn
først drev dem af skolen i livet in, -
men siden på togt til den attrå, som kræver
lys af tænkningens sol over alt det, som lever.
- Fallerede købmænd, som stilt bag sin disk
havde bejlet til bogen, intil kreditor blev bidsk
og tog varerne fra dem. Nu de læste "på lån".
Og ved siden dovne "løver", - det var næsten som hån!
- Unge ærgerrige, "norske" jurister,
"præler" og præke-lystne seminarister,
- kadetter med en skade på arm eller bén;
- bønder, hvæm en skole falt altfor sén: -
her de alle vilde bryde i latinen fræm
på ét år eller to, - imod otte eller fem.
De hang over bænken, de lå imod væggen,
i hvært vindu sad to, én just prøvede æggen
på sin ny-slebne kniv i den blækkede pult.
Gænnem tvenne åbne rum var det dørgende fullt.

Lang og slåpen, i halvdrøm, på yderste linje
sad og grunded for sig selv Åsmund Olavsen Vinje.
Anspænt og mager, med farve som gibsen,
bag et kul-sort, umådeligt skæg Henrik Ibsen.
Jeg, den yngste i laget, gik og vænted på parti,
intil nyt kuld kom in, over jul Jonas Lie.

Men "manden", vor chef på det logiske tog
"gamle Heltberg" af alle var den snurrigste dog!
I pels-støvler stod han, i hundeskinns-trøje
(for astma og gigt måtte kæmpen sig bøje).
Ej skinn-huen skjulte hans panne, den høje,
hans klassiske drag og hans mægtige øje.
Nu krum-bøjd af smærte, nu rejst af sin kraft,
han kasted stærke tanker, og han kasted ikke lavt.
Kom lidelsen værre, og den mødtes igjen
af viljen i hans sjæl, og han tog som et spæn
mod anfall på anfall, hans øjne de flammed,
og hænderne sig knytted, som om dybt han sig skammed,
fordi han havde veget en stund! - ja, da var vi,
dybt slagne af det store i kampen, da bar vi
et billede hjæm fra hin stormende tid,
da der suste gænnem landet en "Wergelands-rid"!
Der var kræfter i de karle, som var med på hin leg,
der var vilje i de kræfter, som den gang steg.
Nu stod han der tilbage, forglæmt i sin krog.
Men gærningen, han gjorde, den var en høvdings dog!
Han sprængte tankens ævne af skole-pugets bånd,
hans lære var selvstændig, hans førelse var ånd;
personligheden typisk: på trøndersk-hedemarkisk
skar han fore i teksten; og uindskrænkt-monarkisk
var hans vrede over fejl; - men den lagde sig straks,
eller steg til en patos af ædleste slags,
der ofte slog tilbage i selv-ironi
og en styrt-regn af vid, hvorved ingen sad fri. -
Sådan styred han sin "horde", sådan gik det gænnem landet,
det klassisk-skønne land, som vi hærjede forbannet!
Hvor forfærdet stod ej Cicero, Virgil og Sallust
på forum og i templet, hvor vi rasede just!
Det var atter Goter-toget over Romas ruiner,
det var Tors og Odins ånd over Jupiters latiner,
- og den gamles "grammatik" var en dværgesmedet hammer:
når han svang den, da det gnistrede og kastede flammer.

Den flok af "barbarer", han førte afsted,
havde just ej til mål hist at sætte sig ned.
Den blev ikke "latiner", ej fremmed tænknings træl;
men den blev under toget alt mere sig selv.

Han invant sproget for os som en tænkningens lov,
og de, der fulgte med ham, fik et lifligt behov
til udfærd og til under, fik erobringens mod
til angreb på hvad hidtil som uløseligt stod.
Hvær tolkning, han gav, blev som syn, vi havde haft;
det øged vor unge personlige kraft.

Hans billeder blev nedslag i vor skabende lyst,
hans vid blev styrke-prøve; den gav ævne til dyst,
hans vælde var os vægten, hvorpå småt fra stort blev skilt,
hans patos bud fra kampen, som luede stilt.

Den syge kæmpe længtes så tit fra sin krog;
han vilde, om æn kun i én eneste bog,
vise lidt af, hvad han var, vise fler det æn os: -
han lå hvær dag for udfærd; - men kasted aldrig loss.

Hans "grammatik" kom ikke! Han selv gik derhen,
hvor tænkningens lov ikke skrives med pen.
Hans "grammatik" kom ikke! - men det liv, den har haft,
behøvde ikke sværtens forlængende kraft.
Det levde i hans sjæl, så mægtigt, så varmt,
at tusen bøgers liv imod det bliver armt.
Det lever i den skare selvstændige mænd,
hvis tænkning han gav marv, og som finnes igæn,
i tingets sal, for skranken, i skolen, i kirken,
i digtning og i kunst, og hvis levned og virken
har vist sig at have en stærkere art,
fra Heltberg deres ungdom gav højere fart.
</poetry>
</body>
</text>

<text id="bjoernson2020042602">
<head>
    <title>Ja, vi elsker dette landet</title>
    <firstline>Ja, vi elsker dette landet</firstline>
</head>
<body>
<poetry>
Ja, vi elsker dette landet,
som det stiger frem
furet, vejrbidt over vandet
med de tusen hjem.
Elsker, elsker det og tænker
på vor far og mor
og den saganat, som sænker
drømme på vor jord.

Dette landet Harald bjærged
med sin kæmperad,
dette landet Håkon værged,
medens Øjvind kvad;
Olav på det land har malet
korset med sit blod,
fra dets høje Sverre talet
Roma midt imod.

Bønder sine økser brynte,
hvor en hær drog frem;
Tordenskjold langs kysten lynte,
så den lystes hjem.
Kvinner selv stod op og strede
som de vare mænd;
andre kunde bare græde;
men det kom igen!

Vistnok var vi ikke mange;
men vi strak dog til,
da vi prøvdes nogle gange,
og det stod på spil;
ti vi heller landet brænte,
end det kom til fald;
husker bare, hvad som hændte
ned på Fredrikshald!

Hårde tider har vi døjet,
blev tilsidst forstødt;
men i værste nød blåøjet
frihed blev os født.
Det gav faderkraft at bære
hungersnød og krig
det gav døden selv sin ære -
og det gav forlig.

Fienden sit våben kasted,
op visiret fór,
vi med undren mod ham hasted;
ti han var vor bror.
Drevne frem påstand af skammen
gik vi søderpå;
nu vi står tre brødre sammen
og skal sådan stå!

Norske mand i hus og hytte,
tak din store Gud!
landet vilde han beskytte,
skønt det mørkt så ud.
Alt, hvad fædrene har kæmpet,
mødrene har grædt,
har den Herre stille læmpet,
så vi vant vor ret.

Ja, vi elsker dette landet,
som det stiger frem
furet, vejrbidt over vandet
med de tusen hjem.
Og som fædres kamp har hævet
det af nød til sejr,
også vi, når det blir krævet,
for dets fred slår lejr.
</poetry>
</body>
</text>

<text id="bjoernson2020042603">
<head>
    <title>Der ligger et land mod den evige sne</title>
    <firstline>Der ligger et land mod den evige sne</firstline>
</head>
<body>
<poetry>
Der ligger et land mod den evige sne,
i revnerne kun er der vårliv at se.
Men havet går til med historie-døn,
og elsket er landet som mor af søn.

Hun tog os i fanget, dengang vi var små,
og gav os sin saga med billeder på.
Vi læste, så øjet blev stort og vådt;
da smilte den gamle og nikked blot.

Vi sprang ned til fjorden, vi stirrede mod
den askegrå bauta, hvor gammel den stod;
hun stod der end ældre, sa' ingen ting;
men stensatte hauger lå rundt i ring.

Hun tog os ved hånden, og følge hun gav
bort derfra til kirken så stille og lav,
hvor fædrene ydmygt har bøjet knæ,
og mild'lig hun sagde: gør I som de!

Hun strødde sin sne over fjældbratte li,
bød så sine gutter at stå den på ski.
Hun knuste med stormhånd det nordhavs spejl,
bød så sine gutter at hejse sejl.

Hun satte de vakreste jenter i rad
at følge vor idræt med smil og med kvad,
og selv sad hun højt i sin sagastol
og måneskinskåben opunder pol.

Da lød der et fremad! et fremad endnu
på fædrene-mål og med fædrene-hu
for frihed, for norskhed, for Norge hurra!
og fjældene selv roper langt hurra.

Da løsned' begejstringens rullende fån,
da døbtes vi af hendes mægtige ånd,
da stod over fjældet et syn i glød,
som siden os maner indtil vor død.
</poetry>
</body>
</text>

<text id="bjoernson2020042604">
<head>
    <title>Holger Drachmann</title>
    <firstline>Velkommen vår-bud! Kommer du fra skogen?</firstline>
    <keywords>drachmann</keywords>
</head>
<body>
<poetry>
Velkommen vår-bud! Kommer du fra skogen?
Ti du er våd i håret, løvet, støvet . . .
har du kræfter prøvet?
har du slå's med nogen?
Den larm omkring dig af den løste flom,
som følger dig i hælen - vend dig om:
den sprøjter på dig! - var det den, du slå's for?
Du var der inne mellem trøsk og stubber,
hvor længst de steller, disse vinter-gubber;
de vilde eje den? de satte lås for?
Men du fik kræfter af den gamle Pan!
De skreg vel skrækkeligt og spådde slæmt?
Og din bedrift, de kaldte den vel ran?
- Hvær vår det hænder; men det snart er glæmt.

Du ned dig kaster ved det salte hav.
Det også løste sig; det spiller mod dig.
Du kænner takterne; ti Pan oplod dig
sin kunst en kvæld-stund ved en viking-grav.

Men mens du hviler i naturens favn,
du hører kamp-trav på den våde jord,
du ser på damperne, der går mod Nord
med friheds-flag; - det roper på dit navn.

Og sådan slides du imellem to? -
frihedens kæmper, som nu stolt sig flokker,
naturens sagn-liv i sin drømme-ro;
de første maner og det siste lokker.

Snart dine sange som en kamp-lur knægge,
snart siver kælne gænnem rør ved strand.
Du er natur-magt halvt og halvt en mand,
og du har ænnu ikke enet bægge.

Men som du spiller, og som selv du er
(faun-artet kærlighed hos viking-længsel
i kraftfullt skifte), vær velkommen her, -
skønt du har døren med dig og dens hængsel!

Ti netop det var, hvad vi trængte nu:
op, op for våren! Denne kvalme duft
af konge-røgelse og munke-snus,
ja, denne svind-sot i romantisk dus
er slæm for lunger som moral: frisk luft!

Heller en slurk venetianske sange
i sydlandsk yppighed og farve-under;
heller "to skud" (om æn de gør lidt bange)
mod alt vort klissede opfostrings-plunder.

Velkommen vår-bud fra den ranke skog,
fra havets rullen og fra kampens trav!
Om tit lidt skødesløst din streng du slog, -
hvor der er rigdom, kan jo kuttes af.
En kæmpes lader alle små-trold klandre.
Jeg ælsker dig; du er ej som de andre.
</poetry>
</body>
</text>

<text id="bjoernson2020042605">
<head>
    <title>Jeg vil værge mit land</title>
    <firstline>Jeg vil bægre mit land</firstline>
</head>
<body>
<poetry>
Jeg vil bægre mit land,
jeg vil bygge mit land,
jeg vil elske det frem i min bøn, i mit barn,
jeg vil øge dets gavn,
jeg vil sørge dets savn
ifra grænsen og ud til de drivende garn.

Her er sommersol nok,
her er sædejord nok,
bare vi, bare vi have kjærlighed nok.
Her er digtende trang
gjennem arbeidets gang
til at løfte vort land, blot vi løfter i flok.

Vi for vide paa tog
over gyngende vaag,
rundt i landene kneiser normanniske taarn.
Men vort modige flag
flyver vidre i dag,
og det rødmer af sundhed som aldrig tilforn.

Og vor fremtid er stor;
ti det trekløvde Nord,
det skal samles igjen, det skal blive sig selv.
Hvad du evner, kast af
i det nærmeste krav,
det skal bæres helt frem af en voksende elv.

Denne bostavn er vor,
og vi elsker den for,
hvad den var, hvad den er, hvad den bliver igjen.
Og som kjærlighed gror
af den hjemlige jord,
skal <w>den</w> gro af vor kjærligheds frøkorn igjen.
</poetry>
</body>
</text>

<text id="bjoernson2020042606">
<head>
    <title>Norsk sjømands-sang</title>
    <subtitle>(Ved båd-stævnet i Stavanger 1868).</subtitle>
    <firstline>Den norske sjømand er</firstline>
</head>
<body>
<poetry>
Den norske sjømand er
et gennem-barket folke-færd;
hvor fartøj flyde kan,
der er han første mand.
På togt og hjemme her
ved sund og skær og fiske-vær
han har sin Gud i sind
og sætter livet ind.

Her er et folk i krig
for livet uafladelig -
med dyre mande-fald
i kampe uden tal.
Det, som er daglig-dags,
det nævnes ikke netop straks,
og tit er ingen med,
som bringe kan besked.

Men vesle fisker-båd
har båret frem så mangen dåd
af mod og herlig kløgt,
skønt aldrig den blev trykt.
Og mangen sjømands liv
fik dødens krans af tang og siv,
som burde haft i guld
sit navn blant kæmpe-kuld.

Sankt Olavs-korsets ros
ret høvde for en vestlandsk lods,
som redded hundred mænd
og hundred om igen.
Og mangen liden gut,
som red på hvælvet hjem tilslut,
når far var sat ombord,
han burde haft et ord.

Dog Norges høje kyst
er landets eget moder-bryst
med næring og med gråd
ved sønners raske dåd.
I det er alting gemt,
og der er ej den mindste glemt
fra Hafurs-fjordens dag,
til ham på sidste vrag.

Det følte hver, som kom
fra rejs igen, og så sig om;
det følte hver, som gik,
i sidste afskeds-blik.
De følte, hvor de fór,
at landets lykke var ombord:
vor ære og vor magt
har hvide sejl os bragt.

---

Hurra for dem idag,
som farer under norske flag!
Hurra for lodsen, som
dem først imøde kom!
Hurra for dem, som ror
sin fisker-båd på hav og fjord!
Hurra for alles lyst:
vor skær-omkranste kyst!
</poetry>
</body>
</text>

<text id="bjoernson2020042607">
<head>
    <title>Syng mig hjæm!</title>
    <subtitle>(1891.)</subtitle>
    <firstline>Syng mig hjæm, hvis I kan</firstline>
</head>
<body>
<poetry>
Syng mig hjæm, hvis I kan,
jeg vil dø i mit lan,
syng mig fræm
til mit hjæm!
Jeg vil dø i et syn
av dets blåhvite bryn,
av dets jord
hos min mor.

Jeg vil dø i den tro,
at de alle er go,
at den kulde, de gav,
smelter hen på min grav,
at min sang står i vår
bak den barm, som var hård,
og gjør klar,
hvem jeg var.

Syng mig hjæm, hvis I kan,
jeg vil dø i mit lan!
Lad min sans
få lit glans
av dets højfjæll og hav,
syng mig hjæm til en grav
i dets jord
hos min mor.
</poetry>
</body>
</text>

<text id="bjoernson2020042608">
<head>
    <title>Til H. C. Andersen</title>
    <subtitle>(Ved en sommer-fest for ham i Kristiania, 1871.)</subtitle>
    <firstline>Velkommen hid den lyse sommer-dag</firstline>
    <keywords>andersen</keywords>
</head>
<body>
<poetry>
Velkommen hid den lyse sommer-dag,
da barne-drømmen når til jorden
og blomstrer, synger, spejler sig og flyr;
      et æventyr,
et æventyr er nu vort høje Norden,
og tar dig i sin favn en festens stund
og takker, jubler, hvisker mund til mund.
      På engle-lyd
      af barne-hjærters fryd
du bæres did et kort minut,
hvor al vor drøm, hvor al vor drøm har skudt.

Velkommen hid, vort hele folk er ungt
og står i drømmens store alder,
da æventyrligst, det er også størst,
      og den er først,
og den er først, som hører Herren kaller.
Vi tror på dig, du barne-længselns tolk,
at du er bud fra stort i Nordens folk,
      din fantasi
      har jævnet just den sti,
hvor, fri det små, du legte bort,
vi engang går, vi engang går mod stort.
</poetry>
</body>
</text>

<text id="bjoernson2020042609">
<head>
    <title>Ved N. F. S. Grundtvigs død</title>
    <firstline>Ligesom vølven i Nordfolkets gry</firstline>
    <keywords>grundtvig</keywords>
</head>
<body>
<poetry>
Ligesom vølven i Nordfolkets gry
steg over sagnenes vande,
talte om alt under hav, over sky,
dukked som synkende lande, -
talen tilbage, evindelig ny,
skulde stande:

Sådan i Nordfolkets ny-tid han står,
- under nys dukked hans panne -
synerne efter som sol-skyer går
over de hav-slagne lande; -
Nordfolkets udsigt i tusene år
skal de rande.
</poetry>
</body>
</text>

<text id="bjoernson2020042610">
<head>
    <title>Af kantaten over N. F. S. Grundtvig</title>
    <firstline>Hans dag blev den største i Norden var sét</firstline>
    <keywords>grundtvig</keywords>
</head>
<body>
<poetry>
Hans dag blev den største i Norden var sét,
med midnat-solens under den hélt gik i ét:
ti lyset, som han sad i, var lyset af "Guds fred,"
og det har ikke morgen, og aldrig går det ned.

I lys af Guds fred han historien gav
som åndens gang på jorden, der død ej ved af.
I lyset af Guds fred han de fædres stærke vej
til følge og til varsko lagde åben for dig.

I lys af Guds fred han årvågen var med, -
med folket, hvor det bygged, med ånden, som stred.
I lyset af Guds fred al oplysnings magt han så,
og hvor hans ord blev trod, der folke-skoler gå.

I lys af Guds fred stod i bitreste sorg
for Danmarks folk hans trøst som en skinnende borg:
i lyset af Guds fred skal det tabte tages 'gæn,
og tusen-fold forøges, hvad som æn ligger hen.

I lys af Guds fred står hans oldinge-værd
som livets sum og amen til hans mandige færd.
I lyset af Guds fred hvor det strålede, hans blik,
når hvid han steg for altret med tilgivelsens drik.

I lys af Guds fred kom hans ord over hav,
i lyset af Guds fred vugger salmen, han gav.
I lyset af Guds fred, bag dets sol-stråle-fos,
der skjultes han, og der står hans minne nu for os.
</poetry>
</body>
</text>

<text id="bjoernson2020042611">
<head>
    <title>Niels Henrik Abel</title>
    <firstline>En ånd er os nær</firstline>
</head>
<body>
<poetry>
<nonum><center>I</center></nonum>

En ånd er os nær.
Under stjærne-tegnet
for Norges opgang
den tændtes her.

Dens bane gik lige
mot højeste rige,
der tanker stige,
og selv mot de højeste der.

En ånd er os nær.
Dens lysende hær
i tankesus
fyller vort hus.
Som i en stor bølges
fjærnt avstemte brus
sejre, sejre de fejre.

De følges
av tanker, som til hine hæfter,
men blev ikke tænkt.
Da de kom efter,
var der stængt.
Det var tidlig på dagen;
men da de kom efter,
var der stængt.

Urokkelig som tiden
er tallenes viden.
Deres flætninger er,
i evigt morgenskjær,
renere æn sneen,
finere æn luften;
men stærkere æn værden,
som de vejer uten skåler,
og belyser uten stråler.

Og han har
sat skytende røtter
i erkjænnelsens lov.
Der han var,
kan ikke tænkes uten ham.

Den gang han kjænte,
døden kom for at hænte,
bad han den vænte.
Han regnet og regnet,
til han satte tegnet,
det siste,
under det, som ingen ænnu visste,
og knapt forstod.
Nu er det forskningens rod.

Hans fødsels-stjærne
lyser frem til vuggen
vise mænn fra det fjærne.
Hundre år
er her som igår.

<nonum><center>II</center></nonum>

Der ensomhed økes
av havgufs og mørke,
tit tanken slår inad
fra lek og fra ørke.
I omsyn av himmel,
av hav og av sten, -
blant hundre, som grubler,
til tænker blir én.

På sværeste spørsmål
så må han fundere;
en bok, som skal svare,
kun kommer med flere.
Det øde får øjne,
som spør uten tål;
selv stjærnerne taler
om avstand og mål.

Får sådan en vinger,
så rummet han råder,
han svarer for værden
på tusenårs gåder. -
En vestlands-gut var han
på vel et snes år.
Nu værden ham ejer;
men gutten var vor.    
</poetry>
</body>
</text>

<text id="bjoernson2020042612">
<head>
    <title>Johan Ludvig Heiberg</title>
    <subtitle>†</subtitle>
    <firstline>Nu de bar ham ud til graven</firstline>
    <keywords>heibergjl</keywords>
</head>
<body>
<poetry>
Nu de bar ham ud til graven,
ham, den gamle, muntre gartner;
nu går børnene med gaven
fra hans eget blomsterbed.

Åben end står havelågen,
hvor han sad indunder træet,
og vi skotter ind, om nogen
skulde sidde der endnu.

Der er tomt. En sortklæd kvinne
vandrer om med sagte fodtrin;
hun er ene nu derinne,
hvor hans klare latter lød.

Hun som barn gik udenfore,
så med undren over gærdet;
nu den store, tunge tåre
takker for, at hun kom ind.

Æventyr og store tanker
suste om ham under løvet;
stille svæver hun og sanker
dem isammen for sin ve.

--

Han har engang faret vide,
denne gamle, muntre herre;
den, som lytted ved hans side,
kunde lære lidt iblandt.

Liv og bogstav gav ham stige
op mod det, som få kun øjner.
Der er knap i tankens rige
sted, hvor ej hans fodtrin lød.

I sin manddom var han værner
om alt stort og skønt i landet;
siden han de stille stjærner
fulgte på sin gang om Gud.

---

Husker I, som ere gamle,
"Nytår!" ringet ind i Norden?
Hvor det havde kraft at samle
kæmper for den store tid!

Husker I så ham, der sprængte
frem med glade stød i hornet,
og al vej tilbagetrængte
hoben fra de stores tog?

I hans følge børn og fauner,
latter, tankeleg og tårer;
bag ham friheds høje bauner
tændtes langsomt af sig selv.

Stilhed kom der snart for ordet,
hjertefred der kom for tonen,
mægtig over landet fór det
som et anelsernes kor.

---

I sin manddom var han værner
om alt stort og skønt i landet;
siden han de stille stjærner
fulgte på sin gang om Gud.

Eller gik i Nordens have
som en gammel munter gartner,
der af folkevårens gave
tog for evigheden sæd.

Snart med alvor, snart med lune
ind han planted, op han rykked, -
sad i kvælden, hvor den brune
danske bøg hans sjæl gav ly.

- - Åben end står havelågen,
hvor vi så ham under træet,
og vi skotter ind, om nogen
skulde sidde der endnu.    
</poetry>
</body>
</text>

</workbody>
</kalliopework>

<?xml version="1.0" encoding="UTF-8"?>
<!DOCTYPE kalliopework SYSTEM "../../data/kalliopework.dtd">
<kalliopework id="1837" author="blicher" status="complete" type="poetry">
<workhead>
    <title>Svithiod</title>
    <year>1837</year>
    <notes>
        <note>Teksten følger St. St. Blicher: <i>Svithiod</i>, Fr. Smiths Forlag, Randers, 1837.</note>
        <note>Noter med en foranstillet asterisk er digterens egne.</note>
    </notes>
    <pictures>
        <picture src="1837-p2.jpg">Forsiden til <i>Svithiod</i> (1837).</picture>
        <picture src="1837-p1.jpg">Titelbladet til <i>Svithiod</i> (1837) lyder ,,Efteraarserindringer / fra / en Sommerreise i Sverrig / i Aaret 1836. // Randers. / Paa Boghandler Fr. Smiths Forlag trykt / hos J. M. Elmenhoff. / 1837.''</picture>
    </pictures>
    <source facsimile="115308045513.pdf" facsimile-pages-num="74" facsimile-pages-offset="6">St. St. Blicher: <i>Svithiod</i>, Fr. Smiths Forlag, Randers, 1837.</source>
</workhead>
<workbody>

<poem id="blicher2019090301">
<head>
    <title>Indledning</title>
    <firstline>Sydvesten skjuler Himlen tykt med Skyer</firstline>
    <source pages="7-8"/>
    <quality>korrektur1,kilde,side</quality>
</head>
<body>
Sydvesten skjuler Himlen tykt med Skyer,
I Rusk og Regnfog over Heden flyer;
Den brune Ørken som et Hav henbølger.
    I Lyngens Læ sig Hedelærken dølger;
For Blæstens Tryk sig Enbærbusken dukker;
Den gule Egepurl tungsindigt sukker.
    Det er saa livløst i den store Ørk,
Og Jord og Himmel lige taus og mørk.
Hvor est du, Irisk! Hedens Sangerfugl?
Har du hos Lærken fundet dig et Skjul?
Hvor er min Lyngspurv? Ogsaa du paa Flugt?
Ak! alle reiste, eller Nebbet lukt!
    Hvad flaggred' hist bag Espens tynde Grene?
En fremmed Fugl? — Jeg er dog ei alene —
En Reisende maaskee? Hvorfra? hvorhen?
Dit Navn? — ,,Morkulla''<note>* Sneppen, som har hjemme i Sverrig og Norge; men For- og Efteraar trækker igjennem Danmark fra og til Sydlandene.</note> — Ah! min svenske Ven!
Velkommen hid fra dine Fødeegne!
Hvor eviggrønne Fjelde trindt omhegne
De lune Dale; hvor paa Klippesengen
Sig Elven skynder ned til Blomsterengen;
Hvor Vinden dybt i Naaleskove suser,
Sangmøllen klapprer, Fossen vildt nedbruser;
I Granen skoggrer Skovens Konge, Tiuren;
Og Droslen synger Elskovssang i Furen —
Du kjære svenske Fugl! velkommen her!
Har Du en Hilsen med fra dine Skjær,
Hvor ogsaa jeg har varet? — Men du iler
Til milde Syd, og bort med Vinden piler.
    Reis du mod Syd! Jeg vender mig mod Nord.
En Digters Glæde i Erindring boer.
    Blæs fort. Novemberstorm, med Slud og Taage!
Kald kun til Vintersøvn! Min Sjæl skal vaage.
Mens vildt du hviner udi Tagets Skiæg,
Og med dit Regnslag pidsker Hyttens Vag —
Tænd, Phantasie, din magiske Laterne!
Smelt Taagen og belys det dunkle Fjerne!
</body>
</poem>

<poem id="blicher2019090302">
<head>
    <title>Rommeliklint</title>
    <firstline>Jeg drømmer tidt endnu, jeg er i Sverrig</firstline>
    <source pages="9-11"/>
    <quality>korrektur1,kilde,side</quality>
</head>
<body>
Jeg drømmer tidt endnu, jeg er i Sverrig:
Snart ager jeg paa liden Gumpekærre
Igjennem Skaanes skjønne danske Egne;
Snart gynger jeg i hine Kæmpevogne<note>* Deligencerne.</note>
I mørke Skov ad Fjelde op og ned;
Snart seiler jeg til <w>Haga</w> eller Carlberg<note>* Kongelige Lystslotte.</note>
Med M. og E. og J. og R. og T.
Med alle dem, hvis Navne jeg bevarer
I øm og uudslettelig Erindring.
Rødbened <w>Kulla</w><note>* <w>Dalkullerne</w> — Piger fra Dalene — roe Baadene paa de stockholmske Strømme. Til deres Nationaldragt hører røde Strømper.</note> smidsker ved at høre
Mit danske Maal, idet hun gumler paa
Sit svenske Betel,<note>* De have den Skik at tygge Gummi, naar Hungeren minder mod Enden af deres Dagværk.</note> og med lange Tag
Roer Baaden frem. Snart staaer jeg paa Dampskibet,
Hvis Mølleværk med Brusen og med Banken
Mig bærer ogsaa op og ned ad Bjerge;
Nu over Vand, og atter, som <w>Skibladner</w>,
Hen over Land. Her springer kunstig Fos
Fra Slusens Bund; der tordner høit Naturens —
<w>Troldhættan</w> mellem sine Klippemure.
    Saa gjør jeg ofte Reisen om igjen;
Men neppe oftere end til det Bjerg,
Som hæver høit sig over Skaanes Sletter —
<w>Rommeliklint</w>. Det ligner Himmelbjerget
I Frastand seet; og det er ogsaa lyngklædt;
Og der er Skov omkring og blanke Søer;
Og over vide Marker tæt bebygte
Jeg øiner Lundekirkens Tvillingtaarne,
Og tykkes, det er Viborg. — <w>Der</w> er <w>Sundet</w>,
Med sine Masteskove; der er Malmøe
Og Kjøbenhavn — see Begges Kirkespire
Staae ganske nær hverandre, ret som Master
Paa eet og samme Skib.
                    Ak! denne Hede,
Som dækker Bakkerne trindt neden om mig.
Den er jo jydsk som Fuglen<note>* Urfuglen kaldes af Hedejægerne ofte slethen: <i>e Fowl</i>.</note> der beboer den.
Den blomstrer alt: de brune Riis besprænges
med Lyserødt; Guldblommen<note>* <i>Arneca montana</i>.</note> pipper frem
Fra mørke Grund, og smiler til Blaaklokken,
Der nikker venligt med sit faure Hoved.
    Men tys! jeg hører Gossens Smeld og Piben
Igjennem Tænderne<note>* Denne Lyd har samme Virkning paa de svenske Heste, som Tungesmæk paa de danske.</note> — alt ruller Kærren —
Alt ligger nu det skaanske Himmelbjerg
Langt bag mig; og et andet nærmer sig.
Og reiser sine mørke Klippemasser
Imod mig truende mod Himlen op.
</body>
</poem>

<poem id="blicher2019090303">
<head>
    <title>Kullen</title>
    <firstline>Der stander et Fjeld af hiin haarde Granit</firstline>
    <source pages="12-14"/>
    <quality>korrektur1,kilde,side</quality>
</head>
<body>
Der stander et Fjeld af hiin haarde Granit;
Dets Fod er i Bølger begravet.
Fra Kattegat har jeg betragtet det tidt,
Naar Snekken mig bar over Havet.

Da lysted' det mig at betræde dets Tind
Høit op under Skyernes Belte;
At skue deroppe, hvor Voverne ind
Mod Klippen sig skummende vælte.

Jeg ønsked' mig Troldmandens Vinger og Ham,
For let mig i Luften at hæve;
Og hen paa hiin mørke og skaldede Kam
Over fraadende Brændinger svæve.

Nu haver jeg været paa <w>Kullen</w> hiin graa.
Og tyktes mig hævet fra Jorden;
Jeg Bølgernes Bryden mod Klipperne saae,
Og hørte paa Brændingens Torden.

Saae svimlende ud over Bjergvæggens Kant,
Paa Havets afmægtige Vrede —
Dog meer jeg derinde i Fjeldene fandt,
Hvorom jeg ei drømte dernede.

Der ligger en Dal i det vildene Fjeld,
indringet af Kampesteensvolde;
Den haver sin Lund og sin Eng og sit Væld
Dybt nede blandt Klipperne golde.

Den haver af sjungende Fugle sit Chor,
Med Blomster sig pyntelig klæder;
En sprudlende Smaabak derinde sig snoer.
Og hvidsker om Sommerens Glæder.

Der ligger saa lønligt i Dalen et Huus,
Omhegnet af mægtige Ege;
Det hører kun lidet til Vindenes Suus,
Og Bølgernes voldsomme Lege.

En Have foran med et duftende Flor
Af yndige Blommer Du finder;
Til schweitserisk Dal Dig henflyttet Du troer,
Og hilset af Alpehyrdinder.

Og inde i Huset der ligger en Bog
De Reisendes Minde at gjemme;
Heel mangen en Gjæst her sit Navnetræk drog,
Som fjernt udi Verden har hjemme.

Her kant Du, o Vandrer! i hvo Du end est,
Din Landsmand, dit Tungemaal finde;
Heel ofte et Navn bli'er med Taarer læst,
Og vækker det ømmeste Minde.

Mit Navn nu da ogsaa blandt tusinde fleer
Indtegnet i Bogen er blevet —
Maaskee og en Landsmand i Tiden det seer,
Og tænker paa den, det har skrevet.
</body>
</poem>

<poem id="blicher2019090304">
<head>
    <title>Løberod</title>
    <firstline>Jeg ogsaa her en Stambog saae</firstline>
    <notes>
        <note>* Et Herresæde midt i Skaane, tilhørende den historiske Familie <w>de la Gardie</w>.</note>
    </notes>
    <source pages="15-17"/>
    <quality>korrektur1,kilde,side</quality>
</head>
<body>
Jeg ogsaa her en Stambog saae
Med smukke Mindeblade.
Tolv tusind Gjæster om den staae
I lange tause Rade.

Fra alle Verdens Hjørner kom
De, Levende og Døde;
De Gamle fra Athen og Rom
Med Nordens sammenstøde.

Grev <w>de la Gardie</w> dem indbød
Fra alle Verdens Riger;
Men fra det skjønne <w>Løberød</w>
Slet Ingen mere viger. >

Ja Hvo gad ikke længer her
I saadant Selskab dvæle.
Og Dage, Uger, Maaneder —
Ja meer fra Tiden stjæle?

Og saa fra Aanders stille Buur
I Skov og Have ile,
At see den levende Natur
I al sin Skjønhed smile.

Ak! Alt hvad her dog er at see,
Til Sind og Sands at fryde!
Du skulde troe: en mægtig Fee
Maa have her at byde.

Ak! hvilken Have stor og riig
Paa Blomster og paa Frugter!
En Søe med løvbekrandset Viig,
Som sig imellem bugter!

Ak hvilken herlig Blomsterpragt
Fremtryllet her Du skuer!
Sydsolens Flor til Norden bragt
Med Ananas og Druer!

Nei Du kan ikke see Dig mæt
Paa Skattene derinde;
Og Foden førend Øjet træt
Du visselig vil finde.

Saa gik det mig. Ak alt for kort
Jeg <w>Løberød</w> har gjæstet.
Jeg sukked'; men jeg skulde bort,
Mit Blik mod Norden fæstet.

Da jeg det Ryggen havde vendt —
Tungt var det, at jeg maatte —
Det kom mig for: jeg havde kjendt
Eet af <w>Morganas</w> Slotte.
</body>
</poem>

<poem id="blicher2019090305">
<head>
    <title>Helsingborg og Svarteraae</title>
    <firstline>Helsingborg og Svarteraae?</firstline>
    <source pages="18-21"/>
    <quality>korrektur1,kilde,side</quality>
</head>
<body>
,,Helsingborg og Svarteraae?
,,Hvad mon Skjalden tænker paa?
,,Hvilke Strenge vil han slaae?

,,Hvilke Minder vil han vække,
,,Nu hverandre Haand vi række
,,Over Glemsels Grav og Dække?''

Ingen Glemsel! Mindes skal
Fædres Sejre, Fædres Fald,
Brunkebjerg med Fredrikshald.

Mindes skal de gamle Trætter,
Blodig Kiv paa Fjeld og Sletter
Mellem Nordens djærve Jetter —

Vore Fædres Kraft og Mod —
Ak! men som iblinde lod
Flyde kostbart Broderblod.

Dækket fra de gamle Dage
Derfor vi tilside drage.
Deres Børn skal Lærdom tage,

Paa de gamle Skrammer see,
Hugne, da med Ak og Vee
Skade fulgtes ad med Spee.

Bedre Tid er nu oprunden.
Bedre Meed for Kraften funden,
Enighedens Kjæde bunden.

Nu ei meer for fremmed Sold,
Men ikkun mod fremmed Vold
Bæres her skal Avindsskiold.

Lad sig Havet mellem vælte!
Øresund er kun et Belte
Til at sammenbinde Helte.

<w>Dans</w> og <w>Sveas</w> Harper lyde;
Milde Toner sammenflyde —
Skjalde først skal Isen bryde.

Brudt er Isen kold og haard;
Hjerte varmt mod Hjerte slaaer;
Nordens Frihedssol opstaaer.

Knyttet er det skjønne Baand —
Tak Dig, Nordens Skjærmeraand —
<w>Svenske! Danske!</w> Haand i Haand

Gaaer med Norske at beskue
Stederne, hvor Spyd og Bue
Hvinede i Krigens Lue!

Skuer kun hver Dødens Vang,
Hvor i blind Berserkergang
Kugler peeb og Sværde sang!

Men paa Valen I besværge
Pagten, som i Dal og Bjerge
Eders Brødresværd skal værge!

Her, hvor før paa Stridens Vang
Staalet klang og Blodet sprang,
Hæver bedre Sejerssang'.

Sjunger: <w>Nu har Lyset sejret;</w>
<w>Fordoms Taage er henvejret;</w>
<w>Fred og Venskab har sig lejret</w>

<w>Over Dann og Klippegrund,</w>
<w>Granneskov og Bøgelund</w>
<w>Indtil Nordens sidste Stund.</w>=
</body>
</poem>

<poem id="blicher2019090306">
<head>
    <title>Karup</title>
    <firstline>Jeg drømte tidt i Sverrig, jeg var hjemme</firstline>
    <source pages="22-24"/>
    <!-- TODO: Find maleriet fra udstillingen på Stockholms Slot 1836. -->
    <!-- TODO: Tilføj https://commons.wikimedia.org/wiki/File:Johan_Rohde,_Fra_egnen_ved_Karup_Å,_1889,_RKMm0170,_Ribe_Kunstmuseum.jpg -->
    <quality>korrektur1,kilde,side</quality>
</head>
<body>
Jeg drømte tidt i Sverrig, jeg var hjemme
Her i mit lyse Hjem, hvor trindt og vidt
Den store Slette strækker sig og mødes
Med Himlen dybt udi den fjerne Kiming.
Snart pløied' jeg mit velbekjendte Lynghav
Med sine Høie, hvor de Gamles Aske
I Graasteensgraven hviler. Snart jeg stod
Udi den grønne Dal, hvor Floden glider
Blandt Siv og Rør sin stille Vei til Havet.
Snart var jeg i min Egelund, og lytted'
Til Fuglesang; og snart jeg fured' Søens
Det klare Vandspeil i sin brune Ramme.

    Saa drømte jeg, og vaagned' mellem Fjelde
I mørke Naalestov ved Fossens Bulder,
Ved Hamres Klappren eller og ved Klangen
Af svenske Tunger, fjernt fra elskte Hjem
Og fjernt fra mine Elskede i Hjemmet.
Men ogsaa vaagen drømte stundom jeg
Den søde Drøm; naar Bladeskove mødte
Mit glade Blik, naar blandt lyngklædte Bakker
Jeg vandred', eller i græsklædte Enge;
Dog meest naar mine nye svenske Venner
Fik mig i Troen: at jeg var i Danmark.

    I Læ af <w>Hallandsaas</w> en herlig Slette
Udbreder sig, besaaet med Bønderhuse
Og Herregaarde; Kirkespiir frempippe
Fra Løvtrælunde; store Hjorde græsse
I Engene, hvor mellem Ellehækker
Foruden Larm de klare Bække gaae.
Og under Bjerget tæt ved Landevejen
Vi har en Bye saa yndig og saa venlig;
Den hedder — <w>Karup</w>. Ah! det Navn har og
En venlig Klang. Jeg har jo og et <w>Karup</w>
Bag jydske Hederyg, skjøndt ej saa smukt
Som dette svenske, Malerpenslen alt
Afbildede til Pryd for Kongesale.<note>* Ved Maleriudstillingen paa Stockholms Slot 1836.</note>

    Mit er kun lidet, heelt foruden Træer,
Og Kirken uden Spiir. Adspredte ligge
Dets Lyngtagshytter i de gule Sande.<note>* Bruges af Jyderne saaledes i Fleertallet om større Strækninger af Flyvesand.</note>
Det har sin Bæk; men dybt den skjuler sig
Imellem mørke Banker, og med Murren
Den skynder sig fra Arken ned til Havet.
Men jeg har kjendt det siden jeg var lille;
Mir Barndomsøje tidt har søgt og fundet
Den hvide Kirkegavl fjernt udi Heden,
Hvor ikkun den, og enkelt Kæmpehøi,
Gav Blikket Hvile. Kjær er derfor <w>Karup</w>
Bag <w>Jyllands Aas</w>, og kjær skal <w>Hallands</w> vorde
For min Erindring; tidt jeg begge mindes.
</body>
</poem>

<poem id="blicher2019090307">
<head>
    <title>Gräfsnæs</title>
    <firstline>Dybt i vilde Skove staaer</firstline>
    <notes>
        <note>* I Elfsborg Lehn ikke langt fra Landeveien mellem Stockholm og Götheborg. Der holdt <w>Gustav Vasa</w> Bryllup med sin anden Hustru <w>Margarethe Leionhufvud</w>.</note>
    </notes>
    <source pages="25-27"/>
    <quality>korrektur1,kilde,side</quality>
</head>
<body>
Dybt i vilde Skove staaer
Borgen paa en ensom Klippeøe.
Stormen højt henover gaaer,
Mærkes ikke paa den stille Søe,
Naar Du rejser over Bjergetoppe,
Skimter Du den fra din Vej deroppe.

Ikke var saa stille der
Paa det gamle ridderlige Slot,
Da til glade Bryllupsfærd
Det modtog den svenske Helt og Drot;
Da sin kongelige Favn udbredte
<w>Gustav</w> mod den skjønne <w>Margarethe</w>.

Da er nok til Horn og Luur
Dandsen traadt paa Tillie lystelig;
Rystet har den stærke Muur,
Naar Kanonorkanen rejste sig,
Og forkyndte blandt de fjerne Dale
Festen i de glade Bryllupssale.

Da den søde Time slog,
Du om Bruden lagde Kæmpearm;
Da hun Dig, Du hende drog,
Og Du sank til varme Jomfrubarm;
Da Du Elskovs Nectarbæger tømte —
Om dens bittre Frugt Du ikke drømte:

At hun skulde føde Dig,
Sverriges Befrier! en Tyran;
Til en grusom Broderkrig
Føde Brodermorderen <w>Johan:</w><note>* Johan den 3die stødte sin ældre Halvbroder Erik den 14de fra Thronen, og lod ham dræbe i Fængslet Aar 1577.</note>
Han, som med ugudelige Hænder
Kvalte første Frugt af dine Lænder.

Men da Du af Alder graa
Verden og dit frelste Land forlod,
Ahnende Du monne spaae
Om den Rædselstid, som forestod:
<w>Da de Svenske vilde Dig opgrave,</w>
<w>Hvis de dertil Magten maatte have</w>.<note>* Gustav Vasas egne Ord til Rigsdagsmændene kort før hans Død.</note>
</body>
</poem>

<poem id="blicher2019090308">
<head>
    <title>Kinnekulle</title>
    <firstline>Tør en Slettens Søn bestige</firstline>
    <notes>
        <note>* Sverrigs højeste Bjerg (med Undtagelse af Nordlandenes) paa en Odde i Venneren, hvorfra Man overseer næsten hele denne store Indsøe; en viid Strækning af Vestergothland, ja endog i klart Vejr øiner <w>Omberg</w> paa Østsiden af Vetteren — et Panorama, hvortil næppe findes Lige. Bjerget bærer paa sin uhyre Krop flere Byer og Herregaarde, og er ombeltet af skjønne Kirsebærskove.</note>
    </notes>
    <source pages="28-30"/>
    <quality>korrektur1,kilde,side</quality>
</head>
<body>
Tør en Slettens Søn bestige
Kongebjerget i de Svenskes Rige?
Tør en fremmed Barde sjunge
Der hvor dine egne Harper runge?

    ,,Hvorfor ei? En Trubadur
    ,,Har jo Hjem i hele Guds Natur.
    ,,Kom kun! Bjerget ejer Plads.
    ,,Tænk Dig det som hele Nords Parnas!

Hele Nordens? Denne Tanke
Bringer nordisk Hjerte til at banke.
Sammensang af Broderskjalde
Højt til ligestemte Strenge gjalde!

    ,,Nordisk Harmoniemusik!
    ,,Ak! hvis det blev aarlig Digterstik
    ,,Her en venlig Sommerdag
    ,,Danske Qvad med svenske Harpeslag!

Væddekampe! Vexelsange!
Ak! hvor vilde Søe og Bjerg og Vange
Lytte til de søde Toner
Fra løvrige <w>Kinnekulles</w> Kroner!

    ,,Tonerne fra <w>Gefions</w> Øe
    ,,Skulde klinge sødt paa <w>Gefions</w> Søe
    ,,Om den Tid, da <w>Disens</w> Plov
    ,,Skar <w>Sjølunda</w> ud af <w>Sveas</w> Skov.

Klinge om de bedre Tider,
Da ej meer med Sværd og Bue strider,
Ej med Ildrørs Lyn og Torden
<w>Skjolds</w> og <w>Gylfes</w> Broderslægt i Norden.

    ,,Men ikkun med Harpens Streng —
    ,,Plecterslag paa Lundens Blomsterseng
    ,,Som i gylden Tid engang
    ,,Modtes <w>Hellens</w> Børn paa <w>Elis</w> Vang.

Gyldne Tid! vilt du forynge
Dig i Nord? Skal <w>Bragas</w> Sønner synge
Her som hist ved <w>Alphej</w> Strømme —
Da var' Skjaldens Syner meer end Drømme.
</body>
</poem>

<poem id="blicher2019090309">
<head>
    <title>Stockholm</title>
    <firstline>Et Panorama løber rundt</firstline>
    <source pages="31-33"/>
    <quality>korrektur1,kilde,side</quality>
</head>
<body>
Et Panorama løber rundt,
                    og vil ej standse;
Med Kirker sig Palladser snoe
                    i Kæmpedandse.
Saavidt som Øjet række kan,
                    til alle Sider,
Et Myrl af hvide Huse hen
                    forbi mig glider.
Forneden det paa Strømmene
                    af Skibe vrimler;
Frem og tilbage Flok paa Flok
                    af Baade stimler —
Foroven, som en Ramme grøn,
                    de store Skove,
Der tabe sig mod Vesten fjernt
                    i Mælarns Vove.
Tab dig, o Skov! i Hav og Skye!
                    forsvind som Drømme,
I stolte Slotte under mig,
                    i Eders Strømme!
Histovre øjner jeg et Huus
                    paa Klippebuer —
Ja det er <w>Mossebacka</w>, jeg
                    paa Søder<note>* Saaledes kaldes Sødermalm i daglig Tale i den højeste Punct, hvorfra Man overseer hele Staden, (paa Sødermalm nær) med dens skjønne Omgivelser, hedder Mossebacka.</note> skuer.
Did over Kongestaden hen
                    jeg Flugten tager;
<w>Der</w> hæfter en Erindring ved,
                    som Hjertet drager.
Du, Landsmand!<note>* Kjøbenhavneren <i>Mag. B</i> – – – – –</note> veed det og hvorfor;
                    blandt lutter Svier<note>* Indbyggerne af det <w>egentlige Sverrig</w> eller <w>Svea</w>, som udgjør de 5 Provindser: Upland, Sødermanland, Vestmanland, Rerike og Dalarne.</note>
Vi to alene Danske gik
                    de stejle Stier,
Hvor Huse over Huse sig
                    mod Himlen højne.
Der vented' os et Syn heel nyt
                    for danske Øjne —
<w>Skjønt</w> var det! — Dog hvad er vel meer
                    de store Stæder,
End Træ og Steen, hvor Sorger boe
                    i Hob med Glæder?
Men i en fjern og fremmed Stad
                    at troe sig hjemme
I Vennekreds — det Hjertet kan
                    ret aldrig glemme.
Farvel du store, skjønne Stad!
                    Dig skal jeg ikke
Gjenskue meer; men tidt jeg mig
                    med Længselsblikke
Didhen, hvor Stockholm ligger, skal
                    bevæget vende.
Og med Sydvesten bort et Suk
                    til Eder sende.
</body>
</poem>

<poem id="blicher2019090310">
<head>
    <title>Diurgaarden</title>
    <firstline>Nu seer jeg, det var ikke saa ganske uden Grund</firstline>
    <notes>
        <note>* Dyrehaven ved Stockholm.</note>
    </notes>
    <source pages="34-35"/>
    <keywords>bellman</keywords>
    <quality>korrektur1,kilde,side</quality>
</head>
<body>
Nu seer jeg, det var ikke saa ganske uden Grund,
At søge Paradiset paa Sveas Klippebund.
Og er det ej det gamle, som fordum gik fortabt,
Har Kunstens Haand dog atter et nyt og dejligt skabt.
Min Troe! har ej <w>Pomona planteradt</w> selv herinde;
Og <w>Flora, Hesperidernes</w> søde Gartnerinde,
Med sine bedste Skatte fra sydlig Blomstermark
Har yndefuldt beprydet en nordisk Kongepark.
Vel er den for en Konge en rigtig Sommersal;
Med Uret er det ikke, den hedder <w>Rosendal</w>.
    Nu skulde Ingen sige, at Aarets halve Tid
Den skjønne Have dækkes af Sneen kold og hvid;
At udi alle Bede blandt disse grønne Træ'r
De blege Vinterlillier alene blomstre her.
Hvad trindt omkring mig smiler i faure Rosengaard
De haarde Frostens Lænker saalænge bære faaer;
Den livelige Sommer saa fage farer bort —
,,Ja! men den er saa livfuld, fordi den er saa kort;''
,,De yndelige Blommer maae skynde sig at groe,''
,,Før Vinterkulden kommer, og bringer dem til Ro.''
    Hvad.' hvis er denne Buste? er det en Konge? — ,,Nej!''
En Kriger? — ,,Ingenlunde!'' — En Statsmand? — ,,Heller ej!''
,,Det var et heelt Folks Yndling, en Digter, danske Ven!
,,En Folkeskjald for Svea han var, han er det end.
,,I svenske Malm er præget den svenske Digters Billed,
,,En Konge i sin Have det dens bedste Pryd opstilled;
,,Og Krigere og Statsmænd forsamles her hvert Aar,
,,Og levende Poeter om den Døde Harpen slaaer.
,,Fra Staden hid de flokkes de Gamle med de Unge,
,,Og om vor Yndlings Hædersstøtte til hans Minde sjunge.
,,Han ogsaa var, lig Som'ren, en kjær, men stakket Gjæst -
,,See denne Folkehøjtid vi kalde <w>Bellmans</w> Fest.
</body>
</poem>

<poem id="blicher2019090311">
<head>
    <title>Haga</title>
    <firstline>Haga ligger nydeligt i Skoven</firstline>
    <source pages="36-38"/>
    <quality>korrektur1,kilde,side</quality>
</head>
<body>
Haga ligger nydeligt i Skoven.
Stolte Fjelde udenom foroven,
Krandsede med Fur og Gran og Lerke,
La'er ej mindste Vind i Dalen mærke.
Eeg og Alm staae hobeviis forneden,
Give Skjul og Skjerm mod Sommerheden.
Mælarsøen snoer en Arm derinde;
Kildevæld igjennem Engen rinde.

    Vejret var saa saare smukt; det lokked'
Stadens Folk; og Hob paa Hob sig flokked'.
Somme gik, og Andre reed og kjørte;
Mange over Søen Baade førte,
Immer fleer og flere: Dalen vrimled';
Til det skjønne Lystslot Alle stimled'.
Der var Spil og Dands med megen Gammen;
Hoffets Blomster glimrede tilsammen.
Folkets Skarer Glædens Hnus omkrandse,
Ved Musikken, og de muntre Dandse!

    Opad Bakken, ej fra <w>Haga</w> længer,
End at did jo lydt Mnsikken trænger,
Ligger af et andet Lystslot — Bunden,
Hugne udaf, ind i Klippegrunden
Dybe Kjældere liig aabne Grave,
Hver af dem en underjordisk Have,
Paddernes og Flagermusens Bolig.
Nælden staaer hos Tidselen fortrolig.
Hen paa Muren gule Bregne rokker
Mellem Kalkegruus og Graasteensbrokker.
Med vemodig Hu og Gru Du triner
Over disse rædlige Ruiner.

    De er' nye, o Vandrer! Gustavs<note>* Gustav III.</note> Tanke
Var, paa denne stærke Klippebanke
Sig et evigt Mindeværk at rejse:
Over Skoven skulde Slottet knejse,
Trodse Tidens Tand og Ildens Flamme —
Ak! han tænkte ej, hvor let tilskamme
Vorder Kongeraad. Bag Glædens <w>Maske</w>
Døden kom den Sikkre at forraske.
Førend vel begyndt, var Borgen øde:
Stolte Værk med stolte Drot hendøde.

    Kongebørn! I dandse hist med Glæde
Men — I er' ej <w>hans</w>. I Kongesæde
Fremmed Helt fra Syden er opsteget;
Spiret er fra <w>Vasaæten</w> veget.
<w>Gustavs Slægt</w> i fremmed Land omvanker -
<w>Gustav!</w> det var langt fra dine Tanker.
</body>
</poem>

<poem id="blicher2019090312">
<head>
    <title>Ulriksdal</title>
    <firstline>Langt fra Hovedstadens Tummel</firstline>
    <notes>
        <note>* Et Stykke fra Haga; i Nærheden er et Invalidehospital.</note>
    </notes>
    <source pages="39-40"/>
    <!-- TODO: Find Tegnérs digt. -->
    <keywords>tegner</keywords>
    <quality>korrektur1,kilde,side</quality>
</head>
<body>
Langt fra Hovedstadens Tummel,
Eensom, mørk, og hartad skummel
Stander Borgen <w>Ulriksdal</w>.
Mangt ærværdigt Oltidsminde
Kan Du med Forundring finde
I den store Vaabensal.

Gamle Konger kan Du gjæste.
Som de paa Turneringsheste
Staalbeklædte sidde her:
Hjelm paa Hoved, Skjold paa Armen,
Pantserplade over Barmen,
Haand om tunge Ridderspær.

Hisset hænge hine Faner,
Som paa mange Ærens Baner
Sverrigs mange Fiender bar.
Indvaliden blandt dem triner —
Een af hine Caroliner,
Som <w>Tegnér</w> os tegnet har.<note>* I hans Digt: ,,Den sidste Caroline'' (Carl 12tes Kriger).</note>

See? nu did han Foden flytter,
Hvor en Hest foruden Nytter,
Men med Sadl og Bidsel staaer.
Det er intet konstigt Billed,
Som Du skuer her opstilled';
Men en Hest med Hud og Haar.

Gamle Kriger graa og runken
Staaer i Tanker dybt hensunken
Ved det rytterløse Dyr;
Tvende store Taarer rinde. —
Hvad er dette for et Minde,
Som sig i hans Sjæl fornyer?

Viid da: dette er den samme
Som i Slagets Røg og Flamme
<w>Gustav Adolph</w> bar engang.
Da han dyre Pant indløste —
Sjælens Frihed — og udøste
Ædle Blod paa Lutzens Vang.
</body>
</poem>

<poem id="blicher2019090313">
<head>
    <title>Sigtuna</title>
    <firstline>Nordop til Upsala gik min Fart</firstline>
    <source pages="41-43"/>
    <quality>korrektur1,kilde,side</quality>
</head>
<body>
Nordop til Upsala gik min Fart,
Didhen stamped' Fultons Mølle snart:
Kjedlen buldrede hvæsede og peeb,
Hjul og Stænger i hverandre greb;
Vingerne løb om med Bruus og Brum,
Slog det grønne Vand til hviden Skum;
Som et Vimpel mørkt den tykke Røg
Bølgende vidt hen bagefter strøg.

    Vejen slynged' sig i mangen Bugt;
Stundom syntes hver en Udgang lukt:
For os spærred' Bjerget stejlt og stort;
Altid dog igjen vi fandt en Port.
Atter Fjeldene op om os steeg;
Atter de trindtom tilbageveeg.
Dog paa hvert et Næs, i hver en Vig
Altid noget Smukt og Nyt for mig:
Nu en Hytte, nu et Herreslot;
Nu kun Skov og Klipper — Grønt og Graat.

    Hvad kommer her? en Klump af Hytter smaae
Og over dem tre Taarnestumper graae!
Glughuller gabe end i tomme Haller
Liig Øjenhuler udi Dødningskaller,
Og minde om, hvad Øde forestaaer
Hvert Værk, som fra en død'lig Haand udgaaer.
Een Slægt forsvinder og en anden triner
Paa Formands Grav. Ruiner paa Ruiner
Du finder her; thi disse, som Du seer,
Var <w>Christi</w> Kirker — <w>Odins</w> er ej meer.
Ikkun det gamle Navn er end tilbage,
At minde om de længst henfarne Dage.

    <w>Sigtuna!</w> — Hvor er nu din gamle Glands?
Da Aserne i Disers skjønne Krands
Det første Østerlys i Norden tændte,
Der længe som en Morgenstjerne brændte;
Men, da det <w>andet</w> som en Sol oprandt —
Et Stjerneskud i Ragnarok forsvandt.
Et tusindaarigt Mørke dig indhyller,
Mens liden Bæk endnu din Grav omskyller;
Mens liden Blomst i dine Fjeldes Ly
Til Liv opvaagner hver en Vaar paa ny.
</body>
</poem>

<poem id="blicher2019090314">
<head>
    <title>Upsala</title>
    <firstline>Jeg skred henind ad Fyrisaa</firstline>
    <source pages="44-48"/>
    <keywords>atterbom</keywords>
    <notes>
        <note>Fodnoterne henviser til Per Daniel Amadeus Atterboms <a work="atterbom/1836"><i>Blommor</i> (1836)</a>.</note>
    </notes>
    <quality>korrektur1,kilde,side</quality>
</head>
<body>
Jeg skred henind ad <w>Fyrisaa</w>
Imellem grønne Enge.
Et venligt Land foran mig laae
Med kornbeklædte Vænge.
Og her en Gaard, og der en Bye,
Med Kirkespire op i Skye.

Langt bagom mig hiin Fjelderad
Sig monne dybt nedsænke.
Den i det fjerne Syden sad
Som blaagraae Taagebænke.
Og <w>Uplands</w> Slette skjøn og riig
Blev Danmark meer og mere liig.

Saa tænkte jeg, saa sagde jeg;
Da hvidskede en Stemme:
,,Ret meget fejler Du dog ej;
,,Ansee Dig kun som hjemme!
,,Thi Danmark er Dig saare nær -
,,Saa hedder vakkre Byen der.''<note>* En Kirkebye østen for Upsala.</note>

Det var ej sært, om da paa den
Mit Blik med Ømhed hvilte;
Jeg saae kun den; de andre hen
Uændsede bortilte.
Og da jeg saae den sidste Gang,
En Taare i mit Øje hang.

Og Hjemvee Hjertet til sig drog
Med hine Længsler ømme —
Men andet Syn ret strax forjog
De søde Danmarksdrømme:
Tre Høje laae for mig i Nord;
De kaldes ,,<w>Odin</w>, <w>Frejr</w> og <w>Thor</w>.''

Paa Sletten de sig hæve som
Vort Nordens Pyramider;
De stande til et Minde om
De gamle Asatider.
<w>Gamle Upsala</w> er ej meer;
Af den Du kun tre Grave seer.

Men fordum var det Hovedstad,
Og Gudehuus tillige;
Med blodigt Offer her tilbad
Det hele Svearige.
Staalklædte Bønder sloge Ring
Om Konger i <w>Alhærjarthing</w>.<note>* Holdtes hvert Aar i Februar.</note>

Dog snart <w>Sigtunas</w> Øde fik
Det stolte Kongesæde;
Det med den gamle Tro forgik;
Og saae et nyt fremtræde.
<w>Minervas</w> Billed er dets Skjold
Mod Ild og Sværd og Tidens Vold.

Af hendes Børn jeg søgte først
Een, som mit Hjerte kjender;
Han er af dem, som Sjælens Tørst
Til <w>Suttungs</w> Mjød antænder.
Fra Huus til Huus jeg spurgte: ,,hvor
,,Mon findes <w>Floras</w> Præst<note>* Atterbom, ,,Blommornes'' Digter.</note> i Nord?''

Han fandtes ej. Han drog afsted
Til hendes Børn i Dalen;
Og alle Lærde vare med;
Og tom var Høresalen.
Af et heelt Universitet
Jeg ikkun een Student har seer.

---

Dog har jeg seet, hvad i mit Sind.
Med Runeskrivt er præget ind:
Han viste mig et Tempel, hvor
Tilbedes den, som ej i Templer boer;
Hvor ikke Blod, men ikkun Taarer flyde;
Ej Offerskrig, men Jubelhymner lyde.

<w>Upsalakirke</w> lignes vel
Ved ,,et udhulet Marmorfjeld.''
Sol stod i Vesten purpurrød;
Dens gyldne Straaler ind i Templet brød.
Paa Himmelen<note>* Sacristiets Hvælving.</note> et Underværk jeg skued':
Ved højlys Dag de gyldne Stjerner lued'.

Mildttindrende paa Himlen blaa
De over Herrens Alter staae.
Saa smile Haabets Stjerner ned
Til Jordens Børn fra dunkle Evighed:
Paa <w>Troens</w> og paa <w>Kjærlighedens</w> Vinger
Fra Jord til Himmel Aanden sig opsvinger.
</body>
</poem>

<poem id="blicher2019090315">
<head>
    <title>Skogkloster</title>
    <firstline>Formiddagssolen paa Østsidens Vinduer</firstline>
    <notes>
        <note>* Eet af de største og skjønneste Herresæder i Sverrig; ligger ved Dampskibsvejen mellem Sigtuna og Upsala, og tilhører Familien Greverne Brahe.</note>
    </notes>
    <source pages="49-52"/>
    <quality>korrektur1,kilde,side</quality>
</head>
<body>
Formiddagssolen paa Østsidens Vinduer
                    brød sine Straaler.
Lueforgyldt stod det herlige Slot mellem
                    Granpyramider;
Minded om Eventyr hørte med Lyst
                    i troskyldige Barndom.
,,Stop Maschin!'' raabte Captainen og Dampskibet
                    standsed' ved Broen —
Broen, hvor Pojkar og Flickor os vented
                    med Birkebarkskurve,
Fyldte med rødmende Smultron<note>* Skovjordbær.</note> og saftige
                    Hjortron;<note>* Multebær.</note> vi kjøbte
Bær og Kurv — alt for en Slant,<note>* Smaa Kobbermynt af alle Slags.</note> og uddelte
                    til Selskabets Damer.
Vandred saa opad til Slottet, hvor
                    Borgintendanten i Porten
Bukkende artigt modtog os, (thi Herskabet selv
                    var ej hjemme)
Visre os om i de prægtige Haller,
                    hvor Brahernes Rigdom
Brammed i kosteligt Boskab, i Maler- og
                    Bildhugger-Arbejd,
Ægteforgyldte Carniser og Lister,
                    venediske Spejle,
Silketapeter i Billeder vævede,
                    indlagte Gulve —
Dem man forsigtigt og hartad undseeligt
                    med Fodspidsen traadte —
Skabe af Ceder og Ibenholt (gammeldags
                    kosteligt Arbejd)
Indvendigt sirede smukt med
                    Familie-Antiqvitæter,
Dyrebar Brudesksnk: Bægre, Signeter,
                    Portraiter og Ringe —
Der var og Ebbas Forlovelsesring, hende
                    skænket af Gustav;
(Helten ved Leipzig og Lutzen) et Pant, som dog
                    aldrig blev indløst.<note>* Ebba Brahe var lønlig forlovet med G. Adolph som Kronprinds. Hun skrev engang paa en Rude i Slottet:<br/>&nbsp;&nbsp;&nbsp;&nbsp;,,Jeg er fornøjet med Lykken min,''<br/>&nbsp;&nbsp;&nbsp;&nbsp;,,Og takker min Gud for Naaden sin.''<br/>Enkedronningen hans Moder, herved gjort opmærksom, eftersporede Forbindelsen og skrev saa nedenunder:<br/>&nbsp;&nbsp;&nbsp;&nbsp;,,Det ene Du vil, det andet Du skal!''<br/>&nbsp;&nbsp;&nbsp;&nbsp;,,Saa plejer at gaae i saadanne Fald.''<br/>Ebba blev tvungen til at ægte en Anden.</note>
Der var den Sadel, hans Datter har ejet —
                    den vilde Christina.
Der var den Stol, udi hvilken hiin tiende Carl
                    har opgivet,
Tørstende end efter Blod, sin urolige Aand.
                    Mellem Vaaben,<note>* Stolen besinder sig blandt en Vaabensamling, som indtager trende store Værelser.</note>
Krigerens Lyst i hans stormfulde Liv, nu den staaer
                    og hensmuldrer —
Ormenes Nov, som han selv — her knalded
                    Signalet til Opbrud.
Ud nu af Slottet — knap Hælvten beseet —
                    vi til Skibet nedilte.
Hjulene bruste: og snart var den
                    statlige Herreborg svunden.
Sunken bag Fjeldet: ret ligesom hine,
                    om hvilke mig Ammen,
Da jeg var lille, fortalte, at Bjergmanden
                    bygger dem kunstigt
Enten af Guld eller Glar (thi det kommer jo
                    alt ham paa eet ud) —
Viser dem stundom et Øjeblik oven
                    paa Jorden; men gjemmer
Ligesaa hurtigt dem atter for
                    Menneskets spejdende Blikke.
</body>
</poem>

<poem id="blicher2019090316">
<head>
    <title>Wreta</title>
    <firstline>Hvor Roxen sine Bølger slaaer</firstline>
    <notes>
        <note>* En Landsbykirke, fordum et Kloster.</note>
    </notes>
    <source pages="53-55"/>
    <quality>korrektur1,kilde,side</quality>
</head>
<body>
Hvor Roxen sine Bølger slaaer
Mod Eng og frugtbart Agerland
Og hvor igjennem Sluser gaaer
Canalen stejlt til Bjergets Rand:
Naar Du er steget til dets grønne Toppe,
Da stands og see Dig lidet om deroppe!

Hist nede denne stolte Søe!
Som nylig Du igjennemskar,
Med mangen skovbevoxet Øe,
Og mangen Klippe bradt og bar;
Hist samles Fjeldene med Himlens Skyer,
Her viser Sletten sig med smukke Byer.

Østgothlands Slette stor og riig.
Dets Forraadskammer og dets Siir;
Og hist ved Søens fjerne Viig
<w>Linkjøping</w> med sit høje Spiir;
Og trindt omkring saa langt som Øjet rækker
Med Blomster og med Frugt sig Jorden dækker.

Men her er meer at see endnu —
Et Øjeblik Du tøve faaer.
Gak ind i Landsbykirken Du!
Som skjult bag Æske ydmygt staaer.
Der er et Rum, hvor Du Dig knap kan vende;
Det gjemmer Støvet dog af Konger trende.<note>* 1) Den danske Prinds, Magnus Nielson, Østgothers Konge, som faldt ved <w>Fodevig</w> 1134. 2) Ragvald Knaphøfde, ihjælslagen i Vestgothland ved <w>Karlebye</w> kort tilforn; og 3) en Sverker, paa hvis Liigsteen ikke tydeligt sees meer end dette Navn og ,,<i>filius regis</i>'', maaskee Sverker Erikson, Magnus's Overvinder, som myrdedes 1155.</note>

Der var en Tid, da deres Gang
Betegnedes med Blod og Damp;
Da Jorden syntes dem for trang.
Alt som de foer fra Kamp til Kamp.
Saa fredeligt de nu tilsammen hvile.
Mens mange Secler over dem henile.

En Krone er endnu at see,
Men kun af Træ med Bladeguld;<note>* Den hænger over Magnus's Grav.</note>
Med denne nøjes maae de Tre,
Som sove her i Mulm og Muld.
Her kunne de, som Kongekroner bære,
See Enden paa al jordisk Magt og Ære.
</body>
</poem>

<poem id="blicher2019090317">
<head>
    <title>Vetteren</title>
    <firstline>Dybt udi Østen klarer det til Dag</firstline>
    <source pages="56-58"/>
    <quality>korrektur1,kilde,side</quality>
</head>
<body>
Dybt udi Østen klarer det til Dag;
    Lysstrimen Nattens Forhæng gjennembryder.
End Alt er tyst. Kun Fossens dumpe Brag
    Bag <w>Motala</w><note>* Sverrigs vigtigste Metalfabrik, hvor alle Dampkjedler og Maskiner forfærdiges, ligger paa Vetterens østre Side ved en Flod af samme Navn. Her overnatter ogsaa Damppaketten paa sin fem Dages Fart fra Stockholm til Götheborg.</note> fra Klippedale lyder.

En enkelt Stjerne glimter hist og her
    Og sig i Søens stille Vande spejler;
Og Somrens Maane med sit matte Skjær
    Paa mørke Nattestye i Vesten sejler.

Som Dagens Konge den sig nærme seer,
    Lidt efter lidt sit blege Skin den slukker,
Og Morgenskjæret lysner meer og meer;
    Den sidste Stjerne nu sit Øje lukker.

Vaagn op, o <w>Motala!</w> lad sidste Gang
    Mig Hamrene i dine Esser høre!
Snart gjennemfure vi den blanke Vang;
    Til anden Kyst os dine Vinger føre.

Alt bruse de: fra Østergothlands Strand
    Vor Snekke lydig ud paa Dybet strider.
Med stadig Fart den fjerner sig fra Land;
    Og snevre Bugt sig meer og meer udvider.

Tilbage viger skovbeklædte Kyst;
    Eet Klippenæs sig bag det andet skyder:
Og snart paa <w>Vettersøens</w> høje<note>* Vetterens Overflade er 300 Fod over Havets.</note> Bryst
    Hen over bundløst Svælg Aangbaaten<note>* Dampskibet.</note> flyder.

Hist skrider <w>Omberg</w><note>* Eet af Sverrigs høieste, mellem Vetteren og det fordum berømte Kloster Vadstena.</note> frem, et staalblaa Skjold
    Med gylden Kant det sig mod Himlen strækker;
Det for <w>Vadstena</w> stander som en Vold,
    Og mod de stærke Vandes Vrede dakker.

See! Solen kommer i sin Morgenpragt:
    Den hele Østerhimmel staaer i Lue:
Bjergryggen gløder i sin Purpurdragt:
    Som smeltet Guld er Vetteren at skue.

Ej, falske Søe!<note>* Den menes at staae i underjordisk Forbindelse med <w>Ladogasøen</w> i Rusland — snarere med Vulcaner — og kommer stundom ved stille Veir i stærkeste Oprør.</note> est du saa venlig, naar
    Usynlig Magt fra Dybet dig oprører:
Med store Vover uden Storm du gaaer;
    Og trindt forfærdet Kyst din Rasen hører.

Da vee hvert Skib! som ej har nær til Havn,
    Og tumles mellem dine vilde Bølger:
Det males rundt ned i din sorte Favn,
    Hvor Nøkken<note>* Svensk ,,Necken'' kræver hvert Aar idetmindste eet Skib til Offer.</note> sine mange Offre dølger.

Her hjelper hverken Roer ej heller Sejl;
    Thi Vinden strammer ej de flappe Duge.
Kun op og ned sig gynger Stavn med Spejl;
    Til Dybets Kræfter dem i Splinter knuge.

Ha! skynd dig, Thunberg!<note>* Dampskibets Navn.</note> flye det lumske Hav!
    Skjær ind mod Landet dine hvide Furer!
Flyv med os snelt bort over skumle Grav?
    Hvor under blanke Flade Døden lurer!

Modtag os, Vestergothland! i dit Skjød!
    Med Klippearmene du os omslynge!
Naar Sol bag <w>Vennerhavet</w> synker rød,
    I mindre troløs Bølgefavn vi gynge.
</body>
</poem>

<poem id="blicher2019090318">
<head>
    <title>Leckø</title>
    <firstline>Er det en Sejler hisset dybt i Vesten?</firstline>
    <notes>
        <note>* En meget stor gothisk Borg paa en Klippe ved <w>Kaallandsøe</w> i Venneren; navnkundig i den svenske Historie ved sine mange mægtige Besiddere, og tvende af Disses — en <w>Brahes</w> og en <w>Hogenschild Bjelkes</w> — tragiske Endeligt. Det er — skjøndt endnu heelt og holdent — aldeles ubeboet. — Dampskibet gaaer tæt derforbi.</note>
    </notes>
    <source pages="59-61"/>
    <quality>korrektur1,kilde,side</quality>
</head>
<body>
Er det en Sejler hisset dybt i Vesten?
Hvad eller Skum, lagt paa et Rif af Blæsten?
,,Nej! det er <w>Leckø</w> Slot.'' Ah! <w>Leckø</w> Slot!
Af mange Frasagn kjender jeg det godt.
Ærværdigt er det ved sin høje Ælde,
Et Minde om de svundne Tiders Vælde.
Som Ridderborg og Røverborg det stod
Og trodsed' Konger paa sin Klippefod
Til stolten Hogenschild<note>* H. <w>Bjelke</w> og <w>Brahe</w> bleve halshugne.</note> fik stækket Vingen —
Hvo mon beboer det gamle Slot nu? — ,,Ingen.''
,,Forsvunden er dets gamle Glands og Pragt,
,,Nu staaer det overladt til Tidens Magt
,,Og Aanderne, som det hver Nat besøge,
,,Og uforstyrrede derinde spøge.
,,Saasnart som Midnatsmørket falder paa
,,Der høres Heste trampe. Porte gaae;
,,Og Trommer buldre og Trompeter stralde,
,,Og Kjæder rasle. Vindebroer falde.
,,Da bli'er i Slottet først en lystig Færd:
,,Der klinge Bægere, der klinge Sværd;
,,Man hører sjunge og man hører græde,
,,Til Latter og til Hujen Messer qvæde,<note>* Ogsaa catholske Bisper have resideret her.</note>
,,Og overalt er lyst: ved Lampers Glands
,,Man skuer Slagsmaal, og man skuer Dands.
,,Saa gaaer det fort den hele Midnatstime.
,,Paa Slaget eet den vilde Hær mon stime
,,Af Borgen ud; og Lyset slukkes bradt,
,,Og taus som Graven er den skumle Nat.
,,At sejle her forbi, naar Sol er nede,
,,Vil kun den visse Undergang berede.''

    Saa lod det skumle Sagn. Mig tyktes fast,
At Hjulene løb om med større Hast
Som vi kom derforbi; og at jeg Været
Trak lettere, da bag vi havde Skjæret;
Og liig en Sommerskye paa Bølgen blaa
Det skjønne <w>Halleberg</w><note>* Ved Sydvestenden af Venneren i Nærheden af Vennersborg.</note> foran mig laae.
</body>
</poem>

<poem id="blicher2019090319">
<head>
    <title>Trolhættan</title>
    <firstline>Her kjender Du, o Digter! først, hvor fattigt</firstline>
    <source pages="62"/>
    <quality>korrektur1,kilde,side</quality>
</head>
<body>
Her kjender Du, o Digter! først, hvor fattigt
Dog er dit Sprog. Dig synke Hænderne
Fra Harpen magtesløse ned, og foldes
I stum Henrykkelse, i maalløs Andagt.

Her, stakkels Maler! kast Du kun din Pensel!
Her maler Almagt selv med slige Farver,
Som ingen Dødelig endnu har blandet;
Et Vandfald tegner Du maaskee, oja!
Men Vandet <w>falder</w> ikke paa dit Billed.
Din Fos er kun en Iisbræ med et Sneeskrid,
Som ikke <w>skrider;</w> er ikkun en Plet,
Som Barnehaand kan dække. Men <w>Trolhættan</w>
Det er en Søe, som styrter i en Afgrund
Med Havets Brusen og med Tordnens Brag.

    Held mig! at jeg har seet, hvad ingen Kunstner,
Og ingen Digterphantasie beskriver:
Naturens eget store Skuespil,
Som Øjet trætter vel, men aldrig mætter.
</body>
</poem>

<poem id="blicher2019090320">
<head>
    <title>Afreise</title>
    <firstline>Ved Foden og paa Skrænterne af Fjelde</firstline>
    <source pages="63-64"/>
    <quality>korrektur1,kilde,side</quality>
</head>
<body>
Ved Foden og paa Skrænterne af Fjelde
Fra hvilke Kilder glindsende udvælde.
Hvor Gøtheborg dog ligger stolt og smukt!
See! Skib om Skib med vidtudspilte Vinger
I colossalske Dandse sig hensvinger
Paa Gøthaelvens store blanke Bugt.

Naar jeg mit Blik ned henmed Stranden kaster,
I hver en Viig det vrimler tykt af Master;
Bestandig Nogle komme. Nogle gaae.
Naar jeg det op til Klippevæggen løfter,
Omkrandsede af Grønt i alle Kløvter
Jeg Villa seer hos Villa vakkert staae.

Langt vakkrere jeg fandt det dog derinde!
Udlænding kom jeg, skulde strax dog finde
Hvad aldrig kan udslettes af min Sjæl.
Jeg kom som Fremmed; ikke saa jeg rejste:
Da vi fra <w>Klippan</w><note>* Den vestlige Ende af Staden.</note> Sejl i Master hejste.
Mig <w>Vennehaand</w> tilvinked ømt Farvel.

Farvel, Farvel! — Snart, <w>Svea</w>, skalt du svinde
Udaf mit Syn, men aldrig af mit Minde —
Farvel du elskelige Broderland?
Far alle vel, I mine Venner kjære!
Men Eders Minde skal jeg med mig bære
Didhjem til Fædrelandets fjerne Strand.

---

    Novembersolen ned til Havet iler;
Den sit Farvel igjennem Taage smiler.
Som gjennem Graad en Glædesstraale mat.
I Østen truer mørke Vinterblaane;
Den bærer paa sin Top den blege Maane
Til Herredømmet over lange Nat.

Udsluk nu, Phantasus! din Tryllelampe!
Snart tænder Himlen sine; Rimens Dampe
Indhylle Jorden i sit Sørgeflor.
Men der bli'er lyst foroven: alle Kanter
Klart funkle hine Himmeldiamanter;
Og Nordlysflammen sig imellem snoer.

Tie nu, min Stemme! stille! svage Tunge!
Lyt hist! Hvad kan en Mund af Støv vel sjunge
Til hine Sphærers dybe Orgelrøst?
Mit Hjerte svulmer, men min Læbe tier,
Min Aand fornemmer Cherubharmonier,
Og hæver sig fra Jordens dunkle Kyst.
</body>
</poem>

</workbody>
</kalliopework>

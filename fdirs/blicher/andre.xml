<?xml version="1.0" encoding="UTF-8"?>
<!DOCTYPE kalliopework SYSTEM "../../data/kalliopework.dtd">
<kalliopework id="andre" author="blicher" status="incomplete" type="poetry">
<workhead>
   <title>Andre digte</title>
   <year>?</year>
   <quality>korrektur1</quality>
   <cvs-timestamp>$Id$</cvs-timestamp>
</workhead>
<workbody>

<poem id="blicherandrea0">
<head>
   <title>Jyden</title>
   <toctitle>Jyden</toctitle>
   <indextitle>Jyden</indextitle>
   <firstline>Jyden han æ stærk aa sej</firstline>
   <notes>
      <note>Tekst og Melodi skrevet til det paatænkte Hohøj-Møde 1846.</note>
      <note>Første gang trykt i <i>Aalborg Stiftstidende</i>, 11. maj 1849.</note>
      <note>Her gengivet efter Blicher: <i>Digte og Noveller</i>, Johs. Nørvig (red.), bd. 2, DSL, Gyldendal, 1946, p. 294.</note>
      <note>DSLs udgave baserer sig på Blichers manuskript fra 1846, og ikke det senere tryk i Aalborg Stiftstidende, som indeholder små afvigelser.</note>
   </notes>
   <quality>korrektur1,korrektur2,kilde,side</quality>
</head>
<body>
Jyden han æ stærk aa sej,
Modde baad i Nøj aa Nej;
Goer ed op, aa goer ed nier,
Aaller do faatawt ham sier.

Først næ dær æ Nøe pofahr,
Kommer Jyden ud aa Dar;
Men han goer ett ind igjen,
Fa' de Uhn han haa gjent hen.

Læ wos aalti blyw ve de!
Faaer si Baaen ka kjennes ve!
Søen et Sind da hær i Noer
Haall sæ ve, te aalt faagoer!
</body>
</poem>

<poem id="blicher2002050901">
<head>
   <title>De Refsnæsdrenge, de Samsøpiger</title>
   <toctitle>De Refsnæsdrenge, de Samsøpiger</toctitle>
   <indextitle>De Refsnæsdrenge, de Samsøpiger</indextitle>
   <firstline>De Refsnæsdrenge, de Samsøpiger</firstline>
   <notes>
      <note>1842</note>
      <note type="credits">Bidrag fra Sven Sørensen.</note>
   </notes>
   <quality>korrektur1</quality>
</head>
<body>
De Refsnæsdrenge, de Samsøpiger,
de fører tit op en forunderlig Dans,
naar Stormen den stiger,
og Solen den viger,
og Sømanden ønsker sig heller til Lands.

Kom hver, som haver god Lyst til at ride
paa Bølgernes Rygge i strygende Fart.
De rejser sig hvide
som Klipper af Kride
med Dale imellem - er det ikke rart?

Dér Blæsten den tuder, og Bræksøen bruser:
til Dansen paa Søen en herlig Musik!
Men sommetid knuser
en Bølge, som buser
paa Dækket, da nytter ej noget Bestik.

Frisk op, mine Gutter! og prøver, hvorlænge
I kunne med Havfruer træde den Dans!
Jer Piger og Drenge
i Favn de vil slænge -
I slynge dem væk og beholde jer Kans.
</body>
</poem>

<poem id="blicher2002050902">
<head>
   <title>I Skanderborrig Enge</title>
   <toctitle>I Skanderborrig Enge</toctitle>
   <indextitle>I Skanderborrig Enge</indextitle>
   <firstline>I Skanderborrig Enge</firstline>
   <notes>
      <note type="credits">Bidrag fra Sven Sørensen.</note>
      <note><a poet="boerup">Morten Børup</a> (ca. 1446–1526) var rektor for Aarhus Katedralskole og digter af latinske vers og skuespil.</note>
   </notes>
   <quality>korrektur1</quality>
</head>
<body>
I Skanderborrig Enge,
alt ved den blanke Sø,
dér gaa de Piger og Drenge
at slaa og rive Hø.

Og i de Knøses Række
én trasker langt æbag,
han kan ej Skaaret strække
med sine tunge Drag.

Naar Skaaret han færdigt haver,
han stryger ikke sin Le,
han staar og falder i Staver,
til Jorden han stivt mon se.

Med Svøbeskaft saa krumpen
den Foged efter ham fór:
Hvad skader din dovne Kumpen
hvi staar du her og glor?

Saamænd da, strenge Hr. Foged,
jeg stod og grunded oppaa
den Blomstervrimmel saa broget,
hvor den kan komme fraa.

Paa alle de favre Blommer,
jeg ganger nu her og slaar:
de falde hver evige Sommer
og rejses igen hver Vaar.

Ja, jeg skal din Slubbert lære
at tænke, naar du skal slaa!
Saa skal jeg din Ryg nu hær'e,
den bliver baade brun og blaa.

Den Foged løfter sin Svøbe,
men Knøsen kaster sin Le,
han giver sig til at løbe,
og Fogden mon efter ham se.

Og medens han staar og gaber
og tænker: hvor mon han vil hen?
han Kløren af Sigte taber,
de ses ret aldrig igen.

Og øster paa udi Landet,
højt over Bølgernes Sus,
imellem Kirken og Vandet,
dér staar det latinske Hus.

Dér sidder paa sit Kateder
blandt Peblingers skælvende Flok
Monarken som Rektor hedder,
med Bog og med Ris og med Stok.

Dér sidder, nederst af alle,
paa Bænken med Ryg til Væg
en Pebling, de Morten mon kalde,
han haver saa dygtigt et Skæg.

Og det er den samme Morten,
som førre ved Hø-Leen krøb,
som udi Trøjen og Skjorten
fra Engen og Fogeden løb.

Som fremad Tiden mon lakke,
henefter vel en Snes Aar,
det Hus oppaa Skolebakke
en anden Rektor faar.

Han trænger ikke til Stokken,
ej heller til Ferle og Ris,
saa vel regerer han Flokken,
men alt paa en anden Vis.

Og det er den selvsamme Morten,
som førre pløjed og trask,
og maatte saa danse paa Porten
for Fogdens slemme Krabask.

Og det er den selvsamme Bonde,
vi før udi Engen saa
paa Græs og Blomster at grunde
i Stedet for dem at slaa.
</body>
</poem>

<poem id="blicher2002050903">
<head>
   <title>Ud gaar du nu paa Livets Vej</title>
   <toctitle>Ud gaar du nu paa Livets Vej</toctitle>
   <indextitle>Ud gaar du nu paa Livets Vej</indextitle>
   <firstline>Ud gaar du nu paa Livets Vej</firstline>
   <notes>
      <note>1829</note>
      <note type="credits">Bidrag fra Sven Sørensen.</note>
   </notes>
   <quality>korrektur1</quality>
</head>
<body>
Ud gaar du nu paa Livets Vej.
Brug Livet, men misbrug det ej!
I Modgangs Sky, i Medgangs Sol
ej paa dig selv, men Himlen stol!

Gem ej paa Guld! bortkast det ej!
Til ærlig Fordel sig ej nej!
Blandt Alvorsdaad forsmaa ej Skæmt!
skæmt saa, at Alvor ej bli'r glemt!

Mistænk ej nogen uden Skel!
tro heller ingen alt for vel!
Vær til at se og høre snar!
sendrægtig derimod til Svar!

Sky Strid, saa længe som du kan!
men tvinges du, da strid som Mand!
Fra Lasters Plet hold ren din Sti!
fra lønlig Brøde vid dig fri!

Thi tungest Byrde, nogen véd,
er dog en tung Samvittighed.
Saa gaa med Gud din Bane frem!
Du gaar da ikke hen, men hjem.
</body>
</poem>
</workbody>
</kalliopework>

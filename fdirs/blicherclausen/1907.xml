<?xml version="1.0" encoding="UTF-8"?>
<!DOCTYPE kalliopework SYSTEM "../../data/kalliopework.dtd">
<kalliopework id="1907" author="blicherclausen" status="complete" type="poetry">
<workhead>
    <title>Efterhøst</title>
    <year>1907</year>
    <notes>
        <note>Teksten følger Jenny Blicher-Clausen: <i>Efterhøst</i>, Gyldendalske Boghandel, Kbh., 1907.</note>
    </notes>
    <pictures>
        <picture src="1907-p1.jpg">Titelbladet til <i>Efterhøst</i> (1907) lyder ,,J. Blicher-Clausen / Efterhøst // Gyldendalske Boghandel / Nordisk Forlag / Kjøbenhavn og Kristiania / MDCCCCVII''.</picture>
    </pictures>
    <source facsimile="115308050227_color" facsimile-pages-num="96" facsimile-pages-offset="16">Jenny Blicher-Clausen: <i>Efterhøst</i>, Gyldendalske Boghandel, Kbh., 1907.</source>
</workhead>
<workbody>

<poem id="blicherclausen2018052701">
<head>
    <title>De første gule Gæslinger</title>
    <firstline>De første gule Gæslinger</firstline>
    <source pages="1-2"/>
    <quality>korrektur1,kilde,side</quality>
</head>
<body>
De første gule Gæslinger -
jeg fandt dem paa min Mark idag!
De lo saa lyst mod Solens Rund,
de stod til Skovens mørke Grund
som tusend lyse Flag -
de første gule Gæslinger,
jeg bar dem hjem idag!

De første gule Gæslinger,
den første glade Lærkesang,
den første blaa Violbuket -
de var fra gammel Tid min Ret,
fra jeg i Foraarssolen sprang
og som en lystig Vildkat fløj,
hvor bløde Pile hang.

De første gule Gæslinger -
nu staar de i min Stue her
og vidner, naar min Sjæl er tung,
at evig er Naturen ung
i Foraarssolens Skær,
og der er det, som Gud har skabt,
der aldrig ældes mer.

De første gule Gæslinger,
de første Triller, Lærken slaar,
den første blaa Violbuket
jeg ønsker om min sidste Plet,
hvor mine kære staar,
til Vidne om, der er et Sted
med evig Sjælevaar!
</body>
</poem>

<poem id="blicherclausen2018052702">
<head>
    <title>Husker du Kvælden?</title>
    <firstline>Husker Du Kvælden?</firstline>
    <source pages="3-4"/>
    <quality>korrektur1,kilde,side</quality>
</head>
<body>
    Husker Du Kvælden?
Den tidlige Vaardags kølige Skær
forsvandt i en myldrende Stjærnehær
over duggede Høje og Dale;
min Hund lod jeg følge dig lidt paa Vej;
jeg klapped dens Pels: »Forlad ham ej«, -
og den fulgte med logrende Hale.
    Husker Du Kvælden?

Der var Kjærlighed gjemt i den lune Luft,
i de spirende Planters krydrede Duft,
i Stjærnernes endeløse Vrimlen,
i det duggende Græs, i de viftende Straa,
og Træerne saa jeg lyttende staa,
som aanded de op mod Himlen.
    Husker Du Kvælden?

Hvad tænkte Du paa under Stjærnernes Vagt
Tænkte Du paa, hvad Du helst vilde sagt,
da vi stod paa den skraanende Bakke?
Og jeg selv? Hvad tænkte jeg paa, da Du gik
da Du hilste mig med et sidste Blik,
mens Hunden sprang op ad din Frakke?
Det tænkte jeg paa under Stjærnernes Vagt,
hvad aldrig jeg faar dig tilfulde sagt,
før Døden gør Læberne hvide:
hvor rig og hvor dyb, hvor skær og hvor fin
min Kærlighed var, fra den mødtes med din,
og hvor stærk den vil staa ved din Side.
    Husker Du Kvælden? - - -
</body>
</poem>

<poem id="blicherclausen2018052703">
<head>
    <title>Glad har jeg været</title>
    <firstline>Glad har jeg været som faa</firstline>
    <source pages="5-6"/>
    <quality>korrektur1,kilde,side</quality>
</head>
<body>
    Glad har jeg været som faa,
frejdig som Lærken, der synger, før helt den er vaagen,
kvidrer med Sang sig i Søvn, falder Aftenen paa;
nu er mit Sind blevet tungt som de regnfyldte Ranker,
    derfor maaske
vender tilbage til Lærken saa tidt mine Tanker!

    Den var mit <i>Billede</i> først,
nu er den mit Livs, min Sjæls og min Tankes <i>Modsætning;</i>
<i>jeg elsker den højest, nu Forskellen synes mig størst!</i>
Elsker ej Hjejlen, som flagrer urolig paa Heden,
    Aftenens Fred,
just for den selv flakker hvileløs rundt omkring Reden?

    Læg mig til Hvile engang,
hvor Lærker højt over Graven i Frihed kan synge!
Tænker jeg stundom, min Sjæl kunde høre den Klang
af kvidrende Jubel, som éngang fryded mit Øre,
    véd jeg dog vist,
at vi i Himlen engang maa faa Lærker at høre.

    Den fattige, fjedrede Fugl,
som her gav den højeste Livsjubel Udtryk i Toner,
den maa engang synge med ved den fejreste Jul,
forrest i Lovsangens Kor over Stjærnehavsvrimlen;
    derfor jeg tror
sikkert, som selv jeg det saa: <i>der er Lærker i Himlen!</i>
</body>
</poem>

<poem id="blicherclausen2018052704">
<head>
    <title>Den forelskede Stær</title>
    <firstline>Du glade, unge Vaar!</firstline>
    <source pages="7-9"/>
    <quality>korrektur1,kilde,side</quality>
</head>
<body>
Du glade, unge Vaar! hvor den Stær dog har sunget
    foran mit Vindu,
    i Hængeaskens Top,
    lige fra ved Gry
    han slog Øjnene op
    og glattede med Næbbet
    sin glinsende Krop
    og sendte sine første
    forjættende Toner
    berusende, forkoglende
    fra Hængeaskens Hang
    mod Kassen, hvor »hun« sad
    og missede mod Solen
    og lod, som hun slet ikke
    hørte, at han sang!

    Nu er Solen nede,
    men han sidder der endnu,
    leger Elskovslege
    i lyse Aftentimer
    og dirrer med Vingerne,
    mens Kirkeklokken kimer!
    Under ham strømmer det
    med Duft af Viol,
    og Bukkaren grønnes,
    gemmende paa Varmen
    fra den synkende Sol;
    men han? han sanser ikke
    andet end hende!
    Hans Strube er spændt
    af de trillende Toner, han har inde -
    søvndrukken sidder han
    og fløjter som før,
    kan ikke faa sig
    til at lukke sine Øjne,
    stirrer bestandig
    mod Stærekassens Dør
    med sit glinsende sorte,
    lidenskabelige Blik,
    ryster besnærende
    de glitrende Vinger
    og synger fra sin Gren
    for én - kun for én!

    Aldrig har jeg set
    en saa elskovssyg Fyr!
    Hans Øjne er et Soldigt!
    Hans Sang et Æventyr
    for én - kun for én - -

    Fine, lille Frue
    med det guldgule Næb
    og de sorte, sorte Øjne,
    som altid er vaade!
    giver Du dig ikke
    paa Naade og Unaade,
    maa dit lille Hjærte
    være haardere end Sten!
    Hører du da ikke
    og vil ikke forstaa,
    hvor Kærligheden sad ham
    under Vingerne og dirrede,
    hvorledes, mens han lod
    sine Fløjtetoner gaa,
    Lovsangen fra hans Strube
    blev rundt om <i>tusendtunget</i> -!
Du glade, unge Vaar! hvor den Stær dog har <i>sunget!</i>
</body>
</poem>

<poem id="blicherclausen2018052705">
<head>
    <title>Smaatræk af en lille Nordmands Liv</title>
    <subtitle>(Tilegnet ham selv)</subtitle>
    <firstline>Nin og hans Søster</firstline>
    <source pages="10-19"/>
    <quality>korrektur1,kilde,side</quality>
</head>
<body>
<nonum><center>I</center></nonum>

Nin og hans Søster
er just krøbne op
fra Bænken i Haven
til Stengærdets Top.
Med nyfigne Miner
staar de og venter -:
Der er Bryllup i Bygden
med Gutter og Jenter
i skinnende Trøjer og Spænder.

Om lidt kommer Toget
dernede forbi;
Fiolerne spille
en Festmelodi;
og <i>da</i> svinger Nin
med sin højrøde Hue,
mens jublende over
det brogede Skue
han springer i Vejret af Glæde.

Men netop idag
maa de vente en Stund;
og Nin har til Trøst
stukket Fingren i Mund -:
»Hør, Evy! Skal <i>vi</i> ikke
gifte os sammen?«
»Nej, Du er for liten:
Du faldt jo i Dammen
igaar, da vi fiskede Krebser.«

»Men jeg kan marschere,
det kan ikke Du!
Og saa kan jeg fløjte
med Munden: Hør nu -!«
»Ti stille! De kommer.
Tag bare iagt dig -«
»Ja, skal vi saa <i>gifte</i> os?«
»<i>Nej</i>, har jeg sagt dig;
jeg <i>vil</i> ikke være din Kone.«

Han tier; - men siden
med spørgende Trang
han ændrer sit Æmne:
»Hør Evy! Den Gang
da Mamma og Pappa
holdt Bryllup herude
og kørte til Kirke
med Jenter og Brude,
stod <i>Du</i> saa paa Gærdet og saa’ det -?«


<nonum><center>II</center></nonum>

Nin faar Fisk »med Buxer paa« til Middag.
Det er noget, alle Nordmænd liker;
og han smiler snart med Mund og Kinder.
Gul af Smør hans lille Næse skinner,
medens Fisk og Buxer rask forsvinder.

»Alf! Hør, hvad er det, som ligger dèr, Du?«
»Det er Rogn, er Fiskens Æg, si’er Mamma.«
»Lægger Menneskene ogsaa Æg, Du?«
»Ja, jeg tror det nok -« Da raaber Evy
vigtig: »Det er noget rigtig Præk, Du!«

Nin ta’r fat igen, hvor han har sluppet:
»Mamma! Hvorfra kommer da smaa Gutter
og smaa Piger til Jer allesammen?«
»Stille, Gut! De kommer fra Vorherre.«
»<i>Alle</i>sammen?« »Vist saa, - <i>alle</i>sammen.«

Nin begynder pludselig at tænke - -
Han faar alle Fingrene i Munden,
stirrer helt betuttet ud i Haven
og forsikrer endelig med Alvor:
»<i>Saa</i> maa Gud ha’ <i>mange</i> Rogn i Maven!«


<nonum><center>III</center></nonum>

»Far! Maa Nin gaa ud, mens Regnen skyller.
Mamma siger, Nin skal være ren;
og Vorherre tror jeg ogsaa liker
pæne Gutter - helst med bare Ben.

Faar jeg ikke Lov at gemme Boldten,
klyve rigtig højt paa Fjældet op?
Evy gi’r jeg mine nye Støvler,
bare jeg faar Lov - og Alf min Top!

Far! Aa vær nu snild! Saa vil jeg kysse
dig saa mange Gange, Du vil ha?!«
»Ti nu stille. Vent, til Solen skinner.«
»Maa jeg <i>saa</i> faa Lov?« »Det maa Du, ja.«
  - - -
»Far, nu leger Solen jo derude,
saa maa Nin da ogsaa lege med?«
»Vel, min Gut! Saa rid nu Du tilfjælds da,
men gør ikke Hesten din Fortræd.«

»Jo, men Far!« »Ja, Nin!« »<i>Véd</i> Du nu ogsaa,
hvorfor Solen skinnede saa snart?«
»Nej da, Gutten! Det maa Du fortælle!
Hvorfor blev her pludselig saa klart?«

Nin faar lagt sin lille, tykke Næve
rigtig fast i Faders store Haand,
og hans runde Smilehuller lyser
under Huen med de røde Baand. -
Tøvende, men dog saa henrykt kom det:
»For jeg hviskede til Jesus om det -.«


<nonum><center>IV</center></nonum>

Nin har faat sig en Sorg idag.
Hans lille Ansigt er helt alvorligt,
og han glemmer at se paa sit nye Flag.
Der ligger et Spørgsmaal gemt i hans Blik.
Endelig rejser han sig fra sin Skammel
og betror sig til Alf efter vanlig Skik:

»Alf, De har taget min egen Vorherre -
ham, som har Fødselsdag Julenat, -
ham, som elsker alle smaa Drenge
og sidder om Natten ved alle smaa Senge,
ham, som jeg holder saa voldsomt a’! -
Den anden, ham kan jeg slet ikke lide.
Hvor tror Du, Alf, at han kommer fra?

Evy siger, at henne i Skolen
fortæller de hende, at Gud er tre,
men alligevel én, som vi ikke kan se,
hvor gærne vi vil.
Min egen Vorherre er ogsaa med,
men ikke alene, - der er en anden -
Kan Du forstaa, hvordan <i>det</i> gaar til?«

Alf graver Hænderne dybt ned i Lommen
og ser ganske umaadelig tænksom ud; -
men ihvor meget han grunder og grunder,
kan han ikke faa Greje paa Evys Gud:
»Naar de er tre, er de ikke én, Du!«
»Jo, de er én, det er ganske bestemt.«
»Ja, men hvordan kan de saa hænge sammen?
»Ja, det er jo det, som Evy har glemt.«

Alf grunder Dagen og hele den Aften; -
tynget af Tanker sover han ind,
vaagner saa pludselig op henad Morgen
og rusker i Nin,
sætter sin varme Mund til hans Øre:
»Jeg <i>har</i> det! Jeg har det! Nu skal Du høre!«
Af lutter Begejstring svinger han ud
det ene Ben over Sengerammen:
»Nin! Nu véd jeg, hvordan det gaar til:
<i>De er limet sammen!</i>«

Men Nin er ikke tilfreds for det.
Med rullende Taarer og bitter Klage
hulker han højt fra sin lille Seng:
»Jeg vil ha’ min egen Vorherre tilbage!«
Og saa er der ikke andet at gøre -:
Mor maa op for at trøste sin Dreng.
Hun sætter sig paa en Kant af hans Seng,
hun taler ikke, hun synger bare -
en Julesalme, en gammel Sang
med Toner underlig klare:
  »Frelseren selv var Barn som vi,
  idag han laa i sin Vugge;
  den Have, Guds Engle flyve i,
  vil Jesus for os oplukke -«
synger hun med sin bløde Røst.
Og Nin aander ud af sit fulde Bryst,
og Smilet tænder sig i hans Øjne:
Alle de tossede Skoleløgne!
Han skal nok knuse dem, naar han bli’r stor
men han er for lille endnu <i>desværre</i> -!
Hvem der var stor!
  »Grenen paa Livets Træ staar grønt
  med Lys som Fugle paa Kviste,
  det Barn, som sig glæder fromt og kønt,
  skal aldrig den Glæde miste -«
sang Mor;
og <i>da</i> kendte Nin sin »egen Vorherre«.


<nonum><center>V</center></nonum>

Nin er allersødest, naar han vaagner,
stikker frem sin røde Pusselanke
og har sovet bort hver Mismodstanke.
Mindre straalende er ej hans Blik
end den friske Dug i lyse Nætter,
end den gyldne Sol, naar ind den fletter
sine Glimt i Skovens Løvbestik.

Da har Kinden friske røde Roser,
mere fristende end de derude,
blødere end Mammas Silkepude
og med dybe Smilehuller i.
Som en Æventyrets Prins han hviler
dèr og fanger Hjærter, blot han smiler -
Vogt dig! Det er farligt Trylleri.

Faar du saa maaske to bløde Arme
om din Hals, saa ligger Du i Lænke
og maa »bare lege, ikke tænke«,
springe som en Buk og være Hest!
Du maa holde ud, og Løbet matter,
men Du lønnes af hans glade Latter;
den er »Prinsen«s Tak og lønner bedst.

Det kan være, Du faar mange Spørgsmaal,
naar I siden traver ned i Haven -:
»Hvorfor ligger-Bedstemor i Graven?
Er der Huse nedenunder Jord -?
Hvorfor maa saa mange Folk dog graate?«
»Nin, naar Du blir stor, vil du forstaa det -
»Jamen hvorfor er jeg ikke stor?«


<nonum><center>VI</center></nonum>

»Det er silde; - Nin skal sove.«
»Jamen Mamma, Du maa love
mig en Sang først om Vorherre.«
»Er det den?« »Ja, denne herre:
Sov nu, sov -« Og Mor begynder:

»Sov nu, Du min egen Lille!
Moder er her; vær blot stille.
Hun gør Leg med Smil og Taarer,
gaar for dig, hvor Vejen saarer,
vaager, - vaager for sin Skat -!
Er Du mild og god i Sinde,
flyver Englene herinde,
og Vorherre til dig smiler -«

»Mamma, ja, han er saa snild!
Og han hører, naar vi raaber
rigtig højt, - for jeg har prøvet
den Gang Evy var bedrøvet,
fordi Bob var syg.« »Men Gutten!
hvordan bar du dig saa ad da?«
»Jo, jeg tog den gule Tutten,
hvor jeg gemmer Farbrors Krone,
og saa gik jeg ud i Haven,
kasted den saa højt jeg kunde
op mod Himmelen og raabte:
»Den maa <i>Du</i> faa ha’, Vorherre,
vil Du gøre Evy glad, -
ja, for Bob er syg, vil snerre
og kan ikke æde Mad -««
»Naa, og saa?« »Saa kom jo Bob sig
Men da jeg fik se, Vorherre
var saa meget glad i Tutten
tænkte jeg, det var nok bedst at
finde den igen -« »Men Gutten!
vilde Du igen den tage
og dit eget Løfte glemme?«
»Nej, jeg vilde bare <i>gemme</i>
den igen: <i>til anden Gangen</i>.
Men Vorherre har nok skjult den
grulig godt, - for Evy ledte,
og hun fandt den heller ikke!«
»Det var godt. Lad Du den ligge,
hvor Vorherre selv har gemt den.
Han vil nok igen dig høre,
selv om ej Du gi’r ham Kroner:
Barnets Bøn er for hans Øre
fagrere end Engletoner -.
Men nu ringes Solen ned;
    Stæreungen
sover i sin lille Kasse;
alle Børn har Hviletime.
Sov, min egen Kælebasse!
Luk nu dine søde Øjne;
Gud vil kysse dem imorgen
med sin første Solskinsstrime -!«
</body>
</poem>

<poem id="blicherclausen2018052706">
<head>
    <title>Vildanden</title>
    <firstline>Der var saa dødt over Fjorden</firstline>
    <source pages="20-21"/>
    <quality>korrektur1,kilde,side</quality>
</head>
<body>
Der var saa dødt over Fjorden,
saa knugende koldt og stift,
over de tavse Vande
stod Dødens isnende Skrift.

Vildanden laa i Fjorden,
stænget bag Siv og Rør,
den frøs i de kolde Nætter,
den frøs, som aldrig før.

Den laa med knækkede Vinger
og gemte sig stille bort,
lyttende til sine egne
tavse Tankers Akkord.

Istapper hang den om Næbbet
og i dens dunede Bryst,
alene de sorte Øjne
brændte med Raab om Trøst.

Der sejled en Ørn i Luften,
da fanged det døde Liv,
da flagred den sorte Vildand
op fra de tavse Siv,

da skreg den, skreg gennem Natten
med slig en vaandefuld Røst,
at Mennesker vaktes ved det
og lytted med Angst i Bryst.

Hvad Vildanden droges efter,
hvad fjærnt dens Tanke fik kær,
det véd kun Ørnen, som stiger
mod Nordlysets hvide Skær!

Hvad Vildanden længtes efter
med Savn, som aldrig fik Ord,
det véd kun Ørnen, som sejler
saa højt, saa højt mod Nord -!
</body>
</poem>

<poem id="blicherclausen2018052707">
<head>
    <title>Rejselyst</title>
    <firstline>Hvem der kunde flyve som Svalen</firstline>
    <source pages="22-23"/>
    <quality>korrektur1,kilde,side</quality>
</head>
<body>
Hvem der kunde flyve som Svalen
og flyve, hvorhen han vilde!
hvem der kunde ile som Bækken -
mod Havets strømmende Kilde!
Hvem der kun ikke sad inde
    med Vingerne stille!

Jeg hører det juble i Fuglenes Sang:
»Landene! De fremmede Lande!«
Jeg hører det risle i Kildens Kvad:
»Vandene! De mægtige Vande!«
og her gaar jeg selv som en Spejder
    ved ensomme Strande!

Hvem der kunde skyde de vildeste Skud,
som endnu er set i Skoven,
uden at røres af Sav eller Kniv,
kun lydig mod Skønhedsloven!
Hvem der kunde ranke sig frit
    i Lyset fraoven!

Jeg hører det hviske fra Blad til Blad:
»I Frihed udfolder sig Sæden!«
Hvilken jublende Fryd at voxe sig stor
under Regnens og Duggens Væden!
Og her gaar jeg selv og forstaar mig
    saa lidt paa Glæden -!

Hvem der kunde flyve som Svalen
og flyve, hvorhen han vilde!
Hvem der kunde ile som Bækken
mod Havets strømmende Kilde!
Hvem der kun ikke sad inde
    med Vingerne stille -!
</body>
</poem>

<poem id="blicherclausen2018052708">
<head>
    <title>En Afsked</title>
    <firstline>Min Randsel har jeg snøret</firstline>
    <source pages="24"/>
    <quality>korrektur1,kilde,side</quality>
</head>
<body>
Min Randsel har jeg snøret; et langt, langt Farvel
  byder jeg min Hjemstavn i Kvæld -
Mit Bryst er sammenknuget, og Luften er saa trang
Du lille, brune Lærke, syng mig en Afskedssang!

Saa mørkt er alt derinde; min Sjæl er forstemt;
  inderst er dog Guldharpen gemt.
Mangt lader jeg tilbage, - kun Harpen i mit Bryst
følger mig med Toner af evig Ungdomslyst.

Saa gaar jeg da paa Rejser; et langt, langt Farvel
  byder jeg min Hjemstavn i Kvæld -
Hvidbirken sukker sagte, - et sært, vemodigt Suk,
som bæver under Løvet mellem Grenenes Dug!

Farvel, Du brune Lærke, som kvidrer sent i Høst,
  ingen har som jeg kendt din Røst!
Farvel, Du lille Marksti, min stille Solskinsvej -
Ingen kommer efter, der kan elske dig som jeg!
</body>
</poem>

<poem id="blicherclausen2018052709">
<head>
    <title>Med Tak for en Kurv gule Roser -</title>
    <firstline>De gule Roser med de fine Blade</firstline>
    <source pages="25-26"/>
    <quality>korrektur1,kilde,side</quality>
</head>
<body>
De gule Roser med de fine Blade,
hvorover klare Draaber gyldne trille,
jeg sad og stirred paa dem ganske stille
og nænned ej en eneste at skille
fra deres Søskendrankers Kronerade!

Men som jeg stirred paa de gule Blade,
i Lysglans for mit indre Øje stode
de Børn, som i den Rosenhave bo’de,
hvis Blomster mellem Vildvinranker gro’de
i Solens gyldentrøde Flammebade!

Som disse Roser, stænkede af Duggen,
og med Skærsommersol i deres Kroner,
hvis Bægre er en Labyrinth af Toner,
hvis Duft er Bud fra fjærne, lyse Zoner,
hvis Kalk jeg kysset har med sagte Sukken -

- saaledes mindedes jeg hele Raden!
Er Barnehjærter ikke Rosengange
og Barnetanker Labyrinther mange,
hvor kun det fine Øre mægter fange
den Traad, som vinder sig bag Overfladen?

Saa skær og fin og lys er hele Flokken
som Rosenblodet, der i Aaren rinder,
med kornblaa Øjne og med røde Kinder!
Man kender den paa Frastand, hvor den skinner
saa hvid er Huden, og saa lys er Lokken!

Gid den maa voxe kækt og voxe fremad
og bryde Glædens straalerige Blommer,
og fryde sig i Livets varme Sommer,
og kende sent den Efterhøst, som kommer,
og aldrig træde fejl af Vejen <i>hjemad!</i>
</body>
</poem>

<poem id="blicherclausen2018052710">
<head>
    <title>Jeg sad ved en gammel Kirkedør</title>
    <firstline>Jeg sad ved en gammel Kirkedør</firstline>
    <source pages="27-28"/>
    <quality>korrektur1,kilde,side</quality>
</head>
<body>
Jeg sad ved en gammel Kirkedør,
- jeg kendte den godt, havde set den før
- jeg vidste blot ikke hvor.

Jeg gik i den gamle Kirke ind -
jeg følte, den havde haft Magt i mit Sind -
jeg husked blot ikke naar - -

I Koret gik jeg en Kunstner forbi
- han drev et gammelt Kalkmaleri
frem af den støvede Bund.

Med nænsom Hu og med varsom Haand
fjærned han Kalklagets skøre Baand
fra Billedets Ædelgrund.

Jeg satte mig tyst ved Kirkens Dør
- jeg havde oplevet det samme før,
jeg vidste blot ikke hvor -

Det mødte min Sjæl, gjorde Tanken blød
som Haandtrykket af en Ven, der er død -
jeg husked blot ikke naar - -

Da slog det mig, medens jeg sad og saa,
hvorledes for Kunstnerens Haand de raa,
tynde Kalkskaller faldt:

Det er det samme, det samme kun,
Erindringen gør i en hellig Stund,
og derfra kender Du alt!

Det er just Mindets velsignede Magt
at fjærne, hvad Tidens Haand har lagt
over de levendes Træk.

I friske Farver med Gyldenskær
og fint, fint aaret staar Billedet dér,
naar Slaggerne stryges væk.

Da ser vi ikke den støvede Dragt,
som Strid og Vaande har over det lagt,
mens Livets Dage fòr hen.

- men saaledes som det var rigest og størst,
og saaledes som vi har ejet det først,
ejer vi det igen.

Du gamle Kirke, spidsbuet, fin,
med Vinduer røde som gylden Vin
og slanke Hvælvingers Kor!

Jeg elsker dig højt - jeg kender hvert Træk
af Minder, som aldrig skal smuldre væk
i gamle Freskoers Spor - - -
</body>
</poem>

<poem id="blicherclausen2018052711">
<head>
    <title>Et Minde fra Tyrol -</title>
    <subtitle>Vejkorset</subtitle>
    <firstline>Stien slynger sig opad</firstline>
    <source pages="29-31"/>
    <quality>korrektur1,kilde,side</quality>
</head>
<body>
Stien slynger sig opad
mod Ebene Wasserfall,
og Stien slynger sig nedad
mod Oetz med Archenfall.

Luften er tung af Høduft,
og Bonden har Stak paa Sti -
»Grüss Gott!« - han letter paa Huen,
imens han vandrer forbi.

Aldrig, hvorhen jeg mon fare
alt under den blanke Sol,
saa jeg saa mange Vejkors
som her i Sydtyrol!

Over de dybe Vandfald
og over den klare Flod,
over de vilde Klipper
og viden om Bjærgefod -

- allevegne saa skinner
de store, hvide Kors,
højt over Mænd og Kvinder
og højt over Barn og Hors!

Jeg tænkte, saa tidt jeg saa det:
Hvorfor er ej samme Tegn
sat mellem Rugens Vipper
og Æblerosernes Hegn -?

Rejs Kors over Kors derhjemme!
Rejs dem, hvor Banerne gaar
rejs dem paa Landeveje
og rejs dem ved Hus og Gaard!

To korsindnaglede Hænder,
et Hjærtes rindende Saar
kan vidne mere, end Slægter
faar vidnet i tusend Aar.

Et Ord kan vidne for alle,
det dyreste, som jeg ved:
det lille og dog saa uendelig
store - <i>Barmhjærtighed!</i>

Et Ord kan sejre for alle,
hvor Dødens Le mejer ned,
det mægtige Ord: <i>Jeg er Livet!</i> -
Lovsangen i Evighed! - -

Jeg vandrer min Vej i Stilhed
og tænker, imens jeg gaar:
Korset er Oliekilden
for Slægtens dybe Saar.

Og Stien slynger sig opad
mod Ebene Wasserfall,
og Stien slynger sig nedad
mod Oetz med Archenfall -

Og Bjærgbonden vandrer forbi mig -
hilsende stille: »Grüss Gott!« -
jeg hilser: »Grüss Gott!« tilbage
og Vejkorset hilser: »Grüss Gott - -!«
</body>
</poem>

<poem id="blicherclausen2018052712">
<head>
    <title>Billeder af Jesu Liv</title>
    <firstline>Billeder af Jesu Liv!</firstline>
    <source pages="32"/>
    <quality>korrektur1,kilde,side</quality>
</head>
<body>
Billeder af Jesu Liv!
Tyst som Syners Tog I skride,
skinner over Verden vide,
lærer taale, lærer lide
os, som staa i Kamp og Kiv.

Billeder af Jesu Liv!
Ikke de, vi <i>malet</i> finder,
de, der <i>brændtes ind</i> som Minder,
dèr, hvor Hjærteblodet rinder
under Lidelsernes Kniv.

Billeder af Jesu Liv!
Bliv til <i>Liv</i> i os, som prøves!
Vær os Kraft, naar Viljen sløves,
saa vi læres, saa vi øves
til at leve Kampens Liv!

Gennemstraal vort Bryst af Muld.
Da, naar sidste Gang vi stride,
tyst som Syners Tog I skride,
lægger <i>bag</i> os Verden vide,
<i>for</i> os Evighedens Guld!
</body>
</poem>

<poem id="blicherclausen2018052713">
<head>
    <title>Paa Kirkevejen</title>
    <firstline>Det ringer paa Jord til Lov for Gud</firstline>
    <source pages="33-34"/>
    <quality>korrektur1,kilde,side</quality>
</head>
<body>
Det ringer paa Jord til Lov for Gud:
    - Klokkerne kime, -
der farer et straalende Frelsesbud
over den hele Verden ud.
Der falder Rim, der skinner Sol over Dale!

Kom med til Kirken, min unge Brud,
    - Klokkerne kime, -
hør, hvor de ringer vor Glæde ud,
de aabner for Lys, de stænger for Slud.
Der falder Rim, der skinner Sol over Dale!

Saa ung og frejdig Du foran gaar,
    - Klokkerne kime, -
hvor tror Du, vi færdes til næste Aar?
hvad er det, dit straalende Blik mig spaar? -
Der falder Rim, der skinner Sol over Dale!

Aa, Fryd at vandre den samme Vej!
    - Klokkerne kime, -
En Jul i vort eget Hjem med dig!
Nej, skønnere Lod kan ej times mig -
Der falder Rim, der skinner Sol over Dale!

Stands kæreste! und dig et Øjebliks Rast,
    - Klokkerne kime -
slyng nu din Arm om min Nakke fast
og ønsk mig et »Glædelig Jul« ihast -
Der falder Rim, <i>der skinner Sol over Dale!</i>
</body>
</poem>

<poem id="blicherclausen2018052714">
<head>
    <title>Tvivleren</title>
    <firstline>Jeg elsker dem alle, de mægtige tolv</firstline>
    <source pages="35-36"/>
    <quality>korrektur1,kilde,side</quality>
</head>
<body>
Jeg elsker dem alle, de mægtige tolv,
de vældige Piller i Kirkehuset,
som trodsede Lynet og Uvejrsbruset
og aldrig gav sig en Verden i Vold.
De møder mig hvergang der kimes til Fest -
men Tvivleren - Tvivleren Thomas,
ham elsker jeg højest, ham kender jeg bedst.

Jeg elsker den heftige, ildfulde Mand,
som, stor i sin Kærlighed, varm i sin Vrede
og dyb i sin Anger og stærk til at bede,
var snar til at føle sit Hjærte i Brand,
hastig til Forsvar mod Læg og mod Præst -
men Tvivleren - Tvivleren Thomas,
ham elsker jeg højest, ham kender jeg bedst.

Jeg elsker den Jakob, hvis vældige Krav
halvt sprænger den Sjæl, som de gennembæver,
jeg elsker den milde Apostel, som kræver
Hjærte for Hjærte i alt, hvad han gav!
Det kimer til Jul, hvor han byder til Gæst.
Men Tvivleren - Tvivleren Thomas,
ham elsker jeg højest, ham kender jeg bedst.

Hans Kamp mod Tvivlen, hans voldsomme Brud,
hans Angest for ikke at finde det rette,
hans grublende Søgen, hans Jubel i dette -
de frigjortes Lovsang -: Min Herre, min Gud!
alt det har jeg følt som mit eget -
den ensomme har til de ensomme Bud.

Hver Jul, naar det kimer Alverden om,
jeg synes, de tolv gaa med Sang gennem Staden
og hilser hver fattig, hver vildsom paa Gaden,
kun ikke den Døgnfluesjæl, som er tom.
De kalder til Fryd, og de kalder til Fest!
Men Tvivleren - Tvivleren Thomas,
<i>hans Sjæl føler dybest ved Børnenes Fest</i>.
</body>
</poem>

<poem id="blicherclausen2018052715">
<head>
    <title>Juleklokken</title>
    <firstline>Ud fra de syngende</firstline>
    <source pages="37-38"/>
    <quality>korrektur1,kilde,side</quality>
</head>
<body>
Ud fra de syngende,
aabnede Lydhuller
lokker og kalder det -
ned fra de snefyldte,
fryndsede, fnuggede
Grankogler falder det - -
Farver i fineste Fosforglans
lysende lægger sig,
hvor under sølverne,
dunhvide Snetæpper
Skovbunden dækker sig - -

Du, som gik fredsforladt
ude, hvor knugende
Ensomhed kaared dig,
følte de sugende,
stikkende Blikke
svide og saare dig,
frigør din Sjæl og dit Hjærte,
det frysende, lukkede,
frigør din Tanke, hvor længe
og saart den end sukkede!

Fred- og frydbringende
kalder de kimende
Julekvældsklokker dig -
dybt i Guds Kærlighed
bunder den bævende
Tone, der lokker dig.
Du, som gik træt
paa en Jord, som er kold,
i en Verden, som elsker
det larmende,
gaa efter Klokken
og kast dig
med Fryd i Gudsarmene.
</body>
</poem>

<poem id="blicherclausen2018052716">
<head>
    <title>Julestemning</title>
    <firstline>Vintersolen staar i Brand</firstline>
    <source pages="39"/>
    <quality>korrektur1,kilde,side</quality>
</head>
<body>
Vintersolen staar i Brand.
Glødende lig Sommerrosen
med sin purpurrøde Rand
gaar den ned bag Ellemosen.

Fjærne Landsbyklokkers Klang
sig i Vindens Leg foroven
blander til en dæmpet Sang
mellem Bakkerne bag Skoven.

Sælsom i sin dybe Fred
toner mod os Juleklokken,
sælsomt lutres vi derved,
bliver Børn i Barneflokken, -

gaar igen foruden Gys,
paa en Barnefod, der springer
gennem Stuer fyldt med Lys,
ind, hvor Julesalmer klinger.
</body>
</poem>

<poem id="blicherclausen2018052717">
<head>
    <title>December</title>
    <firstline>I den dybeste Dal af den dybeste Skov</firstline>
    <source pages="40"/>
    <quality>korrektur1,kilde,side</quality>
</head>
<body>
I den dybeste Dal af den dybeste Skov,
    hvor Sneen fyger tæt,
hvor Sneen er blød som et Aandedræt,
    hvor Granerne fange
de lydløse Snefug over lydløse Gange,
dèr samler de sig til en munter Terzet:
Blaamejse, Stillids og Spurv! - en Kvartet
af Bogfinke, Kvækerfugl, Dompap, Musvit -:
    »Kvivit! Kvivit!
Der er Juleneg rejst foran Skovfogdens Hus!«
Et Kvidder - og hele den brogede Skare
er som blæst bort i et eneste Sus -!
    Men fra Skov og fra Dal
    og fra Bakkernes Hæld
    ringer kimende Klokker
    til Julekvæld!
</body>
</poem>

<poem id="blicherclausen2018052718">
<head>
    <title>Skovsamaritan</title>
    <firstline>Fra Vinterskovenes</firstline>
    <source pages="41-43"/>
    <quality>korrektur1,kilde,side</quality>
</head>
<body>
Fra Vinterskovenes
vilde Ørke
og Rævehulernes
Baggaardsmørke,
fra Elletrunternes
graa Kaserner,
hvor Lys kun tændes
af Rimfroststjærner,
fra Højsalsvidden
og Andedammen
farer de, flyver de,
flagrer de sammen -
flere sultne,
end I kan mætte -,
ak, I smaa grønne
Fadebursterner,
det kan I da skønne -!

Men nu er det Jul,
thi byde I nejende
ind - med Slæbet
i Sneen fejende -:
først Nøden i Skjul:
først dem, der tælles
til Hjorteslægten,
de kongelig fri!
saa alle de flagrende
Fugle paa Sti - -
og saa tilsidst
dem, der er Velgørenhedsskive,
fordi de aldrig
bestiller andet
end netop at drive!

Kronhjorten kommer
med knejsende Bringe,
skridende næsten!
Han véd, det er ham,
som adler Festen.
Lille Fru Bæver
anstandsfuldt nejer
og overser ganske
enhver Plebejer.
Vildsvinet lader
sig længe nøde
og invitere,
for siden at æde
saa meget des mere.
Ræven er sikker
ved alle større
Velgørenhedsfester -
og Haren og Kragen
er Snyltegæster -
men Uglen dèroppe!
ja, han er kommen
som Kritiker, ser I!
han har Jer i Lommen
ak, I smaa grønne
Fadebursterner,
det kan I da skønne - -!
</body>
</poem>

<poem id="blicherclausen2018052719">
<head>
    <title>Viser om Lille »Pip«</title>
    <firstline>Jeg elsker min lille Verden</firstline>
    <notes>
        <note>Cf. Blicher-Clausens andre viser til Pip: <xref poem="blicherclausen2018052629"/> og frem.</note>
    </notes>
    <source pages="44-46"/>
    <quality>korrektur1,kilde,side</quality>
</head>
<body>
<nonum><center>I</center></nonum>

Jeg elsker min lille Verden,
min glade Pip og min Hund!
Jeg skærmer den for den store,
jeg signer den hver en Stund!

De to, de kender af Livet
kun Lykkens glade Behov,
de tumler sig i det frie
med Latter og højt Vovvov!

De kaade Spring over Græsset,
de varme Kys paa min Mund,
den viltre Leg i det grønne,
den gør mig Sjælen saa sund,

- den gør mig Tankerne rene,
den gør mig Sindet saa kækt,
saa Barnet i mig kan leve
trods Synders og Sorgers Vægt.

Hvad er mig den store Verden,
dens Æres og Vaandes Stund,
saa længe jeg har den lille:
min glade Pip og min Hund!


<nonum><center>II</center></nonum>

Du lille Pip! Du glade Pip,
hvor er Du dog lykkelig baaren!
Fra du fik Sko paa din lille Fod,
har Lys og Luft dig danset imod,
Stær og Lærke har hilst din Vej,
og Skov og Mark er grønnet for dig
    i Vaaren!

Den første Stund, Du til Verden kom,
legede Lyset med Dagen,
og derfor fik dine Øjne smaa
de tusende Solglimt at gemme paa,
og derfor leger der Sol om din Mund,
i Smilets Krusning, i Kindens Rund
    og om Hagen.

Der synger en Fugl, min glade Pip,
en kvidrende Fugl ved din Rude,
derfor er du saa sorgløs fri
som selve Naturen, Du lever i,
saa frisk som Foraarets fejende Vind,
der hvisker i Bøg og suser i Lind
    derude.

Dit Liv er som Naturens Liv,
dens farende Vejr har Du inde,
og derfor naar Du et Indfald faar,
da er det som Løvspringsleg i Vaar,
og derfor, naar Du faar Tungen paa Gan
da er det, som glade smaa Fugle sang
    bag Linde.

Din Drøm er som Naturens Drøm,
og derfor, Pip, naar Du sover,
da drømmer Du blødt som Søens Spejl,
der vugger det blanke Maanesejl,
ind i de lyse Nætters Fang
med strømmende Nattergalesang
    derover.

Saa leg og drøm, du glade Pip,
som er saa lykkelig baaren,
og tak Vorherre, som er saa god,
at Lys og Luft dig danser imod,
at Stær og Lærke hilser din Vej
og Skov og Marker grønnes for dig
    i Vaaren!
</body>
</poem>

<poem id="blicherclausen2018052720">
<head>
    <title>Under sænket Flag</title>
    <firstline>Det kom saa pludselig til os</firstline>
    <source pages="47-61"/>
    <quality>korrektur1,kilde,side</quality>
</head>
<body>
Det kom saa pludselig til os
og vejredes atter hen -
det stod i alle Aviser -
vi har læst det og glemt det igen -:
  - - -
Der vugged i Østersøen
med mange hundred ombord
en stor Atlanterdamper,
som til Amerika for.

Ude i Agterstavnen,
yderst ved Rælingens Rand
to Mennesker stod og stirred
udover det dybe Vand.

De fòr mod den nye Verden,
det nye Liv paa Jord.
Og tusend smaa Amoriner
var myldret med dem ombord.

De hang med lystige Lader
i Takkelagen og sprang,
de sad med klukkende Latter
paa Bølgetoppen og sang!

De to saa intet omkring dem,
de saa hverken Hav eller Strand,
de saa alene hinanden
og saa det forjættede Land.

Der blæste saa stiv en Kuling
med frisk, højtstraalende Vejr -
Skibet skar frem over Havet,
de to fandt Hjemstavn dèr.

Man ændsed dem ikke om Dagen,
de sansede ingen ombord,
de sansede kun hinanden,
mens imod Vest de fòr.

Men altid i stille Aftner,
naar Juninatten brød frem,
samled sig Passagererne
helt uvilkaarlig om dem.

Ikke fordi de talte
med nogen, som kom dem nær,
alene fordi der omkring dem
laa et fortryllet Skær:

Den evige Lykkes Festglans,
den unge Kærligheds Vagt,
som drager Hjærter og Tanker
med mer end Alverdens Magt.

Den store Lykke, som ikke
den blege Død engang
har Kraft til at gøre mindre
med al sin knugende Tvang -!
  - - -
Der sad mellem Dækspassagererne
nede paa tredje Klasse
en gammel, rynket Kone,
som havde et Barn at passe.

Barnet tumled paa Dækket,
hun dansed paa Taa og Hæl
- den Gamle sad alletider
og snakkede med sig selv.

»Bare jeg dog var henne!
Ok! sikket grusomt Vand!
Var jeg dog død, før de skikked
mig bort til et fremmed Land!«

- Der gik mellem Passagererne
oppe i anden Klasse
en Mor, som havde en stakkels
hulkindet Søn at passe.

Drengen var lam fra Fødslen
og halvvejs døv og blind,
de stakkels, rystende Hænder
var bare Ben og Skind.

Hun var af de stærke Kvinder,
som Sorgerne aldrig bøjer,
hun var bestandig tilrede
med nye Lege og Løjer.

Han var en ynkelig Stakkel,
men dog den eneste lille, -
og kun, naar hun trode sig ensom,
græd hun ganske stille.

Hun ofred sig Nætter og Dage,
- hvad spurgte hun vel om Løn!
Manden var død - hun var Enke -
han var hendes eneste Søn. - -

- Der drev gennem Førsteklasses
fløjelsbetrukne Salon
en skaldet »Dandy« med Frakke
af sidste Pariserfacon.

En »fin du siècle« Herre
med matte Øjne og Mund,
som altid sad og drak Whisky
eller faldt sløvt i Blund.

Hver Gang han traf paa det unge,
lykkestraalende Par,
følte han noget som Kvalme, -
han vidste knap, hvad det var -

- han følte blot, at det <i>var</i> der.
Og naar han øjned dem komme,
knytted han uvilkaarlig
Hænderne i sin Lomme.

Han saa dem kysses i Smug, da
en Dag de strøg ham forbi,
og læspede kun: »At de gider!«
og lukkede Øjnene i.

Men neppe var de forsvundne,
før han sprang op og skændte
over at Havet blændede,
og over, at Solen brændte!

»Livet«, sagde han, »Livet
var ikke en Bønne værd!
Bare man laa og raadnede
nede blandt Fiskene dèr -!«
  - - -
Der var saa stille paa Havet, -
end ikke den mindste Blæst, -
Atlanterdamperen stævned
i Mag mod »the far, far west«.

Mens Kølen skar gennem Havet,
Lanternen blinkede mat,
randt over Kimingens Runding
den lyse Skærsommernat.

De sad i Forstavnen sammen
i fredfyldt, hvilende Ro,
Kind imod Kind og stille
sammenslynget, de to.

Hun nærmed sin Mund til hans Øre
og hvisked med dæmpet Røst:
»Jeg elsker de lyse Nætter,
de var mig saa tidt til Trøst!

Jeg syntes, da jeg var lille,
i dem var Alverdens Bliv!
De lyse Nætter - - - jeg syntes,
de var det evige Liv!«

Han nikkede ganske stille
og strøg hendes blonde Haar:
»De lyse Nætter er Højsang!
De lyse Nætter er Vaar!

Det var i de lyse Nætter,
vi fandt til hinanden Vej -
de spandt sig som gyldne Traade
imellem dig og mig.

Det var i de lyse Nætter
vi to blev Mand og Viv -
det var i de lyse Nætter
Du følte det nye Liv.

Maaske at i lyse Nætter
èn Gang paa lydløse Fjed
vi mødes, hvor de gaar over
til Sol, som aldrig gaar ned -!«
  - - -
I alle Skibets Kahytter
gik Passagerer til Ro -
men de blev siddende sammen
forude - alene to.

Han sagde med sagte Latter,
stolt over, saa ung hun var:
»Mærker Du ikke, de alle
tror, vi er et nygift Par!

De skulde bare ane,
vi snart var gift i et Aar,
saa vilde de staa og smile,
som de, der intet forstaar - -

Hvor kunde de ogsaa vide,
Du altid for <i>mig</i> er Brud,
og at Du som gammel Kone
ser lige nygift ud!

Hvor kunde de ogsaa vide:
et Forhold som dit og mit
blir aldrig i Verden gammelt
og sløvet eller forslidt!«

»Nej, aldrig!« Hun pressed de varme
Læber fast imod hans
og faldt saa i Søvn og drømte
om lyse Nætters Glans - -

De mærkede ikke Taagen,
der som et Djævlespind
sænked sig over Havet
og hylled dem lydløst ind -

De vaagnede ved et Nødraab,
et hvinende Rædselskrig
og saa et Brag, som om Himmel
og Jord blev slaaet til Lig.

Nede fra Underdækket,
fra Skibets knuste Køl,
lød som et tusendstemmigt,
rasende Smærtensbrøl!

Isøvne og rædselsdrukne
sprang Folk fra Køjerne ud,
trampede paa hinanden
og flænged hinandens Hud.

Som Dyr, der strider for Livet,
mod Redningsbaaden de fòr -
de stærke hev uden Skaansel
de svagere overbord.

De to, som sad paa Dækket,
da Ulykkens Haand dem slog,
de to var blandt de første,
som Redningsbaaden tog.

De stod et Øjeblik efter
frelst paa et fremmed Dæk
og drak i skælvende Dødsangst
Liv af hinandens Træk.

Men pludselig slap han hende.
I Havet drev Lig paa Lig -
og fra det synkende Dampskib
lød hæse, jamrende Skrig.

Han sprang tilbage i Baaden
og hilste Farvel med et Nik -
hun raabte - en svingende Hue
var alt det Svar, hun fik.

Hun trode, Baaden vilde synke,
og holdt for Øjet sin Haand,
da saa hun ham staa derovre
med Redningsliner og Baand.

Kvinderne trængte sig om ham,
Børn hængte sig fast til ham -
han tog den usleste Stakkel,
som baade var blind og lam!

Hun saa ham springe fraborde
- hun blev om Hjærtet saa varm -
hun jubled, da Barnets Moder
holdt Krøblingen i sin Arm.

Hun styrted ned imod ham,
men før hun naade derhen,
var han tilbage i Baaden
og nikked Farvel igen.
  - - -
En gammel, rynket Kone
stod nede paa Underdækket
og fægtede vildt med Armene
og skreg, hendes Ben var brækket.

Hun havde, da ingen saa det,
og ingen lystred Parolen,
hivet et Barn overborde,
som trak hende vildt i Kjolen.

Men ingen tiggede mere
om Livet paa Dødsens Vover
end denne rynkede Kone
og Dandyen ovenover.

Han, som stod først i Baaden,
den Gang den bi skulde lægge,
svingede med sin Hue
og loved at frelse dem begge.

Men hun, hans unge Hustru,
hvis Legem af Rædsel dirred,
hun følte en pludselig Vrede,
som der hun stod og stirred.

Havde <i>hans</i> Liv ikke tifold
mere Værd for hende,
end Livet havde for denne
gamle, rystende Kvinde -?

Hun tabte ham lidt af Syne,
nu saa hun ham atter komme
og møjsomt slæbe den Gamle
til Baaden - Faren var omme.

Men »Dandyen« klamred sig til ham
baade med Klør og Tænder,
da Baaden stødte fraborde. -
Hun stod og vred sine Hænder.

Hun skreg i Rædsel og Vaande:
»Den Mand er led ved Livet,
lad ham dø! lad ham dø! Vi vil leve,
vi, som fik Livslykken givet!«

Han tænkte det samme, hun tænkte,
men hørte intet i Larmen,
- og pludselig løsned han Grebet
og hugged sig fri med Armen.

Men »Dandyen« skreg i Dødsangst
han krøb paa Knæ tilbage:
»Bare en lille, ussel
Time af Livets Dage!

Frelste De ikke nylig
en gammel, rystende Kone?
Bare en Dag af Livet!
En Frist!« »Hvortil?« »Til at sone.«

Og atter bed Tænderne sammen,
og atter snæredes Grebet.
Han nikked og slæbte den anden
med nedad Falderebet.

I sidste Sekund slap de over -
han hugged sig Hul i Panden,
- men »Dandyen« laa besvimet
klamret til Baaderanden.
  - - -
Han var frelst! Hun laa i hans Arme
med Jubel for alle Dage!
hun sansede ikke Skriget
af dem, som blev tilbage.

Som i en Rus af Lykke
hvisked hun: »Taagen letter!
Du kommer tilbage til mig
med alle de lyse Nætter!«

Han smilede, da han saa det -:
Ude fra Kimingens Rande
gled store, lysende Striber
indover de mørke Vande.

Men pludselig husked han noget -
han strøg lidt vaadt af sit Øje:
»Der ligger et Barn derovre
og græder - glemt i en Køje.

Det Barn maa jeg endnu redde,
saa lover jeg dig at at blive. -«
Hun knuged sig vildt ind til ham:
»Til Vanvid kan Du mig drive!«

Han kyssed fra hendes Kinder
Taarernes salte Draabe. '
»Det Barn - aa, havde Du hørt det!
Det græd, saa Stene maa raabe!

Hver Gang, naar jeg saa mit eget
juble og le af Glæde,
vilde jeg altid høre
det andet, som døde, græde.«

Og atter gik han fraborde
og hilste Farvel med et Nik. -
Hun raabte - en svingende Hue
var alt det Svar, hun fik.

Hun saa ham springe fra Baaden,
lægge til ved det synkende Hus,
Skibet sank i det samme
med baade Mand og Mus.

Baaden forsvandt i Strømmen,
- men fjærnt fra Kimmingens Rand
vugged de lyse Nætter
ind over det tavse Vand. -

Hun stod alene tilbage
paa det fremmede Dampskibs Dæk -
som hugget i snehvidt Marmor
var hvert af de blege Træk.

Hun stod der med vidtaabne Øjne
- et Menneske uden Sans -
og stirrede - stirrede efter
de lyse Nætters Glans - -

Det kom saa pludselig til os
og vejredes atter hen -
det stod i alle Aviser,
vi har læst det og glemt det igen.

Men husk det, Du, som tænker,
at Tiden er fattig paa Daad,
og Du, som alene tænker
paa Fangst for din egen Baad!

Hver Heltedaad, som øves
under et sænket Flag,
den gaar gennem lysende Nætter
over i evig Dag -!
</body>
</poem>

<poem id="blicherclausen2018052721">
<head>
    <title>Kender Du, naar Sjæle mødes -</title>
    <firstline>Kender Du, naar Sjæle mødes</firstline>
    <source pages="62"/>
    <quality>korrektur1,kilde,side</quality>
</head>
<body>
Kender Du, naar Sjæle mødes
i en Alvorsstund i Livet,
naar Du faar et Haandtryk givet,
hvorudaf et Samliv fødes -

naar det sker dig i din Færden,
dette underlige høje,
at Du faar paa én Gang Øje
for en andens Tankeverden -

at din egen Sjæl besvarer
alle Hjærtets fine Strenge
hos en anden, - saa Du længe
efter dens Musik bevarer -?

Faa en dobbelt Svingkraft givet,
blive for en anden <i>Vingen</i>,
der er ingen Ting, nej ingen,
som har større Værd i Livet!
</body>
</poem>

<poem id="blicherclausen2018052722">
<head>
    <title>Ret ud og lige frem!</title>
    <firstline>Ret ud i Sol og Vind</firstline>
    <source pages="63"/>
    <quality>korrektur1,kilde,side</quality>
</head>
<body>
Ret ud i Sol og Vind -
støt og sikker paa din Vej -
fuldt ud Ja og ærligt Nej!
Ingen Halvhed i dit Sind.

<i>Lige</i> paa mod ondt og godt,
stærk i Haab og fast i Tro!
Tvivl har aldrig bygt en Bro,
Halvhed aldrig rejst et Slot.

Ret ud og lige frem!
Aldrig bag og uden om!
Sæt tre Fodspor, hvor Du kom:
<i>fremad</i> - <i>opad</i> - og saa <i>hjem!</i>
</body>
</poem>

<poem id="blicherclausen2018052723">
<head>
    <title>Hvor blev Flagene?</title>
    <firstline>Han vilde det selv - vi véd det!</firstline>
    <source pages="64-65"/>
    <quality>korrektur1,kilde,side</quality>
</head>
<body>
Han vilde det selv - vi véd det!
Just for han var saa enkel og stor,
vilde han sænkes i Stilhed
ned i den fædrende Jord.
Men der var ét, som hans Minde
krævede uden Ord:
Hvi sænked vi ikke alle
Flaget paa halv, da han fòr?

Det Folk som glemmer at hædre sit Land
i sine bedste Sønner,
haaner sig selv, siger Visdomssprog.
<i>Hvor blev de sænkede Faner</i>
<i>foran det tavse Tog?</i>
Vi spare dog ellers ikke saa stærkt
paa det danske Flag:
der flages herhjemme for Per og for Povl
paa hel og paa halv hver Dag!
Men her stod Flagstænger tomme,
og det, trods vi véd, at sønden for Aa
kan Dannebrog ikke hilse,
skønt Hjærterne det imødeslaa'
saa varmt, at det gør vore egne
kolde blodigt tilskamme!

De danske Vildgæs er tamme.
De snakker kun om, hvad smaat der sker
indenfor Mosens Kamme.
De kender ikke den Sang af Fryd,
der gaar over alle Bjærge,
døv for al anden Lyd!
De kender ikke det vilde Skrig,
der skærer igennem Natten
følgende efter et Lig!
De bares aldrig fra Skovsøer smaa
og hyggelig fredede Damme
af store, susende Vingeslag -
de danske Vildgæs er tamme.

Men langt, langt ude i Landet,
hvor Sørgetoget er gledet forbi,
dér staa de endnu og nejer
fra Mark og Have og frodig Sti
de hvideste, hvide Roser,
de rødeste Valmuers Rad.
Farver kan gemme en Hilsen:
De hilste ham Blad for Blad.
<i>Gaa ud og stir paa de Farver</i>,
<i>Du Borger fra Axelstad!</i>
</body>
</poem>

<poem id="blicherclausen2018052724">
<head>
    <title>Bød Du mig -</title>
    <firstline>Bød Du mig i én Haand</firstline>
    <source pages="66"/>
    <quality>korrektur1,kilde,side</quality>
</head>
<body>
Bød Du mig i én Haand en <i>tænkt</i> Lykkes Fred,
D alt, hvad der kan anes i drømfyldte Stunder,
gyldne Fantasier om et Kærlighedsunder -
og bød Du i den anden mig et <i>levende Savn</i>,
Savnet, Savnet tog jeg og gav det Lykkens Navn!
</body>
</poem>

<poem id="blicherclausen2018052725">
<head>
    <title>Bund har Floden -</title>
    <firstline>Bund har Floden, saa langt den gaar</firstline>
    <source pages="67"/>
    <quality>korrektur1,kilde,side</quality>
</head>
<body>
Bund har Floden, saa langt den gaar,
og Bund har Elven i Fjæld,
dybt, saa ingen dets Udspring naar,
er ene Taarernes Væld.

Evner Du blot at græde <i>mildt</i>,
er Graaden lykkelig fød,
først naar Du græder <i>bittert</i>,
er ogsaa din Glæde død.

Blot Du endnu kan ærligt le,
er Lykken stundom din Gæst,
først naar Du ler for at skuffe dig selv,
er ødet den sidste Rest.

Bund har Floden, saa langt den gaar,
og Bund har Elven i Fjæld,
dybt, saa ingen dets Udspring naar,
er ene Taarernes Væld -!
</body>
</poem>

<poem id="blicherclausen2018052726">
<head>
    <title>Naar dit Hjerte knuges -</title>
    <firstline>Naar dit Hjærte knuges</firstline>
    <source pages="68"/>
    <quality>korrektur1,kilde,side</quality>
</head>
<body>
Naar dit Hjærte knuges,
som det skulde sprænges
og du mister selve
Evnen til at længes,
sig da ingentide
- ej til dem, Du elsker,
ej til dem, Du hader, -
hvad Du maatte lide,
spørg saa ej om Løsning
paa din Livets Gaade,
vent blot ganske stille
Dødens Naade!
</body>
</poem>

</workbody>
</kalliopework>

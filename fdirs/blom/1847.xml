<?xml version="1.0" encoding="UTF-8"?>
<!DOCTYPE kalliopework SYSTEM "../../data/kalliopework.dtd">
<kalliopework id="1847" author="blom" status="complete" type="poetry">
<workhead>
    <title>Digte</title>
    <year>1847</year>
    <notes>
        <note>Teksten følger G.V. Blom: <i>Digte</i>, F.H. Eibe, Kbh., 1847.</note>
        <note>Noter med en foranstillet asterisk er digterens egne.</note>
        <note>Titelbladets motto stammer fra Goethes <xref poem="goethe2000010806,37-42"/>.</note>
        <note type="credits">Bidrag fra Henrik Nielsen</note>
    </notes>
    <pictures>
        <picture src="1847-p1.jpg">Titelbladet til <i>Digte</i> (1847) lyder ,,Digte / af / G.V. Blom. // Und wie von Alters her im Stillen, / Ein Liebewerk, nach eignem Willen, / Der Philosoph, der Dichter sehuf; / So wirst du schönste Gunst erzielen: / Denn edlen Seelen vorzufühlen / Ist wünschenswerthester Beruf. / Goethe. // Kjöbenhavn / F. H. Eibe. - Trykt hos Louis Klein. / 1847''.</picture>
    </pictures>
    <source facsimile="115308045808_color.pdf" facsimile-pages-num="184" facsimile-pages-offset="18">G.V. Blom: <i>Digte</i>, F.H. Eibe, Kbh., 1847.</source>
</workhead>
<workbody>

<prose id="blom2019081301">
<head>
    <title>Fortale</title>
    <source pages="III-XII" facsimile-pages="7-16"/>
    <keywords>schiller,burger,goethe</keywords>
    <quality>korrektur1,kilde,side</quality>
</head>
<body>
,,Den Ligegyldighed, hvormed vor philosopherende Tidsalder begynder at see ned paa Musernes Lege, synes ikke at træffe nogen Art Poesi mere föleligt end den lyriske. Det selskabelige Livs Skikke tjene dog idetmindste til nogen Beskyttelse for den dramatiske Digtekunst, og den fortællendes friere Form tillader den mere at föie sig efter Verdenstonen og optage Tidsaanden i sig. Men æsthetiske Aarböger, Selskabssange og vore Damers Musiklibhaveri bygge kun en svag Dæmning mod den lyriske Digtekunsts Forfald. Og dog vilde det være en meget nedslaaende Tanke for en Ven af det Skjönne, om disse Aandens vaarlige Blomster maatte falde af i Frugttiden, om den modnere Cultur maatte tilkjöbes, var det endog kun med Tabet af een eneste Nydelse af det Skjönne. Meget mere lod sig vel ogsaa i vore upoetiske Dage fremhæve et værdigt Formaal for den lyriske Poesi ligesom for Digtekunsten i Almindelighed; det lod sig maaskee godtgjöre, at om den end paa den ene Side maa staae tilbage for höiere Aandssysler, er den paa den anden Side saameget desto nödvendigere. Ved den Adsplittelse og sondrede Virksomhed for vore Aandskræfter, som er bleven fornöden paa Grund af Kundskabsstoffets Forögelse og Kaldsforretningernes Adskillelse, er det næsten alene Digtekunsten, der igjen forbinder Sjælens adspredte Evner, der sysselsætter Hoved og Hjerte, Skarpsindighed og Vid, Fornuft og Indbildningskraft i harmonisk Samklang, der ligesom paany samler det hele Menneske sammen. Kun den alene formaaer at afværge den sörgeligste Skjæbne for den granskende Forstand: at gaae glip af Lönnen for sine Anstrængelser paa Grund af sin Flid til at forske, og i en abstract Fornuftverden at döe bort fra den virkeliges Glæder. Fra nok saa divergerende Baner vil Aanden finde sig tilrette bos Digtekunsten, og i dens foryngende Lys undgaae at stivne i en tidlig Alderdom. Poesien er den ungdommeligt blomstrende Hebe, som i Jupiters Sal betjener de udödelige Guder.”

   Disse Sætninger, hvormed Schiller indleder en Bedömmelse af Bürgers Digte, finde vistnok fuldstændig Anvendelse ogsaa nutildags, ogsaa paa vore Forhold; thi det er umiskjendeligt, at den danske Digtekunst ikke trives livligt for Öieblikket, idet dens Mestere tildeels have ophört at frembringe nye Arbeider, medens kun faa yngre Talenter levere Andet end meer eller mindre heldige Omskrivninger af deres Forbilleders Tanker og Stiil. Den store Hob i Læseverdenen tager sin Tilflugt deels til Bladenes Nyhedsposter, deels til bindstærke Feuilletonromaner ,,enten af originale Fyre eller af et Oversætteruhyre,” medens de mere Begavede söge deres litterære Sysselsætsættelse fornemmelig i specielle Studier. Vor Nationallitteraturs Udbytte spiller sjelden en betydningsfuld Rolle herved, og navnlig bliver den lyriske Digtekunst isærdeleshed tilsidesat, naar ikke en enkelt Gang et Mesterværk vækker Opmærksomhed ved sine Rhythmers klangfulde Tonefald, og altsaa fængsler mere ved sin ydre, formelle Afrundelse end ved sit egenlige, poetiske Indhold. Om Publikums Smag for lyrisk Poesi tör man dog ikke mistvivle, saalænge denne yttrer sig endog paa urette Steder som saa tit i Theatret; og det vilde desuden være besynderligt, om Folket, medens det maa værne om sin Nationalitets Bestaaen, skulde glemme, at samme har udpræget sig fuldstændigst i vor poetiske Litteratur, der ikke staaer tilbage for nogen og besidder Skatte, ikke mindre lyriske end dramatiske Digterværker, som vore Modstandere ikke have Lov til at ringeagte men vel til at misunde os.

   Overalt er Kunsten ingensinde geraadet i Forfald uden derved, at dens Udövere have tabt Modet og ere blevne Efterlignere enten ved at gientage sig selv eller ved at copiere fremmede Monstre. Personlighedens og Oprindelighedens Præg maa vel være paatrykt ethvert godt Arbeide af hvilketsomhelst Slags, men denne Fordring er meest uafviselig i den lyriske Poesi, fordi dennes egenlige Nerve er Livsanskuelsen, der kun som en Heelhed kan hentes op fra Sjælens eget Dyb og mindst af Alt kan sammenflikkes som ,,ein Ragout von andrer Schmaus.” Derfor kan kun den Selvstændige fremstille Ideerne under livlige, concrete Former og lade sin Stiil fremtræde med foröget Fynd og Klarhed gjennem Versformerne, som derimod blive en Emballage uden Indhold, hvor omhyggeligt de end poleres, naar den poetiske Production ikke har sit Udspring fra et alvorligt Sinds Drift til at udtale sig, hvorfor ogsaa de Rimen er, som dagligdags bringes tiltorvs, blive enten uændsede eller udlete. Publikum har herved faaet Troen i Hænder for, at der saavel i bunden som i ubunden Stiil kan skrives baade godt og slet, saa at den Strenghed, hvormed Begynderen modtages, vel kan virke nedslaaende og ængstende, men dog vistnok har sin gode Grund og desuden vidner om Folkets Omhu for at værne om sin Litteratur mod uberettigede Indgreb. Större Aarsag til Klage kunde der ligge deri, at Skribentvirksomhed overhovedet oversees, for ikke at sige ringeagtes af de Fleste, hvilket maaskee staaer i Forbindelse med den Mistænksomhed eller Uvillie, vore Landsmænd nære mod enhver offenlig Virksomhed, der ikke skeer i Statens Tjeneste. Blandt Andet lægger den sig for Lagen ikke blot ved den Maade, hvorpaa Mangfoldige tillade sig endog personlig at antaste Forfatterne, deels med ukyndige og selvbehagelige Bedömmelser, deels med barnagtige Lovprisninger og Titulaturer, men ogsaa ved det specielle, politimæssige Tilsyn, hvorunder det nysgjerrige Publikum ikke sjelden stiller Forfatternes, navnlig Digternes private Færd, rimeligviis i den eenfoldige Formening, at det er denne, som de have fremstillet i deres Skrifter især paa saadanne Steder, hvor foredraget skeer i förste Person, saasom i den centrale Lyrik. Vel er al Poesi baseret paa et Liv, men, vel at mærke: paa et Phantasiliv; thi intet Optrin i det ydre, virkelige Liv er poetisk, fordi det ikke kan besidde den Totalitet, den Afsluttethed, der er Digtekunstens sande Væsen, og som gjör, at selv det mindste Digterværk er i og for sig langt mere fyldestgjörende end f. Ex. et videnskabeligt Arbeide. Selv naar et Gem, saaledes som Rousseau i sine confessions, giver sit Privatliv tilpriis, vil Læseren dog altid have det ubehagelige Syn af en plump Nögenhed og opfatte det Meddeelte som noget Fremmedt, hvorimod den sande Poesi altid lader os föle de Ideer, der fremsættes, som vore egne, den Personlighed, der udfolder sig, som os selv. Under de tilstedeværende Forhold vilde der derfor være god Grund for Skribenterne til at holde sig skjulte, hvis Anonymiteten ikke var bleven misbrugt saameget til Skjærmbræt for allehaande Stakler, at en Bog nutildags ikke er langtfra at være halvveis fældet, naar ikke et godt Navn og Rygte staaer som Pant for dens Indhold, naar ikke dens Forfatter viser saamegen Kjærlighed til sin Stræben, at han tör udsætte sig for at faae Skam tiltakke for at have gjort sit Bedste.

   Disse almindelige Bemærkninger have kun fundet Plads foran i Bogen for at paapege den ledende Tanke ved dens Udgivelse trods Bevidstheden om dens Svagheder, hvilke Ingen kan kjende nöiere end den, som forgjæves har sögt at fjerne dem, og som derfor fuldtvel indseer, at de fölgende Blade trænge særdeles til al den Overbærelse, den gode Læser ikke vil nægte sin Skribent. I Erfaringens Rigdom, i Tænkningens Omfang og Færdighed i Udförelsen maa Begynderen altid staae tilbage for den Modnere; men Inderlighed kan hiin besidde i ligesaa rigt Maal som denne. Og ligesom intet Familieliv kan fortryde, at det besidder en Ungdom, hvis Udvikling er de Ældre en Glæde, saaledes har jeg tænkt mig, at mit Fædrelands Litteratur eiheller vilde forstöde begyndende Forfattere, naar deres Arbeider bare Præg af Evne og Villie til Fremskridt mod det Fuldkomnere, saameget mere som dette altid har været Betingelsen for at opnaae Mesterskab, selv for de bedst Begavede. Den forstandige Læser vil have Fölelse for, at det Feilfrie og det Gode ikke ere eenstydige Begreber, og derfor vise Skaansomhed mod det Ufuldkomne, Redebonhed til at opfatte det kun Antydede og til at oversee enkelte Feilgreb for Heelhedens Skyld, men fremfor Alt Lyst til fortrinsviis at dvæle ved det Skjönne, ved saadanne Steder, hvor en Tanke, som er Læseren kjær, maatte have fundet et heldigt Udtryk.

   Paa denne Maade tör det maaskee være mere end et forfængeligt Haab, at disse Smaating ikke blot skulle blive den velvillige Læser en Gjenstand for billig Critik, men at de ogsaa ville gjöre ham deelagtig i nogen af den Glæde, som deres Frembringelse har skjænket.

<right>Forfatteren.</right>
</body>
</prose>

<poem id="blom2019081350">
<head>
    <title>Hvad er der at gjöre?</title>
    <subtitle>(Sestine.)</subtitle>
    <firstline>Lær, Viismand, mig en Regel, jeg kan fölge</firstline>
    <source pages="1-3"/>
    <quality>korrektur1,kilde,side</quality>
</head>
<body>
Lær, Viismand, mig en Regel, jeg kan fölge,
En sikker Rettesnor for hele Livet,
Som hviler uden Tvivlsmaal, trygt i Aanden
Og anerkjendes let af dem, som tænke;
Viis mig en værdig Gjenstand for den Kjærlighed,
Hvis faste Troskab er en evig Glæde.

Bereder logisk Tænkning varigst Glæde,
Naar vi med afmaalt Gang dens Bane fölge?
Skal jeg til Kunsten skjænke al min Kjærlighed,
Opfyldt af Anelser hendrömme Livet?
Skal jeg for Læsning knap faae Tid at tænke
Blot for med Lærdom at berige Aanden?

Er Virksomhed et Sundhedsvæld for Aanden?
Ombord tilsöes, afsted til Jagtens Glæde,
Rask frem i Verden uden at betænke
Den Tid som svandt, de Dage som skal fölge!
Er Döden Andet end en Act af Livet?
Skal jeg ved Jorden hænge med min Kjærlighed?

Skal tro jeg blive mod min förste Kjærlighed,
I Legemsskjönhed see en Form for Aanden,
Som klares og udfoldes gjennem Livet?
Er Elskov kun en fyrig Sandseglæde?
Skal stadig jeg det samme Banner fölge,
Hvad heller paa forskjellig Maade tænke?

- De Tvivl ei kunne klöves ved at tænke,
Men glemmes let af den, som fuld af Kjærlighed
En god Naturs medfödte Drift tör fölge
Og har Personlighedens Kraft i Aanden;
Hans Gjerning er sit eget Formaal: Glæde,
Hans Lov det Samme som dens Gjenstand: Livet.

Kun den, som er sig selv, besidder Livet,
Derfor med Frihed handle man og tænke;
Kun den Selvstændige kan let, med Glæde
Sig give til en Anden hen af Kjærlighed.
Bliv derfor aldrig falsk, forstilt i Aanden;
Naturlighed er Reglen, man bör fölge.
</body>
</poem>

<poem id="blom2019081302">
<head>
    <title>Skilleveien</title>
    <subtitle>(Sestine.)</subtitle>
    <firstline>Mit rosenkrandste Bæger Nectar fylde</firstline>
    <source pages="4-6"/>
    <quality>korrektur1,kilde,side</quality>
</head>
<body>
Mit rosenkrandste Bæger Nectar fylde,
Hvis fine Perleskum, för bort det dufter,
Indsprudler mine Sandser Fyr og Flamme!
Bring Kvinder mig, som avle maae Begeistring
Hos den, som veed med Vellyst dem at nyde
Og slipper dem, naar de har tjent hans Önske!

Stil flux tilfreds hver ildfuld Higens Önske,
Skab Luften om til Toner, der maae fylde
Min hele Sjæl med Tanken om at nyde,
Mens Rög af kostbar Ambra södlig dufter;
At ingen Sands skal savne sin Begeistring,
Med Solglands skulle tusind Gaslys flamme!

Og antænd Ironiens spidse Flamme,
Thi Sjælens Sands har ogsaa Lov at önske;
Men ikkun Latter tolke dens Begeistring,
Og helst dens Udbrud spydig Spot maa fylde,
Der lig en Natviol i Mörket dufter,
Og som blot stærke Aander kunne nyde.

- Dog ak, hvor stakket mægter man at nyde?
Sit eget Slof fortærer Vellysts Flamme;
Snart glædes man ei meer, naar Blomsten dufter,
Udtömt og slöv man gider Intet önske,
Thi hvor man troer at gribe Livets Fylde,
Man faaer en Ruus istedenfor Begeistring.

Din Tragten være maa en mild Begeistring,
Som skaber selv den Lykke, du vil nyde,
Hvis Verdens Rigdom skal dit Haab opfylde,
Som holdes varmt ved Troskabs rene Flamme
Da slöver ei Besiddelsen dit Önske,
Der skjuult som blye Convaller yndigt dufter.

Af Himlens Dugbad Jordens Blomster dufter;
I Sjælen ned det synke som Begeistring
Og stige atter som et kjærligt Önske!
Opbyggelse er Formen for at nyde,
Naar Glæden straale skal med stadig Flamme,
Og Tidens Frugt skal Evigheden fylde.
</body>
</poem>

<poem id="blom2019081303">
<head>
    <title>Ungdommelighed</title>
    <firstline>Hvor skjönt at ryste Barnetant af Ærmet</firstline>
    <source pages="7-9"/>
    <keywords>ottaven</keywords>
    <quality>korrektur1,kilde,side</quality>
</head>
<body>
Hvor skjönt at ryste Barnetant af Ærmet,
Hvor herligt er det dog at være ung!
Naar Uskyld bliver gjenfödt og beskjærmet
Af Dyd, for hvilken ingen Pligt er tung;
Mangfoldigt, broget Livet har sig nærmet,
Beriger selv en Fattigs tomme Pung,
Man fordrer Alt skal til sin Hensigt svare,
Og Mod man har endnu til at erfare.

Derfor du fra din Ungdomstid ei stjæle,
En gammelagtig Yngling er ei sund.
Hvor ofte have vi med glade Sjæle
En klar og rolig Sommeraftenstund,
Skjöndt Dug og Mörke faldt, dog maattet dvæle
End i det Fri, for vi sank hen i Blund;
Undfly da ikke dine Ungdomsdage,
Som Dögnets Dag ei vende de tilbage.

I satte Mænd, som mig paa Hjerte lægge
I Statsmaskineriets Hestegang
At lede op en Plads, hvor jeg kan trække,
Endnu til Sligt jeg föler ingen Trang!
Som Fugl jeg heller Vingerne vil strække,
Mod Himlen stige höit med livsfrisk Sang;
Jeg offrer ei min Lyst for Statens Sorger,
Man er dog Menneske, för man er Borger.

Og eder, som mig vil velvilligt lede
Til systematisk Kundskabs Tempelhal,
Saa bönligt som en Pigelil kan bede
Sin Moder imod Enden af et Bal
Om ei at tage Afsked allerede,
Men lade hende fölge Dandsens Kald,
Bönfalder jeg, det kan dog ei fornærme,
En lille Stund endnu lad frit mig sværme.

Det er saa morsomt uden Plan at vanke
I Verdenslivets Labyrinth omkring,
Af alle Planter Blomst og Frugt at sanke
Og sorglöst gjöre farefulde Spring,
Snart læne sig til den bevidste Tanke,
Snart lege med Planetens Maanering,
Snart fölge Helten i hans grumme Krige
Og snart at spöge med en yndig Pige.

Men dog jeg haabe tör engang at vinde
En luttret Indsigt i en snever Kreds,
Som Husbond for en brav, retskaffen Kvinde
At leve i mil stille Hjem tilfreds,
Og i Culturens Sprinkelværk at finde
Som brugbar Arbejdsmand min Plads etsteds,
Og först, naar Livets Dont er gjort og færdig,
Som Olding vorde viis og blidt ærværdig.

Vær glad min Ungdomskærlighed, du milde,
Dit Blod jo ruller ogsaa frisk og let;
Ei have vi forstoppet Glædens Kilde
Ved os i Nydelser at sluge mæt.
Begeislret Nöisomhed kan Intet spilde,
Thi hvad for tidligt födes vorder slet;
I trofast Alvor vi vor Elskov gjemme,
I Troen og i Haabet har den hjemme.
</body>
</poem>

<poem id="blom2019081304">
<head>
    <title>Modersavn</title>
    <firstline>Den venlige Juul kalder Glæde frem</firstline>
    <source pages="10-14"/>
    <quality>korrektur1,kilde,side</quality>
</head>
<body>
Den venlige Juul kalder Glæde frem
I den Riges Pallads, i den Fattiges Hjem,
Den Vinterens Samliv kroner;
Den vækker den barnlige Jubels Klang,
Hos Ældre Erindringens Toner,
Og Menigheden med Præken og Sang
Priser sin milde Forsoner.

Saamangen Vennekreds samler sig
Med Aasynet smilende, Dragten rig
Og Huset i pyntelig Orden.
Men ak! min Juul er ei Glædens Fest,
En Sörgefest er den mig vorden,
Det Sted, jeg besöger, venler ei Gjæst,
Min Gang er til Kirkegaarden.

Ak Moder! den Juul, da du mig forlod,
Mit haarde Tab ei selv jeg forstod,
Dertil var jeg altfor lille;
Vel græd jeg en Stund i min sorte Dragt,
Snart standsed min Taarekilde,
Og atter jeg svang mig uforsagt
Paa min Kjephest, jeg lod ei staae stille.

Men nu, jeg er vorden en voxen Svend,
Nu vender min Barndomssorg igien
Til det trofaste Hjerte tilbage;
Jeg glemmer ei Smerten, din Död mig gav,
Ret aldrig i mine Dage;
Thi staaer jeg nu ved din sjunkne Grav
Med stille, veemodig Klage.

Vi lege med Södskende store og smaa,
Med Venner til Arbeid og Lystighed gaae,
Vi lære af Lærd og Digter,
Vi opdrages klogt ved en Faders Tugt
Til Alvor og strenge Pligter,
En elsket Pige fortryller os smukt,
Men ak! undertiden hun svigter.

En Moders Sjæl er bestandig huld
Og trofast i Pröven som pureste Guld,
Sit Barn kan hun ei forstöde;
Hun skjænker Bifald til skyldfri Lyst,
Medfölelse Sorg, ja Bröde,
Det trætte Hoved ved hendes Bryst
Kan altid sin Hvile möde.

Hav Tak du, som bar mig under dit Bryst,
Hav Tak for din blide, salige Lyst,
Da min Væren du monne opdage;
Hav Tak for din Taalmod i Smertens Stund,
Da du skjænked mig Livets Dage;
Hav Tak for Smilet omkring din Mund,
Da du kunde i Favn mig tage.

Skjöndt selv kun svag du vaagede tro
Om Natten at skjærme den Spædes Ro,
Den Syge din Hjælp at bringe;
Din Vuggesang om det smilende Haab,
Som svæver paa Zephyrvinge,<note>* Allusion til en bekjendt Vise af Haste.</note>
Ei overdöves af Tvivlens Raab,
I min Aand den bestandig skal klinge.

Din Stolthed var det at see mig gaae,
Din Glæde at jeg dig kunde forstaae
Og i Modersmaalet dig svarte;
Den fremmede Gjæst paa den vide Jord
Du mildt og forstandigt forklarte
Hvad fatte han kunde af Viismænds Ord,
Af hvad Frelseren aabenbarte.

Og Meget i mig, som er raat og strengt,
Du havde vistnok tilbagetrængt
Ved dit Ord og din Adfærd den blide;
Du havde anet min Tankes Flugt
Og varet mig ad itide,
At ikke jeg först ved Verdens Tugt
Forbedredes ved at lide.

Men ak! du saae kun din lille Sön
Umoden endnu, som en Spire grön,
Da du nedlagde Vandringsstaven;
Du saaede Kjærlighed, men til Höst
Ei vandt du Taknemligheds-Gaven;
Nu lyder uhört min sönlige Röst
Ved den mosgro’de Steen paa Graven.

- Min Nina, min elskede Hjertenskjær,
Som aabned mit Öie for Kvindeværd,
Mig lærte mit Tab at fatte,
Hvis dybe Fölelse, Tale mild
Forlæned mig herlige Skatte,
Kun du alene, saafremt du vil,
Formaaer mit Tab at erstatte.

Uskyldig er du som en Himlens Brud,
Du blomstre som Lilien saa skjær og prud!
Dog snart er vor Ungdom svundet.
O Held mig, at naar du deler mit Navn,
Naar fast vi sammen er bundet,
Naar ömt du trykker min Sön i din Favn,
Jeg atter en Moder har fundet.
</body>
</poem>

<poem id="blom2019081305">
<head>
    <title>Hjemkjörsel</title>
    <firstline>Ballet er endt, Kehrausen har vi dandset</firstline>
    <source pages="15-19"/>
    <keywords>ottaven</keywords>
    <quality>korrektur1,kilde,side</quality>
</head>
<body>
Ballet er endt, Kehrausen har vi dandset
Baarne af Tonen, ak for sidste Gang;
Glædeberuust fast Intet har jeg sandset,
Alt er forstummet Violinens Klang.
Listende bort sig med slæbende Skridt
Sövnige Herrer og Damer, som gabe,
Tænke: gid vi vare Hjemreisen kvit,
Kunde i Dynerne strax os fortabe.

Deilig er du! dit Öie kjærligt funkler,
Let gynger Rosen, fæstet paa din Barm,
Smilet om Munden Alting dog fordunkler,
Hvid Alabaster er din runde Arm;
Muntert du taler, din Gang er saa let.
Gratien kun din Bevægelse binder,
Dands med sin Elskte gjör Foden ei træt,
Aanden behersker hver legemlig Hinder.

Hörer du Kudsken hist i Gaarden knalde?
Vi, som de Andre, maae vel tage bort;
Ei dog tilbage mægte vi at kalde
Natten, der bortsvandt ikkun altfor kort.
Her jeg dig bringer dit Shawl og din Hat,
Tör jeg dig let med din Kaabe tilhylle?
Hilsende Vært og Værtinde Godnat
Takke vi dem, hvem vor Glæde vi skylde.

Tillad mig op i Vognen dig at lette,
Varmt svöb dig ind, det fryser vist inat;
Hvis du det vil, hos dig jeg vil mig sætte,
Sidder du godt? Velan, Alt er parat!
Kudsk, af din Pidsk lad os höre et Smæld!
Hjulene rasle, og Hestene springe; -
End et taknemmeligt, sidste Farvel
Ville vor Kjærligheds Vugge vi bringe.

Luften er kold, skjöndt skyfri, klar og stille
Stjernerne staae paa Firmamentets Blaae,
Krydsende Stjerneskud paa Himlen spille,
Hurtigt de streife, hurtigt de forgaae.
Svæver for Sjælen et Önske saa klart,
At man det fatter, for Luftsynet slukkes,
Da vil Opfyldelsen vise sig snart,
Ind i sit Eden den Haabfulde lukkes.

Ikkun eet Önske skal mit Hjerte nære,
Ikkun een Længsel lever i mit Bryst;
Altid som nu saa nærved dig at være,
Altid at kunne lytte til din Röst.
Hvad jeg har önsket mig, alt er det skeet,
Ak, men hvor stakket min Glæde skal vare!
Flygtigt forsvinder den som sin Prophet,
Længslen kun staaer som de Stjerner saa klare.

Hvad skal jeg see? de lyse Stjerner blegne!
Dagen sit Frembrud viser alt i Öst.
Vil dette Billed grusomt mig betegne:
Længslen skal slukkes ud som Livets Lyst?
- Blegner end Stjernen ved Morgenens Gry,
Fremtidens Nætter igjen see den funkle;
Saa skal min Længsel opvaagne paany,
Selv om mit Dagværk dens Glands vil fordunkle.

Hestene puste, hastigt frem de skride,
Iilsomt de skynde sig til deres Hjem;
O, hvis de kunde lænke eller vide
Hvad for en Lykke her de före frem,
Langsomt, besindigt de vandrede kun,
Gjerne taalmodige vilde de töve,
Nænnende ei en saa dyrebar Stund
Elskende Hjerter saa grumt at beröve.

Alt er vi hjemme; Kudsk, stands dine Heste,
Og fra dit Sæde ned i Hast dig sving,
Skaglerne lös, og Tommen godt du læste;
Elskte, af Vognen er jeg i et Spring.
Lad mig dig fatte om Midien saa tynd,
Henrykt jeg i mine Arme dig holder,
Fjærlet nedsvæver du; ind dig nu skynd,
Blussende brænder du, Morgenen kold er.

End til Godnat ræk mig din Haand den spæde,
Und mig at trykke varmt paa den et Kys;
Dug paa en Lilie, Taarerne den væde,
Skilles vi maae, för slukt er Dagens Lys.
Hurtigst bortiler den gladesle Tid,
Dog i sit Fodspor den lader tilbage
Som en Erstatning Erindring saa blid.
Den skal forskjönne de kommende Dage.

Bed fromt til Herren for din Hjertenskjære,
Ikkun for dig kan hæve sig min Bön;
Bed ham at altid dig jeg værd maa være,
Bed ham at du maa elske mig ilön.
Lykkelig den, som uskyldig og sund
Trygt tör betroe sig til Forsynets Naade,
Lykkelig den, som i Nydelsens Stund
Ikke en Spire til Anger udsaaede!
</body>
</poem>

<poem id="blom2019081306">
<head>
    <title>Kjærligheds Lykke</title>
    <firstline>Söstre ere Kjærlighed og Glæde</firstline>
    <source pages="20-22"/>
    <quality>korrektur1,kilde,side</quality>
</head>
<body>
Söstre ere Kjærlighed og Glæde,
Haand i Haand man seer dem fölges ad;
Der, hvor Kjærligheden tager Sæde,
Bliver Tanken klar og Aanden glad.
Kunde Mennesket sin Lykke fatte,
Vidste han den inderligt at skatte,
Skjælved Luften ei i Klagesuk.

Kiærligheden skjænker nye Kræfter,
Seierrig er den, som elskovsvarm
I Begeistring Maalet tragter efter,
Klögtig er hans Pande, stærk hans Arm.
Elskovsguder Seierssange synge,
Lavrens Blade paa hans Isse gynge,
Freden vinker med sin Palmegreen.

Den, hvis Hjerte Kjærligheden rummer,
Eier Alt, ham Intet fattes kan;
Morgnen karsk ham vækker af hans Slummer,
Oprömt til sit Dagværk iler han;
Middagsheden ei hans Styrke svækker,
Nattens Mörke mildt hans Lykke dækker
For at krænkes af profane Blik.

Stedse jeg begeistret mindes Tiden,
Da jeg vaagned op i Elskovs Dröm;
Elskte! da du vandred mig ved Siden,
Da du talte til mig huld og öm.
Ubevidste Evner du opvakte,
Ædel Frugt af Livets Træ mig rakte,
- Alt, hvad godt jeg gjör, er Tak til dig.

Lykkelig, naar ind til dig jeg traadte,
Salig, naar du skjænked mig et Blik;
Men og lykkelig, selv naar jeg maatte
Dig forlade, naar fra mig du gik.
Laan er ikkun det, som man kan tabe,
Min du var, derfor jeg kunde skabe
Gjenfödt dig i Tankelivets Hjem.

Ak! hvor snarlig blegne Pigens Kinder,
Elskov svinde kan som Foraarssnee;
Men med Evigheden os forbinder
Kjærlighed til Kjærligheds Idee.
Den er Guddomsgnisten fra det Höie,
For dens Alter alle Knæe sig böie,
I dens Navn bör al vor Gjerning skee.

Kjærlighed, velsignende du sænke
Dybt dig ned i Menneskenes Bryst,
Livets Kraft og Lykke du dem skjænke
Og i Död og Kummer Livets Tröst!
Jordens Barn, naar Kjærlighed besjæler
Dig og over dine Tanker dvæler,
Er du ogsaa Himlens ægte Barn.
</body>
</poem>

<poem id="blom2019081307">
<head>
    <title>Til et Pigebarn</title>
    <firstline>Unge Pige! paa din Kind</firstline>
    <source pages="23-24"/>
    <quality>korrektur1,kilde,side</quality>
</head>
<body>
Unge Pige! paa din Kind
Livels Morgenröde
Udgydt har det Rosenskin,
Uskyld kun kan föde;
Venlig Stjerneglands udgaaer
Fra dit Öies Tempel,
Præget paa din Pande staaer
Lyse Tankers Stempel.

Mismod ikke dvæle kan,
Hvor din Röst man hörer;
Salig er den unge Mand,
Som til Dands dig förer,
Ynden er dit Klædemon,
Glæden dine Vinger; -
Gavmild tit din lille Haand
Store Gaver bringer.

Rene Sjæl, saa klar og tyst
Som en Indsöes Bölge!
Kjærligheden i mit Bryst
Maa jeg dig fordölge;
Ei jeg vække vil en Törst,
Som jeg ei kan slukke, -
Freden svinder, lyde först
Elskovs Længselssukke.

Dog, naar mine Rhythmer kun
Bæres af din Stemme,
Kysse de din lille Mund,
Er hos dig de hjemme.
Derfor Kjære, læs min Sang,
Syng den endnu heller;
Ak! du aner ei engang
Hvem det er den gjælder!
</body>
</poem>

<poem id="blom2019081308">
<head>
    <title>Deeltagelse</title>
    <firstline>Stakkels Pige, vel jeg seer du lider</firstline>
    <source pages="25-27"/>
    <keywords>ottaven</keywords>
    <quality>korrektur1,kilde,side</quality>
</head>
<body>
Stakkels Pige, vel jeg seer du lider,
Skjöndt du stræber det at holde skjuult;
Din Arbeidsomhed til alle Tider
Röber, at du troer alt Andet huult;
Dette Smertens Udtryk om dit Öie,
Disse Alvorstræk omkring din Mund
Passe med det Blik, som mod det Höie
Stirrer eller mod den dybe Grund.

Ei nyfigen kommer jeg og fritter
Efter Kilden, hvor din Sorg udsprang;
Hjertesorg i Klager ei man splitter,
Til Meddelelse den har ei Trang.
Frem paa Læben trænger sig vor Glæde,
Den har Evne til at finde Ord;
Den Bedrövede kan ikkun græde,
Naar han ene med sin Sorg sig troer.

Men saafremt en from, beskeden Pleie
Ei din syge Sjæl er til Besvær,
Skal en trofast Ven i mig du eie,
Mig, hvem du dog fordum havde kjær.
Lider jeg end ikke dine Kvaler,
Mig beskygger dog din Kummers Nat;
Naar en venlig Stemme til dig taler,
Föler du dig ikke reent forladt.

Hvad Fornöieligt jeg kan fortælle
Lyt dertil, det er min simple Bön;
Guulnes Skovens Lövværk end af Ælde,
Holder Engen sig dog længer grön.
Lidenskab fremtryller Livets Lykke,
Ak, dets Modgang ogsaa er dens Værk;
Tarveligt Forstanden kan kun bygge,
Men dens Bygning er dog lys og stærk.

Kom til mig, sörgmodige Veninde,
Frisk jeg er, skjöndt ogsaa Sorg jeg led;
Jeg i dine Luner kan mig finde,
Ei du skal faae Lov at see mig vred.
Taalmod skal med Tiden i Forening
Læge Saaret i dit kjække Bryst;
Hör blot, selv om ei du troer min Mening:
Ingen ædel Sorg er uden Tröst.
</body>
</poem>

<poem id="blom2019081309">
<head>
    <title>Fattige Dreng!</title>
    <firstline>Fattige Dreng fra dig Tagkammer-Hjem</firstline>
    <source pages="28-32"/>
    <quality>korrektur1,kilde,side</quality>
</head>
<body>
Fattige Dreng fra dit Tagkammer-Hjem,
Ruder med Iisskorpe paa,
Ormstukket Bohave, Dören en Lem,
Sengen et Leie af Straa;

Fattige Dreng med den blege Kind,
Næverne röde af Kuld,
Sparsomt til Skjærm mod den bidende Vind
Klodsede Klæder af Uld;

Fattige Dreng med Sneebold i Haand,
Flöitende lystig en Sang,
Ikke belemret af Anstandens Baand,
Sluppen fra Skolens Tvang:

Fattige Dreng, hvis kun ringe Kaar
Dine Forældre dig gav,
Tröst dig! bliver din Skjæbne haard,
Vorder du haardför deraf.

Glæd dig, at dig var din Moder nok,
Da du til Verden blev föd,
Ikke du blev af en nysgjerrig Flok
Klappet og kaldet söd.

Ei blev du lagt til en Trælkvindes Barm
Men til din Moders Bryst,
Vugget du blev paa hendes Arm,
Var hendes Liv og Lyst.

Hun har lært dig at tale sit Sprog,
Hun har lært dig at gaae;
Derfor paa egne Been alt som Pog
Tidlig du mægter at staae.

Ikke med Kager og Sukkervand
Har man dig stoppet mæt,
Tarvelig Kost for den unge Tand
Var dig en kostelig Ret.

Ikke har opsminket Nyrnbergerkram
Pyntet din barnlige Leg;
Var end dit Legetöi uden Bram,
Glæden dog ikke dig sveg

Nu, du er bleven en Skolepog,
Lærer du vel kun Lidt;
O, men hvormangen forvirret Bog
Bliver du derved kvit!

Kan du ei pluddre Tydsk eller Fransk,
Kjender du ei Grammatik,
Derfor til Gjengjæld dit gode Dansk
Heelt, uforplumret du fik.

Tidlig din egen Tænksomhed öv,
Anvend din sunde Forstand,
Ikke du raadvild, sövnagtig og slöv
Spörge din Hovmester kan.

Naar du med Tiden er voxet til,
Vælge du maa dig en Stand,
Livets Alvor da möde dig vil,
Udvikle dig til en Mand.

En præpareret, magelig Plads
Samfundet skjænker dig ei,
Dygtighed det er dit Reisepas,
Selv maa du bane dig Vei.

Ikke en fordringsfuld Fröken du faaer
Tusket dig til som ved Salg,
Selv maa du vinde den væne Maard,
Fölge dit Hjertes Valg.

Selv maa du bygge lig Svalen din Bo,
Före til Reden din Viv;
Kjærlighed skabe din hjemlige Ro,
Börn dig din Tidsfordriv!

Arbeid tilfreds skal dig gjöre og rig,
Bortkast al utidig Frygt!
Fast paa dig selv du forlade dig,
Stol blot paa Forsynet trygt.

Tit er den, som med Taarer blev döbt,
Stegen til Hæder og Magt;
Tit har den, som i Pjalter blev svöbt,
Ifört sig Kroningsdragt.

Ligemeget hvorfra vi udgaae!
Fremtiden hörer os til;
Skjæbnen til Fode dig falde maa,
Naar blot standhaftig du vil.

- Kast saa din Sneebold med Fynd og Klem,
Flöit kun med Tillid og Lyst;
Iil saa fornöiet til fattige Hjem,
Synk til din Moders Bryst!
</body>
</poem>

<poem id="blom2019081310">
<head>
    <title>Et Udbrud</title>
    <firstline>Ikkun i Kampen den vilde</firstline>
    <source pages="33-34"/>
    <quality>korrektur1,kilde,side</quality>
</head>
<body>
Ikkun i Kampen den vilde,
Kun naar mit Liv staaer paa Spil,
Föler jeg Livskraften spille,
Föler jeg at jeg er til.

Ikkun naar Druerne skyller
Tungsindet, Mismodet bort,
Glædens Gudinde mig tryller;
Ak, men det varer kun kort!

Kun naar min Elskte jeg trykke
Tör til det skjælvende Bryst,
Föler jeg Livet har Lykke,
Aner jeg Saligheds Lyst.

- Men er min Kamp stridt tilende,
Udtömt Pokalen saa söd,
Og har jeg omfavnet hende -
Vend da min Fakkel, o Död!
</body>
</poem>

<poem id="blom2019081311">
<head>
    <title>Sönderknuselse</title>
    <firstline>Far Verden, farvel</firstline>
    <notes>
        <note>Se Kingos <xref poem="kingo1681a2"/>.</note>
    </notes>
    <source pages="35-38"/>
    <quality>korrektur1,kilde,side</quality>
</head>
<body>
      Far Verden, farvel!
Du gjækked mig længe med Löfter om Held,
Ei længer skal du mig behandle som Træl!
Med glimrende Udsigt hver Yngling du daarer,
Og lönner hans Higen med Skuffelsens Taarer.
      Far Verden, farvel!

      Min Ungdom, svind hen!
Skjöndt aldrig mit Foraar kan grönnes igjen;
Hvad Glæde bereder en Ungersvend,
At Panden er glat, og at dunet er Hagen,
Naar Haabet er sönderbrudt, Troen bedragen?
      Min Ungdom, svind hen!

      Navnkundigheds Glands,
Ei har for din smaalige Storhed jeg Sands,
Ei frister mig Lavrens den lokkende Krands;
Hvad gavner et marmorsmykt Eftermæle?
Siig: lyser vel mellem en Ligkistes Fjæle
      Navnkundigheds Glands?

      Bryd Lyren itu!
Kun hvæsende stönner dens Strængespil nu,
Dens Hvislen kun opvækker Afsky og Gru;
Om Jubelsang Faa eller Ingen mon spörge,
Langt mindre man vil ved dens Klagelyd sörge.
      Bryd Lyren itu!

      Klar Videnskabs Röst
Forkynder vel Sandhed, men skjænker ei Tröst,
Den kjender ei Smerte, den kjender ei Lyst.
Hvad Aanden maa spörge om, ei den forklarer,
Og tit os forvirrer hvad koldt aabenbarer
      Klar Videnskabs Röst.

      Mig Venskab forlad,
Du Datter af Selviskhed, Moder til Had,
Af Fordomme fostret, ved Selvbedrag glad;
Oprigtighed tit som Fornærmelser krænker,
Opoffrelse tit som Forpligtelser lænker.
      Mig Venskab forlad!

      Vig Elskov, vig bort!
Din Længsel er evig, dit Glandslys er kort,
Den Eensommes Leie du reder saa haardt.
Bedrages og haanligt at vrages af Kvinder
Er kölnede Hjerters advarende Minder.
      Vig Elskov, vig bort!

      Ak, Resignation!
Du pleier at lede til Religion;
Mig synes dens Balsam en falsk Illusion.
Man pröver at opdirke Himmerigs Döre
Ved indbildsk sig bedre end Andre at gjöre.
      Ak, Resignation!

      Jeg opgiver Alt.
Selv Sorgen mig synes en ussel Gestalt,
Hvad gjör det, al Skjæbnen saa tungt paa mig faldt?
Mon Verdens Udvikling min Stræben har nödig,
Den enkelte Frugt, er den ei overflödig?
      Jeg opgiver Alt.

      Natur, i dit Skjöd
Jeg lægger min Livsgnist, en ulmende Glöd,
Benytter mit Liv til at vente min Död.
Min Frihed skal være: slet Intet at ville,
Bevidstlös som Regndraaben synker jeg stille
      Natur, i dit Skjöd.

      Far Verden, farvel!
Til dig har jeg ingen Taknemligheds-Gjæld;
Et Fangetaarn er mig dit Luftcastel,
Et mislykket Kunstværk, forladt af sin Mester,
En Svamp paa en bedre Tilværelses Rester.
      Far Verden, farvel!
</body>
</poem>

<poem id="blom2019081312">
<head>
    <title>Stille Liv</title>
    <firstline>Hidtil sværmed jeg i Haabets Sale</firstline>
    <source pages="39-41"/>
    <keywords>ottaven</keywords>
    <quality>korrektur1,kilde,side</quality>
</head>
<body>
Hidtil sværmed jeg i Haabets Sale,
Nu jeg flytter til Erindrings Bo,
Hvor de klare Minders Alvorstale
Skjænker Aanden Holdning, Kraft og Ro;
Ubegrændset Udsigt ei den byder,
Men for hver en Uveirsstorm i Læ
Frem der i dens Urtegaard sig skyder
Mangen prægtig Blomst, mangt frodigt Træ.

Naar i Hösten Bögeskoven visner,
Solen hyller sig i Taageslör,
Blæsten kold og fugtig Luften isner,
Og den sidste Sommerglæde döer;
Glad man tyer ind i sin lune Bolig,
Tænder Lampen, Kakkelovnens Ild.
Saadan ind i Tankens Höisal rolig
Bort fra Verdens Larm jeg drage vil.

Den, som ændser knap den Dag imorgen,
End i mindre Maal den Dag igaar,
Glemmer Glæden, naar den svandt, som Sorgen,
Lever kun for Öieblikkets Kaar;
Han i Livet vanker som iblinde,
Og hans Væren er et Gjöglespil:
Nuet vorder ikkun for at svinde,
Det maa döe, saasnart det bliver til.

Ak! mit muntre Fremtidshaab blev splintret,
Og min varme Kjærlighed forstödt;
Modgang har min Sjæls Udfoldning hindret,
Paa min Vei har jeg kun Skranker mödt.
Men, en lille Skat af skjönne Minder
Jeg beholdt tilbage dog igjen,
Fast jeg til mit Væsens Liv den binder,
Intet skal forjage mig fra den.

Aabne vil jeg Viismænds ædle Skrifter
Der, hvor Livet er i Höitidsro,
Hvor den tydelige Tænkning skifter
Ikkun med en fast, ærværdig Tro;
Skue vil jeg Kunstens Idealer,
Uforkrænkeligheds stolte Slægt,
Som til Tidens ringe Sönner taler
Ord med oprömt Alvors milde Vægt.

Gud velsigne alle Aander klare,
Som til deres ringre Brödres Lyst
Ved Geniets Lysglimt aabenbare
Skikkelser fra Evighedens Kyst;
Held Enhver, hvem hines Vink kan lede
Til at see fra Stövets Taagedal
Himlens Stjerner deres Glands udbrede
Over Alt, hvad er og vorde skal.

Sæden ned i Jordens Mörke lægges,
Dækkes til med Sneens hvide Lag;
Men ved Foraarsvarmen den opvækkes,
Trives i den lyse Sommerdag.
Vente vil jeg uden Suk og Vaande
Under Sorgens kolde, mörke Sky,
Indtil Kjærlighedens milde Aande
Kalder mig til freidigt Liv paany.
</body>
</poem>

<poem id="blom2019081313">
<head>
    <title>Opfordring</title>
    <firstline>Kast afveien den livlöse Tanke</firstline>
    <source pages="42-44"/>
    <keywords>ottaven</keywords>
    <quality>korrektur1,kilde,side</quality>
</head>
<body>
Kast afveien den livlöse Tanke,
Som kun Tvivl og Forvirring kan sanke
Og om Sjælen sig snoer lig en Ranke,
Der vil kvæle det vaargrönne Löv!
Ei forkröben, fortrykt over Bogen
Sid bestandig i Kakkelovnskrogen;
Hold ved Gjerninger Livskraften vaagen,
Pust tilsiden alt Bogormestöv!

Bort med Længsel og fölsomme Sukke,
Trygl ei længer de grusomme Smukke,
Ei blödagtigt din Tanke du vugge
I et kjælent, forsagt Sværmeri!
Svagt dit hvælvede Bryst tör ei stönne,
Du med Ringeagt Trolöshed lönne,
Vær ei Træl af hovmodige Skjönne,
Riv fra Elskov dig lös og bliv fri!

Spil ei Cithrens södt bævende Strænge,
Hvis hensmeltende Toner saalænge
Gjennem Nætternes Ro du lod trænge
Til de Knibskes tillukkede Buur;
Stærke Fæstninger stolt du beleire,
Strid i Nederlag eller i Seire,
Du med Vaabengny Dagene feire,
Blæs den mægtigt opflammende Luur!

Iblandt Kvindfolk med leflende Blikke
Feigt bagtalende sidde du ikke;
Mellem Mænd du dit Mjödhorn udstikke
Og istemme frimodigt en Sang!
Denne Drivhuusluft maa du forjage,
Du paa Söstormens Luftninger smage,
Hold dig ikke fra Faren tilbage,
Thi til Magt gaaer den farlige Gang!

Spær i Huuslivet ikke dig inde,
Det tilfredsstiller Barn kun og Kvinde;
Hold dog op med din Vandring at binde
Lig en Pebling lil Fru'ntimmerskjört!
Du er Mand, hele Verden din Sphære;
Hvor de ædleste Livskræfter gjære,
Frem til Kamp for Navnkundigheds Ære
Paa Historiens Skueplads styrt!

Du skal lære, imedens du feiler,
Ei forgjæves til Krandsen du beiler,
Naar i Heltenes Daad du dig speiler
Og har Dygtighed meer end af Navn;
For dit Mandemod Skrankerne viger,
Op paa Hæderens Bjergtop du stiger;
Af sig selv de forelskede Piger
Synke smægtende huldt i din Favn.
</body>
</poem>

<poem id="blom2019081314">
<head>
    <title>Den fangne Fugl</title>
    <firstline>En Lærke sidder paa sin Pind og kvæder</firstline>
    <source pages="45"/>
    <keywords>sonnet</keywords>
    <quality>korrektur1,kilde,side</quality>
</head>
<body>
En Lærke sidder paa sin Pind og kvæder,
En Smule Grönsvær har den i sit Buur,
Der hænger paa el faldefærdigt Skuur
I et af Byens snevre, skumle Stræder.

Den mistet har sin Friheds Morgenglæder,
For Skov og Græsmark i den fri Natur
Den seer en Rendesleen, en revnet Muur,
Til Selskab har den stygge Börn, som græder.

Den höres ikke af sin ömme Mage,
Dens Sang besvares kun af Raab med Reier,
Naar Smeden hamrer, kan man knap den mærke;

Men ligefuldt sin Elskovs söde Klage
Af fulde Bryst den synger, som den pleier. -
O, hvis den tav, var Fuglen ingen Lærke!
</body>
</poem>

<poem id="blom2019081315">
<head>
    <title>Forsoning</title>
    <firstline>En Foraarsdag ved Bredden af en Kilde</firstline>
    <source pages="46"/>
    <keywords>sonnet</keywords>
    <quality>korrektur1,kilde,side</quality>
</head>
<body>
En Foraarsdag ved Bredden af en Kilde
I Læ af friske, lysegrönne Böge
Et oprömt Selskab hörtes freidigt spöge;
Kun jeg sad indesluttet, tavs og stille.

Forgjæves saae jeg Solens Straaler spille,
Forgjæves hörte jeg de muntre Gjöge,
Forgjæves lod jeg kloge Mænd forsöge
Med Skjemt og Alvor at min Sorg formilde.

Jeg blændet var af Glandsen fra det Höie,
I Verden saae jeg Mörke kun og Tomhed,
I Tanken kun et Lys, som Intet viste.

Da fæsted du paa mig dit klare Öie,
Der saae jeg Elskovs Ild og himmelsk Fromhed;
Forenede vi Livets Skjönhed priste.
</body>
</poem>

<poem id="blom2019081316">
<head>
    <title>Til en Ven</title>
    <firstline>Naar man min Aand har martret halvt tildöde</firstline>
    <source pages="47"/>
    <keywords>sonnet</keywords>
    <quality>korrektur1,kilde,side</quality>
</head>
<body>
Naar man min Aand har martret halvt tildöde
Med plump Fortrolighed, hoffærdig Kulde,
Spidsfindighed, som sindrig være skulde,
Dum Ringeagt og Talemaader söde;

Saa længselsfuld jeg iler dig imöde
Og lærer ret at skatte dig tilfulde,
Som altid er mod mig den Vennehulde,
Der mig berörer uden mig at stöde.

Du tröster mig, naar Taarer Kinden bade,
Du glædes, naar min Læbe muntert smiler,
Jeg glemmer ei hvad du paa Hjertet lægger.

Dit Sind er ligt den solbeskinte Flade
Af Havet, naar det i sin Storhed hviler;
Sin Dybde med en venlig Glands det dækker.
</body>
</poem>

<poem id="blom2019081317">
<head>
    <title>Hengivelse</title>
    <firstline>Du speilede din Skjönhed i mit Öie</firstline>
    <source pages="48"/>
    <keywords>sonnet</keywords>
    <quality>korrektur1,kilde,side</quality>
</head>
<body>
Du speilede din Skjönhed i mit Öie,
Din kjælne Stemme gjenlöd af min Glæde,
Naar let jeg saared dig, du maatte græde,
Halvkvalte Sukke hæved Barmens Höie.

Nu maa med höflig Kulde jeg mig nöie,
Tre Skridt fra Livet, vil du, jeg skal træde;
For mig usynlig være skal den Kjæde,
Som kan trods Tid og Rum os sammenföie.

Hvorved har jeg forskjertset vel din Naade,
Siig: har jeg misbrugt hvad du monne give?
Hvor strengt, hvis du min Kjærlighed kun frister!

Din Villie skee, du for os Begge raade;
Jeg vil dog altid lige trofast blive,
Hvad enten Alt jeg vinder eller mister.
</body>
</poem>

<poem id="blom2019081318">
<head>
    <title>I et Exemplar af Mérimées Dramer</title>
    <firstline>Dit Blik fra Hverdagslivet helst du vender</firstline>
    <source pages="49"/>
    <keywords>sonnet</keywords>
    <quality>korrektur1,kilde,side</quality>
</head>
<body>
Dit Blik fra Hverdagslivet helst du vender,
Din störste Glæde kan du deri finde,
At sysle med de store Helles Minde,
Hvis Ry sin Glands igjennem Tiden sender.

Dog lidet nytter det, at grant man kjender
Alt, hvad i Sagas Bog er sluttet inde,
Naar ei man til et Billed kan forbinde
Hvad enkeltviis i Tiderne sig hænder.

Kun Poesiens Röst formaaer at kalde
De Döde frem fra Gravens Skjuul til Livet,
Et uforkrænkeligt i Kunstens Verden.

Du vil hos denne Digter fremfor alle
Foruden paasat Glimmer see gjengivet
Lyslevende henfarne Slægters Færden.
</body>
</poem>

<poem id="blom2019081319">
<head>
    <title>I et Selskab</title>
    <firstline>Blandt snörte Damer, friserede Mænd</firstline>
    <source pages="50-53"/>
    <keywords>ottaven</keywords>
    <quality>korrektur1,kilde,side</quality>
</head>
<body>
Blandt snörte Damer, friserede Mænd
Paa Brüsseler-Tæpper jeg træder;
Klart Speilene kaste tilbage igjen
Den Glands, som Voxlys udbreder;
Her findes Kortspil med Spader og Klör
Saml meget bekvemme Stole,
Chinesisk Syltetöi, fransk Liqueur
Og Kobberstykker frivole.

I Stuen ved Siden er falsk Musik,
Her converseres geskjæftigt
Om Torvepriser og Kunstcritik,
Hist politiseres der hæftigt.
Jeg lister mig ind bag det lange Gardin,
I Vindvets Fordybning mig stiller;
Her er jeg dog fri for at lade fiin,
I Flauhed jeg ikke mig hilder.

Du dunkle Kuppel med Stjerners Hær,
Som skinner ned fra det Höie
Til Jordens Börn med et himmelsk Skjær
Som Smiil fra det kjærligste Öie,
Du spreder din höitidsfulde Ro
Over Slottets kneisende Tinde,
Men ogsaa over den stille Bo,
Som gjemmer den yndigste Kvinde.

Tilbedte Pige, min fagre Brud,
Det Bedste, jeg fandt i Livet,
Det sanddrue Billed, som Himlens Gud
Mig har af sin Skjönhed givet.
Hvor lider du vel, min Hjertenskjær,
Hvad kan dig paa Sinde ligge,
Hvo har min Plads ved din Side nær,
Faaer Lyset fra dine Blikke?

Ved eensomt Arbeid den Dag saa lang
Jeg savner dig næsten mindre,
End naar en aandlös, selskabelig Tvang
Min Tankes Frihed maa hindre;
Hvad Skjönt jeg seer erindrer mig blot
Om dig, hvem altid jeg mindes,
Og möder mig det, som er ikke godt,
Jeg veed hvor det Gode findes.

Forvirret fast ved at höre dit Navn
Profane Læber fremföre,
Jeg lider dog næsten et værre Savn,
Naar ikke jeg faaer det at höre;
Skjöndt Hverdagsros betyder ei stort
Og Hverdagsdadel end mindre,
Har altid godt det mit Hjerte gjort,
Naar Verden svarte mit Indre.

Min Snak med Andre er vistnok tom,
Thi din er enhver min Tanke;
I Selskabet ene Kroppen om
Med sin sorte Kjole maa vanke.
- Dog atter til eder, storagtige Mænd
Og meget behagsyge Kvinder;
Til eder giver jeg mig ei hen,
Om og eders Bifald jeg vinder.

I Himlens Sönner, som kaste Lys
Saa vidt over Hav og Lande,
O trykker et ömt, et faderligt Kys
Paa min Elskedes rene Pande;
Hold over hende en skjærmende Haand,
Mod Synd og Sorg hende værner,
Og hvile paa mig lad hendes Aand.
Farvel! I funklende Stjerner.
</body>
</poem>

<poem id="blom2019081320">
<head>
    <title>Aftenvandring</title>
    <firstline>Töveir er faldet paa, gjennem Sneevand jeg vader paa Gaden</firstline>
    <source pages="54-57"/>
    <keywords>heksameter,pentameter</keywords>
    <quality>korrektur1,kilde,side</quality>
</head>
<body>
Töveir er faldet paa, gjennem Sneevand jeg vader paa Gaden,
Eensformigt Tagrenders Dryp falder paa Fortoget ned;
Möie det koster at undgaae Kareterne, som mig bestænke;
Tranlygters dösige Skin sparsomt belyser min Vei.
Svöbt i Vinterhabit, med Regnskjærm og tykke Galoscher
Vandrer ad Gaden jeg op, standser saa brat for et Huus;
Gjennem de röde Gardiner jeg skimter Salens Belysning,
Stundom Musikens Klang trænger sig tit mig herud.
Dristigt min Tanke sig trænger igjennem Mulmet mod Lyset
Ind i den klangfulde Hal, Elskte, der finder den dig.
Medens jeg indpakket staaer i Mörke, Regnslud og Kulde,
Tyndklædt med Balskoe du gaaer gjennem den straalende Sal,
Pyntet i reenlige Hvidt, med Rosenkrandsen paa Haaret;
Ikkun en enkelt Juveel, Pryd for en fordringslös Dragt,
Fæstet du har paa dit Bryst, medens Blomster du bærer i Haanden;
Men dit venlige Smiil smykker dig dog fremfor Alt.
Ikke er du som dem, der med Perler og glimrende Stene
Stræbe at gjöre forglemt Savnet af Öinenes Glands,
Ikke ligner du dem, hvis kunstigt opsatte Frisure
Söger at kaste et Slör over eenfoldige Træk;
Ungdom og Sundhed du har, og Livlighed er din Rigdom,
Derfor Dandsernes Flok trænger sig ivrigt om dig,
Stræber med sukkersöde, forbindtlige Ord at erhverve
Selv om en extra Dands blot et fortryllende Haab.
Hav dem tilbedste kun lidt, de mange forelskede Narre,
Roligt du give dem Lov dig at benævne coquet;
Vover en Dosmer at smidske for dig med paataget Elskov,
Lad ham kun brænde sig lidt, bedre fortjener han ei;
Troe de med hykkelsk Leflen en Pige som dig at forlokke,
Led kun paa Glatiis dem ud, fang dem i selvgjorte Garn;
Snildt deres næsvise Ros betal med spydige Gjensvar,
Ikkun en sanddru Færd har paa vor Ærlighed Krav.
- Dog maaskee just nu, da Tonerne stærkere bruse,
Træder til Dandsen du hen, Arm under Arm med en Laps;
Uden Sky han begjærligt paa Barmen den ærbare stirrer,
Seer dig i Öinene ind, svinger dig voldsomt og vildt,
Snurrer dig tumlende rundt, saa Folderne flagre tilside,
Blotte for speidende Blik Smalbenets sirlige Form;
Dernæst med Folk af sit Slags i Bagtalelsens udbredte Skole
Gjör dig til Gjenstand for fræk, hjertelös, smudsig Critik.
O hvor afskyligt! hvi kan mellem alle de stramt klædte Herrer
Ikke jeg strax træde frem, afværge saadan en Synd?
Sædelig Alvor bevare dig naadigt mod saadan en Skjændsel;
Kvindeværd er som en Dug, taaler ei Stænk eller Plet.
Naar eders Skjönhed befamles af raae, voldtagende Hænder,
Sommerfugl, hvor blev dit Stöv, Pigerödme<note>* Et Slags Rose <i>(maiden blush)</i>.</note>, din Duft?
Elskte! din Kvindelighed er mig dyrebar, derfor jeg stræbe
Vil at besidde den heel ved at bevare den heelt;
Derfor det skjönnere er, naar vi Tvende forelskede dandse
Baarne af huld Sympathi glade den flygtige Vals;
Thi din Glæde er min, din Tugtighed er min Blusel,
Og med Anstand vi frit omgaaes fortroligt og ömt,
Træder uvitterligt jeg dig for nær, du mig viser tilbage,
Din er Tilgivelsens Fryd, min er Fortrydelsens Sorg.
Eller naar fört af en Lykkelig tæt forbi mig du svæver
Kaster et elskovsfuldt Blik dulgt til din skinsyge Ven;
' Blidt i min nedstemte Sjæl det overraskende lysner,
Som naar et Solglimt seer ind i den dæmrende Skov.



- Dog, jeg Daare! hvi slaaer jeg længer herude og drömmer?
Nu er den Dands vel forbi, Klangen jeg hörer ei meer.
Hjem til mit raakolde Kammer, hvor Ingen mig savner og venter,
Bort fra din livfulde Plads eensom nu vandre jeg maa
Tænk dog en Smule paa ham, som med Længsel og Uro i Sjælen
Drömmer bestandig om dig, selv om du ham har forglemt.
</body>
</poem>

<poem id="blom2019081321">
<head>
    <title>Septembernatur</title>
    <firstline>Saasnart Naturen i September</firstline>
    <source pages="58-60"/>
    <quality>korrektur1,kilde,side</quality>
</head>
<body>
Saasnart Naturen i September
Sin Skjönheds Ligevægt opnaaer,
Sit eget Overmaal den dæmper;
l Jævndögnspunktet Solen staaer.
Dens Lys opklarer, ikke blænder,
Mildt kvæger Varmen, ikke brænder,
I Dagens Fölge Aftnen gaaer.

En Luft saa reen som Barndoms-Minder
Ei stormer vild, ei hviler slöv;
Nu rödme Frugtens runde Kinder,
Og Farvepragt har Skovens Löv.
De maanelyse Nætter svale
Med Veemod sværmeriske tale
Om evigt Liv i jordisk Stöv.

- Forelskte Andres Selskab vrage,
Men til Naturen tye de hen;
Kom, Kjære! lad os Afsked tage
Med Elskovs troe, beskedne Ven,
For brat i Höst dens Liv er ude,
Fælt barske Storme Ligsang tude,
Den er saa sommervenlig end.

Paa denne Tue vi os sætte,
Den tit en Trone for os var;
Idag du kan ei Krandse flette,
Paa Blomster Marken er saa bar.
Men dog en lille Stund vi blive,
Ak! snart vil her kun Sneen drive;
Omskiftelse, hvor er du snar!

Ind under Bögen vil vi træde,
Hvis Krone svæver som en Sky;
Erindrer du vor muntre Glæde,
Da her for Regn vi sögte Ly?
Som Arme bar dig Træets Rödder,
Din Skammel vare mine Födder, -
Og dog tilsidst vi maatte flye.

Lad dette Landskab dybt sig trænge
Ind i din Sjæl, saa klar og blid,
Hos mig dets Billed lever længe
Som Baggrund for min bedste Tid.
- O lad os ei vort Sind tillukke,
O lad os skjönne paa det smukke
Vidunder af Naturens Flid!

Hvo nænner vel sig bort at vende
Fra denne Pragt, saa snart forbi?
Et Liv, der nærmer sig sin Ende,
Indgyder dyb Melancholi.
Naturens Fylde maa forsvinde,
Men gjenopstanden vi den finde
Til Liv i Kunst og Poesi.

Naar engang blomstrer af vor Sommer,
Naar du er Moder, jeg er Mand,
Naar vor September-Livstid kommer,
Gid glade vi da skue kan
En Tid af luttret Elskovs Reenhed,
Af skjön, mangfoldig, frugtbar Eenhed,
En Sommerdag paa Höstens Rand!
</body>
</poem>

<poem id="blom2019081322">
<head>
    <title>Stjernehimlen</title>
    <firstline>Mödig jeg hviler</firstline>
    <source pages="61-71"/>
    <quality>korrektur1,kilde,side</quality>
</head>
<body>
Mödig jeg hviler
Eensom ved Randen
Af den nedludende Sandbrink paa Kyst.
Skvulpende iler
Bölgen mod Stranden,
Leger med Smaastene nynnende tyst.

Langsomt de sene
Solstraaler vige,
Himlen dog blusser i blikstille Kveld,
Ret som den rene,
Blufærdige Pige
Rödmer ved Beilerens Kys til Farvel.

Fuglen sin Rede
Stiger fra Skyen;
Stundom i Dammen en hulkende Frö
Kvækker dernede;
Henne fra Byen
Af og til höres en Lænkehund gjöe.

Lastvognen sukker,
Trækdyrets Kjæder
Rasle ved Kjörslen i sandede Spor.
Blomsten sig lukker.
Mörket sig breder
Ud lig en Sörgedragts kulsorte Flor.

Himmelens Bue
Lys lader tænde
Lidt efter lidt baade store og smaa;
Stadigen lue
Uden at brænde
Stjernerne gyldne paa Hvælvingen blaa.

Alting mig lærer:
Natten er dragen
Ned over Jorden, og Pusterum fik
Alt, hvad der gjærer
Rastlöst om Dagen;
Ikkun min Sjæl end til Hvile ei gik.

Thi for mit Indre
Mægtige, rige
Tanker staae frem som en Aand af sin Grav;
Medens de mindre
Pladsen maa vige,
Den, som kun Verdens Beröring dem gav.

Smaalige Drifter,
Dorskhed og Vildhed
Neppe kan undgaaes i Menneskers Færd;
Eensomhed stifter
Fredelig Stilhed,
Luttrer vor Indsigt i Tingenes Værd.

Ikkun mit Öie
Her i den dunkle,
Eensomme, kjölige, lydlöse Nat
Ramme de höie
Stjerner, som funkle;
Al anden Paavirkning har mig forladt.

Höitidsfuld Stilhed,
Tryghed og Hvile,
Livlig Mangfoldighed i Harmoni!
Roligt, med Mildhed
Stjernerne smile,
Stemme min Sjæl til et södt Sværmeri.

Venus forbinder
Klarhed med Ynde,
Staaer fast undseelig paa Himmelens Bred;
Jupiter skinner;
Begge forkynde:
Solen ei heelt kan for Jorden gaae ned.

Skjöndt de er fjerne,
Mægtige Kloder,
Höre de dog med vor Jord til een Krands;
Solen vil gjerne
Som deres Moder
Skjænke dem Alle sin Varme, sin Glands.

Blikket mon vandre
Vidre og finder
Tallöse Stjerner i endelöst Rum
Langt fra hverandre;
Öiet forbinder
Atter de sondrede Led til en Sum.

Altid de Samme,
Stadigt paa Vandring,
Skiftende Farver som Blomster og Skov,
Blegne og flamme.
Evig Forandring
Fölger en evig, urokkelig Lov.

Sporlöse Stier
Træde de faste,
Ei de forvildes og komme i Strid;
Aldrig de bier,
Aldrig de haste,
Eenhed de skabe af Rum og af Tid.

Stadigt de sende
Ud deres Straaler,
Vandre saa videre, spörge ei hvor
Straalerne ende;
Tanken kun maaler
Ved sin Præsenthed, hvor hastigt de gaaer.

Det, som vi skue
Samtidigt skinne,
Viser os ei hvad der er, men hvad var;
Himmelens Bue
Er kun et Minde,
Ikkun ved os sin Betydning den har.

Men fra vor Klode
Ogsaa der svæver
Til Universet de Billeder ud,
Som os forlode;
Roligt de hæver
Sig som et Offer til Himmelens Gud.

Intet forsvundet,
Intet forskjertset,
Intet er dödt, som tillive blev kaldt;
Alt er forbundet,
Thi Universet
Er en bestandig Erindring om Alt.

Kongedybs Skjolde,
Colombo, der seiler,
Jesus, der Veien til Golgatha gaaer,
Marathons Bolde,
Eva, der feiler,
Glemslen beseirende for mig opstaaer.

O, mon de skrede
Stjernerne lige,
Fölgende blindt en betvingende Drift?
Er allerede
Hvad skal fremstige
Præget med sikker Nödvendigheds Skrift?

Fatumets Lænke
Er den vor Leder,
Villie og Frihed en falsk Illusion?
Mon hvad vi tænke
Skjæbnen bereder,
Er da vor Kjærlighed blot Attraction?

Trygt i sin Væren
Slumrende kjender
Ikke Naturen til Först eller Sidst;
Ud af sin Gjæren
Aldrig den vender.
Mennesket er sig sin Handling bevidst.

Mennesket tragter
Frem mod et Hele
Bedre end det, som tilforn der var;
Skabelsens Magter
Os nu besjæle,
Forsynets Frihed os gjennemtrængt har.

Herren har villet;
Vi skulle bygge
Videre frem paa den Grund, som er lagt;
Skabt i hans Billed
Er det vor Lykke,
At gjennem os aabenbares hans Magt.

Vi skulle fatte
Loven, som holder
Hele Naturen bevidstlös i Baand;
Alle dens Skatte
Skjönt sig udfolder,
Naar de forlöses ved Menneskets Haand.

Oldtidens Lære
- Guder med Vælde
Lode af Urkæmpens Hjerne staae frem
Himmelens Hære -
Altid kan gjælde;
Aanden, som tænker, har Stjerner i Gjem.

- Styrket jeg hæver
Mig fra mit Sæde
Ved den nedludende Sandbrink paa Kyst.
Mig gjennembæver
Andagtens Glæde
Ligesom Suk et jomfrueligt Bryst.

Maanen den klare
Alt er fremdukket,
Stiger paa Himmelen mere og meer;
Stjernernes Skare
Halvveis er slukket,
Jordklodens Tvillingestjerne den seer.

Udover Vandet
Straaler den slynger,
Danner en Stribe paa Fladen i Ro;
Ind imod Landet
Sagte den gynger,
Ligner en flydende, sölvern Bro.

Hjem i den blöde
Lysning jeg finder
Til mine ventende, kjærlige Faa;
Men naar den röde
Solglands oprinder,
Söger jeg Livets den bredere Aa.
</body>
</poem>

<poem id="blom2019081323">
<head>
    <title>Reveille</title>
    <firstline>Vaagner op!</firstline>
    <source pages="72-73"/>
    <quality>korrektur1,kilde,side</quality>
</head>
<body>
      Vaagner op!
Trommen skal hvirvle, tillive den kalde
Fædrenelandets Forsvarere alle;
Rolig den bælmörke Vinternat svandt,
Gjenfödte Kræfter i Stivnen I fandt.
      Vaagner op!

Vaagne og vaage maa Hver, som vil fölge
Timernes snare, ustandsede Bölge;
Trællen staaer op for sin Vinding til Slid,
Kæmpen sig reiser for Æren til Strid.
      Vaagner op!

Fremtids-Bedrifterne længselsfuldt vente
Efter at Mændene freidigt dem hente;
Alting kun vindes af den, der ei vil
Frygte for Meget at sætte paa Spil.
      Vaagner op!

Ussel er den, som i værgelös Slummer
Haaber at glemme sin nagende Kummer,
Altid han skjælver i Rædsel og Frygt;
Men under Vaaben man vaager saa trygt.
      Vaagner op!

Herligt at skue de Helte, som drage
Modigt i Kampen i Ungdommens Dage,
Pröve for Retfærd og Frihed en Strid,
Tvinge til Sundhed en sygnende Tid.
      Vaagner op!

Reiser jer, Kraftens de fribaarne Sönner!
Skjæbnens Gudinde retfærdig belönner,
Löfter den Kjække til Hæderens Top,
Ryster da Sövnen af Aand og af Krop!
      Vaagner op!
</body>
</poem>

<section level="3">
<head>
    <title>Sange for den militaire Höiskoles Elever</title>
</head>
<content>

<poem id="blom2019081324">
<head>
    <title>Hvad vi ville</title>
    <firstline>Den Mand, som binder Sværd ved Lænd</firstline>
    <source pages="74-75"/>
    <keywords>lejlighedsdigtning</keywords>
    <quality>korrektur1,kilde,side</quality>
</head>
<body>
Den Mand, som binder Sværd ved Lænd,
Men har ei Mod tillige,
Som ei tör stole paa sin Ven
For Fjender helst vil vige;
Han er ei værd det danske Navn,
Ei værd en nordisk Kvindes Favn,
Ei værd en Ynglings Venskab!

Og du, som vel har Arm til Slag
Men ei til Tanker Ho’de,
Som fægter for en lumpen Sag
Saa glad som for den gode;
Sælg dig, gak i Despotens Sold,
Og vær hans onde Luners Bold, -
Vi maae dig dybt foragte!

Men den, som med et tröstigt Mod
Og med en klögtig Hjerne
Begeistret ofFrer Liv og Blod
For Aandens Magt at værne;
Hans ædle Daad er fri og skjön,
Og trofast Kjærlighed hans Lön;
Vi ham vor Hylding bringe!

- Og derfor herlig er vor Id,
Vi, som for Alvor agte
Ved bramfri, aldrig trættet Flid
Til saadant Maal at tragte:
Mod Dumheds og mod Fjeniders Vold
Med Tankens stolte Herreskjold
At værge Nordens Danmark.

Vor Grundlov være Ret og Dyd,
Paa Sandhed vil vi bygge;
Den skjönne Form vor Gjernings Pryd,
Samdrægtighed vor Lykke.
Ved Aandens Lys med freidig Flid
At skabe Evighed af Tid:
Kan Noget tænkes bedre?
</body>
</poem>

<poem id="blom2019081325">
<head>
    <title>Ved Vintergildet</title>
    <firstline>Vintren ruger over Land og Stæder</firstline>
    <source pages="76-78"/>
    <keywords>lejlighedsdigtning</keywords>
    <quality>korrektur1,kilde,side</quality>
</head>
<body>
Vintren ruger over Land og Stæder,
Lunden aflagt har sin grönne Dragt,
Taagen paa Naturens Ligseng græder,
Blæsten sukker ved den svundne Pragt;
For vi dvæled under Himlens Bue,
Lytted til de muntre Fugles Sang,
Nu vi sidde i den snevre Stue,
Eller langs ad Gaden gaaer vor Gang.

Vintren ruger over Aandens Rige,
Storhed lever kun i Sagas Skrift,
Utilfredse Klagesuk fremstige,
Ringe Mod der er til stolt Bedrift;
Hensynsfrit al lænke, karsk at nyde,
Selv Gemytligheden er forbi,
Mellem vrantne Dommerstemmer lyde
Öllet Klögt og vandet Poesi.

Dog, om ogsaa Uveirsstormen suser,
Blomstrer Rosen paa den Skjönnes Kind
Styrter Regnen ned fra Himlens Sluser,
Solskin har dit unge, friske Sind;
Maae de trætte Gamle Modet tabe,
Haabet djærvl hos Sönnerne opstaaer;
Af Begeistring kan du Glæde skabe,
Naar i Hjertet er en evig Vaar.

- Her er lutter gjæve Ungersvende,
Hver sit Mismod hjemme blive lod,
Glædens Blus forstaae vi nok at tænde,
Der er Varme ved det unge Blod.
Til at lokke frem de gyldne Drömme
Komme Rankens Gaver godt tilpas;
Lad os da med festlig Stemning tömme
Hver sit gode, luefyldte Glas!

Kom da Broder! hold dig ei tilbage,
För Minutet flyer, det grib og nyd!
Ingen Fordoms Baand skal her dig plage,
Giv frimodigt kun din Tanke Lyd.
Kjækt til Önskets Land paa Vinens Vove
Styre du din Kaas for fulde Seil;
Der er idel Guld og grönne Skove,
Og min Lyst din egen Glædes Speil.
</body>
</poem>

</content>
</section>

<poem id="blom2019081326">
<head>
    <title>En Hverdagshistorie</title>
    <firstline>Ung Adolf paa Herregaarden</firstline>
    <notes>
        <note>Se <xref poem="heine2002020345"/> af Heinrich Heine.</note>
    </notes>
    <source pages="79-84"/>
    <quality>korrektur1,kilde,side</quality>
</head>
<body>
Ung Adolf paa Herregaarden
Som Huuslærer tjene maa;
Han læser om Dagen med Herrens
Sönner, som Intet forstaae.

For Anna, hans opvakte Datter,
Som knap er voxen endnu,
Kan Adolf i Aftenens Hvile
Nu læse med gladere Hu.

,,Du ligner Blomsten i Enge,
Saa skjön og saa reen i Sind;
Jeg seer i dit Blik, og Veemod
Sig lister i Hjertet ind.

Det er mig, som skulde jeg lægge
Min Haand paa dit Hoved med Bön
At Gud vil dig altid bevare
Saa reen i Sind og saa skjön.”<note>* Disse to Stropher ere oversatte efter Heine.</note>

Skjön Anna sagtelig sukked,
Betragted ung Adolf mild;
Han vilde talt, men da lukked
Undseelighed Munden til.

Da traadte ind hendes Fader
Med plump og stöiende Gang:
,,For dig, min södeste Pige,
Har jeg truffet et Arrangement.

Vor Nabo, den unge Greve,
Har fundet dig ganske net;
Blandt Hovedstadens Skjönne
Hans Hjerte har flagret sig træt.

Han önsker min Datter til Kone,
Og da jo din Haand er fri,
Opfyldes min gamle Spaadom,
At du gjör et godt Parti.”

Hun vilde svart, men da lukked
Undseelighed Munden til;
Hun stammede frygtsomt hengiven:
,,Min Fader, det skee som du vil.”

---

Saa blev der da Bryllup i Gaarden,
Hvert Mandfolk fandt Anna smuk;
Saa mangen en Giftefærdig
Udstödte Misundelsens Suk.

Men da de traadle for Altret,
Saa bitterlig Bruden græd,
At Præsten blev heelt forbavset
Over egen Veltalenhed.

Og Brudeskaren fortæred
En Mængde Kager og Viin;
Saa slukkedes Lysene, Greven
Til Annas Leie gik ind.

Han gav hende Godser og Gaarde,
Hun aabnede ham sin Favn;
Hun bytted sin Jomfruære
Imod et höiadeligt Navn.

Hun satte Comtesser i Verden,
Af Grever hun kaldtes Mama;
Men Moderen de forglemte,
Naar Brystet de vare vant fra.

Hendes Fingre bar Perler og Stene,
Af Atlask blev syet hendes Sko,
Hun savned ei Hylding og Ære;
Men sjelden man saae hende fro.

Hun kjendte ei Livslystens Solskin,
Ei Sorgernes Nattekuld;
Hun visnede hen som Violen
I Blomstervasen af Guld.

---

Först sörged ung Adolf en Tidlang,
Saa samled han sig som en Mand
Og sögte i Arbeid den Hvile,
Som Arbeid ei skjænke kan.

Men da han var klog og ærlig
Og sled med udholdent Sind,
Saa steg han sikkert og hurtigt
Paa Hæderens Trappetrin.

Han rostes i skrappe Aviser,
Naar tykke Böger han skrev;
Alverden ham kaldte Etatsraad,
Han Ridder af Dannebrog blev.

Men öde fandt han sin Stue,
Naar hjem fra sin Dont han kom;
Og naar hans Dagværk var sluttet,
Han fölte sin Sjæl saa tom.

Kun sjelden hans Læbe smiilte,
Skjöndt Panden var höi og klog;
Han törredes hen som Violen,
Erindringstegn i en Bog.
</body>
</poem>

<poem id="blom2019081327">
<head>
    <title>Et Möde</title>
    <firstline>Henad Stien vandrer jeg alene</firstline>
    <source pages="85-89"/>
    <quality>korrektur1,kilde,side</quality>
</head>
<body>
Henad Stien vandrer jeg alene,
Over Skuldren er min Bösse slængt;
Solens Bad forgylder Skovens Grene;
I min Taske, let paa Siden hængt,
   Gjemmer jeg det Bytte,
   Som jeg vandt som Skytte,
Og som dig at give jeg har tænkt.

Aftnen hviler i veemodig Stilhed,
Fuglens Slemme, Vindens Pust er tyst;
Blidt som Himmeldug en salig Mildhed
Daler drömmefuld ned i mit Bryst.
   For mit Öie stillet
   Er det glade Billed
Af min Fremtids Haab, min Nutids Lyst.

Solens Nedgang farver purpurröde
Skyerne i Horizontens Kant;
Snart er Timen, da jeg dig kan möde
Uforstyrret af alt dagligt Tant.
   Under Bögens Skygge,
   Uden Vidner trygge
Venusstjernen tit os sammen fandt.

Alt mit skarpe Jægersyn kan skimte
Gjennem Skumringen din lyse Dragt;
Meer end alle Stjerner, naar de glimte,
Glæder mig at öine denne Pragt.
   Snelt jeg Elskte, Söde
   iler dig imöde,
Du mig drager med magnetisk Magi.

Ak, jeg seer du vandrer ei alene,
Du en Fremmed har til Fölgesvend;
Vil han os vor Sammenkomst formene?
- Dog, maaskee han snart gaaer bort igjen.
   Det er jo den lille
   Mand, hvis Öine spille,
Ham, der er Alverdens gode Ven.

Ventetid min Taalmod ei skal trætte,
Nærmere jeg gaaer med sagte Trin.
Paa min egen Græsbænk l jer sætte
Svagt belyst af Stjernehimlens Skin.
   Mörket mig beskytte,
   Useet vil jeg lytte
Til hans Bortgang, træffer saa min Hind.

Hvad! du lader ham paa Skjöd dig tage,
Om dit smekkre Liv han snoer sin Arm,
Sledsk du klapper ham paa Kind og Hage,
Ivrigt kysser han din fulde Barm:
   ,,Hjerlensfryd, du smukke,
   Jeg med Vellyst vugge
Vil mig i din Favn saa blöd og varm.”

Krudt og Kugle hastigt ned i Löbet,
Der et Öieblik de dvæle blot;
Naar först Knaldet Kuglens Flugt har röbet,
Hviler den i Hjertets Purpur-Slot.
   - Hvor min Haand dog dirrer,
   Sigtet det forvirrer,
Taarer gjöre Fængekrudtet vaadt.

Duer, naar de næbbes eller kurre,
Har min Bösse hidtil aldrig skudt;
Nei, jeg vil ei eders Ro forpurre,
Alt min onde Hensigt er fortrudt.
   Du tilpriis dig giver
   For den lumpne Skriver;
Mit er Hjertet, som er sönderbrudt.

Eensom gaaer jeg atter ind i Lunden,
Rædsom skummel er den trange Sti;
Hornet sætter jeg til Tröst for Munden,
Blæser en tungsindig Melodi.
   Falskhed var i hende,
   Ak, hvor skal det ende!
Ak, mit Liv er snart forbi, forbi!

---

Vildsomt sværmed han i Nattens Öde,
Tjörnen sönderrev hans Kjortelflig;
Stundom Hornets Sörgetoner löde,
Hen mod Dagens Gry et Skud, et Skrig.
   Fælt, med brustne Blikke
   Saae en Bonde ligge
Badet i sit Blod den Armes Lig.

---

Der er Stilhed hist i Dödninghaven,
Nys forstummed Kirkeklokkens Mund;
Klappet til, beströet med Sand er Graven,
Prydet med en Krands af Buxbom kun.
   Vragende al Föde
Græmmer sig tildöde
Paa sin Herres Grav en Jægerhund.

Hist i Huset er Familieglæde:
Svigersönnen har jo Levebröd;
Man tilhöibords byder ham et Sæde,
Han til Alle smiler honningsöd;
   Gratulanter glade
   Drikke Chocolade.
- Tænker ikke Een paa Skyttens Död?
</body>
</poem>

<poem id="blom2019081328">
<head>
    <title>For höit Sigte</title>
    <firstline>Ud over Borgens Vindebro</firstline>
    <source pages="90-104"/>
    <quality>korrektur1,kilde,side</quality>
</head>
<body>
Ud over Borgens Vindebro
I fornemt Optog, To og To,
   Borgherrens Hoffolk rede;
De drog en Vintermorgenstund
Med Spyd og Bue, Falk og Hund
   De vilde Dyr at bede.

Ved Siden af sin Faders Gjæst,
Herr Strange, tumlede sin Hest
   Ung Ingeborg den fagre;
Hun havde kun for Strange Sands,
Men dog den kaade Skimmels Dands
   Kun Hallens Fjær lod flagre.

De rede forrest ene frem,
Saa Ingen kunde höre dem
   Og see hvordan de talte;
Han brugte alt sit bedste Vid,
Og naadigt lönnedes hans Flid,
   Naar Rödme Kinden malte.

Men sidst af alle Rækkens Led
Borgherren allerbagest red,
   Fulgt af sin Vaabendrager;
Med Sværd og Landse raske Jon
Saa snild i Tanker, stærk i Haand
   Ham overalt ledsager.

- Og Falken steg med dristig Flugt,
Jagthunden fulgte snildt sin Lugt,
   Blod farved Spyd og Pile;
Först vog de Björn, saa jog de Hjort,
Og Timerne den Dag saa kort
   De hastigt saae henile.

Men dengang Solen mat gik ned,
Det Selskab var af Jagten kjed,
   Og Hestene var trætte;
De tænkte paa den lune Stald,
Og Rytterne paa Borgens Hal,
   Paa deres Sult at mætte.

Hjem drog de gjennem nögne Skov
Og Slag af jernbelagte Hov
   Paa frosne Skovvei löde;
Jagthornets Toner lystigt klang
Og deriblandt en munter Sang,
   Mens stundom Hunde gjö’de.

Men dybt fra Skoven sees med Eet
Et Vildsviin fnysende og vredt
   Sig ind mod Skaren vende;
Först tænker Ingen paa at flye,
Men fngeborgs Hest bliver sky
   Og tager til at rende.

Nu lystrer ingen Ganger meer,
I Flugten Hver sin Redning seer.
   Flux Skaren sig adsplitter;
Og först da Skrækken er forbi,
Kun enkeltviis paa sporlös Sti
   Til Borgen hjem man hitter.

Og da tilsidst i Slottets Gaard
Forsamlet atter Skaren slaaer,
   Endnu man savner Tvende;
Det er den Vaabendrager Jon
Og Ingeborg, den Lillievaand.
   Kan Strange miste hende.

Saa gik de ud ved Fakkelskin
Med sorgfuldt og bekymret Sind
   De Savnede at söge;
Og i den mörke Vinternat
De vandred gjennem Busk og Krat
   Imellem höie Boge.

---

Da Ingeborg blev revet bort,
Jon fulgte dog i Afstand kort,
   Han lod sig ei forfærde;
Den Fart, de skjöd, var ikke seen,
Det Ridt gik over Stok og Steen
   Og over Groft og Gjærde.

Forgjæves vil han pröve paa
Om muligt hendes Hest at naae;
   Han seer hvorledes Tjörne
Hvast rive hendes side Dragt,
Hvor til hun nærved er med Magt
   Mod Stammerne at törne.

En mægtig knudret Egerod
Den stolte Skimmel snuble lod,
   Den styrted sprængt tildöde;
I Faldet kastet langt fra den
Og voldsomt slængt ad Jorden hen
   Hun maatte haardt sig stöde.

Med Möie Jon sin Hest fik til
Et Öieblik al stande stil,
   Sin vilde Hast at dæmpe;
Af Sadlen sprang han hurtigt ned
Og hendes fine Skabnings Led
   Han löfted op med Lempe.

Sin skjönne Byrde vilde fro
Han til sin egen Hest betroe,
   Ved Töilen hjem den trække;
Men i det Samme Flugt den tog,
Afsted i strakt Galop den jog;
   Forladte stod de Begge.

Imens hun i hans Arme laa,
Hun klaged: ,,Evnen til at gaae
   Mit Fald mig vil beröve,
Og herfra hjem, den lange Vei,
At bære mig du mægter ei,
   Ei ene tör jeg töve.”

- ,,Nel, Fröken, tab ei eders Mod;
Endnu jeg veed en Udvei god:
   En ubeboet Hytte
I Skovens Indre staaer forladt,
Den kan dog nok i denne Nat
   Mod Veiret os beskytte.”

Forsigtigt flytted han sin Fod
Til Hytten, mens hans Hjerteblod
   Til Kinderne mon stige;
Maaskee fordi han blev lidt træt,
Maaskee fordi han holdt saa tæt
   I Favn den skjönne Pige.

Han tændte Ild i Kvist og Ved,
Omhyggeligt et Hvilested
   Af Löv og Mos han redte;
At ligge der han hende bad,
Hvorpaa sin Rytterkappe glad
   Han over hende bredte.

- ,,Hav Tak, min Faders gjæve Svend,
Du er for mig en fuldtro Ven,
   Det skal jeg aldrig glemme;
Det gjör mig ondt, at her du maa
Til Hvile uden Nadver gaae,
   For min Skyld er ei hjemme.

Men læg dig nu til Hvile kun,
Og sög at falde hen i Blund,
   Imedens jeg er vaagen;
For Smerte slumre ei jeg maa,
Aarvaagen vil jeg passe paa,
   Om komme skulde Nogen.”

- ,,Min Fröken, o beklag mig ei!
Hvo er lyksalig vel som jeg,
   Der være tör hos eder?
Hvis vi var hjemme nu, jeg sad
I Borgesluens Tjenerrad,
   I paa de höie Steder.

Hvor kan jeg tænke paa min Sult,
Naar I mig taler til saa huldt,
   Hvor kan jeg söge Hvile,
Naar I maa lide Bröst og Vee,
Naar vaagen jeg kan eder see
   Saa venlig til mig smile?”

- ,,Nuvel, saa pröv da paa engang
At korte mig den Nat saa lang
   Ved Folkesagn og Vise;
Du Mester er deri jeg veed,
Blandt mange Folk ved Borgeled
   Jeg tit dig hörte prise.”

- ,,Der var engang i Frankerland
En Kongedatter, Guldibrand
   Hun kaldtes fordetmeste;
Hun var saa frisk som Morgendug,
Hun var som Stjernehimlen smuk,
   Saa glad som Fugl paa Kviste.

Med Guld, med Sværd, med klögtig Aand
Der beilede til hendes Haand
   Saamange Kongesönner;
Men der var Ingen deriblandt,
Som hendes Hjertes Bifald vandt,
   Hun lo ad kjælne Bönner.

Da hendes Fader, Kongen, vred
I Harme svor saa dyr en Ed:
   Jeg lader höit kundgjöre,
At den, som i Turnering kan
Mod alle Andre holde Stand,
   Som Brud dig hjem skal före.

Herolden kaldte, Luren klang,
Sig Skranken aabned, Hingste sprang,
   Der splintred Landser mange;
Til Jorden mangen Ridder faldt,
Mod Ende lakked Kampen alt,
   Tilhest holdt kun Prinds Strange.

Da nærmed sig med lukt Visir
En Svend i Rustning uden Siir,
   Han syntes lidet övet;
Han fælded Landsen uforsagt,
De stödte sammen haardt, med Magt,
   Og Prindsen laa i Stövet.

Sin Hjelm tog Seierherren af,
Da saae man, at hans Stand var lav,
   Han var kun Vaabendrager;
Hvad, raabte Kongen, usle Knægt,
Hvortil formaster du dig frækt!
   Til Straf dit Liv jeg tager.

Det var Prindsesse Guldibrand,
Hun talte da med stor Forstand:
   Min Fader, du har svoret
At den, som holdt i Kampen Stand,
Jeg skulde faae til Ægtemand;
   Jeg tager dig paa Ordet.

Thi fornem Födsel, sleben Skik
Og pragtfuld Klædning, söde Blik
   Mig aldrig have daaret;
Men ham, der skjöndt af ufrels Slægt
Har Sindet trofast, Modet kjækt,
   Mit Hjerte længst har kaaret.

Hun gav sin murehvide Haand
Med Tillid til den yske Jon,
   Forbundne blev de Tvende;
Han leved uden Savn og Sorg
Hos sin Prindsesse Ingeborg
   Til sine Dages Ende.”

- Her endte Jon sin Minnesang,
Men Ingeborg fra Leiet sprang
   Og udbröd: ,,Taabenakke!
Hvad er det for et Hjernespind,
Hvordan kan det dig falde ind
   At staae saadan og snakke!

Gaa udenfor! see efter grant,
Om Ingen hid til Stedet fandt,
   El Lys mig syntes skinne.''
Men i det samme Öieblik
Den Hyttes lave Dör opgik,
Og Strange stod derinde.

Han stammed henrykt hendes Navn,
Hun sank lyksalig i hans Favn,
   Kys tolked deres Glæde;
Ved dette Syn blev Jon heel bleg,
Han skamfuld ud ad Dör sig sneg,
   For skjuult at kunne græde.

---

I Riddersalen Bryllup staaer,
Og Ingeborg, den væne Maard,
   Er smykt med Brudekrandsen;
Ved Flöiters og Oboers Kald
Med Strange gjennem stolten Hal
   Hun svæver let i Dandsen.

I Borgestuen Dandsen gaaer,
For Hvermand Dören aaben staaer,
   Skalmei og Klaphorn klinge;
Saamangen Bondepige net,
Med Kinden varm, paa Foden let
   De Bönderkarle svinge.

Hvi staaer da Jon alene nu
Med rynket Bryn saa mod i Hu?
   Hvi fölger han kun nödig
Den vakkre, muntre Pigelil,
Som rækker ham sin Haand saa mild,
   Og bliver hurtig mödig?

- Naar den, som har ved Aandens Magt
Et Ideal lillive bragt,
   Han troede var at finde,
For förste Gang har klarlig seet,
At Liv og Digt er ikke Eet,
   Maa vel hans Taare rinde.

Hvor tit faaer den, som from og reen
Vil söge Livets Oliegreen,
   Kun Sorg til Forstegröde;
Thi Livet, som paa Musers Bud
En Digterhjerne klækker ud,
   I Verden ei vi möde.

Dog Held Enhver, hvis unge Haab
Er viet ind ved denne Daab
   I Savnets ædle Smerte;
Han kan selv i det Svage see
Et Afpræg af en skjön Idee
Og elske det af Hjerte.
</body>
</poem>

<poem id="blom2019081329">
<head>
    <title>Fjölnir og Helga</title>
    <firstline>De smule Vande pladske foran Boven</firstline>
    <source pages="105-117"/>
    <keywords>ottaven</keywords>
    <quality>korrektur1,kilde,side</quality>
</head>
<body>
,,De smule Vande pladske foran Boven,
I Seilet blæser Vinden frisk og sund,
Hösthimlens Stjerner speile sig i Voven,
Hvor deilig er en saadan Aftenstund!
För Mörket faldt, vi skimted Herthaskoven,
En kort Seilads tilbage har vi kun;
Snart kunne vi til Hjem og Frænder ile,
Og efter Orlogstogets Möie hvile.

Staldbrödre kjære, mine Stridsmænd kjække
Faa Timers Sövn I vel behöve kan;
Jeg til beleilig Tid skal eder vække,
For Morgengry vi lægge bi ved Land.”
Saa taler Fjölnir paa det höie Dække,
Selv gaaer han hen og tager Ror i Hand;
Ham Himlens Lys den rette Vei forkynder,
Et Elskovskvad i Nattens Ro han nynner.

,,Skjön Helga! du min Barndoms Legesöster,
Da jeg blev Ungersvend, da blev du Mö,
Bag tugtigt Liin höit svulmed hvide Bryster,
Blaat straaled Öiet som den salte Sö;
Hinanden let forslaae forelskte Röster,
At maatte skilles tyktes os at döe.
Din Fader bad jeg mygt, i Tugt og Ære:
Lad mig til Hustru faae din Datter kjære.

Han svarte: Pilt, du fordrer noget Meget,
Jeg skal min Öiesteen til dig betroe,
Som Lidet har, du kalde tör dit Eget,
Og Intel til at dele mellem To;
Ei förend Dunet er fra Hagen veget,
Og man har Kampry slaaer man sig til Ro.
Til det du vinder, vil jeg mig betænke,
Kun den, som Noget har, jeg Alt kan skjænke.

Da Isen brast, besteg jeg denne Snekke,
Min Helgas Önsker fulgte mig ombord;
Bort Skibet flöi, som Fugle Vingen strække,
I Vikingsfærd saa vidt om Land jeg foer;
Som Bylte vandt jeg Guld nok til os Begge,
Man lider paa mit Mod som paa mit Ord;
Nu har jeg Skatte, Manddom, Krigerhæder,
Snart vies vi til Freias ömme Glæder.”

Saa synger Fjölnir glad om sin Veninde,
Mens stadig dog han passer Skibets Gang;
For den, som sværmer for en yndig Kvinde,
Ei falder nogen eensom Time lang.
- Men efter Midnat storme barske Vinde,
Fra oprört Dyb der lyder Havfrusang,
Snart sænke Bölger Skuden, snart den hæve,
Af Sövnen vækker Fjölnir sine Gjæve.

Den vrede Vove frækt sin Fraade spröiter
Mod Skyen, som i Mörke Himlen hyller
Og styrter Pladskregn ned fra sine Höider;
En Slyrtesö henover Dækket skyller,
I brustne Tougværk Uveirsstormen flöiter,
En Planke springer, Vandet Rummet fylder.
,,Flux ned i Jollen! bjerge vi blot Livet,
Lad Havet sluge Byttet, det har givet.”

Med seige Aaretag de Baaden drage,
Den tumles som et Blad i Hvirvelvind.
,,Alfader i sin Varetægt os tage,
Og döe vi, lukke os i Valhal ind.”
Da kæntrer Baaden. ,,Nu staaer kun tilbage
Useet at blegne med frimodigt Sind.”
De Fleste tömme Dödens Kalk i Vandet,
Kun Fjölnir kaster Brændingen paa Landet.

Han til Bevidsthed kommer, men fornemmer
Paa öde Kyst sig eensom og forladt;
Den grumme Ran paa Havsens Bund nu gjemmer
Hans kjære Ledtogsmænd, hans Skib, hans Skat.
Af Kulde stivne fast hans vaade Lemmer
Ved Hanegal, da endt er mörken Nat;
En Træl, som gik at rögte Bondens Geder,
Paa Veien til hans Faders Gaard ham leder

,,Velkommen Sön! hvi seer jeg dig alene?”
- ,,Vort Fartöi er forliist med Mand og Muus,
Paa Stranden snart opskylle nögne Bene,
Mens Helteaander gaae til Odins Huus.
Hvor lider Helga vel min Mö, den rene?”
- ,,For tidligt ei med Haabet dig beruus.”
- ,,Hvad, er hun syg? ak, siig mig om hun döde?”
- ,,End værre Skjæbnen er, hun gik imöde.

Ved Sommertid, da Fart tilsöes var sikker,
Vort hele unge Mandskab draget væk,
Hvor Helgas Faders Gaard ved Fjorden ligger,
Der gjorde Strandhug en Söhane fræk.
Han med sit Spyd den Gamle gjennemstikker,
Som vil sin Eielod forsvare kjæk;
Den Ransmand log hvad Gods han kunde flytte,
Den værgelöse Helga blev hans Bytte.”

Nu maatte Fjölnir ud i Taarer briste,
Hans hidtil sikkre Fatning ham forlod,
Sit Guld, sit Skib, sin Ven han kunde miste
Med et standhaftigt, uforfærdet Mod;
Men hvo kan Tabet af sin Elskte friste,
Og dog slaae fast lig Bjerget paa dets Fod?
Snart vildt han raser, mod sin Skjæbne brummer,
Og snart han grubler maallös paa sin Kummer.

- Tungt snige sig de korte Vinterdage,
Paa Marken Sneen har sit Tæppe lagt.
Paa frosne Mose, gjennem Skoven drage,
Til mörkt det bliver, Kæmperne paa Jagt;
Ved Arnens Lue lyder munter Sage
Om skjönne Kvinders, stolte Heltes Magt,
Ved Öl og Mjöd man om sin Daad kan minde,
Den, man har udfört, den, man har isinde.

Men saadan Glæde Fjölnir ei fornöier,
For Jagt og Drikkelag han helst er fri;
Forslidte synes ham de gamle Löier,
Og Lögn enhver Stortalers Praleri.
Hans Sorg mod Jorden ned hans Hoved böier,
Han vanker helst paa ubefærdet Sti;
Da pludselig et livsfrisk Haab ham rammer,
Der lysne, i hans Sjæl som Lynets Flammer.

,,Maaskee! maaskee min Helga er ilive
Og kydsk og ubesmittet som min Brud,
Ei længer her jeg örkeslös vil drive,
For dig at söge op jeg drager ud;
Et Skib af Nyt mig Skovens Træer give,
Jeg hverver Folk, som lyde vil mit Bud;
At lægge Haand paa Værket jeg mig skynder,
Thi halvt er fuldendt hvad man rask begynder.

De fælde Tömmer, hugge Bjælker lige
Og sammenföie dem med snildrig Aand;
Knap seer man Solen op paa Himlen stige,
For Fjölnir staaer med Öxen i sin Haand,
Man seer ham aldrig fra sit Arbeid vige,
Modvillig lænkes han af Sövnens Baand;
Og Arbeidsfolket smiltes af hans Iver,
Udholdenhed et godt Exempel giver.

Saa hurtigt næsten som i Elskovs Arme
Ved dygtig Idræt Tiden svinde kan;
Da Vaaren kom med Löv, med Lys og Varme,
De havde bragt et lille Skib istand,
Som kunde trodse Storms og Fjenders Harme,
De fik med Möie bragt det ud fra Land.
En halv Snees flinke Gutter Fjölnir fölge,
Med dem han stævner over Havets Bölge.

Ustadig om paa Söen först han flakker,
Til alle Sider speider rundt hans Blik;
Men han kun mödte dorske Kræmmersmakker,
Af hvem han ingen Underretning fik;
Tilsidst han saae en Drage stor og vakker,
Som livlig paa sin vaade Bane gik.
Han heiser Seil for Skibet at indhente,
Den braser op og-synes ham at vente.

Det Förste, som hans Falkesyn opdager,
Saasnart han Snekken er paa bedre Hold,
Er Helga, der hans Hilsen mildt gjentager,
Endskjöndt hun er i gramme Rövers Vold.
,,Gjör Skibet klart, snart Blod mit Glavind smager
Giv hid min Brynje og mit Kobberskjold,
Lad Luren kjækt mod Himlens Hvælving gjalde,
Idag vil Fjölnir seire eller falde!”

De tvende Skibe Bord om Bord sig lægge,
Til Entring Fjölnirs Helleflok er först,
Nu raser Kampen paa den store Snekke,
Ved Sværdgny kun foröges blodig Törst;
Dog Skibets Folk maae sig tilbage trække,
Hvor Fjölnir er, er ogsaa Faren störst;
Han trænger frem, mens Seiren bliver vunden,
Mod Agterenden, der er Helga bunden.

Til hende træder hen den Röver lede:
,,Tro aldrig, du din Beilers Villie faaer;
Den Blomst, hvorom forgjæves maatte bede
Din Herre, jeg, fast tryglende et Aar,
Han skulde plukke let i Elskovs Hede!
Bundfrosne Mö, tag her dit Ulivssaar.”
Og grumt sin Dolk i hendes Bryst han stöder,
Men flux han under Fjölnirs Dödshug blöder.

Dog med hans Fald er Kampen og til Ende,
Og Alle lystre Seierherrens Ord;
Han sparker hidsigt til sin dræbte Fjende;
,,Kast strax det ækle Aadsel overbord!”
Men kjærlig han til Helga sig mon vende
Og sönderskjærer let hvert Baand, hver Snor;
Han bærer hende til et roligt Leie
Og skjænker hendes Saar en varsom Pleie.

,,Min Helga! fagreste blandt alle Kvinder,
Hvor du er voxet ud og bleven skjön;
For hvad jeg seer mat blegne alle Minder,
Hvormed jeg fordum trösted mig ilön,
Fast lykkelig jeg nu vor Skilsmis finder,
Da et saa saligt Gjensyn er dens Lön;
Fuldkommen er du, jeg maa dig tilbede,
Kan Livet mig en större Fryd berede!”

,,Min Fjölnir! Yngling, da jeg sidst dig mödte,
Nu staaer du for mig som en moden Mand:
Min Lid til dig, det var min faste Stötte,
Da faderlös jeg kom i Trællestand,
For Intet vil jeg nu min Skjæbne bytte,
Jeg seer at Haabet ei bedrage kan;
Min Svaghed vil jeg til din Styrke læne,
Min sande Frihed, det er dig at tjene.”

Saaledes ömt de for hinanden kjæle,
Bevæget taler Stemmen hiid og blöd.
O Haab, hvor skjönt kan du vor Aand besjæle!
Erindrings Kalk, hvor er du stærk og söd!
Men ak, hvorlænge kan vel Lykken dvæle!
- Saarfeber voldte liden Helgas Död,
Da Solen næste Aften gik til Hvile,
Da blegned Læben, saaes ei meer at smile.

For Sorgen Fjölnir er ei fremmed længer,
Den synes ham en gammel, ond Bekjendt;
Skjöndt Taaren ofte til hans Öie trænger,
Hans Bryst er ikke krampesygt bespændt,
For Mildhed han sig mandelig anstrænger:
,,Heis Ankret op, lad Stavnen blive vendt,
Til Sjælland, til den Fjord vi gaae tilbage,
Hvor Helga leved sine förste Dage.”

Han gaaer iland med Stridsmænd og med Fanger,
Og snart en Kæmpehöi er kastet op,
En steensat Hvælving ind til Midten langer,
Der hviler Helgas sjælelöse Krop;
En Runesteen med fyndig Indskrift pranger
Höit oppe paa den runde Bakkes Top:
Ung Fjölnir satte denne Steen til Minde
Om Helga, sin hugprude Elskerinde.

,,Hvad er paa Jorden nu for mig tilbage?
För jeg fik Bryllup, blev jeg Enkemand,
Har ingen Sön, som kan mit Navn antage,
Min Slægt skal uddöe som en slukket Brand,
Og eensom skal jeg gjennem Livet drage,
Ak, ingen Tid mit Tab erstatte kan;
Hver Kvinde, som jeg lære kan at kjende,
Vil kun erindre mig: det er ei hende.

Dog endnu varmt og ungt mit Hjerte brænder
For nordisk Frihed og for nordisk Tro;
Ei disse Konger ere mine Venner,
Som dysse vil den frie Kraft til Ro,
Men for den tydske Keisers Trudsler render
Og bygge for hans Munkepræk en Bro.
Eet Sted jeg veed, som Syden ei skal tæmme,
Hvor man kan være dansk, naar man er hjemme.

Bort fra sin Hjemstavn nu sin Hu han vendte,
Til Palnatokes Jomsborg hen han drog;
Af Navn hans Heltekraft de Kæmper kjendte,
Med aabne Arme de imod ham tog.
Til sine Brödres Tarv han trofast tjente,
Saa mangt et Slag den djærve Viking slog,
Men allid Höimod hver hans Daad betegned;
I Hjörungvig for Hakons Sværd han segned.
</body>
</poem>

<poem id="blom2019081330">
<head>
    <title>Sören Norby</title>
    <firstline>Det stolte, bepandsrede Adelsvælde</firstline>
    <source pages="118-125"/>
    <quality>korrektur1,kilde,side</quality>
</head>
<body>
Det stolte, bepandsrede Adelsvælde
Kong Christjerns trefoldige Septer bröd;
Forgjæves han vilde med Magt det fælde,
Til nedrig Trædskhed han greb af Nöd.
Svigagtighed bringer sin Herre Skade;
Sil Liv maatte mangen Riddersmand lade,
Men af deres Blod
En Helt opstod,
Som förte ei blot de Faldnes Sönner,
Men væbned mod Kongen de svenske Bonder.

Skjöndt Christjern kæmpede for de Ringe,
Af dem endogsaa forladt han blev,
De tavst saae til, da Munk monne bringe
De danske Hofmænds Opsigelsesbrev;
Hvo tör paa den Underfundige lide!
Mistvivlende voved han ei at stride;
Saa gik han ombord,
Drog bort fra Nord
Og overlod Kjöbenhavn til sin Skjæbne
For Tydskland imod sit Danmark at væbne.

En Svensker besteg sit Fædrelands Trone,
Sin Herskerbyrd han beviste med Sværd;
De Danske tyktes til deres Krone
En holsteensk, fyrstelig Hertug værd.
Sin Hovedstad maatte ved Sult han tage,
Da brast det Bolværk, som stod tilbage
Mod Adels-Skjold
Og fremmed Vold;
Tilintetgjort maatte det nordiske Rige
For ædelig Tydskhed Pladsen vige.

Er ingen Mand iblandt alle Danske,
Som sætter til egen Styrke Lid;
Tör Ingen drage paa Haand Staalhandske
Og fælde Landsen til mandig Strid;
Har man kun Bryst til forknyt at sukke,
Har man kun Hoved til mygt at bukke;
Har Ingen Lyst
Til at pröve en Dyst
For frit at handle, med Magt at byde
Istedenfor paatvungne Hersker at lyde?

- Herr Sören Norby har Gulland inde,
Hans Tilnavn: det baltiske Havs Admiral,
Han strider som Löven, en Snare vil binde,
Han færdes tilsöes som den mægtige Hval.
Hans Herkomst dunkel, men lyst hans Rygte,
Hans Ven den Konge, som maatte flygte;
Hans Herre Gud
Og Frihed hans Bud,
Hans Hjælp i Nöden et snarraadigt Hoved,
Hans Fölge Held med hvad dristigt han voved.

Fra Lybeck udseiler den tydske Flaade,
Men Söen er Norby underlagt;
Det er den Skibsfart til liden Baade,
Han griber de Skuder med kostbar Fragt
For Byttet at dele med sine Svende
Og Eiermændene bort at sende;
Med lystig Spot
Han siger dem blot:
,,Den Kryderlugt monne mig sært behage,
Kom derfor snart med lidt Mere tilbage.”

De Sendebud ind paa Kong Gustav trænge,
At han sig Gulland bemestre maa;
Först vægrer han sig, men langt om længe
Han stræber forgjæves det villigt at faae.
Da hverves der Tropper i alle Riger,
Men Norby ikkun til Visborg viger;
En mægtig Hær
Beleirer ham der,
To Maaneder holder han sig mod Fjenden,
Da seer han sin Modstand lakke mod Enden.

,,Kan frit ei længer mit Land jeg have,
Skal Fjenden dog ei besætte mit Slot;
Jeg under det heller til Danmark som Gave
End som Erobring til Sverigs Drot.”
Kong Frederik lytter glad til den Bolde
Og lader ham Gulland som Læn beholde.
Bort Svenskerne drog,
De Visborg ei tog;
Til Intet nyttede Hansernes Vrede,
Til nye Tog kan sig Norby berede.

Det næste Foraar i Skaane han lander,
Titusinder reise sig flux paa hans Ord;
Let Kongens Stridsmagt han overmander,
I Malmö den först sig sikker troer.
I Skaane er væltet Kong Fredriks Trone,
Thi Norby holder i Haand Landskrone.
,,Styrt Borgen i Gruus,
Skaan Bondens Huus!
Den Mægtige kun jeg har til Fjende,
Er Seiren min, skal den Svage vinde.”

Kong Fredrik sit Hof paa Gottorp holder,
Den onde Tidende vorder ham bragt;
Men at han er fremmed den Spee ham volde
At ei han tör stole paa egen Magt.
Med Bön om Hjælp han til Lybeck sig vender,
I Fællesskab Johan Ranzau de sender,
Paa Skaanes Strand
Han stiger iland;
De lybske Skibe paa Havet sig splitte,
Hvor Öresund laa de kunde ei hitte.<note>* Hvidtfelds Krönike.</note>

For Ranzaus Ry tiere Bönderne viger,
Saamangen Oprörer falder ved Lund;
l deelte Hobe han dem bekriger,
Tilbage har Norby Landskrone kun.
Dog underkue ham ei de kunde,
De nödtes til ham en Fred at unde;
Han Gulland maa
Til Kongen afslaae;
Til Gjengjæld han for sit Tab at erstatte,
Faaer Sölvitsborg-Læn og rige Skatte.

Dog stadig Modgang hans Haab ei trætter,
Et ledigt Liv meest pine ham maa;
Et strandet Fartöi istand han sætter
Og stævner atter paa Bölgen blaa.
Kong Frederik söger at binde den Gjæve
Og byder ham ved sit Hof at leve.
,,Vælg dig en Knægt
Blandt en ringre Slægt!
Kan jeg de Fremmede ei forjage,
Jeg tjener dem aldrig i mine Dage.”

- I Norden er Intet for Norby tilbage,
Hans Flaade splittet, erobret hans Slot;
Fra Hjemmet det elskte han bort maa drage
Og stige Tilflugt hos Ruslands Drot.
Men denne ham intet Herberg byder,
I Taarn han kaster ham som Forbryder.
Tre lange Aar
Saa sörgeligt gaaer
I Trældom for en af Frihedens Sönner;
Da lades han lös paa Keiserens Bönner.

Ved under sin Velgjörers Banner at stride,
Han sögte Lindring for Sorg og Nöd;
For Florenz endtes den Braves Kvide,
En Kugle skjænked ham Heltedöd.
Den sidste Viking, som Norden har eiet,
I Lavrens Land fandt Dödninge-Leiet.
En Mindesteen
Bedækker hans Been.
Længst muldnede Helten til Stöv i Jorden;
Men endnu er Kampen ei endt i Norden.

- Mit Fædreland! skulde dig times den Vaade,
At fremmede Voldsmænd betræde din Strand,
At fremmede Herrer for dig vil raade
Og rive dig bort fra dit Broderland;
Gid Norbys Aand da fra Graven frem træde
For atter at vise til Nordens Glæde
En Herskeraand
Til Mund og til Haand,
Som ei blot önsker men veed at ville.
Gid vækkes den maa, för det er forsilde!
</body>
</poem>

<poem id="blom2019081331">
<head>
    <title>Chevalier d'Assas</title>
    <firstline>I den stille Nattetimes Skygge</firstline>
    <notes>
        <note>* Den 16de October 1760 afværgede Chevalier d'Assas af Regimentet Auvergne et Overfald paa den franske Hær ved Klosterkamp.</note>
    </notes>
    <source pages="126-129"/>
    <quality>korrektur1,kilde,side</quality>
</head>
<body>
,,I den stille Nattetimes Skygge
Ene vandrer jeg i Skoven ind;
Krigsmænd hist om Ilden slumre trygge,
Mellem Stammerne jeg seer dens Skin.
Men skjöndt Dagens Frembrud nærmer sig,
Indre Uro holder vaagen mig.

Frankrig med det lyse Helterygte
Ak, hvor blev din gamle Stolthed af!
Rosbach, Crefeld, Minden saae os flygte,
Der din Krigerhæder fandt sin Grav;
Er den der for evig sjunken hen,
Stiger aldrig frem til Liv igjen?

Skal din sekelgamle Stjerne blegne
For et nybagt Kongeriges Navn;
Maa af Vellyst tæret hen du segne
Uden Villie i en Frilles Favn;
Har mit Fædreland ei meer en Mand,
Da en Hofsnog förer Hæren an?

Kunne blot Intriguer gjöre Lykke,
Er da Lavrens Green for tung en Last,
Siden Mænd kun deres Hoved smykke
Med Paryk og stövet Pudderkvast;
Hyklet Fromhed og letfærdig Pragt
Er det Alt, hvad Tiden har os bragt?

Tys! jeg synes hisset Fodtrin löde.”
- Larmen meer og meer han kommer nær;
Pludselig der tordner ham imöde
Med en barsk, skjöndt dæmpet Röst: ,,hvem der?
Er du tydsk?” Assas gjensvarer: ,,Nei!
Frankrigs hvide Lilier tjener jeg.”

Hundred Bajonnetter paa ham pege:
,,Modstand nytter ei, dig overgiv!
Hidlil ubemærket vi os snege,
Ti! hvis ikke gjælder det dit Liv.”
Men hans Svar er kun et mægtigt Skrig:
,,Vogt, Auvergne, dig for Fjendens Svig!”

Flux en Kugle ham til Jorden strakte,
Förend han fik brugt sit Heltesværd;
Skuddets Knald den franske Forpost vakte,
Tydskerne fandt Fjenden i Gevær.
Dengang Morgengryet blev til Dag,
Drog de bort med uforrettet Sag.

- Lykkelig Enhver, hvis Liv henflyder
Tyst som Strömmen i den stille Aa,
Som hver Alders bedste Blomster bryder,
Mæt af Dage kan i Graven gaae;
Fölgende Naturens milde Bud
Rolig seer sin Livsgnist slukkes ud.

Lykkelig og den, hvis Livstraad brister,
Længe for dens Teen er spunden fuld,
Naar, idel han Heltedöden frister,
Æren spirer paa hans Gravhöis Muld;
Tidligt naaer han til sin Banes Meed,
Finder der en jordisk Evighed.
</body>
</poem>

<poem id="blom2019081332">
<head>
    <title>Junker Haralds Afskedssang</title>
    <subtitle>(Efter Byron.)</subtitle>
    <firstline>Farvel, farvel! min Födestrand</firstline>
    <notes>
        <note>Originalen stammer fra <xref poem="byron2018072802,118-197"/> i Byrons <i>Childe Harold's Pilgramage</i> (1812-18).</note>
    </notes>
    <source pages="130-134"/>
    <quality>korrektur1,kilde,side</quality>
</head>
<body>
Farvel, farvel! min Födestrand
Snart heelt fra mig er skilt;
Natvinden vifter ud fra Land,
Sömaagen skriger vildt.
Mod Havet sænker Solen sig,
Den vil vi fölge brat;
Farvel en Stund til den og dig,
Mit Födeland, - Godnat!

Snart staaer den op af vaaden Grav,
At trylle Morgnen frem;
Da hilser jeg det vide Hav
Men ei mit Fædrehjem.
Alt öde er min Ridderbo,
Og slukt dens Arnes Ild;
Paa Muren Snylteplanter groe;
Min Porthund hyler vild.

Kom Hid min Page ung og svag,
Hvi est du mod i Hu?
Opvækker hos dig Vovens Brag
Hvad heller Stormen Gru?
Visk du kun Taaren af din Kind,
Vort Skib er snelt og fast:
Den Falk, som flyver lig en Vind,
Har knap en större Hast.

- ,,Ras Storm og Sö! jeg ræddes ei
Ved Bölgekast og Vind;
Dog ligefuldt, Herr Junker, jeg
Er sorrigfuld i Sind;
Thi jeg forlod en Fader kjær,
En Moder dyrebar,
Foruden dem jeg ikkun jer
Og Gud til Venner har.

Min Faders Bön for mig var varm,
Hans Ynk ei varm som den;
Men sukke maa min Moders Barm,
Til hun mig seer igjen.” -
Godt nok, godt nok, min lille Knös,
Dig klæder saadan Graad;
Hvis jeg som du var angerlös,
Min Kind blev ogsaa vaad.

Kom hid min stoute Jægersmand,
Hvi seer jeg dig saa bleg?
Mon du for Stormvind gyse kan
Og frygte Kampens Leg?
- ,,Nei, Junker, ikke for mit Liv
Jeg skjælver veg i Sind,
Men Tanken om en trofast Viv
Vel blege maa min Kind.

Min Hustru boer nærved din Hal
Med vore kjære Smaa;
Hvad Svar har hun til deres Kald
Paa mig, som bort mon gaae?”
- Godt nok, godt nok, min Skytte god,
Mod dig kan Ingen knye;
Men jeg, som har et lysligt Mod,
Jeg leer ved bort at flye.

Thi hvo vil troe forstilte Suk
Hos Slegfred eller Brud?
Snart kysse vil den Mund saa smuk,
Der stödte Klager ud.
Mig græmmer ei den Lyst, som svandt,
Den Fare, som er nær;
Min bittre Sorg er, at jeg fandt
Slet Intet Taarer værd.

Nu staaer jeg ene, uden Ven,
En Bold for Havets Svig;
Men hvorfor smægte efter den,
Som sukker ei for mig?
Maaskee min Hund vil tude, til
Den fremmed Föde faaer;
Men för vi sees, den have vil
Forglemt mig, hvor den staaer.

Med dig, mit Skib, jeg snelt vil gaae
Udover salten Sö,
Og ligekjært hvad Land vi naae
Blot ei min Födeö.
Velkommen vær, sortladne Hav!
Og har jeg dig forladt,
Velkommen Örken, Livets Grav
Mit Födeland, - Godnat!
</body>
</poem>

<poem id="blom2019081333">
<head>
    <title>Skovveien</title>
    <firstline>Hvor Luftens Ström er rolig, klar og blid</firstline>
    <source pages="135-161"/>
    <quality>korrektur1,kilde,side</quality>
</head>
<body>
Hvor Luftens Ström er rolig, klar og blid,
Dens milde Bölger ikkun Köling vifter,
Regnhimlen bliver meer og mere hvid,
Mens Solen skinner gjennem Skyens Rifter;
Saaledes den, der hersket har sin Tid,
I Magt og Herlighed med Andre skifter,
Thi det er Livets Lov, at Sorg af Glæde
Skal fölges, at den Smilende skal græde.

Dog ingen skjönnere Natur jeg veed
End Solskin efter Regn paa Somrens Dage;
Fra Træets Blade falde Draaber ned,
De sorte Skyer löst for Vinden jage,
Alt söger Bien dog sit Blomsterbed,
Blaa stiger Rögen op fra Bondens Tage,
Mens Solen smiler mildt til Træets Krone:
En Elsker, der sin Skjönne vil forsone.

Og Mennesket sit snevre Hjem forlader
For dog engang at aande rigtig frit,
Imedens Lungen sig i Æthren bader
Fortryller Fuglekvidder Öret blidt;
Og Öiet hæver sig til Lysets Fader,
Den lette Tanke flyver fjernt og vidt;
Naturen synes ham en himmelsk Bo,
Et yndigt Barn, hvis Sorg er grædt til Ro.

- See dette danner Skuespillets Scene,
Dets Tid: en Helligdag i senest Vaar,
Da Knopper ei blot pryde Træets Grene,
Men Skoven med et fyldigt Lövværk staaer.
En Mængde Mennesker i Klæder pene
Iilfærdig skynde sig til Skoven, hvor
Den Dag at more sig de ville stræbe,
Thi hjemme kunne de knap Tiden dræbe.

Det er i Grunden blot en Tradition
Om Skovens Glæder, som afsted dem driver;
Thi deres Morskab er den Illusion,
At de sig more, Meer del sjelden bliver.
Det hermed gaaer som tit med Religion,
Thi Mangen, hvem ei Troens Kraft opliver,
Forglemmer efter Frelsens Port at lede,
Fordi han troer sig ved den allerede.

---

<nonum><center><b>En Statsöconom.</b></center></nonum>
Hvis ikke Regnen havde jaget bort
Alt Stöv og andet Snavs af samme Sort,
Hvormegen Drikke
Da vilde ikke
I Febertörsten
Man have slugt,
Hvormeget Börsten
Ei have brugt!
Naar saa jeg regner til
Den megen Rug,
Som nu det tegner til,
Vi faae til Brug!
Og naar at huske jeg begynder
Dens store Værd som Bröd, i Tönder -
Jeg Regnen skjönner vel
En tusind Daler værd;
Derfor ei ringe var vort Held,
At Vandet faldt just her.

<nonum><center><b>En Borgermand.</b></center></nonum>
Ih, see goddag! hvad Nyt i vor By?

<nonum><center><b>En anden Borgermand.</b></center></nonum>
Sjelden kun jeg erfarer det Ny’;
Hörer jeg Nyheder, enten saa vandede
Ere de eller saa reent forbandede,
At jeg langt heller drövtygger en Gammelhed,
Skjöndt den mig volder forfærdelig Vammelhed.

<nonum><center><b>Förste.</b></center></nonum>
Javel, jeg fatter Dem meget let
Og giver Dem ogsaa forsaavidt Ret:
Sjeldent det er, at det Nye du’r.

<nonum><center><b>Anden.</b></center></nonum>
Hvor her er smukt i den frie Natur!

<nonum><center><b>Förste.</b></center></nonum>
Havet er blaat, Engen er grön;
O Natur, hvor er du dog temmelig skjön!

<nonum><center><b>Anden.</b></center></nonum>
Ja, det er ret et velsignet Vær.

<nonum><center><b>Förste.</b></center></nonum>
Dog glæder mig Deres Selskab især;
Jeg haaber at snart De besöge mig vil.

<nonum><center><b>Anden.</b></center></nonum>
Tak skal De ha’e. <small>(Ved sig selv></small> Reis ad Helvede til!
<center><small>(De skilles ad.)</small></center>

<nonum><center><b>Anden.</b></center></nonum>
Gud, hvor den Ka’l
Er trivial!

<nonum><center><b>Förste.</b></center></nonum>
Gud, hvor den Fyr
Er et kjedeligt Dyr!

<nonum><center><b>En ung Pige.</b></center></nonum>
Södeste Lise!
Din Aand at bespise,
Jeg en Forlovelse kan dig berette.

<nonum><center><b>En anden ung Pige.</b></center></nonum>
Hvem?

<nonum><center><b>Förste.</b></center></nonum>
Kan du gjette?
- Tykke Hr. Hem.

<nonum><center><b>Anden.</b></center></nonum>
Og?

<nonum><center><b>Förste.</b></center></nonum>
   Lille Jette!

<nonum><center><b>Anden.</b></center></nonum>
Ih, hvad for Noget!

<nonum><center><b>Förste.</b></center></nonum>
Igaar besogte han os i vort Hjem
For at vise sin nye Kjæreste frem;
Du kan troe, hun var pyntet og stram og broget.

<nonum><center><b>Anden.</b></center></nonum>
Det havde jeg nu saalænge sagt,
At denne Mandsling paa Frierbeen gik.
Saae man det ikke strax paa hans Dragt?
En Vest af ny han hver Dag sig fik,
Altid hans ægte Pariserhat
Var börstet og pudset saa blank og glat;
Og dernæst de deilige Ringe han bar!

<nonum><center><b>Förste.</b></center></nonum>
I Grunden er han en rædsom Nar,
At tage saadan en tosset Tös.

<nonum><center><b>Anden.</b></center></nonum>
Ja, strax man seer, at han er en Flös.

<nonum><center><b>Förste.</b></center></nonum>
Dog har han ei været det meget længe:
Der var en Tid, da han os besögte,
Da lod han ikke Hovedet hænge,
Han var saa ypperlig, vittigt han spögte;
Dengang, det vover jeg nok at sige,
Havde Herr Hem dog vistnok kunnet
Finde til Kjærest en nydelig Pige,
Af hvem han havde faaet et Ja,
(Han havde hende saa godt som vundet).
- Nu maa jeg gaae for at naae Papa.

<nonum><center><b>Anden.</b></center></nonum>
Jeg kan eiheller længere bie,
Derfor maa jeg desværre tie.
- Vi have Besög af en ung Student,
Af Peter er han en gammel Bekjendt,
Hans Selskab finder jeg höist charmant.
Han taler med Alle saa interessant,
Men han er især særdeles galant
Mod Husets Datter.

<nonum><center><b>Förste.</b></center></nonum>
Ak, jeg maa traske med gamle Fatter!

<nonum><center><b>Anden.</b></center></nonum>
See, hvilken yndig Kjole du har!
Couleuren er ægte, Boniteten er rar.

<nonum><center><b>Förste.</b></center></nonum>
Desuden er Prisen rasende billig,
Og Kræmmeren ovenikjöbet er villig
Til at lade dig faae deraf paa Credit;
Han sælger de Varer, som over ligge.
Skynd dig at tage det, end er der lidt,
Ellers du faaer det vistnok ikke.

<nonum><center><b>Anden.</b></center></nonum>
Adjös! söde Line; hils din Papa.
<nonum><center>(De kysses.)</center></nonum>

<nonum><center><b>Förste.</b></center></nonum>
Adjös! söde Lise; hils din Mama.

<nonum><center><b>En Patriot.</b></center></nonum>
Födeland, Födeland! hellige Lyd,
   Himmelske Fryd!
Hæv dig min glade, min bankende Barm
Hvor i al Verden er Solen saa varm,
   Græsset saa grönt,
   Kornet saa skjönt,
   Vandet saa vaadt,
   Folket saa godt
Som i mit elskede, elskede Fædreneland,
Som i mit elskede, elskede Fædreneland!

Födeland, Födeland! hellige Klang,
   Himmelske Sang!
Her i dit Skjöd, hvis man Rygtet kan troe,
Kæmper for tusind Aar siden mon boe;
   Konger med Klogt
   Landet har bygt,
   Skjærmet os trygt;
   Fjender med Frygt
See dig, mit elskede, elskede Fædreneland,
See dig, mit elskede, elskede Fædreneland!

<nonum><center><b>Et Par Kjærestefolk.</b></center></nonum>
<nonum><center><b>Han.</b></center></nonum>
Tilbedte Rige!

<nonum><center><b>Hun.</b></center></nonum>
         Elskede Ven!

<nonum><center><b>Han.</b></center></nonum>
Perle blandt Kvinder!

<nonum><center><b>Hun.</b></center></nonum>
         Sol iblandt Mænd!

<nonum><center><b>Han.</b></center></nonum>
Min Elskov er fyldig som din Barm.

<nonum><center><b>Hun.</b></center></nonum>
Min Elskov er som din Haand saa varm.

<nonum><center><b>Han.</b></center></nonum>
Ved dig er jeg bleven en ganske Anden,
Nu hersker mit Hjerte, for var det Forstanden.

<nonum><center><b>Hun.</b></center></nonum>
Fra den Tid af, da jeg dig havde fundet,
Har Amors Rosenlænke mig bundet.

<nonum><center><b>Han.</b></center></nonum>
Endskjöndt det ikke er meget bekvemt,
Vi gaaende ville hinanden favne.

<nonum><center><b>Hun.</b></center></nonum>
Ja, det vilde rigtignok være slemt,
Ifald vi skulde den Lykke savne.

<nonum><center><b>Han.</b></center></nonum>
O staa lidt stille; et Kys du mig skjænke.

<nonum><center><b>Hun.</b></center></nonum>
Min Gud, hvad troer du dog Folk vil tænke
Saaledes her paa offenlig Vei!

<nonum><center><b>Han.</b></center></nonum>
O giv mig el Kys!

<nonum><center><b>Hun.</b></center></nonum>
         Nei vist ikke, nei!

<nonum><center><b>Han.</b></center></nonum>
I denne föleslöse Masse
Jeg mærker nok at ei vi passe;
Men ud paa Aftnen lidt mere seent
Ind i Lunden vi gaae for at elske peent.
Ei sandt du, hvem jeg har givet min Tro?

<nonum><center><b>Hun.</b></center></nonum>
         Jo!

<nonum><center><b>Dandsemusik.</b></center></nonum>
   Til Hornets Toner lyt,
   Hör Klangens Harmoni!
   Snart Livet er forbi,
   Med Kraft Momentet nyt!
Baaret at Tonen, din Mö i din Arm,
Löft hende let i et svævende Sving,
Fjern hende, för hende tæt til din Barm,
Sno dig i magiske Kreds omkring!

   Ved Glædens Melodi
   Er Anelsen opvakt
   Om Aandelivets Magi,
   Om Elskovs Sympathi.
Men hvad du föler, du fatter det ei,
Og i dit Indre det lever ei klart;
Ikkun Naturen sig rörer i dig,
Derfor din Glæde forsvinder snart.

   Alt, hvad er födt af Aand,
   Ei frygter Tidens Tand,
   Til et forjættet Land
   Det flyer fra Stövets Baand;
Men hvad der skylder Momentet sit Liv,
Selv ei forhverver meer end det gav,
Spirer og blomstrer, forgaaer som et Siv,
Segner bevidstlöst og glemt i Grav.

   Hvis du mit Sprog forstod,
   Og det til Hjertet gik,
   Da funkled ei dit Blik,
   Da standsed brat din Fod.
Den, som begeistret du holder i Favn,
Er, ak hvor snart! kun et smuldrende Stöv
Glemt skal du selv, din Bedrift og dit Navn
Udgaae af Livet som vissent Löv.

<nonum><center><b>En Jomfrue.</b></center></nonum>
Hvad, skal jeg trælle dig her min Snut!
Hvorledes gaaer det med dig og din Glut?

<nonum><center><b>En Madame.</b></center></nonum>
Ak, endnu har den ondt for Tænder,
Ikke en Moders Byrder du kjender:
Oppe tidlig og vaagen silde,
Altid have fuldtop at bestille;
Ikke jeg kan, tænk engang! faae Tid,
Jeg med min velbekjendte Flid,
Til at faae læst en lille Roman -
Naar dertil saa kommer en gnaven Mand, -
Længe jeg vistnok udholder det ei.

<nonum><center><b>Jomfruen.</b></center></nonum>
Hvad vilde du ogsaa paa den Galei?

<nonum><center><b>Madamen.</b></center></nonum>
Ak ja! hvad skal man dertil sige,
Hvad er der at gjör’ for en stakkels Pige?
Den Vei skal dog vi og vore Lige.
I hver evigste Bog, som jeg havde faaet,
Det altid var saaledes gaaet:
Tilsidst Elskerinden en Mand sig fik,
Jeg gjorde saa grulig af denne Skik.
Og skjöndt jeg af Elskov havde saa megen,
Saa blev jeg i Grunden tilsidst forlegen
For En, som til Mand jeg kunde see ud -
I Fortvivlelse blev jeg Christoffersens Brud.

<nonum><center><b>Jomfruen.</b></center></nonum>
Ak! jeg af Hjerte beklager dig Söster;
Men en Skovtour som denne dog Sindet tröster.

<nonum><center><b>Madamen.</b></center></nonum>
Ja denne Regn
Var ikke afvei’n,
Nu er jeg vis paa, min Mælk den söde
Vil mig give den dobbelte Flöde,
Og har jeg den, kan jeg let faae Kaffe,
Den solgte Flöde skal Pengene skaffe.
Gaaer min Mand saa en Dag i Klubben og spiller,
Saa veed han ikke hvad jeg bestiller;
Et Kaffeslampamper hos mig jeg har,
O hvor man da faaer sig et Griin, en Passiar!
Næste Gang maa du, ved Gud, være med!

<nonum><center><b>Jomfruen.</b></center></nonum>
Heller end gierne, nu maa jeg afsted.

<nonum><center><b>En Moder</b></center></nonum>
<nonum><center><small>(bærende sit Barn.)</small></center></nonum>
Forsigtig maa jeg bære dig, du Lille,
At du maa sove södt og sove stille,
At ikke Mængdens Larm dig skal forskrække,
Og for du finder Hvile, haardt dig vække.

Hvor blidt i mine Arme her du hviler,
Skjöndt slumrende du venligt til mig smiler,
Og Rosens Farve staaer paa dine Kinder,
Din Pande siger, du har ingen Minder.

Men ak! din Moder Sorgen til dig gjemmer,
Naar först du kan, at spörge ei du glemmer:
O Moder! siig, hvad er min Fader vorden?
- För Dag du saae, man har ham lagt i Jorden.

- Nu gaae vi hen min Söster at besöge,
Der kan du mildt med hendes Döttre spöge,
Imedens eensomt jeg i Skover vanker,
At pleie min Erindrings Veemodslanker.
<nonum><right><small>(Hun dreier om ad en Sidevei.)</small></right></nonum>

<nonum><center><b>En Söndagsrytter.</b></center></nonum>
Sex Dage tilende blev Tiden mig lang,
Mens Alenen over Disken jeg svang;
At tinge med Damer om lumpne Penge,
Galant dem sige om Alt Besked,
I Baand og Bændler bestandig at hænge,
Meer aandsfortærende Intet jeg veed!
Dog nu erstattes mig Alt, hvad jeg leed;
Thi det tör jeg sige for vist og sandt:
Ingen er meer end jeg elegant.
Med blaagraa Hat foruden Skygge,
(De sorte gammeldags Bötter er stygge)
En saftgrön Kjole med korte Skjöder,
En tærnet Vest, som i Bunden röd er,
Pantalons à la tigre med Striber sorte,
Snevre ved Knæet, forresten vide;
Mine Stövlesnabler smukt ere gjorte;
Og nu er jeg kommen op at ride,
Thi jeg har leiet for tre Rigsdaler
En Hest af dem med de korte Haler,
En Ridepidsk, et Par Nysölvs Sporer;
Og derfor jeg nu mig kostelig morer.
I Öiet klemmer jeg fast en Lorgnet
Af Vindvesglas indfattet i Plet,
Og gjennem den jeg Hoben betragter,
Som jeg fra mit höie Sæde foragter.
Et skjödeslöst Ansigt jeg sætter op,
Som om jeg var naaet til Livets Top,
Hvorfra man hovmodigt ned kan skue
Paa Jorden, den usle Myretue,
Og smile ad det, hvorfor Andre grue,
Og ynkes ved det, som kan Andre glæde,
Og lee ad den Sorg, hvorfor Andre græde.
- Der gaaer nogle rigtig lækkre Piger,
Jeg vædder at til hverandre de siger;
Ih see, hvor den pene Mand kan ride!
Velan da: Hælen i venstre Side.
For Fanden! jeg tabte den venstre Böile,
See saa! og der gik den höire Töile,
Og nu sætter Bæstet af i Gallop,
Ved hvert Spring gjör jeg i Sadlen et Hop,
Mine gode Beenklæ’er, min arme Krop!
Imellem Hestens Kryds og Bringe,
Til höire og venstre maa jeg svinge;
Jeg vover ikke Dyret at banke,
O kunde jeg blot faae fat i dets Manke!
Jeg taber Balancen, jeg ryger af Hesten,
Jeg ligger i Gröften, Kamelen vender
Omkring og i Trav til Byen render.
Revnet er Buxerne, plettet Vesten -
Hvad Folk nu tænker jeg nok gad vide!

<nonum><center><b>En Flok Damer.</b></center></nonum>
Ih see, hvor den pene Mand kan ride!

<nonum><center><b>En Slump Matroser.</b></center></nonum>
Imorges tidlig vi kom iland,
   Singsalliosing hurra!
Og nu skal vi ud for at spille vor Mand
   Singsalliosing hurra!

Först ned i Stegekjældren vi gik,
   Singsalliosing hurra!
Og der en Taar Öl og en Sopken vi fik.
   Singsalliosing hurra!

Nu hale vi ud til den store Skov,
For der er der altid et Helvedes Sjov.

Med Munden gumle vi paa en Skraa,
Og alt har Enhver sig en Beghat paa.

Rask klæ’er en evig forsoren Sang
Saavel som en slingrende Sömandsgang,

I egne Tanker der straale vi
Som Helvedes Karle franke og fri.

Alt hvad vi gjöre os klæder godt;
Og er man iland, bör man leve flot.

Nei sikke Töse, herlige Flok!
De höre min Sjæl, til den faste Stok.

Sei Mande! kom lad os praje dem;
   Singsalliosing hurra!
Plads Folkens, en Chinafarer skal frem!
   Singsalliosing hurra!

<nonum><center><b>En Hofjunker.</b></center></nonum>
Hu, hvor man maa sig om Sommeren kjede!
Aaben er ingen Salon;
Og i Theateret er der en Hede,
Saa man (avec révérence) maa svede,
At komme der er mod bon ton.
Naar jeg om Middagen har klædt mig paa,
Aldrig jeg veed, hvorhen jeg skal gaae;
Ingen Gentlemen paa Promenaderne,
Ingen gentile Damer paa Gaderne,
Ingen der er, med hvem man kan tale,
Aldrig man hörer engang en Scandale.
Nei, det er ret en afskylig Tid.
<nonum><center><small>(Han möder)</small></center></nonum>

<nonum><center><b>En Diplomat.</b></center></nonum>
Bon jour, Herr Junker, hvi kommer de hid?

<nonum><center><b>Hofjunkeren.</b></center></nonum>
Det Spörgsmaal, Herr Statsraad, jeg kan ripostere,
Hvorfor vil De her Dem idag amusere?

<nonum><center><b>Diplomaten.</b></center></nonum>
En Statsmand bör altid observere,
Selv i sit Otium er han activ,
Her promenerer jeg for at studere
Folkebevidsthedens reneste Liv.

<nonum><center><b>Hofjunkeren.</b></center></nonum>
Gid jeg havde, som De, Equipage blot!
Hestene skulde paa Stald ei stande;
Thi det ei klæder en Hofmand godt
Sig med Janhagel formeget at blande;
Derved den bliver kun meer arrogant.

<nonum><center><b>Diplomaten.</b></center></nonum>
Ja, det er baade vist og sandt!
Nu kan man ikke være sikker
For at maaskee det en Haandværker stikker,
At han i Trængslen sin Retning förer
Saadan, at han Ens Kjole berörer,
Derved den er jo saa godt som spoleret,
Syv af det Slags jeg iaar har casseret.
Da maa jeg prise den gamle Slægt,
Den havde dog for sin Noblesse Respect;
Blev af en Vogn den overstænket,
Fandt den det naadigt, med Öiet sænket
Skotted den ydmygt til Adlens Pragt,
Vognens Forgyldning, Lakeiernes Dragt.
Ak, de Tider ere ei meer,
Raskvæk ad Adelskab nu man leer.

<nonum><center><b>Hofjunkeren.</b></center></nonum>
Neppe en bedre Fremtid vi seer.

<nonum><center><b>Almindeligt Chor.</b></center></nonum>
Endskjöndt vi smile, som vi kunne bedst,
Vi kjede i Grunden os gruligt;
Vi har converseret, spadseret og læst
For om muligt
At mores; ak, men nei! Selv Elskovs Lyst
Ei bringe kan det slappe Hjerte Tröst.

Os kjeder Præken og Psalmesang,
Poesi, skjön Kunst og Aviser;
Ja tænk! tit falder os Tiden lang,
Naar vi spiser.
Endog isövne kjede vi os tit
Bespændt af Drömmes fule Mareridt.

Vi kjede os, naar vi röge Tobak,
Coquettere bag Parasoller;
Vi Kjedsomhed ved hverandres Snak
Os forvolder.
Den lurer lumsk bag Latter og bag Graad,
Til ægte Fölelser vi har ei Raad.

Vi kjede os, naar vi dandse med Skoe,
Og naar vi spadsere med Stövler;
Vi kjede os ved vor Plov, naar vi roe,
Naar vi hövler.
Forgjæves söge vi om Tidsfordriv,
Thi Kjedsomhed er Aanden i vort Liv.

<nonum><center><b>Et Vindpust.</b></center></nonum>
   Lurvede Pak!
   Stands med din Snak
Bort herfra! til Tivoli gak!

<nonum><center><b>Et lille Selskab.</b></center></nonum>
Frit sprudlende træder nu Bækkens Ström
Sin Dands mellem Blomsler og Stene,
Mens Söen drömmer sin Foraarsdröm
Bekrandset af Bögegrene.
   Livet bæver i smertefuld Lyst,
   Ubevidst Blanding af Sorg og Tröst, -
   Hvor er Forsoning at finde?

Hvert Foraar Naturen i Brudedragt
Sig smykker, sin Brudgom hun venter;
Men aldrig paa hende han giver Agt,
Og aldrig han hende henter.
   Livet bæver i smertefuld Lyst,
   Ubevidst Blanding af Sorg og Tröst, -
   Hvor er Forsoning at finde?

,,Du Menneskeslægt, ei fordölg mig, hvi
Du kommer ei tæt til mit Hjerte!
Först naar vi leve i Harmoni,
Er læget al Jordens Smerte.”

Men Mennesket elsker Naturen ei;
I Vinterens Slör hun sig hyller,
Til Himlens Sol i en gjenfödt Mai
Paany hendes Haab fremtryller.

Men vi ville hvile i hendes Arm,
Den skjönne, sörgmodige Kvindes;
I Byen hersker urolig Larm,
Kun Fred i Naturen kan findes.

Den gyde sin milde, sagtmodige Lyst,
Et Væld, som evindelig rinder,
I hvert af Uro beængstet Bryst,
At Lindring og Læge det finder!

Den fölge os ud gjennem Livets Strid
Som Forbud om Seiren og Freden,
Den være os selv i Modgangens Tid
Et ufortabeligt Eden!
   Livet bæver i smertefuld Lyst,
   Ubevidst Blanding af Sorg og Tröst, -
   Hvor er Forsoning at finde?
</body>
</poem>

</workbody>
</kalliopework>

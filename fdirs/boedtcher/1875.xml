<?xml version="1.0" encoding="UTF-8"?>
<!DOCTYPE kalliopework SYSTEM "../../data/kalliopework.dtd">
<kalliopework id="1875" author="boedtcher" status="complete" type="poetry">
<workhead>
   <title>Sidste Digte</title>
   <year>1875</year>
   <notes>
      <note>Teksten følger Ludvig Bødtcher: <i>Sidste Digte</i>, Thorvald Smit (red.), C.A. Reitzels Forlag, Kbh., 1875.</note>
   </notes>
   <pictures>
       <picture type="frontpage" src="1875-p1.jpg">Forsiden til <i>Sidste Digte</i> (1875).</picture>
       <picture type="titlepage" src="1875-p2.jpg">Titelbladet til <i>Sidste Digte</i> (1875) lyder ,,Ludvig Bøtchers / Sidste Digte, / udgivne af / Thorvald Smit. // Kjøbenhavn. / C. A. Reitzels Forlag. / 1875.''</picture>
   </pictures>
   <source facsimile="115308048708_color" facsimile-pages-num="124" facsimile-pages-offset="16">Ludvig Bødtcher: <i>Sidste Digte</i>, Thorvald Smit (red.), C.A. Reitzels Forlag, Kbh., 1875..</source>
</workhead>
<workbody>

<prose id="smit2018100901">
<head>
   <title>Forord</title>
   <source pages="i-iv" facsimile-pages="11-14"/>
   <quality>korrektur1,korrektur2,kilde,side</quality>
</head>
<body>
Det er nu et Aar, siden <w>Ludvig Bødtcher</w> endte sit stille, ensomme Liv, og det tilfaldt da mig som en af hans nærmeste Slægtninge at gjennemgaa og ordne hans efterladte Papirer.
    Da jeg havde endt dette Arbejde, fik jeg den Tanke at udgive nærværende Samling, og for dennes Indhold skal jeg her med et Par Ord nærmere gjøre Rede.
    Jeg har kaldt Bogen: «Ludvig Bødtchers sidste Digte» for at antyde, dels at der — i alt Fald saa vidt mig bekjendt — ikke existerer flere Digte af ham, der bør bringes frem for Offentligheden, dels at man i den vil finde de Digte, som han har produceret i sine sidste Aar. Samlingen indeholder nemlig de Digte, som i Tidsrummet, mellem den sidste Digtsamlings Udgivelse (1870) og Digterens Død have været trykte i forskjellige Tidsskrifter, og enkelte hidtil utrykte. — Med Hensyn til disse sidste havde jeg kun en indirecte Udtalelse fra Digteren selv om, hvad der maatte tages med, idet der paa ét af hans Arbejder fandtes følgende Paategning: «<w>Jeg ønsker ikke</w>, at dette Fragment indlemmes i, hvad jeg ellers har skrevet». (Dette Arbejde er en ufuldendt Operatext, »Camachos Bryllup«, af hvilken en enkelt Scene før har været trykt og vil findes i denne Samling under samme Titel.) Jeg var altsaa henvist til mit eget Skjøn, som jeg da har brugt efter bedste Evne, idet jeg dels har henvendt mig til Mænd, der baade have Hjerte for og Forstand paa Digtekonsten, dels holdt mig for Øje, at Digterens eget Princip var «at vælge kræsent blandt sin Børneflok»; og jeg vil haabe, at det nogenlunde er lykkedes mig at have faaet det og kun det med, der burde tages med.
    En Angivelse af, fra hvilken Tid de enkelte Digte skrive sig, har jeg anset for unødvendig, og jeg skal i saa Henseende indskrænke mig til at bemærke, at, medens der iøvrigt ikke er fulgt nogen bestemt Plan med Hensyn til de enkelte Digtes Plads i Samlingen, vil dog Størstedelen af de ældste og hidtil utrykte Digte findes i Slutningen af Bogen, og at den ender med Ludvig Bødtchers sidste Digt.
    I det jeg endnu kun skal bringe min Tak til enhver, der velvillig har ydet mig sin Bistand, og navnlig for den imødekommende og værdifulde Hjælp, som jeg har modtaget af Hr. Etatsraad H. P. Holst, udtaler jeg det Haab, at denne lille Samling maa nyde samme gode Modtagelse, som hidtil er bleven Digterens Arbejder til Del.

    <small><i>Kjøbenhavn i October 1875.</i></small>
<right><b>Thorv. Smit.</b></right>
</body>
</prose>

<poem id="boedtcher2018100902" variant="boedtcher2003010347">
<head>
   <title>Den Gamles Bøn</title>
   <firstline>Send, Ungdom! mig de lyse Minder</firstline>
   <source pages="1"/>
   <quality>korrektur1,korrektur2,kilde,side</quality>
</head>
<body>
Send, Ungdom! mig de lyse Minder,
Lig Bølger fra en sydlig Kyst,
Og bad mit Bryst,
At ikke Hjertets Varme svinder.

Og, Phantasus! vær tro til Døden!
Drag Kredsen med din Tryllestav,
Og fra sin Grav
Màn Skygger frem i Aftenrøden.

Da, gyldne Sol! er Du den Samme!
Hvert Kys af Dig et Blomsterflor, — 
Og Vemod boer
Som før i Nattens blege Flamme!
</body>
</poem>

<poem id="boedtcher2018100903" variant="boedtcher2003010337">
<head>
   <title>Til en gammel Ven!</title>
   <toctitle>Til en gammel Ven</toctitle>
   <firstline>Nu voxe Aftenskyggerne, du Kjære!</firstline>
   <source pages="2-4"/>
   <keywords>rahbek</keywords>
   <quality>korrektur1,korrektur2,kilde,side</quality>
</head>
<body>
Nu voxe Aftenskyggerne, du Kjære! -
Magnetisk hæmmes Skridtet af vor Fod,
Og Ilden svales i det trætte Blod
Ved Luftning fra en anden Atmosfære.

Og Tidens Haand, hvor snildt den om os leger!
Den reber Sejlene med hver en Stund
Og bringer altid nærmere vor Mund
Hen til Forsagelsernes bittre Bæger;

Det er ej lysteligt, naar Vaaren binder
Sin brogetfriske Krands af Blomst og Blad
Og stænker den i Morgenduggens Bad,
At sætte Løvspring kun ved - gamle Minder!

Og dog, hvor gylden var vor Ungdomsscene!
De ranke Stammer Sundheds Lykke fik
Og Haabets Grønt bestandig for sit Blik,
Og Livets Fuglesang i sine Grene;

Sødt fløjted, Eros! dine Nattergale,
Men mægted ej at gjøre Sjælen kold
For Uglen i Minervas blanke Skjold,
Som bragte aandig Kamp i Danmarks Dale.

Og hvilke Skjønhedskilder til at lædske,
Da Skjalden aabned Romantikens Land
Og sejrrig førte Nordens Guder an,
Mens Thorvaldsen fremtryllede de græske.

Guldharpen lød fra Digterkongens Sæde -
Hin Klang, der jevned Bølgen af et Had,
Som skilte trende Brødres Hjerter ad,
Der skabtes til hverandres Værn og Glæde.

Selv svundne Somre gjemmer Hjertets Minde -
Det var, som Solens Straale dengang gled
Med mere varm og trofast Kjærlighed
Hen over Skovens Bøgetræer og Linde.

Og Vinteraftenen den mørke, lange
Lod Arnen vinke med en kvægsom Drik,
Og Bægret tømtes uden Politik,
Kun fulgt af Rahbeks mesterlige Sange -

Ja selv naar Arnen trued med at falde,
Til Husets Guder stod vor faste Lid;
Thi ingen Loke satte snedig Splid,
Og ,,Danmark fremfor Alt!'' vi jubled Alle. - -

,,Den gamle Pan er død'' - en frigjort Alder
Opfører nu sit Fremtidsskuespil;
Forventningsfuldt vi lytte og see til -
Gid Haanden klappe maa, naar Tæppet falder!
</body>
</poem>

<poem id="boedtcher2018100904" variant="boedtcher2003010334">
<head>
   <title>Englen Israfil</title>
   <subtitle>Mythe</subtitle>
   <toctitle>Englen Israfil, Mythe</toctitle>
   <indextitle>Englen Israfil</indextitle>
   <firstline>Da Herren vendte bort sit Aasyns Straaler</firstline>
   <source pages="5-7"/>
   <quality>korrektur1,korrektur2,kilde,side</quality>
</head>
<body>
Da Herren vendte bort sit Aasyns Straaler
Fra Lucifer, som stod med trodsig Mine,
Da sank den onde Engel dybt med Pine,
Saa dybt, som ingen jordisk Tanke maaler -
Og alle Himlens Engle knælte ned
Og lovsang Guds Retfærdighed
Med Afsky for den Faldnes Brøde; -
Kun ene Israfil, den altfor bløde,
Nedsendte smertelig et Taareblik
Til den Forvorpne, som forgik,
Og kunde ej sin Medynk tæmme;
Vel knæled han og brød i Lovsang ud,
Men da han priste Godheds Gud,
Graadkvalte Smerten tidt hans Stemme -
Dog hurtigt førte Anger ham til Bod;
Den hviskede: ,,Vend bort Dig fra det Slette,
Og vogt Dig for at gaa med Gud i Rette!''
Og brat han kasted sig for Herrens Fod,
Og, da Guds milde Faderblik ham traf,
Han tryglede om Naade og om Straf.
,,Saa være da din Straf,'' lød Herrens Røst,
,,At hente Sjælene til Himlens Glæde -
Du <w>taus</w> skal see de Dødelige græde,
Mens blot et Ord af Dig var salig Trøst,
Og, skjøndt Du fører Sjælene til <w>Livet,</w>
Er Dig dog Navnet <w>Dødens</w> Engel givet!''

Usynlig staaer ved Smertens Hovedgjærde
Nu Englen Israfil i Sorgens Bo,
For som i jordisk Ild sit Sværd at hærde
Og vinde himmelsk Ligevægt og Ro. -
Let er ham Sejren ved den Vises Leje,
Der trøstig venter uden Angst og Gys
Paa Livets Gaade, klaret ved et Lys,
Som Jordens Skarpsind ikke har i Eje; -
Ja selv de Elskendes ,,Farvel!'' herneden
Ved Livets Afsked seer han uforsagt,
Thi dybt i Kjærlighed, han veed, er lagt
Et Haab om Gjensyn hist i Evigheden; -
Men seer han i det dunkle Sygekammer
Et Barn sig vaande i den sidste Stund,
Og hører han den blege Moders Jammer,
Da fristes tidt til Trøst hans tause Mund -
Men lydig imod Gud han venter stille
Og bringer taus til Himmerig den Lille.
</body>
</poem>

<poem id="boedtcher2018100905" variant="boedtcher2003010308">
<head>
   <title>Ved et 50 aarigt Studenterjubilæum</title>
   <!-- Anderledes toctitle? -->
   <firstline>Nu foldes festligt med Jubel ud</firstline>
   <dates>
       <event>1862-10-23</event>
   </dates>
   <source pages="8-10"/>
   <quality>korrektur1,korrektur2,kilde,side</quality>
</head>
<body>
Nu foldes festligt med Jubel ud
Den sejrrigste blandt Jordens Faner!
Pallas Athene har sendt sit Bud,
Vil mynstre sine Veteraner:
Ak! Kindens Roser har Tiden pluk't,
Og Vingen savner sin Ungdomsflugt!
    Falken med Ørn,
    Fortidens Børn,
Kun flyve hid som hvide Svaner!

De gamle Minder, som dybest boer,
Vil atter under Asken ulme:
,,Kan Du erindre'' - et Trylleord,
Som bringe Hjertet til at svulme:
Den vundne Hæder har ædel Glands,
Men husk paa Ungdommens friske Krands,
    Sorgløse Smil,
    Hellige Ild
Og Eros' allerførste Møde!

Ja sødt vi mindes, hvad den har bragt,
Men Vaar for Sommeren bør vige,
Og selv i Høstens den sidste Akt
Vi saae et Syn foruden Lige:
Vi saae den svinde, den dunkle Sky,
Og Friheds dejlige Morgengry
    Bredte sin Arm
    Kraftig og varm
Henover gamle Danmarks Rige!

Det var som Luften gav Styrke ind,
Just nu, da Øjeblikket gjeldte,
Det var som Thor havde, vred i Sind,
Spændt strammere sit Danmarks Belte;
Og bag sin Kofte lod Bonden see
En Damascener, trods Skedens Træ,
    Vældigt den beed!
    Hvor den sank ned
Den blege Undergang sig meldte.

Saa vær da signet, du nye Tid
Og gjør den gamle kun tilskamme!
Blandt os er Ingen saa invalid,
At han jo gribes af din Flamme:
Vort Janushoved har dobbelt Hjem,
Det seer tilbage, men ogsaa frem,
    Seer: som en Arv
    Oldtidens Marv
Du bringer atter Nordens Stamme!
</body>
</poem>

<poem id="boedtcher2018100906" variant="boedtcher2003010318">
<head>
   <title>Guldbryllupsbrev</title>
   <subtitle>i April 1869</subtitle>
   <!--<subtitle>til Gjentofte Præstegaard i April 1869</subtitle>-->
   <toctitle>Guldbryllupsbrev, i April 1869</toctitle>
   <firstline>Kan vel en Blind om Farver tale?</firstline>
   <source pages="11-12"/>
   <quality>korrektur1,korrektur2,kilde,side</quality>
</head>
<body>
Kan vel en Blind om Farver tale?
Og tør en gammel ugift Svend,
Hvis hele Liv svandt ensomt hen
Sig nærme Hymens Højtidssale?

Dog - den maa være aandig blind,
Hvem Synet af det Skjønne, Ideale
Ej rører dybt i Sjæl og Sind! -
Det lysner stundom frem i Livet,
Her i Forkrænk'lighedens Bo,
Og spreder da sin milde Ro
Lig Aftnens Guld, selv over Støvet!

I gamle elskelige To!
Hvorhen idag I festligt trine,
Har Eders Blik den sjeldne Dyd
At plante Blomsten Tusindfryd
I Alles Bryst og Alles Mine;
Og han, som trykker Eders Hænder
Med Smil idag og vennehuld,
Berører Ringens ægte Guld,
Det ægteste, som Livet kjender!

Halvhundred Aar i Fryd og Vee
Som i en dunkel dyb Allee
I vandred ømt og trofast sammen;
Og Ringens Aand gav Eder Mod,
Og lyste klart for Eders Fod,
Naar ikke ret I kunde see,
Og vendte mangen Sorg til Gammen!

Længst svandt hin faure Ungdomstid,
Og Lokken, ak! blev sølverhvid,
Men Ringen blev den Samme -
Den funkler nu med sælsom Glands,
Og smelter til en gylden Krands
I Kjærlighedens Flamme!
</body>
</poem>

<poem id="boedtcher2018100907" variant="boedtcher2003010340">
<head>
   <title>En Tyv i Rom</title>
   <firstline>Endt var Osteriets Gilde</firstline>
   <source pages="13-19"/>
   <quality>korrektur1,korrektur2,kilde,side</quality>
</head>
<body>
Endt var Osteriets Gilde, -
Det var over Midnat silde,
Og ,,God Nat!'' og ,,gute Nacht''
Meer end Snese Gange sagt -
Ingen rigtig lystre vilde:

Bacchos er en Ven af Natten,
Vredes, naar man griber Hatten,
Og hans Drue, klar og mild,
Funkler med en dobbelt Ild,
Naar ved Lys han viser Skatten.

Og skjøndt Alt holdt gode Miner
Med en Gud, som straffer, piner,
Foer vi dog af Hallen ud
Ved hans lunefulde Bud
Næsten som en Flok Delfiner. -

Endelig blev Gaden øde,
Og den fjerne Latter døde -
Jeg stod ene, saae mig om,
Henrykt at jeg var i Rom -
Tanken fik mig til at gløde!

Maanen lod sit Sølvlys svømme
Ned mod Jorden som i Drømme,
Og det slumrende Palads
Og Balconens tomme Plads
Bæved som af Minder ømme.

Nu mig hilste, næsten hjemme,
Susende Tritonens Stemme,
Som med Lunger af Granit
Sprøjted Straalen himmelvidt,
Naar den først slap ud af Klemme.

Midt paa Pladsen holdt jeg stille
Og saae Maanens Glimmer spille
Sælsomt paa min Rudes Glas
I mit Hjem, hvor sødt tilpas
Snart i Fred jeg blunde vilde.

Der var Fleer end jeg dog vaagen -
Dybt i Skyggen, skjult i Krogen,
Knuget tæt til Husets Muur
Stod Bevæbnede paa Luur,
Og de spejded efter Nogen.

Og jeg sukked: ,,Nat, Du blide,
Ogsaa Du har Angst og Kvide
I dit Skjød og lønlig Gru!'' -
See, da stod i samme Nu
En af Hine ved min Side.

,,Om det Dem behage maatte -
Vi skal fange her en Rotte,''
Hviskede hans Bas med Liv;
,,De forstyrrer os, tilgiv,
Derfor gaa, felice notte!'' -

Mandens Ord var let at tyde,
Blindt jeg havde her at lyde,
Skjøndt det er mod min Natur,
Og i Bøn jeg bad Merkur
Stymperen sin Hjælp at yde.

Glad jeg atter saae min Stue,
Tændte Romerlampens Lue,
Som med sine Flammer tre
Og antike Duft maaskee
Altid var min Fryd at skue.

Og i Lampens muntre Flamme
Lyste Maanen med det samme,
Sneg sig med sit blege Skin
Lig en natlig Elsker ind
Gjennem Vinduernes Ramme.

Ihvor højt mit Hjerte sætter
Sydens mageløse Nætter,
Har dog Lejets milde Ro,
Helst naar Klokken gaaer til To,
Ogsaa sine Skjønhedspletter.

Og det bredte sine Arme,
Tog imod mig med en Varme,
Nu da Lyset sluktes ud,
Næsten som en kjærlig Brud,
Der har ventet med lidt Harme.

Sælsom bygt den Bro maa være,
Som saa ubemærkt kan bære
Sjælen fra sin vaagne Stand
Hen til Phantasiens Land
Og til Drømmens Atmosphære.

Fra Tritonen hist blev Lyden,
Trods sin Brusen og sin Bryden,
Snart som festlig Klang af Glas,
Snart som Hvisken af en Bas,
Snart som liflig Sang fra Syden.

Men med Et veg Drømmetaagen -
Pludselig min Sjæl blev vaagen;
Som en Fugl fløj Søvnen væk,
Og jeg anede med Skræk:
I min Stue var der Nogen.

Og jeg lyttede forfærdet -
Ganske tæt ved Hovedgjærdet
Pusled det paa dæmpet Viis -
Ja, jeg følte Angstens Iis -
Ej mod Sligt mit Mod var hærdet.

Og med Gru kom mig i Sinde
Hvad nu klart sig lod forbinde -
,,Det er Ham - Du milde Gud!
Rotten, som er flygtet ud,
Og som skjuler sig herinde!''

Værgeløs mig Himlen sendte
Tanken, ganske tyst at vente,
Lade som om trygt jeg sov:
,,Lad saa Tyven ta'e sit Rov,
Meget er her ej at hente.''

Af og til mig bragte Tiden
Samme Lyd, men svag og liden: -
Da lidt Ro i Blodet kom,
Vendte jeg mig sagte om,
Og jeg skottede til Siden. -

Maanen lyste med sin rene
Sølvglands til den tause Scene,
Faldt med al sin milde Fred
Hen paa mig og - Tyven med,
Ak, thi jeg var ikke ene;

Højt paa Lampens ydre Bredde,
Klirrende med Lampens Kjæde,
Sad i Ro en lille Muus,
Fik sig der en rigtig Ruus
Af min Olie den fede.

Og den nød i Mag sin Hvile,
Tænkte langtfra paa at ile.
Nej den drak af Hjertensgrund,
Slikkede sig om sin Mund,
Saa selv Maanen maatte smile;

Og som flink Matros i Rangen
Fired den sig ned af Stangen,
Da den havde nydt sin Drik -
Og forsvandt, den lille Strik!
Og blev ikke dengang fangen.

Mig Apollo mildt beskytted,
Nattens Kogleri var flyttet -
Vel blev Rotten kun en ,,mus''
Og dertil ,,ridiculus'',
Men jeg var dog glad ved Byttet.
</body>
</poem>

<poem id="boedtcher2018100908" variant="boedtcher2003010303">
<head>
   <title>,,Sophieshaab''</title>
   <subtitle>(September 1856)</subtitle>
   <toctitle>Sophieshaab (September 1856)</toctitle>
   <indextitle>Sophieshaab</indextitle>
   <linktitle>Sophieshaab</linktitle>
   <firstline>Til Højre, der hvor Vejen glider</firstline>
   <source pages="20-21"/>
   <keywords>rahbekk</keywords>
   <quality>korrektur1,korrektur2,kilde,side</quality>
</head>
<body>
Til Højre, der hvor Vejen glider
Forbi den grønne Jagtallee,
En landlig Bolig er at see,
Som sender Smil til alle Sider; -
Helst vilde den i Skygge træde,
Og fik beskeden i sin Daab
Det ene Navn ,,Sophieshaab'',
Men den var Manges Haab og Glæde.

Mod Slottet hist er den en Hytte,
Men Slottets Herre, trods sin Rang,
Har sikkert standset tidt sin Gang
For fjernt til Glæden her at lytte;
Og førte Sommeraftnens Vinde
Hen til hans Øre Venners Sang,
Og Kvindens Røst og Bægrets Klang,
Sad heller han maaske derinde; -

Og han tog ikke Fejl tilvisse!
Saa sandt som Højheds største Glands
Fordunkles af en Rosenkrands,
Som Glæden fletter om vor Isse; -
Ja, der var godt og kjært at være!
Der hersked i det lille Huus
En egen venlig Genius,
Som virked paa dets Atmosphære.

Af Vid og Ynde sødt beruset,
Man aandede saa glad og frit,
At Fantasien ledtes tidt
Til Sagnene om Bakkehuset; -
Hist staar til Minde kun i Lunden,
En Sten, som Vandreren beseer,
Og Kamma selv er ikke meer, -
Men - Kammas Aand er ej forsvunden.
</body>
</poem>

<poem id="boedtcher2018100909" variant="boedtcher2001082601">
<head>
   <title>April</title>
   <firstline>Mit Hjerte hilser Dig April!</firstline>
   <source pages="22-23"/>
   <quality>korrektur1,korrektur2,kilde,side</quality>
</head>
<body>
Mit Hjerte hilser Dig April! -
Jeg kjender godt dit Vexelsmil
Og Taaren i dit Øje;
Du vil ej ret for Alvor tro,
At Vinterstormen gik til Ro
Og smukt sig maatte føje;

Du aner dog, hvad snart vil ske,
At bag den kolde, klamme Sne
Laa tusind Liv forborgen:
At Træet atter faaer sin Frugt,
Og Lærkens Sang sin Himmelflugt
Den klare Sommermorgen; -

O, blide Haab i Hjertets Vraa,
At Intet, Intet skal forgaa,
Hvad her til Live kommer!
At Alt, hvad her er visnet hen,
Skal atter sætte Blomst igjen
I Evighedens Sommer!
</body>
</poem>

<poem id="boedtcher2018100910">
<head>
   <title>Camachos Bryllup</title>
   <toctitle>Camachos Bryllup (Fragment fra 1823)</toctitle>
   <subtitle>(Fragment fra 1823)</subtitle>
   <firstline>O, fryd Dig, Skov, med dine Stammer!</firstline>
   <source pages="24-26"/>
   <quality>korrektur1,korrektur2,kilde,side</quality>
</head>
<body>
<nonum><center><small>(Camacho gaaer op og ned og læser paa en stor Liste. En Flok Kokke, som bærer forskjellige Kjøkkenredskaber.</small></center></nonum>

<nonum><center><w>Chor af Kokkene.</w></center></nonum>

O, fryd Dig, Skov, med dine Stammer!
Nu nærmer sig den store Dag;
Snart knittre Hymens Offerflammer
Ved Træets Rod med lystigt Brag!
Snart skingre Glædestoner,
Tyk vælter sig den fede Damp
Og stiger i sin Bølgekamp
Mod dine mørke Kroner!


<nonum><center><w>Camacho.</w></center></nonum>
<nonum><center><small>(Recitativ.)</small></center></nonum>

I, som kan parre trods hver Munk og Klerk
Det Sure med det Søde,
Det Blege med det Røde,
Siig, standser noget Savn det ædle Værk?


<nonum><center><w>Kokkene.</w></center></nonum>

See, Kjøkkenkniven tørstig blinker,
Og Fisk i Sø, og Fugl i Dal
Forlade, naar Camacho vinker,
For evigt-Livets Kval!
Hvert Dyr, som tænksomt ned vi sender,
Fra Grydens Dyb tilbagevender
Kogt eller stegt, som Ideal!


<nonum><center><w>Camacho.</w></center></nonum>

I brave Mænd, hvis Hænder
Forsigtigt Spiddet vender,
Ej nok jeg Eder takke kan:
Mig Eders Syn gjør ret fornøjet, —
Om Vandet ej mig staaer i Øjet,
Det staaer dog sødt i hver en Tand!


<nonum><center><w>Kokkene.</w></center></nonum>

Rask Venner, jubler ud!


<nonum><center><w>Camacho.</w></center></nonum>
<nonum><center><small>(læsende.)</small></center></nonum>

Fasaner og Kaniner.


<nonum><center><w>Kokkene.</w></center></nonum>

Ham signe Hymens Gud!


<nonum><center><w>Camacho.</w></center></nonum>
<nonum><center><small>(som før.)</small></center></nonum>

Vindruer og Rosiner.


<nonum><center><w>Kokkene.</w></center></nonum>

Ham og hans skjønne Brud!


<nonum><center><w>Camacho.</w></center></nonum>

Foreller og Pighvarer,
Kalkuner, Høns og Harer,
Samt kandiserte Frugter
Og Alt, hvad Sødt og Smukt er.


<nonum><center><w>Kokkene.</w></center></nonum>

Stille, tys! forstyr ham ikke
I hans Idræt god,
Lad ham mætte sine Blikke
Med sin Overflod,
Lad ham sødt i Tanken drikke
Druens Rosenblod.
</body>
</poem>

<poem id="boedtcher2018100911" variant="boedtcher2003010316">
<head>
   <title>Til min egen Dreng</title>
   <firstline>I din Haand du Lille! blinker</firstline>
   <source pages="27-28"/>
   <quality>korrektur1,korrektur2,kilde,side</quality>
</head>
<body>
I din Haand du Lille! blinker
Nøglen til Alverdens Skat:
Naar din Fantasi kun vinker,
Faaer du hvert et Ønske fat:

Kongens Slot Du kunstigt bygger -
Et Spil Kort er dertil nok,
Ønsker Du en Hest med Nykker,
Sadler Du din Faders Stok;

Hvis sit Trav den stædig mindsker,
Bruges Pidsken - det er klart,
Og den stejler, og den vrindsker,
Men den lystrer i en Fart:

Hurtig er Du da i Skoven,
Hvor Dig møder Eventyr,
Og Du sejrer kjækt forvoven
Over Drager - vilde Dyr; -

Naar saa Eventyret ender,
Sidder Du som i en Krands
Paa din Bænk blandt lutter <w>Venner:</w>
Peder, Jørgen, Jens og Hans.

Lykkelig jeg vil Dig kalde,
Du, min egen lille Strik!
Naar du finder blandt dem Alle
Een, blot <w>Een, som holder Stik!</w>
</body>
</poem>

<poem id="boedtcher2018100912" variant="boedtcher2003010320">
<head>
   <title>Skriftestolen</title>
   <subtitle>En Jule-Fortælling</subtitle>
   <toctitle>Skriftestolen. En Jule-Fortælling</toctitle>
   <firstline>Det var just en Julekvæld</firstline>
   <source pages="29-43"/>
   <quality>korrektur1,korrektur2,kilde,side</quality>
</head>
<body>
Det var just en Julekvæld,
Snehvid som i gamle Dage,
Og man hørte Frosten knage,
Hvor man satte hen sin Hæl; -
Og foroven, hvilken Pragt!
Stjernerne fra alle Kanter
Funklede som Diamanter
Paa en dunkel Højtidsdragt.

Himlen lig, men i det Smaa,
Havde ogsaa Jordens Tue
Festligt i sin Julestue
Stjerner tændt i hver en Vraa;
Bag det bølgende Gardin
Saae man Skygger sig bevæge,
Og man aned muntre Lege,
Svævende og lette Trin.

I en straalende Butik
Med sin farverige Lade
Stod Camillo blandt de Glade,
Valgte ud med Kunstnerblik;
Møde skulde han som Gjæst,
Hvor - o Fryd, som Ingen fatter! -
Husets unge, skjønne Datter
Lønlig saae i ham sin Fest!

Nær ved ham en dejlig Dreng
Bragte Alle til at smile -
Barnets Blikke fløj som Pile
Rundt paa hver en Ting ifleng;
Og evindelig foer om
Haanden i den lille Lomme,
Ak! men kun til liden Fromme -
Haanden blev bestandig tom.

Men Camillo stod ham bi,
- Let en Elskende kan vindes -
Drengens Øine ligned <w>hendes,</w>
Drog ham sødt med Sympathi.
Og han klapped blidt hans Kind,
Kjøbte ham en Pil og Bue
Og forlod den lumre Stue,
Styrket i den kolde Vind.

,,Ja!'' han mumled paa sin Vej,
,,Sløret falde maa iaften!
Blot mit Ord maa eje Kraften,
Og at <w>Hun</w> har Mod som jeg!
Husets Guld mig frister ej, -
Klart Alverden maa erkjende:
<w>Leve</w> kan jeg uden hende, -
Leve uden <w>Anna</w> - nej!''

Meer og meer blev Gaden stejl,
Alt som Phantasien stilled
For hans Øje Aftnens Billed
I sit magisk slebne Spejl:
Glimrende, men kold som Iis.
Ingen Julespøg med Panter,
Kjedsomhed og gamle Tanter -
Ak, og dog hans Paradis!

Foden standser - rigtigt see!
Bag Gardinerne, de røde,
Seer han Lysekronen gløde,
Lugter Duften alt af Thee,
<w>Veed</w>, at Anna festlig staaer
Ved den blanke Sølvmaskine
Og med en urolig Mine
Lytter, hvergang Døren gaaer.

Elskovs Himmel har sit <w>Lyn</w> -
Viger Haab og Mod tilbage,
Vil den Elskende forsage,
Flux ham sendes sligt et Syn -
Længslen sprænger alle Baand -
Ej var endt Minutet, førend
Rask Camillo stod ved Døren,
Havde Laasen i sin Haand.

Og da elskovsfuld i Sind
Blindt han fulgte Hjertets Flamme,
Saae han ej, at med det Samme
Fløj med ham en Lille ind -
Barnet, som han klapped mild
Nys paa Kindens Rosenlue,
Drengen med sin Pil og Bue,
Og hvis Blik var som en Ild.

Gik den Lille fejl maaske,
Meente han at være hjemme?
ingen hævede sin Stemme,
Alle stræbte kun at see -
Fuld af Ynde stod han der,
Lig en Gud paa Piedestalen,
Og med Blikket rundt i Salen
Sigtede han skjelmsk paa hver.

Skjønhed lig en Trylledrik
Varmer Hjertet, hæver Vingen,
Og blandt Alle var der Ingen,
Som sad meer med roligt Blik -
Glæden gjennembrød sit Skjul,
Klap og Bifald, Ord saa milde
Strømmed hen imod den Lille,
Og der kom et Pust af Juul.

Selv den sindige Agent
Og hans blege, stille Frue
Kunde ikke Smilet kue,
Som den Lille havde tændt,
Ja, det var dem Begge fast,
Som om Ømheds første Dage
Atter lod dem Nektar smage
Ved hans lyse Øjekast.

Som i Ørknen efter Brød
Higed ham Enhver at favne,
Vinked ham med kjære Navne,
Satte ham paa Knæ og Skjød -
Barnet fulgte Alles Bud,
Vilde Ingen volde Smerte,
Og fra Hjerte hen til Hjerte
Fløj han som et Stjerneskud.

,,Jeg har seet hans Ansigt før,''
Sukked Annas gamle Tante,
,,Det er ikke af de <w>vante</w>
Som man let forglemme bør;
Dog - mig rinder klart i Hu,
Det er længe, længe siden,
Og saa stemmer ikke Tiden -
Han er jo et Barn endnu!''

,,Hvor har Du dit Hjem, du Smaa?''
Spurgte Anna, som med Varme
Holdt ham fast i sine Arme,
Og han peged: ,,ovenpaa!''
,,Men nu bliver Du hos os,
Ikke sandt, du søde Lille?''
,,Ja, naar <w>lege Juul</w> I ville!''
Svared han med barnlig Trods.

Bønligt vendte Annas Blik
Sig fra Barnet til Agenten,
Som til Svar imod Forventen
Gav et mildt og kjærligt Nik; -
Og, som naar en Skueplads
Brat forvandler Scenens Fængsel
Til en Lund med munter Trængsel,
Vexled Stilhed nu med Spas.

Stolene i magisk Kreds
Kom som af sig selv tilstede,
Og Enhver tog munter Sæde,
Mens den Smaa var allesteds.
Julespøg fra gammel Tid
Førte Herredømmet atter
Med sin friske Ungdomslatter
Og sit overgivne Vid.

Og den Lille flagred om,
Samled under Spøg og Gammen
Alle Julepanter sammen,
Holdt saa Rettergang og Dom -
Og hvor rød blev Annas Kind,
Da hun strax ved Dom blev bunden
Og gav bly Camillo Munden
For sit Pant at løse ind.

Drengen, som var nys saa væn,
Blev til Dommeren den strenge,
Dømte Nogle til ,,at hænge'',
Andre til den ,,brede Steen'', -
Ingen gav han Rist og Ro,
Og da nu med komisk Stønnen
Selv Agenten ,,faldt i Brønden''
O, hvor Tanterne da lo!

Tiden selv kom ud af Takt,
Timerne fløj altfor fage,
Snart var kun eet Pant tilbage,
Som blev til Camillo rakt;
Smilte da den lille Strik,
Flux sin Dom han strengt forkynder:
,,Han skal skrifte sine Synder
Som en rigtig Katholik!''

Og sit skjønne Blik ihast
Han mod Cabinettet vendte,
Hvor en eenlig Flamme brændte
Fra den matte Alabast:
Førte saa Camillo ind
Med alvorlig Dommermine,
For at lide Straf og Pine
Og holdt Vagt ved Dørens Trin.

,,For hvem skrifter Du din Brøst?''
Spurgte barsk den Lille atter,
,,For Agentens milde Datter,''
Svared en bodfærdig Røst, -
Blussende kom Anna frem,
Gik i Skriftestolen stille,
Mens med hellig Sky den Lille
Lukked Døren til paa Klem.

Men som naar et roligt Vand
Føler pludselig en Brise
Og kan ikke længer vise
Spejlet med sin stille Rand -
Drev nu Brisen her sit Spil
Først med en nysgjerrig Kikken,
Saa med Hvisken, saa med Nikken
Og betydningsfulde Smil.

Og da Synderen kom ud -
Hvilken underfuld Forandring
Paa hans korte Pilgrimsvandring!
Han var salig som en Gud!
Fandt tilnød sin tomme Stol
Og holdt Øjet her utrættet
Hen mod Skriftestolen rettet,
Som Magneten mod sin Pol.

Anna, lig en fangen Fugl,
Slog med Vingen ikke længer,
Og den lille Fuglefænger
Traadte hen til hendes Skjul.
,,Modig, nævn din Skriftefa'er -
Julens Gud Dig ej forlader!''
,,Jeg vil skrifte for min Fader!''
Gav hun bævende til Svar.

Og den værdige Agent,
Vækket op af blide Drømme,
Ungdomsminder, kjære, ømme,
Som ham Julen havde sendt -
Mumled ved hvert andet Trin:
,,Det er sælsomt paa min Ære,
Salen har en Atmosphære
Som af Roser og Jasmin.''

,,See, nu spærres Døren til!''
Hvisked man og saae til Fruen,
,,See, hvor Barnet svinger Buen
Som af Glæde ellevild!''
Annas Moder nikked kun,
Men hvad seer en Moder ikke?
Og hun gav Camillos Blikke
Svar ved Smilet om sin Mund.

Trægt gik Tidens Flugt forbi,
Lang var Skriftemaalets Pause,
Alle sad omsider tause
Med den travle Phantasi.
Endelig man Anna seer,
Taaren hang i hendes Øje,
Men liig Taagen i det Høje,
Hvorigjennem Stjernen leer.

Og hun bøjede sig ømt,
Trykkede med henrykt Mine
Barnets Læber varmt mod sine,
Mens hun trued ham paaskrømt;
Gik saa til sin Moder kjær,
Gav Camillo dog forinden
Et af hine Blik fra Kvinden,
Som er ligt et Himmelskjær.

Uden først at spørges ad
Brummed nu Agentens Tone:
,,Jeg vil skrifte for min Kone!''
Og hun hævede sig glad -
Kyssede sin Datter blidt,
Og gik ind i Skriftestolen,
Roligt lysende som Solen,
Naar mod Vest den gjør sit Skridt.

Men nu steg til Bægrets Rand
Brat Nysgjerrighedens Kvide;
Stolene blev skudt tilside,
Og man rejste sig paastand;
Og man spejded, gik paa Luur,
Tungen løb af al Formue,
Da Agenten og hans Frue
Aabned Skriftestolens Buur.

Stiv, i diplomatisk Stiil
Gik han Selskabet imøde -
Der blev Taushed, som blandt Døde -
Og han hvisked med et Smiil:
,,Mine Venner, lad mit Ord
Ingen gjøre her forskrækket!
Bordet venter, der er dækket,
Gjør som jeg og følg mit Spor.''

Og sin Kones Arm han tog,
Ingen turde Vejen spærre,
Og man fulgte Husets Herre
Som en Sphinx, der foran drog.
Først da Alt om Bordets Fryd
Sad i Kreds og danned Rammen,
- Anna og Camillo sammen -
Slog Agentens Glas ,,til Lyd''.

Og han rejste sig: Jeg veed,
At der findes ingen Naade
For en Præst, som vil forraade
Skriftemaalets Hellighed;
Men - jeg lystrer Hjertets Bud -
<w>Anna og Camillo leve!</w>
Rask et Hurra af de gjeve,
Leve Brudgom, leve Brud!

Og der blev en festlig Gang
Bordet rundt med Smiil og Nejen,
Glassene paa hele Vejen
Ringede som Klokkeklang;
Og de gamle Damer loe:
,,Skjøndt der skriftedes bag Døren,
Har vi Tanter skarpe Øren,
Og vi hørte Græsset gro!''

Nu slog Fruen paa sit Glas:
,,Højt en Skaal for ham, vor Lille,
Englen i vort Julegilde,
Han har første Æresplads!'' -
Ak, men da man rigtigt saae,
Var den lille Gjæst forsvunden,
Havde Døren aaben funden
Og var smuttet - ,,ovenpaa''.
</body>
</poem>

<poem id="boedtcher2018100913" variant="boedtcher2003010339">
<head>
   <title>Somme Dage</title>
   <firstline>Naar blandt Nattens Stjernevrimmel</firstline>
   <source pages="44-45"/>
   <quality>korrektur1,korrektur2,kilde,side</quality>
   <keywords>brahe</keywords>
</head>
<body>
Naar blandt Nattens Stjernevrimmel
Tycho spejded fra sin Borg,
Glemte han al jordisk Sorg,
Følte i sit Bryst en Himmel, -
Men naar skyfuld Nattens Porte
Tidt var lukket, som til Spot,
Skrev han Stregerne de sorte,
Som af Alle mindes godt.

Ofte dog den ædle Herre
Samlede sit Mod paany.
Og han smilte ad den Sky,
Som ham vilde Himlen spærre:
Grubled med sin lyse Hjerne,
Og ved Tankens stærke Tvang
Brød han Skyen, saae sin Stjerne
Og beskrev dens stille Gang. -

Tidt jeg maa for Alvor tage,
Tycho! dine gamle Ord,
At vor lille dunkle Jord
Ejer visse onde Dage -
Dage, ak, som Sjælen trykker
Lig et Uhr, der gaar istaa,
Og hvor Øjet møder Skygger
Ængstende i hver en Vraa.

Lær mig da, du vise Døde,
Naar det dæmrer i min Sjæl,
Ej at lystre som en Træl,
Men gaa Tvivlen kjæk imøde -
Lad min Aand da bag det Dunkle,
Som vil binde for mit Syn,
Se min klare Stjerne funkle
Stærkere end Nattens Lyn!
</body>
</poem>

<poem id="boedtcher2018100914" variant="boedtcher2003010348">
<head>
   <title>Et Møde</title>
   <firstline>Du Ensomhedens Sødme</firstline>
   <source pages="46-50"/>
   <quality>korrektur1,korrektur2,kilde,side</quality>
</head>
<body>
Du Ensomhedens Sødme
Dybt i den tause Skov,
Dig søger jeg som Bien
Sit honningsøde Rov.

Min Tankes Frø jeg lagde
Tidt i din dunkle Haand
Og følte Tanken voxe
I Klarhed og i Aand;

Og Trøst Du gav mit Hjerte
I mangen lille Kval,
Som kun jeg turde skrifte
Ak, for din Nattergal.

Og tryllede din Ynde
For stærkt mit unge Sind -
Da kasted Du en Straale
Af Livets Solskin ind!

End mindes jeg min Længsel
En dejlig Sommerkvæld,
Som drev mig dig at søge
Fordybet i mig selv;

Jeg vandred fjernt fra Hjemmet
Og saae Dig vinke huld
Med dine grønne Kroner
I Solens Aftenguld -

Med Sværmeri betraadte
Jeg dine Skyggers Gang -
Da skingred mig imøde
En lystig Drikkesang,

Og Stemmen, som jeg kjendte,
Kom fra en munter Ven,
Men som jeg dengang ønsked,
Jeg veed nok selv hvorhen.

Jeg smutted bag en Stamme,
Ret som et Skjul beredt,
Og ømt jeg bad Dryaden
Om ej at blive seet;

Men Pan hans Fod har styret -
Jeg hørte med et Suk
Skjult fra en anden Stamme
Et venlig skjelmsk ,,Kuk Kuk!''

Da var jeg fast tilmode
Som Fuglen trist og træg,
Naar Gjøgen i dens Rede
Vil lægge sine Æg;

Et Spring bag nok en Stamme
Omsonst mig var forundt -
Han vilde ha'e kukkukket
Mig hele Skoven rundt;

Hvorfor da vranten nøle?
Jeg lo og saae mig om,
Og ventede hans Latter -
Men ingen Latter kom.

Og da jeg listig spejded,
Men Intet fik at see,
Da var det fast som Skoven
Sig tvang for ej at lee:

Snart Alt sig aabenbared -
Det var en lille Spøg
Som kom tilsidst fra Skovens
Den <w>virkelige</w> Gjøg.

Jeg saae den løfte Vingen -
Forbi den fløj saa kvik,
Og sendte mig i Flugten
Et muntert Sommerblik.

Paany den sang sin Vise,
Og hvis den Sandhed spaaer,
Da loved den til Gjengjæld
Mig endnu mangt et Aar!
</body>
</poem>

<poem id="boedtcher2018100915" variant="boedtcher2003010321">
<head>
   <title>Notturno</title>
   <toctitle>Notturno</toctitle>
   <indextitle>Notturno</indextitle>
   <firstline>Intet Lys mit Øje skimter</firstline>
   <source pages="51-52"/>
   <quality>korrektur1,korrektur2,kilde,side</quality>
</head>
<body>
Intet Lys mit Øje skimter
Bag Gardinets Hang -
I den blanke Rude glimter
Maanens tause Gang:
Alt er stille,
Kun den fjerne Kilde
Nynner med sin Drømmeklang.

Vugges Du, min hvide Svane,
Alt i Nattens Favn -
Eller tør min Sjæl Dig ane
Vaagen og med Savn,
Fuld af samme
Længselsfulde Flamme,
Som mig griber ved dit Navn?

Traf Dig Guden med sin Bue,
O, da lyd hans Bud!
Lad mig Dig i Natten skue
Lig et Stjerneskud,
Og lad ømme,
Lykkelige Drømme
Flagre til mit Hjerte ud!

Stille - see Gardinet bæver
Ved en Haand saa bly!
Bort det fra min Himmel svæver
Som en fjendtlig Sky. -
Tak, Du blide,
Friske, liliehvide!
Tak, og hvil nu sødt paany!
</body>
</poem>

<poem id="boedtcher2018100916" variant="boedtcher2000082203">
<head>
   <title>En Aften i Hjemmet</title>
   <firstline>Det flammer i Kaminen</firstline>
   <source pages="53-57"/>
   <notes>
      <note type="credits">Bidrag fra Asger Schnack.</note>
   </notes>
   <quality>korrektur1,korrektur2,kilde,side</quality>
</head>
<body>
Det flammer i Kaminen
Til Trods for Vintrens Vrede, -
To slebne Glas staae rede
Som i et Festgemak
Og skotte skjelmsk til Vinen
Og til den røde Lak.

Hen paa Guitaren falder
Som Maanskin Lampens Blikke,
Guitaren - hvorfor ikke?
Min Haand er ej saa haard,
At jo til Liv jeg kalder
Endnu en blød Akkord. -

Hvi dvæler Du, min Gamle?
Hvis Længsel lod sig <w>høre</w>,
Det ringed for dit Øre
Som fromme Klokkers Klang,
Der Hjerter veed at samle
Og stiller Hjerters Trang.

Lad Stormens Ulve tude,
Vi To vil sidde glade
Og trøstigt gjennemblade
Hin Bog fra Livets Vaar,
Og holde Vintren ude,
Som var vi tyve Aar.

Vi strøe med Roser Stuen,
Med Ungdomsminder søde,
Og er de ej saa røde
Ak, som ved Morgengry -
Vi stænke dem med Druen,
Saa blusse de paany!

O vee, hvor Stormen stiger!
Det er som Nattens Aander
Sig vrider og sig vaander,
Hvert Suk - et bittert Stød -
Og fjernt paa Havet skriger
Den gridske, blege Død!

Det bliver trist og silde -
Jeg hører Regnen strømme;
Min Aftens lyse Drømme
Nu jordes brat med den:
Farvel mit glade Gilde!
Og Du, min fjerne Ven! -

Og taus jeg sad og ene,
Saae Skyggerne forsvinde;
Hver var et muntert Minde,
Der halv var manet frem,
Og øde blev min Scene
Da Tæppet faldt med dem.

Da klang midt i min Smerte
Lig Nattergalens Stemme:
,,Og mig kan Du forglemme?
Var end Dig Vennen huld, -
Hvem gav dit unge Hjerte
Sit allerbedste Guld?''

Og sødt, som før hans Pile,
Traf nu hans Ord mit Minde,
Han hjalp mig selv at finde
Og løse fra sit Baand
En Skat af ømme Smile,
Af Breve fra - <w>din</w> Haand!

Glad bragte jeg ilave
Paany min Arnes Lue -
Bar Bordet med sin Drue
Hen til den lune Plads
Og gjød af Bacchus' Gave
Takofret i mit Glas.

Jeg kjærligt holdt i Hænde
Den brustne Rosenlænke -
Dybt vilde jeg mig sænke
I al dens Fryd og Vee,
Og saa til Aske brænde
Hvad Ingen skulde see!

Og end ved Midnatstide
Sad henrykt jeg og bøjet,
Med Smiil og Graad i Øjet -
Men naar et Blad var endt,
Blev - ømt det lagt tilside,
Men Intet, Intet brændt!

Nej, urørt bar jeg Skatten,
- Mit Hjertes gyldne Eje,
Hen til sit skjulte Leje,
Hvor jeg kun kjender Vej -
Og drømte hele Natten
Om Roser og - om <w>Dig!</w>
</body>
</poem>

<poem id="boedtcher2018100917" variant="boedtcher2003010331">
<head>
   <title>Violerne</title>
   <firstline>Dybt indaander jeg med Lyst</firstline>
   <source pages="58-62"/>
   <quality>korrektur1,korrektur2,kilde,side</quality>
</head>
<body>
Dybt indaander jeg med Lyst
Vaarens duftende Violer,
Skærmed' kjølt mod Solens Straaler,
Hented' frisk fra Jordens Bryst;
Blomstens Virak, som forsvinder,
Sænker sig mit Hjerte nær,
Og som i et Trylleskjær
Komme Livets Foraarsminder. -

Gyldenlund ved Sundets Bred!
Yndig staaer Du for min Tanke
Med din lysegrønne Banke,
Hvor som ung jeg knælte ned;
Mangen blaa Viol, som blunded'
I det bløde Græs, jeg fik,
Medens af og til mit Blik
Spejdende fløj over Sundet.

Bøgen hist, min Barndomsven,
Vifted med sit Løv det friske,
Og den syntes mig at hviske:
,,See den kjælne Ungersvend!
Blodet stiger ham i Kinden,
Men han glemmer al Besvær,
Tænker paa sin Hjertenskjær,
Som naar Hjort vil tækkes Hinden.''

Talte Bøgen Sandheds-Sprog?
Jeg kun drage kan i Minde:
Foraar ude - Foraar inde,
Og at varmt mit Hjerte slog;
I det Haab, som dunkelt spirer,
Og i salig Ungdomsruus
Blev Papirets hvide Kruus
Fyldt med duftende Safirer.

Tys! da klang i samme Stund
Nede under Lundens Kroner
Klare, morgenfriske Toner
Fra en Piges unge Mund;
Og jeg skimted, hvor jeg hvilte,
Sommerhattens lyse Baand,
Som hun svinged i sin Haand,
Medens fremad let hun ilte.

Det var intet kunstigt Kvad -
Tralala! og ikke Andet,
Men i Røsten var der blandet
Noget, som gjør Hjertet glad;
Fuglene i Bøgens Grene,
Som fortrylle uden Ord,
Og som nu sang med i Chor,
Maatte vel det Samme mene.

Og da nær ved Bakkens Top
Sig den Ranke maatte bøje,
Var det for mit glade Øje,
Som en Rose dukked op;
Vel forstummed hendes Trille,
Skabt for Ensomhedens Hjem,
Ak, men Fuglen selv kom frem,
Nærmende sig bly og stille.

Lykkelige Ungdomsaar!
Mig det var, som Freja sendte
Ned sin Terne for at hente
Blomster til sit gyldne Haar;
Tankens Billed mig besjælte,
Og jeg rakte frejdig let
Hen min friske Vaarbuket,
Mens endnu jeg ydmygt knælte.

Med et lille Smil, som gjød
Over Munden al sin Sødme,
Tog hun af min Haand med Rødme
Hvad jeg i Begejstring bød -
End jeg grant kan skue hende
Med sin skjelmske Ynde - ak,
Hvad er Ord vel mod den Tak,
Som en Piges Blik kan sende!

Og da nu med langsom Fod
Hun sig fjerned, spejded nøje
Rundt i Græsset hendes Øje,
Og med Et hun stille stod;
Ned mod Jorden hun sig bukked,
Og en mørkeblaa Viol,
Som var hendes Ønskes Maal,
Havde hurtig Haanden plukket.

Blussende hun kom igjen,
Kaldte alt sit Mod tilstede,
Og med sød, blufærdig Glæde
Rakte hun mig Blomsten hen;
Ak, da var det, som hun frygted
Pludselig sin kjække Daad,
Og, som stukket af en Braad,
Vendte hun sig rask og flygted.

Men Violen flygted ej -
Fast jeg holdt min lille Fange,
Og skjøndt <i>Een</i> kun, for saa Mange
Bytted jeg dog ikke, nej!
Vel forlængst har Tid og Luften
Smuldret Blomstens fine Løv
Og forvandlet den til Støv,
Men endnu mig glæder Duften!
</body>
</poem>

<poem id="boedtcher2018100918" variant="boedtcher2003010326">
<head>
   <title>Foraarshilsen</title>
   <firstline>Din varme Puls, du gyldne Maj!</firstline>
   <source pages="63-65"/>
   <quality>korrektur1,korrektur2,kilde,side</quality>
</head>
<body>
Din varme Puls, du gyldne Maj!
Til Jordens Bryst har fundet Vej
Trods Vintrens bittre Vaande;
Violens Duft bevidner bly
At Jorden drager sødt paany
Sin moderlige Aande.

Dryaderne bag Træets Bark
I Væddekamp med Eng og Mark
Udhvælve Skovens Krone,
Og hvert et Blad i grønne Lund
Har ligesom en gylden Grund
Dybt bag sin Farvetone.

Ved Midnat og ved Maanens Glands
Gaaer nu de lette Alfers Dands
Omkring de tause Stammer -
Og see! hvor nys var nøgen Jord,
Der myldrer frem en broget Flor
Som dufter, og som flammer;

Knap aabner Blomsten sig paaklem,
Før Bien fyrig iler frem
Som til et Elskovsmøde -
Den lister ned til Blomstens Bund,
Og med sin lille Honningmund
Den suger bort det Søde.

Hjemkommen som en Pilgrim from
Seer Storken sig andægtig om
Fra Kirketagets Grændse,
Saa staaer den paa sit ene Been
I hele Timer ret som En,
Der strengt gjør Poenitentse.

Og Fugles Flugt gaaer tæt forbi
Og kvidrer ,,bort Melankoli!''
Og jubler hen mod Skoven,
Mens Lærken synger Vaaren ind
Og stiger op paa Luftens Trin
Til Skyerne foroven. -

Ja, bort nu med mit Vinterbuur!
Guds Fred, du yndige Natur!
Aabn kjærligt dine Arme!
Jeg trænger til din Skov og Vang
Og Landsbyklokkens Aftensang
Og dine Læbers Varme!
</body>
</poem>

<poem id="boedtcher2018100919" variant="boedtcher2003010329">
<head>
   <title>I en lille Piges Album</title>
   <firstline>Dig selv, mit Barn, jeg kjender ej</firstline>
   <source pages="66-68"/>
   <quality>korrektur1,korrektur2,kilde,side</quality>
   <keywords>stambog</keywords>
</head>
<body>
Dig selv, mit Barn, jeg kjender ej -
Jeg kjender kun din unge Alder,
Men <w>den</w> er som en Blomstervej,
Hvor Glæden vinker, naar Du kalder:

Og fremad jublende Du gaaer,
Og med en Gartner ved din Side,
Som fletter Blomster i dit Haar,
Og vogter Foden, som vil glide. -

Men altid <w>frem!</w> Snart Vejen naaer
Sin Udgang gjennem Blomsterbugter -
Med Et Du ved en Have staaer,
Hvor Træer vinke Dig med Frugter;

Men nu din Tanke selv bær' Frugt,
Du mindes, at i Edens Have
Ej Alt var godt, som just var smukt,
Og fromt Du vælger Træets Gave. -

O hvilken Duft og Fuglesang!
Saa rig Du drømte Haven ikke,
Trods Bygerne en enkelt Gang
Gaae Dagene som Øjeblikke.

Men <w>Fremad!</w> er din Fods Behov,
Og endt er Havens lyse Gange -
Den fører til en mægtig Skov,
Hvis Mørke gjør Dig næsten bange.

Dog ene gaaer Du ikke meer,
Dertil var Du for god i Livet -
En trofast Arm Du finder nær,
Hvortil Du støtter Dig som Sivet.

Omsider gjennem Skovens Nat
Du seer et Hav med brede Vover.
Og skjøndt din Fod er træt og mat,
Du føler, <w>at du maa derover!</w>

Da nærmer sig en mægtig Aand,
Og paa hans Vinger faaer Du Sæde,
Han løsner blidt det sidste Baand
Imellem Dig og Jordens Glæde!
</body>
</poem>

<poem id="boedtcher2018100920" variant="boedtcher2003010317">
<head>
   <title>Vejen spærret</title>
   <firstline>Min Tanke fløj som Falken ud</firstline>
   <source pages="69-70"/>
   <quality>korrektur1,korrektur2,kilde,side</quality>
</head>
<body>
Min Tanke fløj som Falken ud,
Og Phantasien gav sin Vinge,
Den skulde som et Bytte bringe
Mig Glimt om <w>Fremtids</w> skjulte Bud;

Da fordum Noah, mod i Hu,
Slap Duen løs i mørke Dage,
Den bragte dog lidt <w>Grønt</w> tilbage —
Min Tankefugl, hvad bragte Du?

Dit Næb var tomt og Vingen træt,
,,Alt var forvirret, Alt forværret,
Og Fremtids Kyst af Himlen spærret.
En Gaade med et evigt ,,Gjæt!''''

Da bød jeg min Erindrings Fee:
,,Synk dybest ned i Fortids Minder,
Hvor Barnet Du i Vuggen finder,
Og lad min Frugt sit Blomster see!''

Og i et Rosenskjær fremgik
Med Smil og Graad og rastløs Færden
En lille, phantasifuld Verden
I Solskin af min Moders Blik. —

Men Barnets allerførste Smil,
Den Haand, som tændte Tankens Flamme,
Før Tungen Ordet kunde stamme —
Ak, dèr var Vejen spærret til!

Hvorfra, Hvorhen, I dunkle Ord,
Som Hjernen ej at grandske lærte,
Jeg lægger Eder ved mit Hjerte,
Hvor Haabet med sin Rigdom boer!
</body>
</poem>

<poem id="boedtcher2018100921" variant="boedtcher2002122522">
<head>
   <title>Kom, o kom!</title>
   <firstline>Aftenvinde Svæve, svinde</firstline>
   <source pages="71"/>
   <quality>korrektur1,korrektur2,kilde,side</quality>
</head>
<body>
     Aftenvinde
     Svæve, svinde
Gjennem Skovens Sommersal:
     Blomsterduften
     Krydrer Luften,
Nys faldt Regnen mild og sval:
     Dybt bag Grene
     Ømt og ene
Sværmer sødt en Nattergal.

     Aftenvinde
     Svæve, svinde
Hviske i den dunkle Sal:
O! kom, o! kom min Sjæls Veninde!
Dig venter Nattergalens Slag!
Dig venter under Skovens Tag
Mit eget Hjertes varme Slag!
</body>
</poem>

<poem id="boedtcher2018100922" variant="boedt1999092501">
<head>
   <title>Hvordan hun er</title>
   <firstline>Hendes Øje er blaat og saa fuldt af Tugt</firstline>
   <source pages="72"/>
   <quality>korrektur1,korrektur2,kilde,side</quality>
</head>
<body>
Hendes Øje er blaat og saa fuldt af Tugt
   Og uskyldig Lyst;
Hendes Hjerte er godt, og det boer saa smukt
   I det unge Bryst!

Hendes Kind en Buket af det fineste Rødt
   Med Lilieskjær,
Og hun rødmer saa let og taler saa sødt
   Og mildt til Enhver!

O! lyksalig den Ven, hvem i Elskovs Stund
   Hun engang i Løn
Hvisker kjærlig og blid med blussende Mund
   Svar paa hans Bøn.
</body>
</poem>

<poem id="boedtcher2018100923" variant="boedtcher2003010332">
<head>
   <title>Bryllupsdigt</title>
   <!--<subtitle>Den 21. November 1872</subtitle>-->
   <firstline>Riig var vor Glæde, let paa Skjæbnens Bølge</firstline>
   <dates>
       <event>1872-11-21</event>
   </dates>
   <source pages="73"/>
   <quality>korrektur1,korrektur2,kilde,side</quality>
</head>
<body>
Rig var vor Glæde, let paa Skjæbnens Bølge
Vugged vi trøstigt, selv hvor Skjær sig dølge,
Holdt vi kun helligt Livets gyldne Smykke,
        Kjærligheds Lykke!

Tusind af Blomster pryde Jordens Have,
Fristende skjønne, hver en himmelsk Gave;
Ingen blandt alle sætter dog i Skygge
        Kjærligheds Lykke.

Frejdige Ungdom! Dig har Eros kaaren;
Skatten den rige hæves kun i Vaaren,
Før Livets Mismod kjøler med sin Harme
        Hjerternes Varme.

Maatte de Blikke, som nu straaler ømme,
Fulde af Haabets lykkeligste Drømme,
Aldrig formørkes, smile med en Flamme,
        Altid den Samme!
</body>
</poem>

<poem id="boedtcher2018100924" variant="boedtcher2003010311">
<head>
   <title>Til en ung Musiker</title>
   <firstline>Til ingen Dødelig den Magt blev givet</firstline>
   <quality>korrektur1,korrektur2,kilde,side</quality>
   <source pages="74"/>
</head>
<body>
Til ingen Dødelig den Magt blev givet
Som løser hver en Dissonants i Livet; -
,,Fremtids Musik'' Du tidt vil faa at høre,
Just ikke saare lifligt for dit Øre:
Brug da din Kraft, forsøg, om Du kan magt'en
Og - lad Dig aldrig bringe ud af Takten;
Vær ej forsagt, men heller ej forvoven,
Og stol paa Dirigenten hist foroven:
Da vil med Himlens Hjælp selv Dødens Dvale
Dig blive til en jordisk blid Finale.
</body>
</poem>

<poem id="boedtcher2018100925" variant="boedtcherandrea1">
<head>
   <title>Til en Dame</title>
   <subtitle>med et Exemplar af Holberg</subtitle>
   <toctitle>Til en Dame, med et Exemplar af Holberg</toctitle>
   <indextitle>Til en Dame, med et Exemplar af Holberg</indextitle>
   <linktitle>Til en Dame, med et Exemplar af Holberg</linktitle>
   <firstline>Man siger Holberg ynded ikke Qvinden</firstline>
   <source pages="75"/>
   <keywords>holberg</keywords>
   <quality>korrektur1,korrektur2,kilde,side</quality>
</head>
<body>
Man siger Holberg ynded ikke Kvinden,
Blev aldrig smelted ved en Piges Smil:
At derfor i hans Verker Elskerinden
Kun taler Pebersvendens kolde Stil.
Den arme Skjald! ham Amor negted Vingen.
Hvi fandt han ej en Aand, som ham henrev,
En Kvinde som - dog nej! jeg nævner Ingen -
Der stundom trykked ømt den Haand, som skrev!
Nu derimod, udmattet af at tænke,
Ham Rosen kvæged ej paa Livets Tjørn,
Og derfor Sorø blev hans lærde Enke,
Og Bøger hans udødelige Børn.
De muntre Væsner jeg idag Dem sender,
Idag, da Glæden smykker deres Hjem:
De fik dem sikkert af hans egne Hænder,
Ifald han levede og kjendte Dem.
</body>
</poem>

<poem id="boedtcher2018100926" variant="boedtcher2003010310">
<head>
   <title>Hannibal Leth</title>
   <subtitle>død i Athen 1865</subtitle>
   <!--<subtitle>død i Athen den 13. April 1865</subtitle>-->
   <toctitle>Hannibal Leth, død i Athen 1865</toctitle>
   <indextitle>Hannibal Leth</indextitle>
   <firstline>Jeg saae Dig ej paa denne dunkle Jord</firstline>
   <source pages="76"/>
   <dates>
       <event>1865-04-13</event>
   </dates>
   <quality>korrektur1,korrektur2,kilde,side</quality>
   <keywords>gravskrift</keywords>
</head>
<body>
Jeg saae Dig ej paa denne dunkle Jord -
Jeg skimted kun som gjennem Sørgeflor
Dit Aasyn i din Moders vaade Blikke:
Men ædel stod Du for mig, smuk og god,
Med Haabets friske Krands og frejdigt Mod,
Et Billed, som mit Hjerte glemmer ikke!

Ak! Herren tog igjen, hvad rigt han gav:
Nu staaer Cypressen ved din aarle Grav,
Og Hellas Himmel smiler, hvor Du blunder,
Men mangt et kjærligt Suk gaaer stille frem:
Det kommer fra dit fjerne Fædrehjem
Og kysser Stenen, som Du hviler under!
</body>
</poem>

<poem id="boedtcher2018100927" variant="boedtcher2003010335">
<head>
   <title>Efter Sorgen</title>
   <!--<subtitle>(Til Frederikke Leth d. 13de April 1873)</subtitle>-->
   <toctitle>Efter Sorgen</toctitle>
   <indextitle>Efter Sorgen</indextitle>
   <firstline>Blidt kommer efter Sorgens Nat</firstline>
   <source pages="77"/>
   <quality>korrektur1,korrektur2,kilde,side</quality>
</head>
<body>
Blidt kommer efter Sorgens Nat
Den stille Vemods Morgenrøde
Og bringer tusind Minders Skat
Som Arven fra den elskte Døde.
Ej søger Øjet meer hans Træk
I Gravens fugtigmørke Gjemme,
Men hæver paaske-glad sig kjæk
Mod Lyset, hvor han nu har hjemme;
Og Mindets Blomsterkrands, den rige,
Som bandtes her med Støvets Baand,
Forvandles til en Himmelstige,
Hvor Aand kan sværme ømt med Aand.
</body>
</poem>

<poem id="boedtcher2018100928" variant="boedtcher2002122521">
<head>
   <title>Til en ung Moder</title>
   <firstline>Nu knoppes Træet atter hist i Haven</firstline>
   <source pages="78"/>
   <quality>korrektur1,korrektur2,kilde,side</quality>
</head>
<body>
Nu knoppes Træet atter hist i Haven
Og Morg'nen skingrer højt af Fuglekvidder,
Mens Du saa alvorsfuld bag Ruden sidder
Med Tanken stundom bøjet imod - Graven.

Din fine Kind lidt blegere er vorden -
Du sidder tavs og med et bange Hjerte,
Veed ej, hvor Du er skjøn, selv i din Smerte
Mens tankefuldt dit Øje seer mod Jorden. -

Lad Vaarens Grønt Dig varsle Morgenrøde;
Snart vil en anden Aarstid bringe Trøsten:
Saa sandt som Vaaren Moder er til Høsten,
Saa sandt skal Frugten smile Dig imøde!
</body>
</poem>


<poem id="boedtcher2018100929" variant="boedtcher2003010346">
<head>
   <title>Det er en yndig Tid</title>
   <firstline>Det er en yndig Tid, naar Vaaren blid sig nærmer</firstline>
   <source pages="79"/>
   <quality>korrektur1,korrektur2,kilde,side</quality>
</head>
<body>
Det er en yndig Tid, naar Vaaren blid sig nærmer,
Og Blomsten staaer i Pragt,
Og Gartneren i Haven gaaer, mens ømt hans Haand beskjærmer
Den Spire, som er vakt.

Han færdes i det Haab, at moderlig Naturen
Vil modne Blomst til Frugt,
At Frøet, som blev kjærligt lagt med Omhu ned i Jorden,
Maa voxe rigt og smukt.

Beskjærm da her, o Gud! som for os Alle raader,
Et ungt, uskyldigt Bryst
Og giv det Kraft og Fromhed til at løse Livets Gaader
Til alle Hjerters Lyst!
</body>
</poem>

<poem id="boedtcher2018100930" variant="boedtcher2002122524">
<head>
   <title>Til en Confirmandinde</title>
   <subtitle>med en Blomsterbuket</subtitle>
   <toctitle>Til en Confirmandinde, med en Blomsterbuket</toctitle>
   <firstline>Du selv, en Blomst fra Jordens Have</firstline>
   <source pages="80-81"/>
   <quality>korrektur1,korrektur2,kilde,side</quality>
</head>
<body>
Du selv, en Blomst fra Jordens Have,
Med Rod i Evighedens Grund,
Kan tyde Tanken af min Gave
I denne alvorsfulde Stund:
Et venligt Billed jeg Dig sender
Paa Ynde, og paa Ungdomskraft,
Hvor jordisk Blomsterskjønhed brænder
Og Sundhed boer i Stilkens Saft.
Dog, selv i dine rene Hænder
Vil Farvepragten slukkes ud,
Og Alt hvad timeligt kun blænder
Hjemfalder ogsaa Tidens Bud. -
Kun hvad om Himlen kan erindre
Skal aldrig falme, aldrig døe,
Og i dit eget Hjertes Indre
Du finder evigt Blomsterfrø:
O! beed da Himlens Gud om Kræfter
At dyrke <w>Hjertets</w> Blomster ret!
Da er Du, selv i Livets Aften,
En yndig duftende Buket.
</body>
</poem>

<poem id="boedtcher2018100931" variant="boedtcher2003010336">
<head>
   <title>Ved en Confirmation</title>
   <subtitle>i April 1873</subtitle>
   <toctitle>Ved en Confirmation i April 1873</toctitle>
   <firstline>Ak, hvad er vel min svage Sang</firstline>
   <source pages="82-83"/>
   <quality>korrektur1,korrektur2,kilde,side</quality>
</head>
<body>
Ak! hvad er vel min svage Sang
Og Harpen, som Du knap kan høre,
Mod Kirkens Røst og Orglets Klang,
Som endnu toner i Dit Øre!

Og hvad er al Veltalenhed,
Som Jordens Kløgt vor Tunge lærte,
Imod dit Løfte og din Ed,
Som kom fra et uskyldigt Hjerte!

Snart viser Verden Dig sin Fryd,
Og Glæden krandse vil Din Pande:
Gid da i Alt en sagte Lyd
Af Paaskeklokken sig maa blande!

Træd frejdig kun i Livet ud,
Og vil sig mørke Skyer nærme,
Ifør Dig Rustningen fra Gud,
Og Himlen selv vil Dig beskjærme!
</body>
</poem>

<poem id="boedtcher2018100932" variant="boedtcher2002122523">
<head>
   <title>Sølvbryllupssang</title>
   <subtitle>1839</subtitle>
   <!--<subtitle>paa Nebbegaard, den 15de Marts 1839</subtitle>-->
   <firstline>Der er en Tid, da frisk Begejstring kalder</firstline>
   <source pages="84-85"/>
   <dates>
       <event>1839-03-15</event>
   </dates>
   <quality>korrektur1,korrektur2,kilde,side</quality>
</head>
<body>
Der er en Tid, da frisk Begejstring kalder,
Og Hjertet boer i Glædens muntre Hal, -
Et Gjenskin af hin tabte gyldne Alder,
Da Guldet selv var ubekjendt Metal:
Det er den Tid, da Ungdomsdrømme maler
Poetisk lys en Fremtid for vort Syn,
Det er den Stund da Kjærlighed neddaler
Og tænder Hjertet med sit første Lyn.

Men Liv er Kamp, og mangen Drøm forsvinder,
Og mangen Blomst blev aldrig moden Frugt,
Og mangt et Hjerte lever kun af Minder,
Mens Haabet længst i Tidens Strøm er slukt:
Lyksalig den, som dybt i Livets Sommer
Seer Vaaren frisk, forynget om sig staa,
Som smile kan, naar Aftentimen kommer,
Mens Kjærlighed gjør end hans Himmel blaa.

Vær hilset da, du blideste blandt Dage!
Der stiller sligt et Billed for vort Blik:
See, tyve Aar og fem er lagt tilbage,
Som med Velsignelse fra Dig udgik;
Du bringer Livets bedste Sølversmykke:
En kraftfuld Mand, en glad og elsket Viv,
Og ømme Børn og stille huslig Lykke,
Og i en skjøn Natur et virksomt Liv!
</body>
</poem>

<poem id="boedtcher2018100933" variant="boedtcher2003010309">
<head>
   <title>En Jubelskaal</title>
   <firstline>Naar Skoven grønnes og Droslen slaaer</firstline>
   <source pages="86-87"/>
   <quality>korrektur1,korrektur2,kilde,side</quality>
</head>
<body>
Naar Skoven grønnes og Droslen slaaer,
Og Solens Sommerstraale brænder,
Da mødtes svalt her saa mangt et Aar
En Kreds af gamle, glade Venner:
Og gjæstfrit Hegnet stod paa viden Gab,
Som Huusgud kom vor gamle Æskulap,
      Med venligt Nik
      Frydefuldt Blik
Han rysted trofast Alles Hænder.

Og der blev Højtid her i hans Huus,
Og mens om Bordet hver tog Sæde,
Docerte Værten fra Glas og Kruus,
,,At Intet er saa sundt som Glæde:
At Frankrigs Drue - ej for længe gjemt
Og gamle Venners evig unge Skjemt,
      Skovenes Duft,
      Bagsvær! din Luft
Kan evig Ungdom os berede''.

Og see vi Kraften i Gubbens Blik,
Da har han klart bevist sin Tanke:
Endnu i Knæ ham ej Tiden fik,
Han er saa sejg som Druens Ranke;
Som Ranken hæver han sig brunlig smukt,
Som den han vinker med en gylden Frugt,
      Rækker den hen
      Hver ærlig Ven,
Som hjælpe vil hans Høst at sanke.

Nu er hensvunden halvhundred Aar,
Fra først han svor til Pallas's Fane, -
Hvad Ild, der flammede i hans Vaar,
Det la'er hans Vintertid os ane:
Kom lad os ofre ham en fuld Pokal,
Og lad et Hurra fylde Festens Hal!
      Sundhed og Fred
      Følge hans Fjed
Og fjerne Maalet paa hans Bane.
</body>
</poem>

<poem id="boedtcher2018100934" variant="boedtcher2003010302">
<head>
   <title>Et fortroligt Øjeblik</title>
   <firstline>Hvad tænker Du nu paa? Du stirrer tankefuld</firstline>
   <source pages="88-92"/>
   <quality>korrektur1,korrektur2,kilde,side</quality>
</head>
<body>
<nonum><center><w>Min Musa:</w></center></nonum>
Hvad tænker Du nu paa? Du stirrer tankefuld
Og fast med Ængstelse hen paa din Harpes Guld.

<nonum><center><w>Jeg:</w></center></nonum>
O! hvis Du elsker mig, saa sig mig, Himmelpige!
Hvormange Harper ejer vel Olympens Rige?

<nonum><center><w>Musa:</w></center></nonum>
Du spørger dristigt, - dog jeg svare Dig vel maa:
Olympen ejer Ni,
Som laanes Jordens Børn, vel at forstaa!
Iøvrigt er der Ti.
Men ak! i denne Post er Phoebus noget sær:
Han laaner ikke sin til Alle og Enhver;
Dens Klang er kun for Faa, som fatte kan dens Værd.

<nonum><center><w>Jeg:</w></center></nonum>
Hvad Ni? kun Ni! saaledes jo det var?
Nuvel! og vi et dobbelt Antal har
Af Digtere; Ni staaer kun til at faa:
Min Gud! hvad spiller da den ene Halvdel paa?

<nonum><center><w>Musa:</w></center></nonum>
<nonum><center><small>(lidt rødmende.)</small></center></nonum>
De spille - ih naturligvis, Du Nar!
Paa Instrumentet, som de har -

<nonum><center><w>Jeg:</w></center></nonum>
O! giv mig Arme et oprigtigt Svar!

<nonum><center><w>Musa: </w></center></nonum>
Nuvel! Jeg ellers nok kan gjætte,
Hvorfor Du ønsker just at vide dette!
Du ventelig har mærket,
At næsten hver en ny Poet,
Saa snart han spidset har sin Pen,
Og lægger første Haand paa Værket,
Strax drømmer sig en yndet Musers Ven,
Beskriver smukt, hvorlunde han har seet
En af os ni Olympens Glutter,
Som med en Mine øm og huld
En Harpe gav ham af massivt og himmelsk Guld
Med alle Himmelharpens Attributer. -
Nu vil jeg ikke nægte,
At, naar et Menneske med hellig Smerte
En Harpe sig udbeder af os Ni,
Saa - ved Apollo! vi har og et Hjerte -
Saa faaer han den, skjøndt altid ej saa <w>ægte</w>,
Som han det troer - et fromt Bedrageri!
Vi nænne ej at sige Staklen Nej:
Vi give derfor Harpen ham i Skerts,
Og hvad han troer har ægte Guldværdi,
Er stort ej bedre end chaldarisk Erts.

<nonum><center><w>Jeg:</w></center></nonum>
Hvordan, Gudinde! Jeg forstaaer Dig ej.
Hvorledes! skulde - Himmel, hvilken Kval!
<w>Min</w> Harpe er maaske -

<nonum><center><w>Musa: </w></center></nonum>
                Af samme Slags Metal.
Dog har den som de Andre
Den Egenskab at kunne sig forandre:
Alt som din Aand udbryder af sit Buur
Og over Smaahedsverdenen sig svinger,
Forædler ogsaa Strengen sin Natur,
Og useet voxe Harpens skjulte Vinger:
Da vil det maaske hænde sig engang,
At vi, naar ret Du har os glædet,
Borttage Harpen, give Dig i Stedet
En ægte, der har reen og himmelsk Klang.
- Men er din Digten kun en vandet Frugt,
Udklækket ved en varm Beundrings Iver,
En Frugt, som Dig til Efterligning driver
Af, hvad Du finder højt og smukt,
Den fine Dunst, som stiger op i Lugt
Af et med ædel Vin nys opfyldt Kar -
Da nærme vi os atter strax,
Og mens vi Harpen fra Dig ta'er,
Vi drage af dit Bryst den søde Pil,
Vi gjør Dig atter om dit Hjerte fri
Og hviske til Dig: ,,Glem nu vore Smil:
Det Hele var kun lidt Coquetterie
Men - af et himmelsk Slags''.
</body>
</poem>

<poem id="boedtcher2018100935" variant="boedtcher2002122526">
<head>
   <title>Med en Pennevisker</title>
   <firstline>Har Pennen gjort sit sidste Træk</firstline>
   <source pages="93"/>
   <quality>korrektur1,korrektur2,kilde,side</quality>
</head>
<body>
Har Pennen gjort sit sidste Træk,
Og standses af Papirets Skranker,
Ta'er jeg med Glæde mod den Rest af Blæk,
Som dengang ikke blev til Tanker.
</body>
</poem>

<poem id="boedtcher2018100936" variant="boedtcher2002122525">
<head>
   <title>Epigram</title>
   <firstline>Hvor vrangt og efter eget blinde Tykke</firstline>
   <source pages="94"/>
   <quality>korrektur1,korrektur2,kilde,side</quality>
</head>
<body>
Hvor vrangt og efter eget blinde Tykke
Uddeler Skjæbnen Guld og Hæderssmykke!
Der er nu N! hvad har han gjort?
Og dog han lever glimrende og stort: -
,,Ih nu, for Pokker! Manden har <w>gjort</w> Lykke.''
</body>
</poem>

<poem id="boedtcher2018100937" variant="boedtcher2002122528">
<head>
   <title>Strikkebreve</title>
   <toctitle>Strikkebreve, 1 og 2</toctitle>
   <firstline>Hvor sig Skjæbnen hurtig vender!</firstline>
   <notes>
       <note>* Efter en gammel Skik, der mulig ikke længere er i Brug, lægges det Stykke Papir, paa hvilket «Strikkebrevet» er nedskrevet, saaledes sammen, at det kan bruges som Vindsel. Man vinder dernæst Garn om det og giver det til en Dame; Digtet maa først læses, naar Garnet er brugt op. Udg. Anm.</note>
   </notes>
   <source pages="95-98"/>
   <quality>korrektur1,korrektur2,kilde,side</quality>
</head>
<body>
<nonum><center>1.</center></nonum>

Hvor sig Skjæbnen hurtig vender!
Du, som nys mig holdt i Fængsel
Aabner det nu selv med Længsel
Og mig bær' paa dine Hænder.

Nys af Mørke dybt besværet
Seer jeg atter Dagens Flamme
Og to Øjne med det Samme,
Saa jeg blændes fast ved Skjæret!

Jeg er underlig tilmode, -
En saa pludselig Forandring
Paa mit Livs saa korte Vandring
Er vist neppe til det Gode.

Haabet skal mig ej fortrylle,
Og jeg veed, jeg arme Stymper
Naar af Fængslet Du gjør Strømper
Bliver jeg vel til en Krølle!

---

<nonum><center>2.</center></nonum>

Jeg stakkels lille Strikkebrev!
Min Fader raabte næppe ,,lev''!
Før Du fik fat paa hvad han skrev
Og bort fra Dagens Lys mig rev.

Du har en Maade vist som Faa
De spæde Børn at svøbe paa:
Du snør dem ind fra Top til Taa -
Er det at handle med de Smaa?

Jeg laa i Dage, laa i tre,
Nysgjerrig hvad der vilde ske,
Men aldrig fik jeg Dig at see, -
Imellem hørte jeg Dig le.

Jeg hørte Sange fra din Mund,
Du gav et Ryk fra Stund til Stund,
Jeg vidste ikke ret din Grund:
Ah, tænkte jeg, nu vugger hun.

Men nu kom Ryk hvert Øjeblik -
Mig Syn og Hørelse forgik;
Jeg veed ej meer til Punkt og Prik
Hvordan Du mig i Haanden fik.
</body>
</poem>

<poem id="boedtcher2018100938" variant="boedtcher2003010349">
<head>
   <title>Sangfuglen</title>
   <firstline>Jeg hviled under Bøgens Skjul</firstline>
   <source pages="99-100"/>
   <quality>korrektur1,korrektur2,kilde,side</quality>
</head>
<body>
Jeg hvilte under Bøgens Skjul
En Sommeraften mild,
Højt over mig der sad en Fugl,
Smaanynned af og til.
Hvad Fuglen sang saa tyst i Løn,
Ej fatted ret min Hu,
Men Skoven aldrig var saa grøn
Og duftende som nu!

Et Blink brød frem bag Løvets Hang
Af Øresundets Blaa,
Da kunde klart, hvad Fuglen sang,
Mit Hjerte nok forstaa.
Den sad i Aftensolens Lyn
Saa højt og saae sig om,
Og af og til et lille Nyn
Af Tak og Glæde kom.

Da Solen sank, en sagte Vind
Gik gjennem Skov og Krat,
En Hvisken lød i Bøg og Lind
Et blideligt Godnat!
Min lille Fugl nu tav paa stand,
Den fandt til Reden Vej,
Og drømte om et yndigt Land -
Det Samme drømte jeg.
</body>
</poem>

</workbody>
</kalliopework>

<?xml version="1.0" encoding="UTF-8"?>
<!DOCTYPE kalliopework SYSTEM "../../data/kalliopework.dtd">
<kalliopework id="1919" author="boennelycke" status="complete" type="poetry">
<workhead>
    <title>Buer og Staal</title>
    <year>1919</year>
    <notes>
        <note>Teksten følger Emil Bønnelycke: <i>Buer og Staal</i>, J. L. Lybeckers Forlag, Kbh., 1919</note>
    </notes>
    <pictures>
        <picture src="1919-p1.jpg">Titelbladet til <i>Buer og Staal</i> (1919) lyder ,,Emil Bønnelycke / Buer og Staal / Digte // København / J. L. Lybeckers Forlag / 1919''.</picture>
    </pictures>
    <source facsimile="115308049197-color.pdf" facsimile-pages-num="125" facsimile-pages-offset="6">Emil Bønnelycke: <i>Buer og Staal</i>, J. L. Lybeckers Forlag, Kbh., 1919</source>
</workhead>
<workbody>

<section>
<head>
    <title>Buer og Staal</title>
</head>
<content>

<text id="boennelycke2023121101">
<head>
    <title>Broen</title>
    <firstline>Af hvert Under, der er sprunget af den anspændte Tid</firstline>
    <source pages="9-10"/>
    <quality>korrektur1,kilde,side</quality>
</head>
<body>
<poetry>
Af hvert Under, der er sprunget af den anspændte Tid,
        er det Drømmen at bære sig selv -,
    at lægge sin Sjæl i det saglige Vid,
        og spænde sig over en Elv -.
Urørt af de rivende, rasende Strømme
skal de byggede Staalbuer bære dine Drømme.

Som Portaler, hvor dit Hjerte beruset gaar ind,
        sér du Buerne blaanende staa.
    Der farer en vild og misundelig Vind,
        der vil, at dit Værk skal forgaa.
Det stormer i Træernes, Bølgernes Kroner.
Du stoler paa Staalets præcise Proportioner.

Som en Maske, der er mesterligt spundet af Jern,
        fuld af Linjer og lønlig Musik,
    uvirkelig skøn og forunderlig fjern,
        et svævende Stykke Rytmik -,
der gør, at din Staalbro, som lever elastisk,
betragtet som Kunst, kan bedømmes plastisk.

Omsider, mens den rækker fra Bred og til Bred,
        sit Hvælv i et højere Hvælv,
    lever i den, hvad du længtes og léd -,
        sér du dit svævende Selv . . .
Det løfter sig højt som et Jernornament
i Luften, hvor højere Broer staar spændt . . .

Af hvert Under, der er sprunget af det anspændte Sind,
        er det Drømmen at bære sig selv -,
    at løfte sig stærk i den hvirvlende Vind,
        og lænke det rasende Hvælv -.
Thi Rummet har ikke saa vældig en Storm,
hvis Styrke ej Buer og Staal giver Form.
</poetry>
</body>
</text>

<text id="boennelycke2023121102">
<head>
    <title>Perronerne</title>
    <firstline>Som Røgen af Lokomotiver</firstline>
    <source pages="11-13"/>
    <quality>korrektur1,kilde,side</quality>
</head>
<body>
<poetry>
Som Røgen af Lokomotiver,
    der dufter af Olje og Staal,
omfavner det falmende Solskin
    med Blaanen af Aftenens Baal -
de rygende Lokomotiver,
    der mødige sér deres Maal.

I Duften af Drivhjul, der drypper
    og perler af Strækningens Regn,
skal vejres en blaanende Verden
    i Taarens vemodige Tegn -.
Thi Togene bringer et Budskab
    fjernt, fjernt fra en Æventyregn . . .

O, alle I glidende Toge
    med smidige Vug af Waggoner,
der standsende, yndefuldt stille,
    kærtegner de kære Perroner -,
I ruller med sande Hoteller
    af sovende, røde Saloner.

Den Mand, der i Gaar i Ostende
    har kysset en Søsters Kind,
han aander i Aften det bidende,
    hjemlige Vesterbros Vind -,
og føler at Lygterne spejler
    som Taarer hans hjemløse Sind . . .

Mens Røgen af Lokomotivet,
    og oljede, sorte Cylindre
maner en Verden af hele
    Verden frem i hans Indre . . .
af Sydens brogede Somre,
    og Hjemmets hjemløse Vintre.

De smækkende Døre forkynder,
    at Æventyrrejsen er endt,
at Minder af vémodig Mildhed
    fra Byer til Byer staar spændt
som Broer, der taaget betrædes -,
    en fjern og tilfældig Bekendt . . .

Men Lokomotivet, det kolde,
    der snurrer i trange Ventiler,
er bygget af Jern, og kan sagtens
    være en Kæmpe, der smiler -
ad Hjertet, hvori Alverden
    mildt og vemodigt hviler.
</poetry>
</body>
</text>

<text id="boennelycke2023121103">
<head>
    <title>Lokomotivføreren</title>
    <firstline>Paa Hjul, der sammenkoblet af Jern og oljet Staal</firstline>
    <source pages="14-16"/>
    <quality>korrektur1,kilde,side</quality>
</head>
<body>
<poetry>
Paa Hjul, der sammenkoblet af Jern og oljet Staal,
henfarer den, der satte sig Tiden som sit Maal -
    en Rytter paa sin hede Hest, hvis Hjerte er et Baal. .
Til Kobbelstængers Tærsken, til Hjulbandagers Tramp,
        som Hestens staalblaa Hove,
        der gnistrer gennem Skove -,
    en Drøm af Ild og Damp -,
der kastes frem i Rummet, af Kul og Hænders Kamp . . .

I Skinnens blanke Kurve, der smidig og oval
er smykket med en Ildblomst, det glødende Signal -
    henfarer i en rytmisk Takt, der drømtes af en Gal . .
den tro og tavse Rytter, der ryster Jord og Skov,
        for Døden uden Dækning -.
        »Min kære, blanke Strækning
    jeg pløjed med min Plov -,
hvor mangen Mand blev pløjet néd, og mange Fugle<note>Fugle, der flyver imod Lokomotivet, og dør.</note>sov«

I »Huset<note>Lokomotivførerhuset.</note>« iblandt Lygter, ved Manometrets Naal
hos Stænger, der er drevet af strengt og dejligt Staal -,
    dér dænges sorte Dynger ind i Bugens hvide Baal . .
Der er saa hedt som Helved ved Døren til mit Fyr,
        i Ildens hvide Indre,
        hvor Tidens Stjerner tindre . . .
    i Dybet paa mit Dyr -,
min vilde Hest, hvis Manke er hvid af Dampens Skyr.

Den Haand, der sikkert hviler paa Regulatorarmen,
den isnes ej af Kulden, den hedes ej af Varmen.
    Den føler alt og kender alt, hver Lyd igennem Larmen
Den drejer alle Haandtag, den lukker, aabner Haner.
        Den flaar i Fløjtsignalet,
        naar Tog biir overhalet -,
    naar Flag og grønne Faner
har meldt, at der kan buldres ad Nattens frie Baner.

De slumrende Waggoner, der hviler under Jaget . . .
er fjernt fra Hestens Hede og Hovene og Braget.
    De Rejsende, der aldrig saa en Flig af Fareflaget . .
er fjernt fra Sammenstødet, som ingen ved, naar skér.
        De slumrer og de smiler.
        Han vaager ved Ventiler -.
    Han lytter og han sér
ud i det hvide Mørke, naar det taager og det snér.


Paa Hjul, der sammenkoblet af Jern og oljet Staal,
med Ryg til Nattefrosten, med Front imod et Baal
    henfarer den, der satte sig Minutterne som Maal
Hans Liv er Kilometre, hans Sjæl det Øjeblik,
        da Vingen paa Signalet
        fra rødt til grønt biir halet -,
den midtpunktstille Prik,
    hvorom en »Fører<note>Lokomotivføreren.</note>« tempodrejer Togenes Trafik.

O, dette Kast af Kræfter, af overhedet Tryk,
hvorunder Jernkolossen i svage Stød og Ryk
    gaar hensynsløst i Taagen ind, naar den er hvid og tyk.
Til Kobbelstængers Tærsken, til Hjulbandagers Tramp
        som Hestens staalblaa Hove,
        der gnistrer gennem Skove -.
    En Drøm af Ild og Damp,
der kastes frem i Rummet, af Kul og Hænders Kamp.
</poetry>
</body>
</text>

<text id="boennelycke2023121104">
<head>
    <title>Dynamoen</title>
    <firstline>Som et Hoved med en Turban af Vindinger</firstline>
    <source pages="17-18"/>
    <quality>korrektur1,kilde,side</quality>
</head>
<body>
<poetry>
Som et Hoved med en Turban af Vindinger
    paa en martret og stakkels Magnet,
        der blir pint af Electricitet -,
saa de, vundet om de vældige Tindinger,
    virker som sande Forbindinger. -

Som en Hjerne, der udstraaler Tanker,
    og lader en Accumulator,
        lader en kold Kondensator -,
hvirvler hvileløst det vældige Anker,
    og sanker og sanker og sanker.

Med en Ynde, som kun Hastighed kan give,
    suser Traadenes trevlede Bundt
    som et lynende Lysglimt rundt -.
Som et Hjerte, der rødt sés i Live
    i Kobberets blinkende Knive -.

Som en Bi høres summe beruset
    af Sommer og Styrke og Sol,
        o, hør denne syngende Pol -
Der er en Tone af Stilhed i Suset,
    der fylder symphonisk Huset. -

Det er Tonen af selve Musikken,
    Dynamoens drømmende Gang -.
        Den beruser sig sagte i Sang . . .
Det er Sjælen i selve Tekniken,
    det <i>psykiske</i> Punkt i Fysiken . . .
</poetry>
</body>
</text>

<text id="boennelycke2023121105">
<head>
    <title>Stenen</title>
    <firstline>Jeg er en Sten i en stormende Stad</firstline>
    <source pages="19-20"/>
    <quality>korrektur1,kilde,side</quality>
</head>
<body>
<poetry>
Jeg er en Sten i en stormende Stad.
Jeg ligger blandt Tusinde andre paa Rad.
Sé, jeg er ond, og sé jeg er glad.

Jeg er en hærdet og ru Rubrik,
en Basis, der bærer den travle Trafik,
den Støj, der for Stenen er strid Musik.

Jeg er et Hjerte, men uden Blod -,
o, mærk, hvor jeg banker, du barnlige Fod -.
Jeg mærker, der strømmer en Duft, hvor du stod -,

du pige, jeg følte dit bedende Blik.
Det faldt i min Gade, min graa Rubrik.
Barn, hvor jeg grubled og græd, da du gik. -

Du Skønne, en Sten kan jo godt gøre Kur.
Du tror, jeg er stum og er lutter Struktur,
umælende Led i en liggende Mur. -

Skabt af et Stof, der skal stedse bestaa,
skal jeg leve engang, naar du skal forgaa -.
Men da vil jeg mindes din dansende Taa. -

Naar Tusinde travle og trampende Skridt
træder den hærdede, ru Granit,
glemmer jeg glad, hvad min Gade har <i>lidt</i> -,

i Mindet om dig og din dansende Fod,
det Sted og den strømmende Duft, hvor du stod.
Da føler mit Hjerte sit bankende Blod . . .
</poetry>
</body>
</text>

<text id="boennelycke2023121106">
<head>
    <title>Banken</title>
    <firstline>Som et Fængsel, et Fængsel, et Fængsel</firstline>
    <source pages="21-22"/>
    <quality>korrektur1,kilde,side</quality>
</head>
<body>
<poetry>
Som et Fængsel, et Fængsel, et Fængsel,
    der har fængslet en drømmende Drot
    bag Jern i sit gitrede Slot,
hvor Guld har forgiftet hans Længsel -
    i Pengenes, Pengenes Fængsel,
    og Slaver har stænget hans Slot.

Som et Tempel, et Tempel, et Tempel
    med Søjler og blank Mosaik,
    hvor Maskiner er Tidens Musik -.
Thi et Stempel, et Stempel, et Stempel
    stempler Sedler i Pengenes Tempel
    og rammer en given Rubrik.

Som et Rum, der er opfyldt af Stemmer,
    som det kongeligt travle Kompleks,
    hvor der tælles i Veksler og Checks -,
hvor Guldet bag Gitre og Tremmer
    faar Røst i de raabende Stemmer . . .
    i Kor i det kolde Kompleks.

Som et Hus, der er Helved og Himmel -
    og Hede og isnende koldt;
    thi i Marmor er Murene holdt -
Ufølsom for Kundernes Stimmel,
    hvor én er fortvivlet og svimmel -
    og føler, hvor Huset er koldt.

Som en Verden, en Verden af Kulde,
    af Travlhedens isnende Pragt -,
    hvis Væsen har Marmorets Magt . . .
Hvis Fade er bugnende fulde
    af Rigdom, en Rigdom af Kulde . . .
    klædt i en gylden Dragt. -

Som et Fængsel, et Fængsel, et Fængsel,
    hvor tusind Galejer træller,
    og tæller og tæller og tæller -,
og glemmer den skabende Længsel,
    i Fængsel, i Fængsel, i Fængsel -,
    Kapitalernes isnende Kælder.
</poetry>
</body>
</text>

<text id="boennelycke2023121107">
<head>
    <title>Børsen</title>
    <firstline>Mine Herrer paa Børsen, udspekulerede Spekulanter</firstline>
    <source pages="23-25"/>
    <quality>korrektur1,kilde,side</quality>
</head>
<body>
<poetry>
Mine Herrer paa Børsen, udspekulerede Spekulanter,
    Professionelle som Dilettanter -,
lyt til en Længmands latterligt højstemte Tale.
Men jeg er en Spiller, man regner med, mellem de gale -.
Derfor: Mit ord er en Taabes, men Taaben er vis i sin Tale.
Hans Tekst er en Spaadom, en kunstnerisk formet Kabale.

Mine Brødre i Feberen, i Timen, da Kurserne falder,
    under Rædsel og rædsomt Rabalder -,
lyt til en Sanger, der er klædt i sit Vers som en Spaamand:
Vogt dig, min Broder, du staar i en Storm som en Straamand -.
Trappen til Børsen er skraa, og er forfor et Skraaplan -.
Derfor, du Spiller, spot ikke Spillernes Spaamand!


I er fordømt til at ofres til Guldstrømmens Guder,
    hvad enten I hausser i Huder -,
og baisser i Banker, i »Gorm« eller »Gosch« og »Cikorie«.
Historisk har Børsen en sælsom og tragisk Historie . . .
Bedragere var det, der vandt den forjættede Glorie.
Guldet der strømmer i »Gosch« og i »Gorm« og »Cikorie«.

Bedragere er det, der kriges imod deres Fjender
    ved at dræbe de nærmeste Venner -.
Bedragere er det, der lovløst (thi hvor er vel Loven for dette?)
mesterligt metodisérer, maskérer en Trætte -,
og er sande Genier, Gud maa vide hvordan, til at gætte.
(Er der, du Daare, vel Love for dette - at gætte - -?)

I er viet til den Vekselerer, der samler paa Skalpe -.
    I maa rende som Hunde - for <i>Hvalpe</i> -.
I er dømt til at slide naadigt itu Eders Nerver.
Til at tromle den Vej, Eders Bødler bestrøer med Skærver . . .
I er Hæren, den hede, som Djævelen hemmeligt hverver -.

O, Sønner af Malstrømmen, udspekulerede Spekulanter,
    bedrog Eder Eders Garanter -?
Købte de dér, hvor I solgte -, hvor I selv vilde sælge?
Fik I, o Venner, ej Ret til at veje og vælge -?
Kun Ret til at se Eders Bødler og Svindlere svælge? -
Det er for sent, mine Herrer Fortabte, for sent til at <i>vælge</i>.
</poetry>
</body>
</text>

<text id="boennelycke2023121108">
<head>
    <title>Babelstaarnet</title>
    <firstline>Hver Kriger er en Slave, hvis Lemmer</firstline>
    <source pages="26-28"/>
    <quality>korrektur1,kilde,side</quality>
</head>
<body>
<poetry>
Hver Kriger er en Slave, hvis Lemmer
    er lagt i en Lænke af Jern.
Hver Kriger er en Kæmpe, der trækker
    en morderisk Mølle, en Kværn,
der knuser og knægter og dræber
og æder med hvæsende Kæber -
    Han gaar med sin Tugter i Trit,
    og glemmer det Liv, han har <i>lidt</i>.

Hver Kriger er en Træl for en Konge,
    der bygger et Babel af Smerte -.
Hver Kriger, der falder, gør Stenen,
    han bærer, til Krigerens Hjerte . . .
Hans Gang er en Gang som en Mølle.
O, Kriger, din Arm er en Kølle -,
    der knuste med Lethed dit Jern,
    din Konge, din Tugter, din Kværn!

Hver Kriger er et Barn, der er fanget,
    og træller i Kongens Sold.
Hans Gerning er ingen Gerning -,
    thi Kongens Gerning er gold . . .
Og Trællen gaar tro i sin Lænke.
Dér lærer den tavse at tænke . . .
    Dér strider den stille sig stærk -.
    Dér samler han Kraft til sit Værk . . .

Hver Kriger gaar tro imod Maalet,
    den Død, som er intet Maal . . .
Og Tugternes Piskeslag falder
    stundom som isnende Staal -.
Og Kongen, den blege, sterile,
véd kun, som Konger, at smile -,
    ængstes, naar Møllen gaar.
    Men hviler, naar Møllen <i>staar</i>.

Hvert Aar, som gaar hen, gør Taarnet
    større og svimlende stort -.
Det rejser sin Vælde mod Himlen,
    men Himlen er varslende sort -.
Babelet vokser og vokser.
Som Myrer er Slaver og Okser -.
    Og Kongen er angst for sit Værk.
    Thi Slaven har trællet sig stærk.

Hver Kriger er blevet en Kæmpe,
    der fylder sin Vogter med Skræk.
Han vover ej mere at piske
    og sige til Trællene: Træk -!
Hver Kriger er nu som en Tugter,
der fordrer retfærdige Frugter
    af Trældom ved Møllens Spil -.
    Han spørger, hvad Taarnet er til?

Men Kongen véd kun at svare:
    Det Taarn er jo ikke mit . . .
Thi Kongen har intet Ansvar
    for, hvad hans Folk har lidt -.
Men Babelstaarnet af Smerter,
er ikke af Sten, men af Hjerter -,
    der segned ved Møllens Spil.
    Og Taarnet er intet til.
</poetry>
</body>
</text>

<text id="boennelycke2023121109">
<head>
    <title>Gadefærdsel</title>
    <subtitle>i det mærkelige Efteraar 1918</subtitle>
    <firstline>O, Raadhuspladsen, Vimmelskaftet, Tivoli</firstline>
    <source pages="29-30"/>
    <quality>korrektur1,kilde,side</quality>
</head>
<body>
<poetry>
O, Raadhuspladsen, Vimmelskaftet, Tivoli,
I Steder, som blev aldrig stedt i Nød,
da <i>Strand</i> og <i>Oxford Street</i> og <i>Rue de Rivoli</i>
i Bomberegnen svæved mellem Liv og Død -.
I skulde, elskte Gader, altid drømme
i Danmarks Fred og favnes af dens Favn,
hvis Arme er saa søsterlige ømme -,
fordi den saa sin Lykke i sit Savn . . .

O, Østergade, dine Fodtrin summer
i denne Tid af <i>Tommys</i> Støvleslag -.
Saa fremmed plasker i Fontænens Kummer
det Vand, der ellers plasker om den danske Dag . . .
Det plaprer <i>Poilu</i>, fuld af <i>Poilu</i>-Dialekter.
Det taler taaget om <i>le Havre</i>'s Taagehavn.
Det spejler lange Støvlers Læderskaft og Hægter
der gemmer paa <i>Verdun</i> og <i>Marnes</i> Navn . . .

I lange Kapper, blaa som Skibes Panser
blander sig <i>Paris</i> med <i>Kjøbenhavn</i>,
de Sønner, som vi selv med Sang bekranser,
fordi de sov en Nat ved Dødens Favn . . .
De snor den glade, galliske Moustache,
de hilser til den raske Hat paa Sned,
der purpurrød, i Pulden en Plamache -,
ligner røde Hjerter paa Geled . . .

En snavset <i>Tommy</i> ved en <i>Tommys</i> Side,
med ægte Skidt fra Frankrigs Skyttegrave,
ses glade gennem Østergade glide -,
og aande Krudtduft over Danmarks Have . . .
Det er en Flok af fordums tavse Fanger,
hvis Hjerter hærgedes af Pigtraadshegn -.
Nu slumrer der i hver Soldat en Sanger . . .
thi Raadhusuret staar i <i>Towers</i> Tegn. -

O, blide Taageby, din Flise strømmer
skarlagenrødt af Nationaliteter -.
Sort, brunt og blaat dit Blik begærligt tømmer
til Synet af den danske Taxameter . . .
O, elskte By, din Brogethed iklæder
mit Hjerte med en Farve uden Navn . . .
saa Himlen i mig selv lyksaligt græder -,
fordi Alverden drømmer ved min Favn . . .
</poetry>
</body>
</text>

<text id="boennelycke2023121110">
<head>
    <title>Avisen</title>
    <firstline>Hvorfor, med Glæde, om et slet Papir</firstline>
    <source pages="31-33"/>
    <quality>korrektur1,kilde,side</quality>
</head>
<body>
<poetry>
    Hvorfor, med Glæde, om et slet Papir
hver Aften, Morgen, Dag din Haand maa gribe,
hvor Verden kæmper bag sit tremmede Visir -,
der stirrer fra en trykt og sværtet Stribe . . .?
    Hvorfor, med Glæde, lytter du dertil?
    Hvorfor, i Spejlet af det store Spil -
sér du, endskønt du mere <i>maa</i> end vil?

    Der er i Dag en straalende Skandale.
Læs, Læser, om en stor og ansét Mand,
hvis Navn med Hæder under Præstens Tale
blir nævnt til Ære for hans Land -.
    Han har til Morgen aabnet for Visiret,
    nedsteget af sin stejle, høje Hest
og som Forbryder smidt i en Arrest.

    Velkommen, skingrer trodsigt alle Fanger.
De hilser Staklen med énstemmigt Skrig.
Mens de bedragne, udenfor, forlanger
imod Bedrageren ført uforsonlig Krig.
    Det var den store Ærligheds Forlis.
    Læs, Læser, Læserinde og bliv vis -.
Hér svinger Skæbnen Sensationens Ris.

    At netop hele Verden hang i Laser,
og slængtes gennemhullet i det store Rum -,
som Offer for en Bunke fede Fraser,
<i>det</i> underholdt det store Publikum,
    der vil forsværge, at det elsker Krig,
    og skønt det, ved at leve, sér sig rig,
dog elsker og forlanger at sé <i>Lig</i> . . .

    »Det store, kendte Firma søger Laan«,
med tydelige Typer staar beskrevet.
I lange Aar har lykkeligt det levet.
I Dag udsættes det for alles Haan.
    Bestyrelsen, et Kæltringecomplot,
    forkynder kækt den nære Bankerot -,
og sér en Stimulans i Folkets Spot.

    En broget Billedrække gaar forbi.
Dér meldes dystert om en Række Døde -.
En sorgfuld Moder paa en enlig Sti
gaar mørk den Søn, hun elskede, i Møde . .
    En Dør er aabnet til et kvalfuldt Hjem.
    I tvende Linier gennem Taarers Em
gaar tyst et Genfærd af den døde frem . . .

    Dér klæder sig et frigjort Folk til Fest.
Dér vandrer Verdens <i>Kejser</i> i Arrest,
en ældet Mand, der giver'al sin Magt
med Glæde fra sig, og sit Scepters Pragt . . .
    En Verden, medens Verdnerne forgaar,
    af en Avis blandt Ævlet genopstaar,
    og gør historisk Dagen til et Aar . . .

    Hvorfor, med Glæde, om et slet Papir
hver Aften, Morgen, Dag din Haand maa gribe,
hvor Verden kæmper bag sit tremmede Visir -
og stirrer mod dig fra en sværtet Stribe . . .?
    Din Glæde er en Glans af Verdensglansen!
    Din Glæde har et Stænk af Stimulansen -
naar gladest du er hvirvlet med i Dansen -.
</poetry>
</body>
</text>

<text id="boennelycke2023121111">
<head>
    <title>Flasken</title>
    <firstline>Den blev formet engang af en Mager</firstline>
    <source pages="34-35"/>
    <quality>korrektur1,kilde,side</quality>
</head>
<body>
<poetry>
Den blev formet engang af en Mager,
    af Vædskernes vandgrønne Dynd.
    Den syntes saa spinkel og tynd -.
Men saa blev den lagt paa et Lager,
og fyldt blev den frodig og fager -,
    og tyk, hvor den før var saa tynd.

Forsiret med Aarstal og Typer,
    paaklistret en køn Etiket,
    blev den baaret og lagt paa et Bræt
I Kælderen gik der en Kyper
noterende Aarstal og Typer.
    Han lindede Propperne let.

Han smaskede stille, og smagte,
    og kyssed dens kyske Mund -,
    en stor og jomfruelig Stund . . .
Hvem vilde han tømme og tragte -?
    O, Flaskerne laa saa forsagte -
    og vakte af aarelangt Blund.

Dér laa den saa tyst paa sin Hylde.
    Ved Siden af laa der en Dunk.
    Den mindede lidt om en Munk
Den Kyper, som kendte dens Fylde,
begyndte at tømme og tylle -,
    og drak, den fordrukne Hallunk.

Paa éngang blev Flasken løftet
    o, op til den straalende Dag.
    Den vakte Beundring, Behag.
Og saa blev den dødsdømte drøftet
og højt blev den lovet og løftet
    og tømt i et éneste Drag!
</poetry>
</body>
</text>

<text id="boennelycke2023121112">
<head>
    <title>Ordet</title>
    <firstline>Jeg søger det skinnende Guld, der bor</firstline>
    <source pages="36-38"/>
    <quality>korrektur1,kilde,side</quality>
</head>
<body>
<poetry>
Jeg søger det skinnende Guld, der bor
som Skønhed et Sted i det skabende Ord -.
Det Ord er mit Stof, er en Magers Metal.
Og mit Hus er en Esse, en osende Hal.

Jeg hamrer paa Teksten og smeder den til -,
et Smykke, der spejler det evige Spil -.
Jeg dykker min Ring i det magiske Vand -.
Dér henter den Glansen af Stjernernes Land.

Jeg skiller Vokalerne ud af mit Ord.
Jeg lægger som Stene dem bort paa mit Bord . . .
Jeg kalder hver Lyd for en lys Diamant -,
der gemmer sin Klang i en sløv Konsonant.

Jeg lægger de rensede Stene paa Rad.
De blinker endnu af det ætsende Bad -.
Tilbage af Kapslernes døvende Gem
er kun en kvælende, ætsende Em -.

Jeg kaster mit Ord i en røgfyldt Retort,
og skiller hver skæmmende Bilyd bort -.
Jeg henter af Diglen en skinnende Sten,
en klangfuld Vokal, der er skærende rén.

Jeg gnider og pudser den plettede Lyre,
og lutrer min Sang med en sydende Syre -.
Jeg udskiller Strengenes blanke Metal.
Da lyser der Guld i min sodede Hal.

Jeg vil, at mit Ord er en Sten i min Haand,
et levende Stof, der er Glimt af min Aand -,
den hvide Juvél i hvis evige Spil
er tvunget en levende Drøm, der er <i>til</i> . . .

Jeg høsted af Tossers tilfældige Tale:
For Mestren er Ordet et Materiale!
Jeg lærte at drømme den Drøm, som jeg <i>vil</i> -
Jeg indsaa, at Ordet <i>organisk</i> var til.

Thi jeg er en trodsig og slavisk Artist,
der sér paa sin Kunst som en ung Alkymist -
der ætser og skærer det levende Ord,
og løsner dets Guld af den klæbende Jord -.

Jeg holder min sydende Kolbe i Kog.
Jeg sænker mit Ord i den dykkende Krog -.
Jeg søger min Viden i Vand og i Ild.
Min Viden er vældig og evig og vild!

Jeg vaager ved Diglen og drømmer mig hed
Jeg synes jeg sænkes i Vædskerne ned -,
og føler det brændende Guld i mit Blod -,
og sér det: i <i>Ilden</i> har Sangen sin Rod . . .

Dér henter jeg Stenen, det funklende Ord,
Vokalen i alle Vokalernes Kor -.
Den ejer en knivagtig skærende Klang -.
Men det er min <i>Sjæl</i>, der blev <i>rén</i> i min Sang . . .
</poetry>
</body>
</text>

<text id="boennelycke2023121113">
<head>
    <title>Havet</title>
    <firstline>I Nat skal Lanterner</firstline>
    <source pages="39-40"/>
    <quality>korrektur1,kilde,side</quality>
</head>
<body>
<poetry>
        I Nat skal Lanterner
        og skinnende Lamper,
du skurede Skib, og du lastede Damper,
        faa Skinnet af lysende Stjerner -,
der viser dig Vej gennem Havenes Ørke,
i Bølgernes Djungle, i maanehvidt Mørke.

        I Nat skal der hvile,
        I spejdende Master,
I stængede Luger, I stuvede Laster,
        et Pust som af tusinde Mile -
dérude fra øde og sukkende Søer,
der synger om Dødens usynlige Øer . . .

        Hvad Havet dog ejer
        af evige Farver
de drømmende Moler i Mørkningen arver -
        De sænkes om kølige Kajer.
Det blæsende Blaa af det bidende Salt.
Det Lys, der som Faner om Havene faldt.

        I Nat skal I slynge
        de lænkende Trosser
og føle Forløsning, naar Skruerne fosser -,
        naar Skuden begynder at gynge.
Da slipper I ind i Jer Længsels Land,
du hjemløse Skib, og du hjemløse Mand.

        I Nat skal I møde
        Alverden derude -
som Maanen, der spøgelsesér i en Rude -.
        <i>Da</i> lever de drivende Døde . . .
Men staar der en Stjerne højt over din Mast,
da holder en højere Verden dig fast . . .
</poetry>
</body>
</text>

</content>
</section> <!-- Buer og Staal -->

<section>
<head>
    <title>Københavnersonetter</title>
</head>
<content>

<text id="boennelycke2023121114">
<head>
    <title>Løvstræde</title>
    <firstline>O, du massive Centrum for Trafiken</firstline>
    <source pages="43"/>
    <keywords>sonnet</keywords>
    <quality>korrektur1,kilde,side</quality>
</head>
<body>
<poetry>
O, du massive Centrum for Trafiken.
Det internationale Telegrafkontor,
hvor ved en Bagatel af et elektrisk Bord
de travle Nøglers vildt nervøse Dikken

udslynger vor Tids Lovsang til Tekniken
imod de snævre Gaders tungt kompakte Kor,
imod en staal- og jernregeret Jord -,
hvor alle Røster taler fra Rubrikken . . .

O, alt er samlet i det gamle Stræde.
Moderne Postbureau og Telegrafstation,
hvor panisk Travlhed taler i en Telefon

og Menneskene er en Million . . .
Hér er en Malstrøms Skønhed hedt tilstede!
O, sære Liv, hvis Fest er uden Glæde . . .
</poetry>
</body>
</text>

<text id="boennelycke2023121115">
<head>
    <title>Frostnat</title>
    <firstline>O, Nat, naar dine Stjerner stærkest lyser</firstline>
    <source pages="44"/>
    <keywords>sonnet</keywords>
    <quality>korrektur1,kilde,side</quality>
</head>
<body>
<poetry>
O, Nat, naar dine Stjerner stærkest lyser
og Luftens Knive skærer Byens Silhuet -,
hvad er din Skønhed da, for den der gaar og fryser
og træder i den tavse By sig træt?

Hvis Øjne rummer Underverdners Kvaler
og dog en ydmyg Skabnings aldrig dræbte Tro
paa den, o den, hvis dybe Naade daler
som Lys fra Nattens hvide Stjernebro.

O, Natteliv, o, Fængselsgaard, du onde Drøm,
der taler stum i Lysets hvide Strøm . . .
svar den, der armodssyg gaar om og sørger,

svar den, hvis Læbes bitre Løndom spørger,
om han, der skabte Livets Helvedsdrøm,
den gode Gud i Nat er god og øm?
</poetry>
</body>
</text>

<text id="boennelycke2023121116">
<head>
    <title>Vinter ved Kirken</title>
    <firstline>Der bamler Klokker i en gammel Kirke.</firstline>
    <source pages="45"/>
    <keywords>sonnet</keywords>
    <quality>korrektur1,kilde,side</quality>
</head>
<body>
<poetry>
Der bamler Klokker i en gammel Kirke.
Hør, Trinitatis kalder koldt paa Hellig Geist.
Nu er Guds Naade og den varme Sommer rejst.
Frostblæsten stryger barsk om nøgne Birke.

Vi Klokker vil i irret Gudsfrygt virke
forenede, forenede, o Hellig Geist,
at Flaget i Guds Rige bliver hejst -.
Thi respektere man mig gamle Kirke!

Saa taler Kirken i den barske Blæst:
Kom til, Børnlille, vær Guds Riges Gæst.
Gud Faders Ord er Hjertets sande Fest. -

Sáa taler den, mens alle Malme banker.
Dens Klokketaarn er fuld af Fadertanker.
Den ligner selv en rigtig gammel Præst . . .
</poetry>
</body>
</text>

<text id="boennelycke2023121117">
<head>
    <title>Amagertorv</title>
    <firstline>DU florentinske Plet i Byens Hjerte</firstline>
    <source pages="46"/>
    <keywords>sonnet</keywords>
    <quality>korrektur1,kilde,side</quality>
</head>
<body>
<poetry>
Du florentinske Plet i Byens Hjerte,
Amagertorv! Min Absalon! Min Højbroplads!
Sé, Roser smykker dine Vognes Stjerte -.
Sé, blomstrende hver Bod blev et Palads . . .

I sydlandsk Brogethed dit Flor mig lærte
ej mér at længes efter Roms og Genuas
berømte Torve, som engang besnærte
mig Digterpage som min Drøms Parnas -.

Hil, Absalon, og hil dig, du Madamme,
som troner i en hektisk Blomsterramme -,
du gør Veronas Roser rent til Skamme -.

Du strutter sundt med alle Former stramme.
Du synes mig som selve Byens Amme . . .
Pæonrød! Hil, Amagertorvmadamme!
</poetry>
</body>
</text>

<text id="boennelycke2023121118">
<head>
    <title>Østre Anlæg</title>
    <firstline>K. F. U. M. Kompleks. En sort Kaserne.</firstline>
    <source pages="47"/>
    <keywords>sonnet</keywords>
    <quality>korrektur1,kilde,side</quality>
</head>
<body>
<poetry>
K. F. U. M. Kompleks. En sort Kaserne.
Støj. Sporvognsklokker! Larm af Tunneltog.
En underjordisk Torden i det fjerne -.
Hvad drømmer denne grønne, skønne Krog . . .?

hvis stille Sø har spejlet Aftnens Stjerne,
og spejdet i dens Skær som i et Sprog,
og skumringslæst sin Skæbne i det fjerne -,
og bitter blevet mørk og mere klog?

Engang vil dette skjulte Tramp af Toge
genlyde dybt i Havens dunkle Kroge -,
og skælve gennem Havens Fuglefløjt . . .

Thi Parkens Sø skal piøjes med et Sprøjt!
brutalt af Tunneller til travle Toge,
til Dampens skønne Larm og Toges Fløjt.
</poetry>
</body>
</text>

<text id="boennelycke2023121119">
<head>
    <title>I Frederiksberg Have</title>
    <firstline>I Havens Dunkelhed træd ind, Veninde</firstline>
    <source pages="48"/>
    <keywords>sonnet</keywords>
    <quality>korrektur1,kilde,side</quality>
</head>
<body>
<poetry>
I Havens Dunkelhed træd ind, Veninde,
og følg med mig trygt til Cythéres Ø.
Den vil du dybt i Haven ensom finde,
og føle Larmen i dit Hjerte dø . . .

Thi al din Angst, o barnlige Veninde,
som spejles i dit Øjes vilde Sø,
skal sænkes i dig selv i saligt Blinde -,
i Kyssets Sødme paa Cythéres Ø . . .

Da elsker siden jeg dit Hjertes Ro
og lytter til et Trin i Havens Gange,
og kalder denne Lyd for Lyd af Sange . . .

Da lytter jeg til Trin paa Havens Brod
og føler Dybet i dit Hjertes Ro -.
Og ingen Lyd gør Barnet hos mig bange . . .
</poetry>
</body>
</text>

<text id="boennelycke2023121120">
<head>
    <title>Snefog</title>
    <firstline>Til dig, o hvide Sne, som festligt slynger</firstline>
    <source pages="49"/>
    <keywords>sonnet</keywords>
    <quality>korrektur1,kilde,side</quality>
</head>
<body>
<poetry>
Til dig, o hvide Sne, som festligt slynger
i hvide Flager dine Arme om min By,
og sænker Vintrens Skønhed i en Sky -,
jeg saligt selv i nyskabt Glæde synger:

Hvor dine Faners hvide Fest forynger!
Hvor denne Hvirvelstorm imod min By
gør Styrken i vor Glæde stedse ny -.
O, det er Dybet i de hvide Dynger . . .

Du favner stundom en forkommen Mand.
Du lyser op, ak i hans Hjertes Land -,
og tænder bankende en Glædes Brand.

Du svøber Faner om en gammel Drosche,
begraver den forkomne Mands Galosche . . .
Men Lykken lever i dit hvide Land!
</poetry>
</body>
</text>

<text id="boennelycke2023121121">
<head>
    <title>Havnen</title>
    <firstline>JEG elsker Slæberbaades Varskoskinger</firstline>
    <source pages="50"/>
    <keywords>sonnet</keywords>
    <quality>korrektur1,kilde,side</quality>
</head>
<body>
<poetry>
Jeg elsker Slæberbaades Varskoskinger,
det hæse Fløjt ved Verdensstadens Kajer,
hvor fjerne Landes Standard sælsomt vajer
og Fantasien synes at faa Vinger . . .

Jeg elsker denne Duft, som Havet bringer
af Kyster og eksotisk skønne Kajer,
o, som mit Hjerte synes, at det ejer . . .
men aldrig mig til hine Lande bringer.

Kulkranens Jernnet, Skibes brede Bove
beruser mig og flettes i min Sang,
der klingrer haard af Jernets skingre Klang -.

Men Vindens Suk i Mastetoppens Tove
formilder den, med Drøm om fjerne Skove -.
O, bring mig bort, I Skibes skønne Bove!
</poetry>
</body>
</text>

<text id="boennelycke2023121122">
<head>
    <title>Buelampen</title>
    <firstline>Hør, dette kolde Kultraadslys fortæller</firstline>
    <source pages="51"/>
    <keywords>sonnet</keywords>
    <quality>korrektur1,kilde,side</quality>
</head>
<body>
<poetry>
Hør, dette kolde Kultraadslys fortæller:
Min hvide Blænden fylder Nattens Kælder
med Underverdens Skin, som Mørket skabte.
Mit Lys, som ruger, røber de fortabte -.

Hetærerne og deres Nattefælder,
Alfonserne, for hvem de trætte træller -.
Det stumme Ansigtsskrig, som Skøgen skabte,
Fordærvets Raab om Hjælp fra de fortabte.

Jeg skærer Lyset i din Marmorhud,
du Skøge, som en Underverdens Gud
har fæstet til en evigt, bandlyst Brud -.

Jeg skærer Nattens Liv med mine Knive,
der blinker koldt for blodigt at beskrive
et natligt Tog af Lig, der er i Live . . .
</poetry>
</body>
</text>

<text id="boennelycke2023121123">
<head>
    <title>Kaffepolonæsen</title>
    <firstline>En vildt forkommen Pilgrimsskare kom</firstline>
    <source pages="52"/>
    <keywords>sonnet</keywords>
    <quality>korrektur1,kilde,side</quality>
</head>
<body>
<poetry>
En vildt forkommen Pilgrimsskare kom
til Hungertemplets hvide Helligdom -.
Dér standsed den og bad dets Vogter skaffe,
om kommunal, dog en Kop <i>ægte</i> Kaffe.

En skræmt og ydmyg Skare trygled om
lidt Varme til den mér end valne Vom -.
De sultne Blikke blinke saaes og blaffe
mod Templet for at sé en Røg af Kaffe -.

Som himmelsk Offeros til Dyrtidsguder
en festlig Glæde, selv om folkelig, bebuder,
den søde Em saaes dugge alle Ruder -

i Øjnene - hos dem, der vented paa
hvad de i Sulten, ak, som Syner saa . . .
thi der var kun et <i>Surrogat</i> at faa -.
</poetry>
</body>
</text>

<text id="boennelycke2023121124">
<head>
    <title>Friluftteatret</title>
    <firstline>Man ringed med en gammel Mesters Klokker</firstline>
    <source pages="53"/>
    <keywords>sonnet</keywords>
    <quality>korrektur1,kilde,side</quality>
</head>
<body>
<poetry>
Man ringed med en gammel Mesters Klokker,
anlagde Traditionens pudrede Parykker,
og gravitetisk med Alongelokker
man spankulered om i moliéreske Stykker.

Man saa Dandin gaa om i Hosesokker,
Man tænkte: Hér gaar Traditionen vist paa Krykker -;
thi midt i Akten klang der Sporvognsklokker . . .
Den Lyd slog Monologen helt i Stykker.

O, havde nogen iblandt Publikum blot vovet
at kalde denne Mester for et Sludrehoved -,
som slap Kritik i Afmagt sløvt har lovet -,

kaldt Traditionen for forældet Tidsfordriv,
der sminket, vildt gebærder sig, men mangler <i>Liv!</i> . . .
O, <i>danse macabre</i> om vort Rigsarkiv!
</poetry>
</body>
</text>

<text id="boennelycke2023121125">
<head>
    <title>Ved Orlogsværftet</title>
    <firstline>For Blæsten vandrer blidt en Bølgestime</firstline>
    <source pages="54"/>
    <keywords>sonnet</keywords>
    <quality>korrektur1,kilde,side</quality>
</head>
<body>
<poetry>
For Blæsten vandrer blidt en Bølgestime
mod Værftets Bolværk og den gamle Hovedvagt.
Et Kongeriges gamle Klokke høres kime . . .
men Klangen er saa sagte og forsagt -.

Hér raader rundt omkring en ny Regime.
Vi martres af moderne Tiders Magt.
Hvem er bekymret mere for det maritime?
Afmægtig klynker Klokken i Foragt:

Der er for ringe Folkestemning for vor Flaade!
Eskadren staar paa Land! Som Skrog af Baade,
der ikke taaler mér at blive vaade - -.

Som Arsenaler for Antikviteter,
der kun besynges af de platteste Poeter,
der nærer Rædsel for <i>Realiteter</i>.
</poetry>
</body>
</text>

<text id="boennelycke2023121126">
<head>
    <title>Isblomster</title>
    <firstline>Har Kuldens Læber aandet Livets Isnen</firstline>
    <source pages="55"/>
    <keywords>sonnet</keywords>
    <quality>korrektur1,kilde,side</quality>
</head>
<body>
<poetry>
Har Kuldens Læber aandet Livets Isnen
og stivnet Drømmen i dit Hjerte til en Have -,
og gjort dig viljeløs ufølsom for din Visnen . . .
og rakt dig, Fattige, en iskold Blomstergave . . . ?

Har du forfrosset følt en grufuld Gisnen,
at Døden er en saadan labyrintisk Have -,
der iskold vokser i dit Hjertes Visnen . . .
og skal dig selv i Bjerges Is begrave . . . ?

Har du følt Duften af en dødelig Buket,
hvis kolde Blomsters krydrede Krystaller
uhyggelig har fyldt dit Hjertes Haller -,

og skabt en Krypt, hvor ingen Taare falder -,
en Have, som fantastisk vild og tæt
har gjort dit Hjerte, o, som aldrig - træt?
</poetry>
</body>
</text>

<text id="boennelycke2023121127">
<head>
    <title>Kammesjuken</title>
    <firstline>Du, Valde, har 're alder prøft de' før</firstline>
    <source pages="56"/>
    <keywords>sonnet</keywords>
    <quality>korrektur1,kilde,side</quality>
</head>
<body>
<poetry>
Du, Valde, har ’re alder prøft de’ før,
hvodden a de’ æ, naar a man dør -,
ka’ ’re tro, a vi ska prøue de’ i Nat.
Du ka tro me, Valde, naar je sier de’ at

je’ ekke tror, forstaar ’re, de’ gaar glat -,
som a leve, aa a leve a sla’ Plat -.
Vaarhære, han har ge’en me Homør.
<i>De'</i> ve je ha mæ me, naar je’ dør . . .

Du, Valde, je æ kold aa stiv i mine Ben,
Er ’re dig, Kamrat, a der gier en lille én -.
Ta aa rajs der fra den haarde, kolde Sten.

Ka’ ’re ekke? Hva? Je søns de’ lø—j,
som du sae, a du sijer aa æ dø—j . . .
sae ’re, Valde, hva’ - hva’ de' betø—j . . .?
</poetry>
</body>
</text>

<text id="boennelycke2023121128">
<head>
    <title>Brolæggere</title>
    <firstline>O, pragtfuld, Proletar, din Næves Tag!</firstline>
    <source pages="57"/>
    <keywords>sonnet</keywords>
    <quality>korrektur1,kilde,side</quality>
</head>
<body>
<poetry>
O, pragtfuld, Proletar, din Næves Tag!
Den Arm, som løftet til et drøjt, atletisk Slag
er som en Drøm af Linjers nøgne Kraft og Liv,
der gør en Digters Værktøj til en Dolk, en Kniv . . .

der skræller Lyden af en Sten i Lag - -,
og ætser i en rytmisk Drøm den grelle Dag -.
Den føres af en Haand, der sælsom og naiv
holder i sig selv en trodsig Sum af Liv . . .

O, denne raa og nøgne Muskelpragt!
Den er en blottet, sund, barbarisk Magt,
der blodkarsynger ved hvert Hammerslag

saa selv en Sten maa skrige med et Brag -.
En skinger Hymne til den stærke Dag . . .
O, Proletar, din podex-skønne Pragt!
</poetry>
</body>
</text>

<text id="boennelycke2023121129">
<head>
    <title>Folkekoncert</title>
    <firstline>Dette Valdhorn er en Skorsten fuld af Træk!</firstline>
    <source pages="58"/>
    <keywords>sonnet,drachmann</keywords>
    <quality>korrektur1,kilde,side</quality>
</head>
<body>
<poetry>
Dette Valdhorn er en Skorsten fuld af Træk!
Sé, Hornisten blæser Bælg, og blæser væk!
saa hans Hoved er som Stormen i en Sæk . . .
Bare ikke Bælgens Kindskind blæser læk -.

Rummet ryster i en rytmisk Dissonans!
Folk vil drømme, Folk vil daares, Folk vil Dans -,
og citere deres Drachmanns »Pér og Hans« -,
til det gnistrer i de glade Øjnes Glans . . .

Dirigenten - han er mægtig populær!
Pandekrøllen har Kaféens Kunder kær.
»Nikkelajsen - hvem er det, der kommer dér,« -

toner rytmisk fuld af Tempo og Teknik.
Det er ikke store Mestres Moll-Musik . . .
Det er »Messingsuppens« morderiske »Vrik«! -
</poetry>
</body>
</text>

<text id="boennelycke2023121130">
<head>
    <title>Vælgermøde</title>
    <firstline>En socialistisk Teori fortolket i en Tale</firstline>
    <source pages="59"/>
    <keywords>sonnet</keywords>
    <quality>korrektur1,kilde,side</quality>
</head>
<body>
<poetry>
En socialistisk Teori fortolket i en Tale,
der oratorisk røber Anlæg for Rutine -,
men politisk Forræderi mod Radicale,
og æstetisk burde volde Folket Pine.

O, det summer gennem alle Lørups Sale.
Nogle Kvinder debatterer ved at hvine -.
Skraal og Skældsord er som Sang for Syndicale -
Men <i>jeg</i> mærker mig den vrede Talers Mine . . .

Naar han tier, er han vred paa Publikummet.
Min Person har jeg forsimplet og fordummet -.
Hør, den spotske Latter skærer gennem Rummet:

Du er Tjener for en Sværm, der vil Spektakel,
og din Haand er kun en Haand, og, ingen Fakkel -,
og vi prygler dig ved Lejlighed, din Stakkel!
</poetry>
</body>
</text>

<text id="boennelycke2023121131">
<head>
    <title>Siloen</title>
    <firstline>Den store Silo sover som med Lande</firstline>
    <source pages="60"/>
    <keywords>sonnet</keywords>
    <quality>korrektur1,kilde,side</quality>
</head>
<body>
<poetry>
Den store Silo sover som med Lande
dybt i sin Favn; thi over Loft og Lagre
dér samles Korn fra alle Verdens Agre -,
dér strømmer Duft fra alle drømte Strande.

O, sære Hus, som ingen Sjæle huser -,
hvor ingen glade Hænder barnligt bygger,
hvor skumringstyst kun færdes Tog af Skygger
af Verdenskajer, der konkyljesuser -.

Du Slot, som rummer Verdenssmertens graa Mystik
i dine Rum, i dine Ruders sfinkse Blik -.
I dine Sale sukker Verdnernes Musik . . .

O, dunkle Stuer, paa hvis Gulv et Land er lagt,
som sælsomt staar med alle Landene i Pagt -,
o, gaar du mod mig med et Genfærds Magt . . .?
</poetry>
</body>
</text>

<text id="boennelycke2023121132">
<head>
    <title>Maskinhallen</title>
    <firstline>Som Elefanters dumpe Trællegang i Templer</firstline>
    <source pages="61"/>
    <keywords>sonnet</keywords>
    <quality>korrektur1,kilde,side</quality>
</head>
<body>
<poetry>
Som Elefanters dumpe Trællegang i Templer
opslider nøjsom Svinghjulsdyrets tro Gigant
sig i sin Drivrems Seletøj for Slag og Stempler -,
imedens Vogterne af vor Tids Elefant,

og Hallens susende Excentrik, er Exempler
paa en Matérie, der let og elegant
er brat trængt ind i Traditionens gamle Templer,
hvor en Maskine blev den nye Magt, der vandt . . .

Sé, Altret blev en Manometertavle . . .
imedens Orglet blev til Hjulets dumpe Gang -,
og Hostien blev en Regulatorkugles travle

Hvirvlen om sig selv med sagte Sang . . .
Af Templet blev bevaret Gulvets Tavle,
der sitrer af Gigantens dumpe Gang.
</poetry>
</body>
</text>

<text id="boennelycke2023121133">
<head>
    <title>Flydedokken</title>
    <firstline>Hér staar den store Damper højt paa Stabel</firstline>
    <source pages="62"/>
    <keywords>sonnet</keywords>
    <quality>korrektur1,kilde,side</quality>
</head>
<body>
<poetry>
Hér staar den store Damper højt paa Stabel,
hvor Larmen bygger over Kaj og Kraner
saa højt som intet lydhørt Øre aner -
i Luften sit usynligt skønne Babel!

Sé, pragtfuldt tegner Skibet sin Parabel,
og Rytmens ædle Linjer sine Baner
foréner Jern og Lyd til en moderne Fabel -,
der dybt fortæller om de store Oceaner . . .

Usynligt blomstrer Larmens stærke Liljer -.
Usynligt Lydens Vildnis af de store Viljer . .
der borer, nitter, fræser, hamrer, hejser

til Kæmpebaaden fuld af Kækhed knejser,
og atter kysser Bølgerne - og rejser
og træder Dansen over Havets Tiljer. -
</poetry>
</body>
</text>

<text id="boennelycke2023121134">
<head>
    <title>Aëroplanet</title>
    <firstline>Inkarnationen af Aarhundreds Erobreraand</firstline>
    <source pages="63"/>
    <keywords>sonnet</keywords>
    <quality>korrektur1,kilde,side</quality>
</head>
<body>
<poetry>
Inkarnationen af Aarhundreds Erobreraand,
en dristig Drøm, mirakuløst realiseret,
og styret af en ung, heroisk Haand -.
Et Firmament af Flyvere regeret!

Saa spinkel som en rytmisk svunget Spaan
Propellen med sin Røst har intoneret
en Ouverture i en vild og krigersk Aand -,
og under Krigens Spil i Raseri roteret . . .

Men løftet Aanden til et større Syn,
der i Forsoning favner Bjerge, Byer,
dumdristigt underlagt sig alle Skyer -,

og dermed alle Tordenvejr og Lyn . . .
og trængt sig frem til nye Tiders Bryn -,
et luftblaat Land, som Jordens Folk fornyer.
</poetry>
</body>
</text>

<text id="boennelycke2023121135">
<head>
    <title>Lokomotivet</title>
    <firstline>Som en Skulptur af Jern, der illustrérer</firstline>
    <source pages="64"/>
    <keywords>sonnet</keywords>
    <quality>korrektur1,kilde,side</quality>
</head>
<body>
<poetry>
Som en Skulptur af Jern, der illustrérer
den Drøm, en Staalets Kunstner komponerer,
og lægger som et Bjærg af Kraft i Tøjler.
Han smeder til et Ridt sin Jernhests Bøjler -.

I fabelagtig Frygtløshed forcerer
han Kedeltrykket indtil 16 Atmospherer -,
til Dyret aander Damp og Ild i Søjler -,
og jager tabt Tid ind med slappe Tøjler -.

O, dette skønne, dødelige Ridt.
O, disse Skaberviljer, der har drømt og stridt -,
og bragt den vide Verden vanvidsvidt . . .

Saa læs dit Værk da dér paa Vandstandsglasset,
George Stephenson, du sover paa Parnasset -.
Din Verden skælver dér paa Vandstandsglasset. -
</poetry>
</body>
</text>

<text id="boennelycke2023121136">
<head>
    <title>Søndag i Nyboder</title>
    <firstline>De gamle Folk gaar hen ad gamle Gader</firstline>
    <source pages="65"/>
    <keywords>sonnet</keywords>
    <quality>korrektur1,kilde,side</quality>
</head>
<body>
<poetry>
De gamle Folk gaar hen ad gamle Gader,
hvor gennem Larmløsheden gamle Tider gaar -.
Som Aasyn er de ældede Facader -,
hvis Ruders Øjne fuld af stille Taarer staar . . .

De gamle Folk gaar hen ad gamle Veje.
I Larmløsheden synes ingen Tider mér -.
Men naar et Hjerte træt forstener i sit Leje,
er det som om disse Øjne <i>sér</i> . . .

Gensynssér de store, tavse Stunder,
da, som Sol i Rudens Rosenbjerg gik under
den, der nu bag alle Bjerge blunder . . .

Den, der sover dybt i <i>Tiden</i>, Altings Moder -,
den, der sejler paa usynligt nære Floder . . .
som i Suset svøber sig om dig, Nyboder.
</poetry>
</body>
</text>

</content>
</section> <!-- Københavnersonetter -->

<section>
<head>
    <title>Kærlighedssonetter</title>
</head>
<content>

<text id="boennelycke2023121137">
<head>
    <title>Din Ungdom</title>
    <firstline>O, Herskerinde, du som i din Dronningtale</firstline>
    <source pages="69"/>
    <keywords>sonnet</keywords>
    <quality>korrektur1,kilde,side</quality>
</head>
<body>
<poetry>
O, Herskerinde, du som i din Dronningtale
ej kender til din egen Jomfrurøsts regale
Klang, som for min Sjæl betyder at befale -.
Sé, jeg er Træl for denne Dronningtale.

Din Stemmes skønne Lov, som ung, helt modermyndig,
paa denne Kærlighed, mer end jeg selv, er kyndig -,
den kalder, evneløs, jeg Drømmer yndig -,
og gør din Ungdom mere modermyndig. -

Det er mig som et Ord af dine Læber,
hvori dit Hjertes stolte Tanke strømmer,
paa éngang, skæbnesvanger, skærmer om en Drømmer -;

thi dette Ord, der dufter vildt og dræber -,
beskytter med dets Barndom mine Savn
hvergang det, naadigt, nævner ømt mit Navn . . .
</poetry>
</body>
</text>

<text id="boennelycke2023121138">
<head>
    <title>Stjernerne</title>
    <firstline>Saa nøgternt dine Øjne lyser mig i Møde</firstline>
    <source pages="70"/>
    <keywords>sonnet</keywords>
    <quality>korrektur1,kilde,side</quality>
</head>
<body>
<poetry>
Saa nøgternt dine Øjne lyser mig i Møde,
O som var dit Blik et Land, der maanelyst
i al dets Skønhed ikke kendte til et Øde -,
og ej en Klarhed, som er klarest kold og tyst.

I dette Lys er al mit Hjertes Taarevarme
bestemt til frysende at føle Stjernen nær,
og hviske o, at der er koldt i dine Arme -,
der stille aabner for en øde Stjernehær . . .

Thi naar jeg sér dem uanfægtet tindre,
de Stjerneøjne, isner al mit Indre -.

Jeg hvisker: Elskte, kan mig intet værge
mod denne Tanke, at dit Øje stundom sér
ud over al min Kærlighed mod andre Bjerge -,
hvor Øjet ikke græder, ikke lér . . . ?
</poetry>
</body>
</text>

<text id="boennelycke2023121139">
<head>
    <title>Et Kys</title>
    <firstline>I Nat i Drømme syntes jeg nu var opnaaet</firstline>
    <source pages="71"/>
    <keywords>sonnet</keywords>
    <quality>korrektur1,kilde,side</quality>
</head>
<body>
<poetry>
I Nat i Drømme syntes jeg nu var opnaaet
den Fred for en forelsket Lykkes Fredløshed.
Ved Morgentide har jeg fuld af Angst forstaaet,
at al min Vaagen over dig maa blive ved -.

Jeg er uværdig for dit Vidnesbyrd om Glæden,
hvormed, jeg tror, du møder i et Kys min Mund.
Min Grublen over dig er denne stumme Græden -
der gør et Kys til en forstemt, vémodig Stund.

Min Læbes Ild og Kyssets iltre Spørgen,
der gør min Ømhed stundom stejl og sammenbidt,
den er, forstenet, kun som Summen af min Sørgen
en hed Essens af Tvivl mit Sind har lidt . . .

Thi Glæden i dit Kys har gjort min Glæde gal.
Jeg kysser, saadan synes jeg, en Mund af Kval . . .
</poetry>
</body>
</text>

<text id="boennelycke2023121140">
<head>
    <title>Guddommen</title>
    <firstline>Med mit Ansigt løftet mod din Skikkelses Aabenbaring</firstline>
    <source pages="72"/>
    <keywords>sonnet</keywords>
    <quality>korrektur1,kilde,side</quality>
</head>
<body>
<poetry>
Med mit Ansigt løftet mod din Skikkelses Aabenbaring
af et Lys, der er mér levende, end jeg selv kan forstaa,
vil jeg lytte til din Stemme, som, skønt den strømmer af Forklaring -,
taler gaadefuldt om noget, der aldrig skal forgaa.

Som et Budskab fra en Himmel, hvor du ikke selv er inde -,
men hvis Lys dig belyser, og hvis Lyd er din Stemme -.
Som et Land jeg forklaret af din Kærlighed skal finde
og føle i en forløsende Jubel mig hjemme.

Omgivet af det løftende Lys som af en Kappe -,
vil jeg staa som ved Foden af det eviges Trappe . . .
vil jeg tro jeg betræder en straalende Stige -,

at jeg dødelige ser et udødeligt Rige . . .
hvor, i Lyset og i Lyden af din Stemme engang
vi forenet kun er Lys og er lysende Sang, -
</poetry>
</body>
</text>

<text id="boennelycke2023121141">
<head>
    <title>Et Billede</title>
    <firstline>Som et Tempel fuld af Tavshed er min Sjæl</firstline>
    <source pages="73"/>
    <keywords>sonnet</keywords>
    <quality>korrektur1,kilde,side</quality>
</head>
<body>
<poetry>
Som et Tempel fuld af Tavshed er min Sjæl,
oprejst for dig, Gudinde, som i Templet gaar,
hvis Billed straalende blandt tavse Søjler staar
med Kapitælerne fordunklet af dit Haar . . .

Som en Søjle med en simpel Kapitæl,
sé, staar jeg selv og støtter Templet og dets Gaard -,
hvor et olympisk Solskin til mit Marmor naar -,
et Solskin, som er dig og Skinnet af dit Haar . . .

O, lad mig staa, forstenet, i min Marmorglans,
min Tro paa dig, og se det Solskin skinne -,
paa Templets Flise, hvor din Fod, Gudinde,

imellem tavse Søjlers skønne Tempelro
fra Himlen træder ned - ad Solens Straalebro -,
imellem tusind gyldne Støvatomers Dans . . .
</poetry>
</body>
</text>

<text id="boennelycke2023121142">
<head>
    <title>Vennen</title>
    <firstline>O, om jeg vidste det: Hvem blandt dine Venner</firstline>
    <source pages="74"/>
    <keywords>sonnet</keywords>
    <quality>korrektur1,kilde,side</quality>
</head>
<body>
<poetry>
O, om jeg vidste det: Hvem blandt dine Venner
elsker dig endnu? Én for hvem du var Veninde -.
Én, som med sin usete Tavshed bekender,
at hans Glæde over dig nu kun er et Minde.

Jeg vilde, om jeg kendte ham, bede ham komme
og stille sig hos dig, mens han mindedes de Dage,
og taarestille tilstaa, at hans Venskab er omme -,
bekende, at nu er kun Kærlighed tilbage . . .

Thi i den Stund, han følte sin egen Ungdom briste,
da du i din Glæde bekransede vort Liv
med Kærlighedens Roser, da følte han en Kniv -,

da følte han det dybest: Det at elske er at miste . . .
at et Venskab til en lykkelig, forgæves elsket Ven,
er at staa som en saaret, med sin <i>Kærlighed</i> igen -.
</poetry>
</body>
</text>

<text id="boennelycke2023121143">
<head>
    <title>Den uovervindelige</title>
    <firstline>Det er som om jeg fører en Hær i mit Hjerte</firstline>
    <source pages="75"/>
    <keywords>sonnet</keywords>
    <quality>korrektur1,kilde,side</quality>
</head>
<body>
<poetry>
Det er som om jeg fører en Hær i mit Hjerte
frem mod en Tinde med en blaanende Borg.
Dit Aasyn, der løfter dine blaa Øjne er det
jeg stormer imod med min Sang og min Sorg.

Men Vejen gaar gennem dit Hjertes Labyrinther,
hvor Hærene standser i Tvivl og ført vild.
De føler sig i Vold af en pludselig Vinter, -
et isnende Mørke, hvis Is er som Ild.

Thi højt til den Sommer, der farver dine Kinder,
end mere højt er til dit Aasyns høje Tinder -,
men højest til de blaa Øjnes blaanende Borg . . .
som aldrig skal besejres af mig og mine Hære;
thi hvergang jeg tror Tinderne allermest nære,
bestormes jeg af Tvivlen, besejret af min Sorg.
</poetry>
</body>
</text>

<text id="boennelycke2023121144">
<head>
    <title>Sædkornet</title>
    <firstline>De Smil og unge Øjekast i Myriader</firstline>
    <source pages="76"/>
    <keywords>sonnet</keywords>
    <quality>korrektur1,kilde,side</quality>
</head>
<body>
<poetry>
De Smil og unge Øjekast i Myriader,
min Elskte kaster under Latter i Kaskader,
lig en velsignet Sædemand sit Sædkorn saar
i mig, forvandles til en Ildregn, før de naar

mit Hjerte, paa hvis Bund min Tankes Gløder
opblusser, mens dets Blomster saaret bløder . . .
ramt af den kaade Regn, der selv om kysk og mild
i mig har skabt en Verden af begravet Ild -,

en Underverden, som dit Øje, hvis det saa
den Febergrund, Sædkornet falder paa,
husvalende mod mig alene vendtes -,

og skabte af min Tvivl den søde Tro -,
der slukked, med din Ømheds skønne Ro,
den Ild, som i mit Hjerte taaretændtes . . .
</poetry>
</body>
</text>

<text id="boennelycke2023121145">
<head>
    <title>Før et Møde</title>
    <firstline>Blæs, o min Gud, en iskold Vind, der kunde svale</firstline>
    <source pages="77"/>
    <keywords>sonnet</keywords>
    <quality>korrektur1,kilde,side</quality>
</head>
<body>
<poetry>
Blæs, o min Gud, en iskold Vind, der kunde svale
min hede Angst, der ubehersket brænder
og fylder med et Lys af Ild mit Hjertes Sale -.
Usaligt skælver, Elskte, mine Hænder.

Usalige Forventning om den søde
Stund, hvor min Sjæl, der længselsfuldt til Randen,
gaar med et Brus af Sange dig i Møde -,
mens Tankerne længst favnede hinanden . . .

Som skal mit Hjerte knuses i dets eget Slag
er det at vente dig, der er min Dag -,
Usalig denne Tanke, at jeg, stærk, er svag -.

Usalig denne Ringhed i min Styrke!
Er du det Lys, mit dunkle Sind vil dyrke,
da er vort Møde som en Ild i Mørke -.
</poetry>
</body>
</text>

<text id="boennelycke2023121146">
<head>
    <title>Fortabt</title>
    <firstline>Naar du med Smykkets Guld dit Haandled troldomsmykker</firstline>
    <source pages="78"/>
    <keywords>sonnet</keywords>
    <quality>korrektur1,kilde,side</quality>
</head>
<body>
<poetry>
Naar du med Smykkets Guld dit Haandled troldomsmykker,
naar Haarets gyldne Haver om din Tinding hænger,
og jeg, fordybet i dets Hav, i Bølgen dykker -,
da føler jeg, den éngang rige, at jeg ikke længer

er den, jeg var, da, før jeg ofiferfaldt
for dig, letsindig drømte, at jeg selv var alt -.
Thi nu, i denne Haves Duft og gyldne Gange,
dér er jeg intet mer, og intet mine Sange -.

Saa ti, du Strofe, utilstrækkeligt du synger!
Thi dette Haar, der lig en Haves skønne Hang
omkring en Marmormur imod din Tinding tynger -,

skal føles tungere ved denne Sang -,
hvori den éngang rige, jeg, der offerfaldt
for dig, bekender, o at du er alt -.
</poetry>
</body>
</text>

<text id="boennelycke2023121147">
<head>
    <title>Hvorfor?</title>
    <firstline>Selv naar jeg danser med dig i mine Arme</firstline>
    <source pages="79"/>
    <keywords>sonnet</keywords>
    <quality>korrektur1,kilde,side</quality>
</head>
<body>
<poetry>
Selv naar jeg danser med dig i mine Arme,
beruset af din Aande, som er Vellugt mer end Varme -,
selv naar mine Hænder, som imod den slanke Vidje,
smeder dig en Ring omkring din meget tynde Midje -,

selv naar jeg saadan holder allermest dig fangen,
er det (skønt jeg ikke tror at mærke det paa Gangen -)
mig, som om du flygter - skønt jeg angst holder fast,
og hører denne Sandhed i mit eget Hjertes Hast -.

Hvorfor, naar vi er ét, naar du mest er mig nær,
naar jeg svimmel af den Vellugt af din Mund og ditVær -,
tror at du er min - hvorfor da denne Pine,

jeg føler ved at forske din adspredte Mine -,
der, selv om den fortæller, at dit Ansigt er smukt,
frygteligt fortæller, at din Sjæl er paa Flugt -.
</poetry>
</body>
</text>

<text id="boennelycke2023121148">
<head>
    <title>Lykkelige</title>
    <firstline>Her, ganske tæt ved dig, ved dine slanke Lemmers Glæde</firstline>
    <source pages="80"/>
    <keywords>sonnet</keywords>
    <quality>korrektur1,kilde,side</quality>
</head>
<body>
<poetry>
Her, ganske tæt ved dig, ved dine slanke Lemmers Glæde,
elsker jeg at gaa, og være ét med din Gang -,
naar Rytmen i dit Legem er en sød og ordløs Sang . . .
der springer fra din Fod, fra dens fjedrende Svang -.

Her føler jeg, hvor Armene, skønt spinkle og spæde,
kan spændes, saa jeg sporer en egen elastisk
og levende Styrke, som din Barndom gør plastisk -,
(men du ved at klemme mig om Armen gør drastisk!)

Da vilde hvert Ord i vor Mund, af vor Tale
synes saa barske, og synes banale -,
og briste den bløde og rytmiske Bølge

af Sang, som min Elskede elsker at dølge -,
som hun helst lader Legemets Løndom røbe -,
naar lykkelig hun føler en Lyst til at <i>løbe</i> . . .
</poetry>
</body>
</text>

<text id="boennelycke2023121149">
<head>
    <title>Sommeren</title>
    <firstline>Jeg takker dig for den Frimodighed, hvormed du sér</firstline>
    <source pages="81"/>
    <keywords>sonnet</keywords>
    <quality>korrektur1,kilde,side</quality>
</head>
<body>
<poetry>
Jeg takker dig for den Frimodighed, hvormed du sér
paa mig, hvis største Fryd det er at møde
de Øjnes Glæde, i hvis Glans der aldrig mér
skal aabne sig hint kolde Stjerneøde -,

som éngang ængsted mig, fordi du længtes bort
til Steder, hvor min Ømhed ikke rækker -.
Da føltes dine Øjnes Glans som noget haardt -,
der brynjekoldt sig om min Længsel lægger . . .

Jeg takker, Sjæl, dig for din Aabenhed -,
det Dyb af Barndom, som mig Tvivler drager
o, til dit Hjertes søde Solskin ned -,

til denne Sommer paa dit Hjertes Bund,
hvis Duft jeg henter af din Blomstermund -,
og lægger paa din Læbe mine Klager.
</poetry>
</body>
</text>

</content>
</section> <!-- Kærlighedssonetter -->

<section>
<head>
    <title>Hymner og Prologer</title>
</head>
<content>

<text id="boennelycke2023121150">
<head>
    <title>Fredshymne</title>
    <firstline>Berus dig, o Jord, i Forløsningens Fryd</firstline>
    <source pages="85-86"/>
    <quality>korrektur1,kilde,side</quality>
</head>
<body>
<poetry>
Berus dig, o Jord, i Forløsningens Fryd.
    Lyt til Lænkernes Fald fra dit Hjerte. -
Din Frihed fik Navn i den frelsende Lyd -,
        hvis Ekko bar Navn til din Smerte . . .
            Berus dig, o Jord,
            i det frelsende Ord -,
det har banket paa Bjerget, hvor Blomsterne bor.
Det har banket paa Stenen til Glædernes Grav,
saa det blinkende Sværd blev en blomstrende Stav . . .

Berus dig i Lænkernes klirrende Sang -.
    Den lyder som Klokker, der kalder -.
Nu flyver der Lærker, hvor Lænkerne hang -,
        og Foraaret gror, hvor de falder . . .
            Berus dig, o Jord,
            i det jublende Kor -,
det er Sangen, der løfter den søndrede Jord -.
Det er Klokkernes Slag i den sværtede Luft,
som forvandler de dræbende Dampe til Duft . . .

Bered Eder, Jorderigs Folk, til en Fest,
    I Levende, gaa for at fejre
den Glæde, hvor ingen forgæves er Gæst -,
        den Sejr, ingen Sejr skal besejre . . .
            Bered dig, o Jord,
            paa at slette hvert Spor
af de pløjende Spyd og de knusende Knor -.
Bered dig, o Jord, paa et lindrende Liv;
thi dybt i dig ruster den isnende Kniv . . .

Berus Eder, Slægter, i Blomsternes Baal,
    den Ild, der forsonende brænder.
O, Menneske, se mod de mægtige Maal,
        hvor alle i Verden er Venner -.
            Berus dig, du Slægt,
            og forkynd du det kækt,
det forløsende Ord, som din Smerte gav Vægt -.
Det Ord har forvandlet den dybe Fortræd
til en Fest, du skal fejre og fejre i <i>Fred</i>.
</poetry>
</body>
</text>

<text id="boennelycke2023121151">
<head>
    <title>Prolog ved Politikens Julekoncert</title>
    <subtitle>Søndag d. 22. December 1918 i Odd-Fellow-Palæet.</subtitle>
    <firstline>Der sad en gammel Mester, i Himlens store Gaard</firstline>
    <source pages="87-90"/>
    <quality>korrektur1,kilde,side</quality>
</head>
<body>
<poetry>
Der sad en gammel Mester, i Himlens store Gaard,
ved Nat, hvor Stjernen smiler, ved Pag hvor Solen staar.
Men denne Mesters Dage var ingen korte Døgn, der gled
    i Underverdensglemsel ned -;
        thi de var Evighed.

Der sad en herlig Hersker med værdigt hvide Haar.
Hans Dag, som ej var Dage, for os var Tusind Aar -.
Hver Sommer var en Morgen, hverVinter var en Aftenstund,
    hvor Gaardens Børn faldt hen i Blund -
        ved blide Engles Mund.

En Nat, da Gaarden slumred med hvide Ruders Is
og Sneen stille smykked det kolde Paradis . . .
da syntes Gaardens Mester, at Natten var saa streng og sort,
    hver Stjernes Lys stod dobbelt stort -
        og koldt ved Gaardens Port.

Da tænkte Himlens Mester: Dér lider Jorden Nød.
De Stjerner er som Øjne, der straaler hos en Død . . .
Hvad kan dog dette være? Hvi trænger alle Stjerner paa
    som angste Øjnes Ild, der saa
        en Jord, en Jord forgaa . . .

De Salige de slumred bag Sne og Ruders Is.
Men udenfor gik Kulden som Pust om Paradis -.
Vorherre selv blev bange for dette stærke Stjerneskær,
    han hørte Lyden af en Hær
        og Suset af et Sværd -.

Den Nat, som vared længe, forstod Vorherre selv.
Han voved sig alene ud i det store Hvælv -.
Han vandred ned til Verden, til hvem han éngang gav sig hen.
    Vorherre mødte ingen Ven.
        Tavs gik han hjem igen.

Og Gaardens Fred blev spottet af Projektilers Spot -.
Den onde viste Tænder dybt i sit onde Slot -.
Han grinte ad Vorherre med Ild og Gløder i sin Mund
    Sé, det er Helveds store Stund
        paa Underverdnens Bund.

Den Nat blev alle Stjerner til Øjne fuld af Skræk -.
der stirrede mod Porten, der peb i Hul og Spræk -.
Det var som Bud fra Sjæle, der alle bad og vilde ind
    og saa paa Himlens Port sig blind
        og frøs i Vintrens Vind.

Omsider tav dernede Sværdets kolde Sus
og andre Stjerner lyste ved Himlens kolde Hus -.
Lad Salige kun sove, lad Himlen være kold og hvid,
    paa Jorden er det Juletid -.
        Nu stilner Graad og Strid.

Bag Paradisets Porte, hver Salig sov nu godt.
Den Ondes Ild er slukket, og slukt den Ondes Slot.
Da plyndred Himlens Mester den hele store Stjernenat
    og mens han flygted med sin Skat
        stod Paradis forladt.

Han drog til Jordens Lande og gik i Byer om,
og hvor han gik i Gaderne, stod Stjerner hvor han kom.
Han satte dem i Øjnene, han satte dem i Lygtens Skin.
    Han satte dem i alle Sind -,
        hvor han gik ud og ind.

Der sad en gammel Mester i Himlens store Gaard,
ved Nat, hvor Stjernen smiler, ved Dag hvor Solen staar.
Men denne Mesters Dage, er vore Døgn, der varer ved -,
    og glider ej i Glemsel ned -.
        Thi <i>vi</i> er Evighed!
</poetry>
</body>
</text>

<text id="boennelycke2023121152">
<head>
    <title>Julenadver</title>
    <firstline>I skal komme fra Dagen og Natten, fra Øster og Vester</firstline>
    <source pages="91-93"/>
    <quality>korrektur1,kilde,side</quality>
</head>
<body>
<poetry>
I skal komme fra Dagen og Natten, fra Øster og Vester.
I skal komme til Nadverens hvide og straalende Bord.
I skal sætte Jer trygt hos den milde og naadige Mester -,
og høre Fortryllelsen kærlighedsforme hans Ord.
I skal komme i brogede Skarer, i Laser og Pjalter.
I skal komme som Børn af den sorte og bærmede By.
I skal synes, at Bordet er lysende hvidt som et Alter -,
hvor Mesterens Billede løfter sit evige Ly -.
I skal komme fra Portenes Mørke, fra Gaardenes Skakter,
fra Kløfternes Goldhed, og Brøndenes øglede Bund.
I skal løftes til Lyset af milde og naadige Magter -,
en Almagt, der trykker et moderligt Kys paa Jer Mund -.
I skal komme med blændede Øjne, med skælvende Hænder . . .
der længe var uvant med Duften og Drømmen om Mad -.
I skal føle det isne af Fryd i de smeltende Tænder -,
og favne med Blikket, forsultne, det dampende Fad.
I skal samles som fattige Fugle, som Gadernes Spurve
omkring de forjættende fulde og duftende Kurve -.
I skal komme og drikke og æde af Mesterens Mad,
og gøre med al Eders Glæde Mesteren glad -.
I skal komme med Børn og med Fædre til Mesterens
og føle Jer Barndom bevaret i Mesterens Ord . . .

O, glem Eders Kvaler, I blege og bærmede Smaa.
Vorherre blev selv, da han fødtes, lagt mellem Straa . . .
O, glem Eders Sorger i Aften, i Stjernernes Varme.
Det er Mesteren selv, der udstrækker de elskende Arme ...
Glem, Brødre og Søstre, o glem Eders Smerter og Savn.
<i>Han</i> bærer dog Bjerge af Smerter i sin korsfæstede Favn ...
I skal komme som Gæster, der strømmer til Glædernes Kilde,
hvor Vinen er mild, og Maden forunderlig sød -.
Jert Indre skal straale, og Betlehems-Stjernen skal stille
sænke sin Glans gennem Taarer i Øjnenes Glød -.
I skal tømme de dampende Fade, de skummende Krus -.
I skal fylde med summende Hymner de Saliges Hus ...
I skal være i Aften som Rige, der aldrig har kendt
de Sorger, til hvem Eders Mester sit Budskab har sendt . ..
I skal sidde ved Mesterens Side og tale og lé,
og synes det er Mesteren selv, Eders Øjne kan sé . . .
Det er Mesterens Time, der kalder de Fattige ind.
Det er Mesterens Øjne, der skælver i Øjnenes Skin . . .
I skal høre det tone fra <i>Fredsjulens</i> jublende Struber.
I skal høre hvor Mennesket glædes som aldrig før.
I skal høre det bruse af Vinger og hvide Keruber -,
der peger med duftende Palmer mod Himmerigs Dør . ..
Det skal I føle og drømme, I Børn af den øglede Gaard,
at Englenes Vinger vil aande et Kys paa hver Skramme og Saar . . .
Tag Duften af Palmerne med Jer, tag Skinnet af Himmerigs Port,
og løft Eders Øjne imod det, naar Gaarden er øglet og sort.
</poetry>
</body>
</text>

<text id="boennelycke2023121153">
<head>
    <title>Vemoding Jul</title>
    <firstline>Nu bøjer mit Hjerte</firstline>
    <source pages="94-96"/>
    <quality>korrektur1,kilde,side</quality>
</head>
<body>
<poetry>
Nu bøjer mit Hjerte
    sig bange tilbage.
Det drager til Landene:
    Barndommens Dage -

Nu stiger det stille
    i Land paa dets Bredder
Det kender og husker,
    hvad Landene hedder.

O, Arme, I rækker
    mod Stjernernes Tinder.
Nu møder I myldrende
    Rækker af Minder.

O, er din Barndom,
    som éngang var Glæde,
Ønsket at mindes,
    og grænseløst græde -?

Jul, du er naadig!
    Jul, du véd Lindring!
Dræb i mig, Stjerner,
    o, denne Erindring -.

Liv, i din bundløse
    Brønd skal de strømme,
Dagene, du har
    forvandlet til Drømme -.

Svar mig, I fjerne
    og barnlige Dage:
Skal I kun vende
    som Taarer tilbage.

Sværge, at Landet,
    Erindringen sér,
<i>er</i> ikke Sandhed -,
    <i>er</i> ikke mér . . .?

Dag, som er kommen,
    jeg klamrer mig til dig!
Være som dengang -,
    hulker jeg, vil jeg.

Gaa ikke fra mig,
    I elskede Aar.
Blot denne Dag,
    som i Dag hos mig staar.

Bliv hos mig,
    blide og skinnende Time,
hvor Stjerner og Hjerter
    forenede kime . . .

Lænkede til mig,
    I barnlige Dage,
lever I, kaldet
    til Liv af min Klage!
</poetry>
</body>
</text>

<text id="boennelycke2023121154">
<head>
    <title>Fordi din Glæde skulde være mer end Glæde -</title>
    <firstline>Fordi din Glæde skulde være mer end Glæde -</firstline>
    <source pages="97-98"/>
    <quality>korrektur1,kilde,side</quality>
</head>
<body>
<poetry>
Fordi din Glæde skulde være mer end Glæde -,
fordi din Dag for dig var mer end Drøm,
fordi din Graad var mer end dette blot at græde,
er, Barn, din Moder mer end moderlig og øm.

Fordi dit Hjerte beder smaa og kaade Bønner
til den Time, der fortryller Julens Træ,
ser en Moder Festens Sum i sine Sønner -,
dem hun kærligt kalder ind til sine Knæ.

Hvad hun gør, er gjort med mer end Moderhænder,
thi hun handler i sit Hjertes stærke Lov,
derfor ser du, Barn, naar Julens Stjærner brænder,
disse Øjne, der har vaaget, naar Du sov.

Disse Øjne, der i Dag fik Stjærneskæret
i en Glæde over blot at se dig glad -,
denne Glæde, som hun altid skjult har næret,
mest naar selv for sine elskede hun bad.

Hendes Lykke er den Lykke at forsage -,
selv den Glæde, du har lagt i dine Kys.
Dem vil allerhelst hun give dig tilbage -,
mens I drømte under Julens Stjernedrys.

Fordi du tankeløst kan juble over Træet,
er din Moder fuld af Tanker over dig -.
Naar du kryster hende kaadt og favner Knæet
føler hun det <i>store</i> favne sig . . .

Fordi du ingen Angst endnu har lært at kende,
vil din Moder, at den aldrig skal dig naa.
Thi hun véd, hvordan en navnløs Angst kan brænde . . .
naar hun skælver i en Angst for sine Smaa.

Fordi din Glæde skulde være mer end Glæde -,
fordi din Dag for dig var mer end Drøm,
fordi din Graad var mer end dette blot at græde,
er, Barn, din Moder mer end moderlig og øm.
</poetry>
</body>
</text>

<text id="boennelycke2023121155">
<head>
    <title>Prolog ved min Forlovelse</title>
    <firstline>Mine Damer og Herrer, undskyld jeg ikke forklarer</firstline>
    <source pages="99-101"/>
    <quality>korrektur1,kilde,side</quality>
</head>
<body>
<poetry>
Mine Damer og Herrer, undskyld jeg ikke forklarer,
hvorfor jeg i Aften er udsat for farlige Farer -
som Sværmere er, véd jeg de fleste svarer.

Men jeg vil benægte, at jeg er blevet forblindet,
selv om jeg er ramt af et Smil i det stille af Sindet -.
Nu skal min Ungdom, siger I, leve i Mindet.

Sé, du er tabt for din Trods og din Kunst, vil I sige.
Du som er Prins og er Arving til mér end et Rige.
Du frafalder Retten, vi indrømmer, for en henrivende Pige.

Du, som er skabt til en Konge, til at betræde en Trone,
du synes, at Riget kan forstaaes som en henrivende Kone,
hvis Haar er en gylden og stille skinnende Krone . . .

Bange for Alderdom, angst for at være kedsommelig,
finder jeg Livet (og Livet er Kunsten) lige ufremkommelig.
Gud være lovet, at den endnu kan synes møjsommelig.

Gud være lovet, at en stærk Mand har noget at slaas med.
Værre den Dag, da han føler, at nu har hans Trods Fred.
Hvad skulde de gærende Tider ellers os med?

Mine Damer og Herrer, jeg frafalder langtfra Retten.
Jeg sværger, hvad Kunsten angaar, viger jeg ikke af Pletten -
(De Penge, jeg laante af jer, regner jeg med til Retten . . .),

dem skal I, gavmilde Venner, nok faa tilbage
en Gang, naar jeg sejrrigt oplever Dagenes Dage -.
Naar Glæden i Lyren er lutret for Haansord og Klage.

Men jeg er en Nar, naar jeg ønsker mer Lykke end denne.
Hvor er de hjemløse Timer, hvor er Taarerne henne?
Mine Damer og Herrer, tillad den Glade glad at bekende.

Jeg er en Konge, der i og for sig abdicerer -.
Thi jeg hader Regering, og hader den der regerer.
Kend mig fra i Dag som en Kunstner, der <i>koncentrerer</i> . . .

Jeg er en Konge, hvis Baand med en borgerlig Pige
føler en dyb og vidunderlig Ro i mit Rige.
Den Ro er identisk med Træthed, vil I vel sige.

Men da vil jeg svare, at dette at elske og dyrke
den, man har kær, er at føle en skabende Styrke -
et lysende Land i Tidens modløse Mørke.

Mine Damer og Herrer, tilgiv min lange Tale;
men jeg siger det sagte, og siger det uden at prale:
Mit Hjertes fattige Kamre er blevet til Sale . . .

Min splittede Sjæl, som, var splittet for hundrede Vinde,
samler sig her om en lille henrivende Kvinde -,
samler sig (Haanden paa Hjertet) hérinde . . .
</poetry>
</body>
</text>

<text id="boennelycke2023121156">
<head>
    <title>Prolog ved 1919</title>
    <firstline>Staa op, du Jord, og mød de nye Dage</firstline>
    <source pages="102-104"/>
    <quality>korrektur1,kilde,side</quality>
</head>
<body>
<poetry>
Staa op, du Jord, og mød de nye Dage,
der stormer mod din Dør som Børn der jubler.
Den Fred, der kommer, skuer langt tilbage,
den spejler Frankrigs Kirker, Moskvas Kupler -.
Staa op, du Jord, med alle dine Dræbte,
og styrt dit eget blinkende Skafot.
De Børn, der blev til Offeraltret slæbte,
de slumrer i et evigt Blomsterslot . . .

Staa op, du dræbte Eng, du Muld af Aske.
Nu kaster Verden Vaabenet tilside -,
Soldaten smiler bag Moradsets Maske,
selv dem, der sover, stivnede og hvide -.
Staa op, du Jord, og byg din Frihedssøjle
til Ære for den glade Dreng, der faldt,
der døde bag Maskingeværets Bøjle -,
og skænked os, der intet gav ham, alt.

Rejs dig, Ruin, af denne Askedynge.
Se, Blomsterne forlængst er spiret frem.
Er hjemløs Fugl forlængst begyndt at synge,
fordi den atter ser sin Redes Hjem?
Rejs, blide Aa, din blanke, glade Bølge.
Se, Himlen ved din Bred er atter blaa.
I Dybet skal Idyllen evigt dølge
den Rædsel, dine angste Øjne saa.

Staa op, I tapre Faldne, for at skue
den Tid, som I, dengang I døde, skabte.
Gaa, Helgener, til Himlens store Stue -,
og føl, at ingen Faldne er fortabte, -
Staa op, I stolte Døde, Himlen kalder.
Akadisk smiler Jorden til sin Sol.
Hinsides vinker Evighedens Haller -,
hvor Sønnen stormer til sin Faders Stol.

Kom, Tid, med dine nye Børn og Sønner,
med gylden Duft som over Asken daler,
Rejs flittig Haand, de sønderskudte Rønner.
Rejs, ædel Kunst, de knuste Kathedraler.
Kom, Blomster, til de øde, dræbte Enge.
Gaa, blide Lam, langs Aaens blanke Bred.
Staa, syge Skove, atter op af Senge -.
I Nattens Stjerner, vidn, hvad Jorden léd.

Staa op, du Jord, og mød den Tid, der kommer
og slyng dit Haab imod det nye Aar -.
Bag alle Sorger drømmer der en Sommer -,
der læger, Verden, dine Savn og Saar.
Staa op, du Jord, og se den nye Morgen,
der sænker Sværdet dybt i Tidens Hav.
Staa op, og se den Sol, der spejler Sorgen -,
og ser, som Gud, paa dine Sønners Grav.
</poetry>
</body>
</text>

<text id="boennelycke2023121157">
<head>
    <title>Prolog</title>
    <subtitle>
        <line>Ved Rebekkasøstrenes Hittebørns-Bazar</line>
        <line>i Odd Fellow Palæet den 10. og 11. Oktober 1918.</line>
    </subtitle>
    <firstline>Gaa varsomt, du natlige Vandrer</firstline>
    <source pages="105-109"/>
    <quality>korrektur1,kilde,side</quality>
</head>
<body>
<poetry>
Gaa varsomt, du natlige Vandrer,
I Folk, som gaar glade fra Fest.
Vær stille, I Hovslag, der klaprer
fra Droschens tungt travende Hest. -
Vær stille, I Fodtrin, der lyder
som Banken af Stilhedens Hjerte. -
Der gaar gennem Gader og Gyder
et Suk af usigelig Smerte -.

Gaa blidere, begge Betjente,
som runder den natlige Tur,
og tegner gigantiske Genfærd
som Skygger paa Stiftelsens Mur -.
Træd stille, I jærnhaarde Hæle,
træd stille paa Gader og Veje.
Her vaager blandt slumrende Sjæle
en Verden, som ingen vil eje -

Ti stille, I smækkende Ruder,
forkynd ingen dybere Skræk
for den, der nu lægger sit Hjerte
i Porten og lister sig væk -.
Gaa sagte, I natlige Sukke
af Blæste: thi Barnet skal sove,
og glemme den alfare Vugge -,
den store og kolde Alkove . . .

Du øde og lyttende Gade,
du mærker de bankende Slag
af Moderens raabende Hjerte,
der ryster ved Tanken om Dag -.
Du haarde og iskolde Flise,
som bærer den flygtende Fod,
nyn hende en trøstende Vise
med Ro til det raabende Blod.

I Lygter, der blege belyser
den flygtende Moders Færd,
o, gem Eders skinnende Knive -,
det skarpe og skinnende Skær.
Prøv ej forgæves at stikke
det Hjerte, som Livet har skabt!
Det Hjerte findes jo ikke -.
Thi Pljertet har Moderen tabt - -.

O, døm, du Blæst, hende ikke!
Raab ej, du harmfulde Nat!
Den Moder, der flygter imod dig,
var jo forinden forladt -.
Nu ejer hun intet Hjerte.
Nu ejer hun ingen Varme.
Nu bærer hun Tomhed og Smerte
i sine favnende Arme . . .

Fordømt er hun dømt til at flygte,
forfulgt af en klynkende Graad -.
Men aldrig skal Moderkinden
mér føle sig lindrende vaad -.
Thi Taarerne græder hun ikke.
Hun har ingen Taarer mér -.
Og Barnets bebrejdende Blikke
er Synet, hun hvileløst sér -.

Hendes Dage skal blive til Nætter,
til Kvaler, som ikke har Navn,
og Tomhedens kogende Mørke
skal fylde den fredløse Favn -.
Hendes Ungdom skal blive til Mørke,
og Længslen blive til Skræk,
og Taarerne blive til Tørke -!
Engang skal hun visne helt væk.

Gaa stille, I Pust gennem Porten,
og lyt til de levende Slag
af Moderens bankende Hjerte,
der lever sin første Dag -.
Lyt stille, du Larm i det fjerne,
ved Vuggen, hvor Skyggerne gaar -.
Der straaler i Porten en Stjerne . . .
to Øjne, som intet forstaar -.

Og her skal du lære din Mildhed,
du iskolde, natlige Blæst.
Hér skal du komme som Konge
til Helligtrekongersfest - -.
Hertil skal du drage og dvæle,
du Stormvind, og lære din Varme -.
Hertil skal du komme og knæle
og kysse to famlende Arme - -

Her skal I standse og lytte,
I Hovslag og ilende Trin,
og føle en tindrende Glæde,
nyskabt af Øjnenes Skin -
Her skal I føle den største
Fest, som er Livet til Ære -.
Barnet, hun fødte, det første -.
Barnet, det store og sære -.

Og Stenene inde i Porten
skal blomstre ved Vuggens Fod -
og slaa som en duftende Kaabe
i Kludene dybt deres Rod . . .
udbrede et Tæppe af Farver,
der lyser festligt for Barnet,
en Drøm, den uskyldige arver -,
der ellers var skyldig til Skarnet.

Men den, som ved Morgentide
skal finde den klynkende Sjæl,
skal kalde paa varsomme Venner,
og bede dem: Kom hér og dvæl -.
Saa vil hun søsterligt værne
den Gave, som Natten har givet,
og da skal den skinnende <i>Stjerne</i>
blive en <i>Sol</i> over Livet -.

Engang skal den hjemløse Moder
mindes de kvalfulde Dage,
og da skal forgæves hun kalde
det Hjerte, hun tabte, tilbage -.
Det Hjerte er blevet en Moder!
Eller Hjertet er blevet en Mand.
Maatte da Taarernes Floder
forløse det fredløse Land -.
</poetry>
</body>
</text>

<text id="boennelycke2023121158">
<head>
    <title>Niels Erik Lange</title>
    <firstline>Følte dit bristende Hjerte</firstline>
    <source pages="110"/>
    <quality>korrektur1,kilde,side</quality>
</head>
<body>
<poetry>
Følte dit bristende Hjerte
en Farve fra Foraarets Eng
Kom der en sejlende Sommer
dragende over din Seng . . .?

Dødsstille er der i Stuen . . .
O, alle Somre er fjerne -.
Slukket er Varme og Glæden
Øjnenes leende Stjerne . . .

Maatte det Lys, som du elsked,
sænke sig blidt om din Pande,
bringe dit Smil til at smile
blidt imod Dødens Lande.
</poetry>
</body>
</text>

<text id="boennelycke2023121159">
<head>
    <title>Walt Rosenberg</title>
    <firstline>En Ild af Blomster brændte dine Blikke</firstline>
    <notes>
        <note>Walt Rosenberg (1887-1918), skuespiller og forfatter, søn af <a poet="rosenbergpa">P. A. Rosenberg</a>.</note>
    </notes>
    <source pages="111"/>
    <quality>korrektur1,kilde,side</quality>
</head>
<body>
<poetry>
En Ild af Blomster brændte dine Blikke.
Du stod i Stuen. Men i Stuen var du ikke
Du sejled paa en strid og splittet Strøm -,
og Blikket drømte ungt en Oldtidsdrøm.

Din Vej gik nøjsomt ad de nøgne Baner.
Jeg vejred Sporet - kendte dig, Spartaner -,
et Sprog, du dyrked som en hed, heroisk Sport.
Hvorfor, o Broder, gik du hastigt bort?

Det Slag, dit Hjerte blomsterslog i Blinde,
staar mejslet i et ungt, ovidisk Minde -.
Tilbage staar som Stjerner i dit Sprog
dit Blomsternavn blandt Blomster i din Bog.
</poetry>
</body>
</text>

</content>
</section> <!-- Hymner og Prologer -->

</workbody>
</kalliopework>

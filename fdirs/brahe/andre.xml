<?xml version="1.0" encoding="UTF-8"?>
<!DOCTYPE kalliopework SYSTEM "../../data/kalliopework.dtd">
<kalliopework id="andre" author="brahe" status="incomplete" type="poetry">
<workhead>
   <title>Andre digte</title>
   <year>?</year>
   <quality>korrektur1</quality>
   <cvs-timestamp>$Id$</cvs-timestamp>
</workhead>
<workbody>

<poem id="brahe2003011501">
<head>
   <title>Ad Daniam elegia</title>
   <toctitle>Ad Daniam elegia</toctitle>
   <indextitle>Ad Daniam elegia</indextitle>
   <firstline>Dania quid merui, quo te mea Patria læsi</firstline>
   <notes>
      <note>Tycho nedskrev dette digt i sin observationsprotokol, da han i 1597 efter at have forladt Danmark opholdt sig i Wandsbeck i Holsten.</note>
      <note>Kilde: <i>Tychonis Brahe Dani opera omnia,</i> Bd. 9 (1927), side 208-211.</note>
      <note>En dansk oversættelse er i uddrag aftrykt i Carl S. Petersen, <i>Illustreret dansk Litteraturhistorie,</i> bind 1 (1929), side 367-368.</note>
      <note>Bidrag fra Sven Sørensen.</note>
   </notes>
   <quality>korrektur1</quality>
</head>
<body>
Dania quid merui, quo te mea Patria læsi,
 Usque adeo ut rebus sis minus æqua meis?
Scilicet illud erat, tibi quo nocuiße reprêndar,
 Quod maius per me nomen in Orbe geris:
Dic, age quis pro te tot tantaque fecerat ante,
 Ut veheret famam cuncta per Astra tuam?
Quis facturus adhuc? quis quæ preciosa reliqui,
 Digeret, expediens usibus apta suis?
Mittitur is Huennam socio comitatus ab uno,
 Secreta Uraniæ quem bene nôße putant.
Venit et ut vidit spectacula maxima Divæ
 (Pauca licet remanent) obstipuiße ferunt.
Quid faciat rerum ignarus? quî talia pandat,
 Nec conspecta unquam nec sibi nota prius?
Astat inexpertus, Fabricarum nomina quærit,
 Quærit tractandi (res pudibunda) modum.
Ne tamen ignarus frustra acceßiße feratur,
 Quæ referare nequit, vellicat invidiâ.
Nec mirum, meus hunc quia forte instruxerat osor,
 Qui mihi jamdudum clam parat omne malum.
Hoc quoque sic a te, Tellus nativa, ferendum,
 Hæc etiam meritis gratia danda meis,
Ut cuæ nôße nequis, carpas oneresque cavillis
 Multimode, nostrum diminuasque decus.
Te celebrem studui meritis augere per Orbem,
 Tu mihi sed rursus detrahis immerito.
Hæc sed parva puto, longe his graviora ferebam,
 Vix isthic nostri cura favorve fuit.
In Patria latui toto bene cognitus Orbe
 (Ut multos alias delituiße liquet).
Sunt alij fundis, titulis et honoribus aucti,
 Par quibus aut ætas aut genus eße nequit.
Ast ego Brahæus de quinis fratribus unus
 Et genitus primo, vix reputatus eram.
Non tamen invideo, miseret magis ista secutos,
 Nil quibus est solidi, quæque caduca nimis.
Vix aliqui nostros ibi suspexêre labores,
  Herculeis quamvis æquiparare licet.
Alcides feßo (ut referunt) subvenit Atlanti,
 Ne rueret præceps machina vasta poli:
At Ptolemæe tuis, Alphonse, Copernice, vestris
 Lapsibus occurrens ipse ego sisto pedes.
Ut Coeli vestram deluserit orbita curam,
 Edocui, licet hæc cura stupenda foret.
Firmavique novis Coeli laquearia fulcris,
 Ne capiat rimas postmodo, neve ruat.
Posteritas grato valuti testabitur ore,
 Gratia sit nostro tempore muta licet.
Quanta Machaoniâ simulac effecimus arte,
 Quæ facile ægrotis morbida membra levat.
Dania si taceas, Norici Suecique loquentur,
 Sensit ubi nostram plurimus æger opem.
Nec tamen hinc lucrum sectabar, ut undique moris,
 Gratis quippe dabam parta labore gravi.
Nimirum hoc fuerat, cur tanta odia invida sensi,
 Hinc abitus nostri manat origo vetus.
Quæque diu latuit nec aperte prodita, donec
 Invidiæ virus, qui stabiliret, erat.
Sic vitium pepulit virtutem, non mala caußa,
 Disceßu in nostro crimen abeße juvat.
Quantas sustinui curas, impendia quanta,
 Ut fieret celsum, quod meditabar, opus?
Quam multis etiam Sophiæ mysteria pandi,
 Quos alui longum sumptibus ipse meis?
Pluraque præterea, vereor quæ dicere cuncta,
 Ne proprias laudes enumerare ferar.
Pro quibus (ô Superi) mihi gratia reddita talis,
 Sex ego cum Natis Matreque ut exul agam.
Sum tamen haud exul, libertas obtigit ampla:
 Exilium in Patriâ verius ante tuli.
Nunc ego prosper ago, proprij nunc juris alumnus,
 Nunc mihi pro Patriâ maximus Orbis adest.
Excipientque alij, sic prospiciente JEHOVA,
 Gratus erit cunctis noster ubique labor.
Tu licet hunc renuens spernas damnisque fatiges,
 O Patria, ô laudis prodiga facta tuæ!
Ergo ingrata vale; Patria est mihi quælibet ora,
 Quæ volet Æthereis æqua litare sacris,
Quæque volet nostros agnoscere grata labores,
 Quæ mihi pro meritis non feret immerita.
Dania sed (fateor) satis excusabilis in se est,
 Codolet et proprijs ingemit ipsa malis.
Tu quoque magnanimi Friderici Heroïca proles,
 Inscius hîc culpâ, Rex generose, vacas:
Invitisque alijs, animus quibus integer, ista
 Fiunt: Dij faciant non mage prava sequi.
Sunt aliqui pauci, quibus haud tamen ipse nocebam,
 Qui mihi quâ poßunt arte doloque nocent;
Hi valeant, meritisque suis quæ digna reportent,
 Vindicis ut statuent Jura verenda Dei.
Salve Ranzôum venerande Henrice propago,
 Uraniam primus qui capis hospitio.
Hîc ubi vicinas Hamburgi moenibus amplis
 Wandesburga novas Arx habet alta domos,
Quas sibi construxit memoratus is optimus Heros,
 Octo gerens vitæ lustra peracta suæ.
Det Deus Astriferi sapiens moderator Oplympi,
 Nos hac utiliter sorte locoque frui.
Ipsius ut cunctis pateant miracula Terris,
 Æthere in abstruso quæ latuêre diu.
Quin tua Ranzovi, donec sibi sidera coelum
 Vendicat, hospitij fama superstes erit.
</body>
</poem>


<poem id="brahe2003032301">
<head>
   <title>Gravskrift over Hans Frandsen</title>
   <toctitle>Gravskrift over Hans Frandsen</toctitle>
   <indextitle>Gravskrift over Hans Frandsen</indextitle>
   <firstline>Si mortale nihil deceat perferre Camoenas</firstline>
   <notes>
      <note>Gravskrift over latindigteren <a f="frandsen">Hans Frandsen</a>.</note>
      <note>Først trykt i P. Gassendi, <i>Tychonis Brahei Vita,</i> Paris 1654. Her efter <i>Tychonis Brahe Dani opera omnia,</i> Bd. 9 (1927), side 178.</note>
      <note>Bidrag fra Sven Sørensen.</note>
   </notes>
   <keywords>gravskrift</keywords>
   <quality>korrektur1,korrektur2,kilde,side</quality>
</head>
<body>

<center><wrap>DOCTISSIMO ET HUMANISSIMO VIRO, DOMINO IOANNI FRANCISCO RIPENSI, MEDICINÆ GALENICÆ DOCTORI, POETÆ ET MUSICO EXIMIO OMNIBUSQUE BONIS CARO.</wrap></center>

Si mortale nihil deceat perferre Camoenas,
  Sique Poetarum fama perennis erit,
Arte Machaonia, docuit qui primus Apollo,
  Si Libitina tuum jus inhibere licet,
Musica, lætitiæ, genitus, convictus amicus,
  Si cita Parcarum sistere fila queant:
Quæris, in hoc tumolo cur condidit ante diem?
  Franciscus? curque is concidit ante diem?
Quem Musæ et Charites adeo coluere, quod inter
  Præcipuos vates nomen habere darent,
Et cui contribuit facundi cura Galeni,
  Conspicuus Medica Doctor ut arte foret,
Musica mentem hilarem, facilis convictus amicos,
  Egregium mores attribuere decus.
Ille severa tamen poterat nec flectere fata
  Et multo lustris plus supereße decem.
Scilicet est certi præfixus terminus ævi,
  Quem superare nequit; stat sua cuique dies.
Nec mors sæva ulli parcet, licet ipse Machaon
  Arte siet Medica, carminibusque Maro,
Orphea seu cantu superet, seu Thesea amore;
  Est adeo claris mors inimica viris.
Ergo nihil mirum est, quod fatis ceßit iniquis
  Vir, qui perpetuo vivere dignus erat.
Forsitan et mores hominum terrasque perosus
  Optabat superis civis adeße Diis.
Nec frustratus in hoc, Christo duce, gaudet Olympo:
  Heic sine fine quies, vita salusque datur.

<center>Obiit Anno 1584. Ætatis suæ 52.</center>

<center>Amico post fata, quod vivo. adixit.</center>
<center><sc>Tycho Brahe F.</sc></center>
</body>
</poem>

</workbody>
</kalliopework>

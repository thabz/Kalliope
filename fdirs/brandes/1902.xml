<?xml version="1.0" encoding="UTF-8"?>
<!DOCTYPE kalliopework SYSTEM "../../data/kalliopework.dtd">
<kalliopework id="1902" author="brandes" status="complete" type="poetry">
<workhead>
   <title>Ungdomsdigtning</title>
   <year>1902</year>
   <notes>
      <note>Efter Brandes' <i>Samlede Skrifter</i>, bd. 12, Gyldendal, København, 1902. Bindet har titlen <i>Ungdomsvers</i>.</note>
   </notes>
   <quality>korrektur1,kilde</quality>
   <cvs-timestamp>$Id$</cvs-timestamp>
</workhead>
<workbody>

<section level="1">
<head>
   <toctitle>Første Afdeling (1858-1860)</toctitle>
</head>
<content>

<text id="brandes200106174">
<head>
   <title>Seksten Aar</title>
   <toctitle>Seksten Aar</toctitle>
   <indextitle>Seksten Aar</indextitle>
   <firstline>Jeg synger højt det ud: det er min Lyst</firstline>
   <quality>korrektur1,kilde</quality>
</head>
<body>
<poetry>
Jeg synger højt det ud: det er min Lyst,
naar Havets sorte Søer bruse mægtigst,
naar Bølgen ruller Skummets Flokke prægtigst,
at styrte mig med Vælde til dens Bryst,
at føle Strømmens Friskhed nær mit Hjerte,
dens Fart og Svulmen, som gør kold og varm.
og kløve Bølgen med min stærke Arm,
naar den har givet mig, hvad jeg begærte.

Naar Stormen brøler vildt, det er min Lyst
at vende kækt mit Fjed mod Nordenvinden,
at føle mine Lokker slaa mod Kinden,
der rødmer heftigt i den raske Dyst.
Det kildrer mig, den kraftige, den unge,
at se Orkanen svag imod min Kraft.
Jeg drikker Stormens Susen med min Lunge,
jeg nipper ej til Druens vamle Saft.

Naar Tordnen ruller over Jorden hen
og Fuglen dør af Skræk paa Træets Grene.
det er min Lyst at staa paa Marken ene
og med min Røst at overdøve den.
Og Zeus! naar Lynet knitrer i din Haand,
da griber jeg det som mit bedste Værge.
Mod denne Slægt, der blev en Slægt af Dværge,
jeg slynger det som Straffens vrede Aand.

1858.
</poetry>
</body>
</text>

<text id="brandes200106175">
<head>
   <title>Til Foibos Apollon</title>
   <toctitle>Til Foibos Apollon</toctitle>
   <indextitle>Til Foibos Apollon</indextitle>
   <firstline>Foibos! du ler, o min himmelske Fader</firstline>
   <quality>korrektur1,kilde</quality>
</head>
<body>
<poetry>
Foibos! du ler, o min himmelske Fader,
Foibos, du ler;
ser, hvor jeg raser, jeg kæmper og hader,
ser det og ler;
ser, hvordan Bjerge af Daarskab sig taarne
rundt om dit Barn,
ser, at jeg ret som en fraadende Orne
snæres i Garn;
ser, at jeg saares og strider og atter
fanger et Saar,
ser, hvor jeg segner, og ikkun med Latter
Fjenden du slaar! -
Ser du da da ikke Forvirringen sejre,
ser ej min Ve?
Dumhed og Ondskab omkring mig sig lejre.
hvor kan du le!

Ak! jeg forstaar dig. Naar Livet besejres,
kvæles i Vrævl,
bliver hver Galskab saa gal, at den vejres
hen som en Trævl.

Ja, du har Ret, over Jorden lad bruse
Narrenes Skraal,
lad dem i Sejrens Pokal sig beruse
naa deres Maal!

Stærkt er de Aandløses Aand i Ekstase
nu mod dit Hvælv.
Engang vil selv de Forblindede rase
dumt mod sig selv.

Da vil din leende Sol sine Straaler
slynge mod Jord.
Da det ej nytter, at Galskaben skraaler
dobbelt saa stor.
Da vil du smilende bruge din Bue,
bruge din Magt
da vil den sprællende Dumhed du kue
taust, med Foragt.
Da ville Narrene skrige sig hæse
over din Glans,
da vil din Storm fra hverandre dem blæse
rundt i en Dans.
Da vil jeg selv for hvert Skud, som du skyder.
le som nu du.
End kan jeg ej; thi i Aarerne syder
det mig endnu.

1858.
</poetry>
</body>
</text>

<text id="brandes200106176">
<head>
   <title>Aarets Ran</title>
   <toctitle>Aarets Ran</toctitle>
   <indextitle>Aarets Ran</indextitle>
   <firstline>Hvad? glider Aarets stolte Aand</firstline>
   <notes>
      <note>Til det 17. Aar bar Drengene i det gamle Rom en Purpurstribe om Nationaldragten, den hvide Toga. Denne saaledes smykkede Barnedragt kaldtes Toga prætexta</note>
   </notes>
   <quality>korrektur1,kilde</quality>
</head>
<body>
<poetry>
Hvad? glider Aarets stolte Aand
med Skøjter paa sin Fod,
med Roser fra den friske Vaar
og Vinløv om det mørke Haar,
med Neget i sin stærke Haand
hen over Lethes Flod?

Han nærmer sig med Stormens Hast
til Kysten, hvor jeg staar.
Vig bort! Her er ej Isen fast,
den bærer ej saa tung en Last.
Fly, fly! O Himmel, Isen brast,
han synker, han forgaar.

Forgæves jeg ham frelse vil,
jeg er for svag dertil.
Han griber med sin stærke Haand
fast i mit Friluftsklædebon.
Brat ned det fra min Skulder gled,
det sank i Dybet ned.

Hvad har han ranet dig? i Alt
en bræmmet Toga, Ven!
en Barnedragt, hvis Purpursøm
var Tant som Barnets falske Drøm.
Hvad gør det, at din Toga faldt?
En ny du faar igen.

Ak nej! Langt mer end hvad du ser
har han berøvet mig.
Den Purpurbræmme om min Dragt
kom frem ved Barndomsdrømmens Magt.
Slig Glans kan jeg ej skabe mer,
som Mand jeg kan det ej.

O stig af Dybet op igen,
stig op, stig op til mig!
Bring Dragten med sin Purpursøm,
bring mig min Barndoms gyldne Drøm!
Stig op, stig op, stig op igen!
Ve mig, han kommer ej.

Januar 1859.
</poetry>
</body>
</text>

<text id="brandes200106177">
<head>
   <title>Vokalfarverne</title>
   <toctitle>Vokalfarverne</toctitle>
   <indextitle>Vokalfarverne</indextitle>
   <firstline>Ja Digteren er Maler; en Pensel er hans Pen</firstline>
   <quality>korrektur1,kilde</quality>
</head>
<body>
<poetry>
Ja Digteren er Maler; en Pensel er hans Pen
hans Farver er de brogede Vokaler.
En Seer lig han stiller sig for sit Lærred hen;
med Sprogets Paletpragt han maler.

Men Den, hvis Blik er sløvt og hvis Farvesans er kold,
han ser ej Maleriets Farver flamme;
imellem ham og Billedet er evig rejst en Vold
af Taage, saa de tykkes graa og tamme.

Han hører Lyden A, men han skuer intet Rødt;
E er ej hvidt for slige Sansers Raahed.
Det gule I, der skinner som Guld, for ham er dødt;
han føler ikke U'ets dybe Blaahed.

For ham er Vokalen det døde Ciffer blot,
det Ord, der maler, Tegn, men aldrig Billed.
For ham er Regnbuherligheden bare Graat i Graat,
han fatter ej hvad Kunstneren har villet.

Men Ordet har ej Klang blot, har Lød og Duft dertil.
og friske Sanser fordres, vil man nyde
den smeltende Ynde, det rige Farvespil,
hvormed en Kunstners Sprog kan Hjertet fryde.

Har du da ikke Sanser, kan ej betages saa,
end ikke se det Skær, Vokalen arver,
saa last ej Maleriet, du ej forstaar dig paa,
det Maleri, hvorpaa du ej ser Farver.

Januar 1859.
</poetry>
</body>
</text>

<text id="brandes200106178">
<head>
   <title>Vinteraften paa St. Annæ Plads</title>
   <toctitle>Vinteraften paa St. Annæ Plads</toctitle>
   <indextitle>Vinteraften paa St. Annæ Plads</indextitle>
   <firstline>Som Pailletter, spredte paa det blaa</firstline>
   <quality>korrektur1,kilde</quality>
</head>
<body>
<poetry>
Som Pailletter, spredte paa det blaa
Himlens Klæde, Stjernerne blege staa.
Maanen deres Glans fordunkler.
Se! de sorte Tegl paa Kirkens Tag
spille med hvidlig Glans i Lag paa Lag
nu da Maanelyset paa dem funkler.
Langs med Kirken gaar der en Allé.
Knapt er et vissent Blad paa dens Trær at se,
Gassen mellem dem slaar ud sin Vifte.
Hist paa Søen blinker koldt et Fyr.
Lyset svandt! og sig atter nu forny'r
for med Mørket atter om at skifte.

Kold er Luften, hedt er dog mit Blod.
Raskt jeg gaar, mens under min rappe Fod
nu og da et lille Isspejl klirrer.
Skarpt begrænset, mørk og gigantisk stor
glider min Skygge henad den lyse Jord,
i hvis Indre ned den stirrer.
Dér er en evig Ild. Mon Skyggen ser
gennem den stivnede Skal, det frosne Ler
ned, hvor de tunge, glødende Bølger vælte?
Nok saa smukt er dog vist mit skønne Syn:
Maanen, der glider langsomt hen over By'n
og Orion med sit gyldne Bælte.

1859.
</poetry>
</body>
</text>

<text id="brandes200106179">
<head>
   <title>Morgen Paa Langelinie</title>
   <toctitle>Morgen Paa Langelinie</toctitle>
   <indextitle>Morgen Paa Langelinie</indextitle>
   <firstline>Vaarstærk du er, du Straale, som kommer fra Solen</firstline>
   <quality>korrektur1,kilde</quality>
</head>
<body>
<poetry>
Vaarstærk du er, du Straale, som kommer fra Solen,
flydende, blinkende Sølv bliver Havet, du naaer.
Nordvindens Gud, som med sorte, flagrende Haar
flyver herhid paa stærke Vinger fra Polen,
midt i det brede Bryst du dit Flammespyd slaar.

Se og med svagere Slag sig nu Vingerne sænke;
under den sejrende Sols Straaler de nøle;
Bølgerne bruse nu ikke mer imod Stranden; de stænke
Skummet mod Stenene kun, og en mildere Vind
nu kan jeg føle saa kælende køle min Kind.
</poetry>
</body>
</text>

<text id="brandes2001061710">
<head>
   <title>Klimpreri</title>
   <toctitle>Klimpreri</toctitle>
   <indextitle>Klimpreri</indextitle>
   <firstline>O for et Kys af denne Mund</firstline>
   <quality>korrektur1,kilde</quality>
</head>
<body>
<poetry>
O for et Kys af denne Mund,
o for engang med henrykt Hu
ved Sommertid, en Aftenstund
af denne Mund at kaldes Du -
Dage jeg gav, Uger jeg gav,
gik ung i min Grav.

Smil da til mig, du Rosenkind,
ser til min Nød, I Øjne graa!
Lad mig dog ej med Sorg i Sind
af Savnet dræbt før Tiden gaa
uden et Kys, uden et Ord
i den kolde Jord!
</poetry>
</body>
</text>

<text id="brandes2001061711">
<head>
   <title>Ve den, som aldrig saa Dig</title>
   <toctitle>Ve den, som aldrig saa Dig</toctitle>
   <indextitle>Ve den, som aldrig saa Dig</indextitle>
   <firstline>Ve den, som aldrig saa dig</firstline>
   <quality>korrektur1,kilde</quality>
</head>
<body>
<poetry>
Ve den, som aldrig saa dig.
hvad har den Stakkel set!
Men tifold ve den Arme,
hvem det Syn blev beredt!
Han flakker som en Daare
ad alle vide Veje,
gaar om Natten fra sit Leje
og staar paa Gaden ude
og stirrer mod din Rude
som jeg nu.
</poetry>
</body>
</text>

<text id="brandes2001061712">
<head>
   <title>Nat i det Fri</title>
   <toctitle>Nat i det Fri</toctitle>
   <indextitle>Nat i det Fri</indextitle>
   <firstline>Solen sank. Bølgerne slaa</firstline>
   <quality>korrektur1,kilde</quality>
</head>
<body>
<poetry>
Solen sank. Bølgerne slaa
Slag i Slag mod Stranden.
Øverst oppe er Himlen blaa,
men gylden og bred er Randen.
Lukas, den hellige Maler, staar
paa Søens blanke Flade;
hans højre Haand til Himlen naaer,
hans Fødder Bølgerne bade.
Som en Frise forneden om Himmelens Hund
han tegner med Kridt paa den gyldne Grund
Englenes hellige Skare.
Den vil min Sjæl bevare.

Mørket stiger. Trindt omkring
Alt i Mulm sig hyller,
Uglen omkring mig flyver i Ring
og fast i sin Kres mig tryller.
Ild i dens Øje glimter.
Saa synker den ned for en Skikkelses Fod,
hvis Omrids først nu jeg skimter,
thi taus den Mægtige stod.
Visdoms Gudinde sin Mund oplader:
I Tankernes Nat er den klareste Dag.
Men Dæmringen sky! Den gør sværmerisk spag.
Den skaber det Væsen, jeg hader.

Morgenen dæmrer. Hun svinder. Og se,
de vaagne, de sjungende Fugle,
og jage paa Flugten med Spot og Spe
Pallas Athene! din Ugle.
De prise med Sang det rødmende Skær,
for hvilket Stjernerne falme;
det er som sang de en Salme
til Lindring og Trøst for Enhver.
Det er, som de Kvalen forstørred,
kun for at lokke Taarerne frem
til Lindring og Trøst for Enhver, i hvem
Taarernes Kilde fortørred.

1860.
</poetry>
</body>
</text>

<text id="brandes2001061713">
<head>
   <title>Forbi</title>
   <toctitle>Forbi</toctitle>
   <indextitle>Forbi</indextitle>
   <firstline>Det er forbi</firstline>
   <quality>korrektur1,kilde</quality>
</head>
<body>
<poetry>
Det er forbi,
jeg ser det vel,
jeg vandrer ad en snever Sti
langs Aasen af et skyhøjt Fjæld
og hører alt med fattet Sjæl
den dumpe Larm af Fossens Væld,
som snart jeg styrter i.
Saa favn mig da, du vide Rum!
Fos, krans mig med
din Krans af Skum,
og dyk mig ned
og slyng mig op
som Fisken stum,
og knus min Krop
mod Klippens Kant
og stænk mig med
din Diamant.
Og kald saa med dit dybe Brum
fra Øst til Vest
de vilde Fugle rask til Gæst
og lad dem holde sig en Fest
paa Aadslet ved
din stejle Bred -
saa er det bedst.
</poetry>
</body>
</text>

<text id="brandes2001061714">
<head>
   <title>Latter</title>
   <toctitle>Latter</toctitle>
   <indextitle>Latter</indextitle>
   <firstline>Du bitre Latter! kom og trøst mig nu!</firstline>
   <quality>korrektur1,kilde</quality>
   <keywords>sonnet</keywords>
</head>
<body>
<poetry>
Du bitre Latter! kom og trøst mig nu!
I Ord at tolke Kval jeg aldrig mægted
og Sangens milde Velklang blev mig nægtet.
Latter! jeg trænger til dig, kom da du!

O var det Alt, at hvad min vilde Hu
mest attraar, støder bort mig, da jeg fægted
alene Kampen ud og Sorgen ægted
og tyede til Taarer uden Blu.

Men at en Flok, jeg væmmes ved og hader,
paatvinger mig sin vamle Kærlighed,
og fordrer Gunst og Tak og milde Lader -

vil kæmpe med om hvad den selv ej véd,
slaa med mig for hvad selv den aldrig fatter -
derfor du trøste, du min bitre Latter!

<nonum>1860.</nonum>
</poetry>
</body>
</text>

<text id="brandes2001061715">
<head>
   <title>Vandrende Ridder</title>
   <toctitle>Vandrende Ridder</toctitle>
   <indextitle>Vandrende Ridder</indextitle>
   <firstline>Saalænge der findes et Bjerg, en Sø</firstline>
   <quality>korrektur1,kilde</quality>
</head>
<body>
<poetry>
Saalænge der findes et Bjerg, en Sø,
et Land, som jeg ikke har skuet;
saalænge der gives en dejlig Mø,
for hvem ej mit Hjerte har luet;

Saalænge Uret en Kæmper har,
jeg ikke fik overmande;
saalænge i Danmark som udenlands
Hæderens mørke Laurbærkrans
snoer sig om Uslingers Pande.

Saa længe har min Sjæl ikke Fred,
den vandrende Ridder maa vandre.
Ve mig, der behøver en Evighed
og dog maa dø som de Andre!

April 1859.
</poetry>
</body>
</text>

<text id="brandes2001061716">
<head>
   <title>Stemningsliv</title>
   <toctitle>Stemningsliv</toctitle>
   <indextitle>Stemningsliv</indextitle>
   <firstline>Som Skyer drage</firstline>
   <quality>korrektur1,kilde</quality>
</head>
<body>
<poetry>
Som Skyer drage
for Vejr og Vind,
Stemninger jage
gennem mit Sind.

Synke og klage,
løftes og sukke,
juble, naar vage
Billeder smukke
op fra Dybet i Sjælen dukke -
det er det Eneste, jeg har tilbage.

Kunde jeg dog for mit Hjerte lukke!
Kunde jeg hærde det daarligt svage
Hjerte mod Alt, hvad der ind sig trænger
de lange Dage -
ak det baaded mig ikke længer
end til, vugget paa Nattens Gænger,

Hjertet stemtes,
Længsler vaktes og ikke stiltes
før, mens hver Beslutning forglemtes,
alle Strengene gennemspiltes.
</poetry>
</body>
</text>

<text id="brandes2001061717">
<head>
   <title>Motto</title>
   <toctitle>Motto</toctitle>
   <indextitle>Motto</indextitle>
   <firstline>Højt op til Lysets og til Kunstens Hjem!</firstline>
   <quality>korrektur1,kilde</quality>
</head>
<body>
<poetry>
Højt op til Lysets og til Kunstens Hjem!
Dybt ned i Tankens dybe, rene Vande!
Vidt frem til fremmede, til fjerne Lande!
Højt op, dybt ned, vidt frem!
1860.
</poetry>
</body>
</text>
</content>
</section>

<section level="1">
<head>
   <toctitle>Anden Afdeling (1861-65).</toctitle>
</head>
<content>

<text id="brandes2001061719">
<head>
   <title>Ydun</title>
   <toctitle>Ydun</toctitle>
   <indextitle>Ydun</indextitle>
   <firstline>Højt imod Nord er Fru Yduns Sal</firstline>
   <quality>korrektur1,kilde</quality>
</head>
<body>
<poetry>
Højt imod Nord er Fru Yduns Sal.
Den har Søjler af Is, saa blank som Krystal.
Gennem Salen jager den kolde Vind
ud og ind
og rødner Yduns den friske Kind.

Nu er det Vinter og Luften er kold.
Over Husenes Tage og Stadens Vold
hæv mig, Aarets Genius, du! paa din Flugt
mod Foryngelsens Frugt,
lad dit Øre ej for min Bøn være lukt!

Med spændte Vinger du flyver afsted.
Slut mig fast i din Favn, tag mig med, tag mig med!
Fra Stuelufts Tryk, fra Løgn og fra Pral.
fra kvalmende Kval,
fra Tankernes Væv og til Yduns Sal!

Gennempisket af Hagl og af sneblandet Regn
med Stormen og dig til Nordpolens Egn!
Snart højt over Sky'r under Himlens Blaa
vi med Ørnen gaa.
snart Havfladens Spejl med Vingerne slaa.

I det isnende Hav, Forglemmelsens Flod.
vil jeg dykke mit Hoved og køle mit Blod.
kaste mit Hjertes Sorg overbord.
lade Bølgernes Kor
døve mit Øre for Fristerens Ord.

Har saa jeg dybt fra det kølige Væld
suget Bølgernes Friskhed ind i min Sjæl.
vi flyve paany mod den dejlige Dis
over Marker af Is.
hvor Stormen synger til Yduns Pris.

I den luftige Hal jeg da træde vil
og bede om Alt, hvad min Hu staar til.
Hil sidde du Ydun, Bragi's Viv!
Giv mig Kraft, giv mig Liv!
Sjælens og Legemets Ungdom mig giv!

Genien bar mig herop fra Syd,
ham skænker hvert Aar du Ungdommens Pryd,
smelter hans Hjerte og mørkner hans Haar.
thi du formaar
at skabe Vinteren om til Vaar.

Mig række du ogsaa Æblets Saft!
Den vil fylde min Sjæl med skabende Kraft.
Jeg trænger dertil, alt Gammelt og Gemt
har jeg længst forglemt;
nu er min Sjæl til Begejstring stemt.

Og vi knæle. Da rækker hun Bægeret hen.
I Ungdomsglans staa vi op igen.

Nytaar 1861.
</poetry>
</body>
</text>

<text id="brandes2001061720">
<head>
   <title>Livslyset</title>
   <toctitle>Livslyset</toctitle>
   <indextitle>Livslyset</indextitle>
   <firstline>Den vilde Storm og den kolde Regn, de lege</firstline>
   <quality>korrektur1,kilde</quality>
</head>
<body>
<poetry>
Den vilde Storm og den kolde Regn, de lege
en rædsom Leg med mit Livs usikre Lys.
Det blusser svagt i Taager, klamme, blege;
det bæver viftende i Nattens Gys.
Naar vil det ende?
Vifter det hen?
Da kan ingen tænde
Faklen igen.

Du Genius! Evige Gud, som om Livet værner!
Grib Faklen, før den gaar ud, med vældig Haand,
og tænd paany dens Ild ved de flammende Stjerner,
og spred dens stærke Gnister, hellige Aand
Lad ej Storm og Regn faa
med mit Livslys Bugt!
Send mig et Tegn paa
det ej bliver slukt!

1861.
</poetry>
</body>
</text>

<text id="brandes2001061721">
<head>
   <title>Til Muserne</title>
   <toctitle>Til Muserne</toctitle>
   <indextitle>Til Muserne</indextitle>
   <firstline>I hellige Muser, begejstrende Ni!</firstline>
   <quality>korrektur1,kilde</quality>
</head>
<body>
<poetry>
I hellige Muser, begejstrende Ni!
Hvem i al Verden er grum som I!
Med dæmpede Toner og lokkende Spil,
med Ord, der i sangrige Takter falde,
den unge lyttende Sjæl I kalde
fra Dvale til Drøm, og i Drømmene til
Flugten mod Eder alle.

Da vugge I mildt den og daare den huldt.
Af salig Berusning det Bæger er fuldt,
af hellige Kilder den Drik er øst,
som den drikker hos Eder; dens Vunder læges,
hele dens Liv i Musik bevæges.
Fra jordiske tyngende Lænker løst
i henrykt Lykke den kvæges.

I Musens Kys er Forjættelsen dulgt
at Kysset paany af et Kys bliver fulgt
og Den, som engang har dets Sødme smagt,
aldrig i Livet at glemme det mægter,
evigt i higende Længsel smægter.
Ak! paa Skrømt har i Kysset hun lagt
Løftet om Kysset, hun nægter.

1861.
</poetry>
</body>
</text>

<text id="brandes2001061722">
<head>
   <title>Se ned til mig! Jeg mine Hænder strækker</title>
   <toctitle>Se ned til mig! Jeg mine Hænder strækker</toctitle>
   <indextitle>Se ned til mig! Jeg mine Hænder strækker</indextitle>
   <firstline>Se ned til mig! Jeg mine Hænder strækker</firstline>
   <quality>korrektur1,kilde</quality>
</head>
<body>
<poetry>
Se ned til mig! Jeg mine Hænder strækker
mod dig, min Gud!
Jeg beder inderligt. - Min Afmagt lægger
paa mine Læber Ord. Du, som den kender,
o skænk mig Kræfter til det store Brud
med Alt, hvad Verdens er, Alt, hvad som blænder
det Blik, der ej i hellig Andagt brænder.

O hjælp mig, frels mig, styrk mig til at fatte
min Sjæl til Daad.
Se! jeg er ene - kom til den Forladte!
Giv mig for jordisk Kval og jordisk Glæde
den lindrende, den trøsterige Graad!
Og naar jeg Kraft har vundet ved at græde,
skal jeg den smalle Bane trøstigt træde.

Den Herlighed og Glans, jeg tyktes have
bar Tiden tyst
i Favnen bort, den evigt at begrave.
Hvad end jeg har, det kan den ikke tage.
Hvad jeg har reddet af den haarde Dyst
er mit. Thi vil jeg ikke daarligt klage;
nu har jeg Kraft, nu først, til at forsage.

Hør da min Bøn! Mig nu, min Gud og Fader,
du vie ind
til Strid mod Mørkets Hær, den Lysets Hader!
O lad mig slaa i Kampen for dit Rige
med Mod i Bryst, med Ydmyghed i Sind,
med Sejr i Skjold! Til Dybet skal de vige,
de usle Magter der mod dig tør krige.

1861.
</poetry>
</body>
</text>

<text id="brandes2001061723">
<head>
   <title>Tvivlerens Bøn</title>
   <toctitle>Tvivlerens Bøn</toctitle>
   <indextitle>Tvivlerens Bøn</indextitle>
   <firstline>Giv, at det mørknes engang i mit Sind</firstline>
   <quality>korrektur1,kilde</quality>
</head>
<body>
<poetry>
Giv, at det mørknes engang i mit Sind,
giv mig at tro!
Udsluk Fornuftens Lys, gør mig blind,
giv mig Ro!
Du, hvem Tanken besvor, der af Tanken maa stige
lutret, som ubevidst Væsen, ved mig dig bevidst kun
Har dine Love du sprængt, har du kløftet dit Rige
har til Moses du talt, blev du født som et Barn, skal
Sligt jeg tro, da vær naadig og giv mig en Frist kun!

Frist! hvilket Ord! Hvem er Frist vel forundt?
Kød er jo Hø.
Vist er kun ét: vi skal dø. Hvert Sekund
kan vi dø.
Hør da mit Raab, mens jeg lever! (ifald du forstaar det)
Se barmhjertigt til mig! (ifald du formaar det)
Vredes ej for mit Ord! (hvis du kan det fornemme)
Glem i Naade min Tvivl og min Trodsen! (ifald du
ellers véd, hvad det er at erindre og glemme).

Januar 1862.
</poetry>
</body>
</text>

<text id="brandes2001061724">
<head>
   <title>Opraab</title>
   <toctitle>Opraab</toctitle>
   <indextitle>Opraab</indextitle>
   <firstline>Ungdom i Norden! Rejs dog engang dig med Magt</firstline>
   <quality>korrektur1,kilde</quality>
</head>
<body>
<poetry>
Ungdom i Norden! Rejs dog engang dig med Magt.
Rejs dig og tænk!
Tænk og løn med en stærk og forbitret Foragt
hver, som har sig til Hvile lagt
eller fejg og forsagt sidder døsig paa Spotteres Bænk.

Saml dine Tanker! Se, dine Vilkaar er to!
Rejs dig og vælg!
Vælg mellem Tankernes høje, men haabløse Ro
og den haabende, vovende, fredløse Tro!
Sku mellem Haabet og Freden det gabende Svælg!

Husk: Alt i Vuggen har Slægternes Arv du sat til.
Rejs dig og tænk!
Aldrig tilbage du kan, om du vil,
Broen er sprængt bag din Ryg, dit Liv staar paa Spil.
Hver en Jolle bag dig er boret i Sænk.

Juli 1862.
</poetry>
</body>
</text>

<text id="brandes2001061725">
<head>
   <title>Efter længere Tids Sløvhed</title>
   <toctitle>Efter længere Tids Sløvhed</toctitle>
   <indextitle>Efter længere Tids Sløvhed</indextitle>
   <firstline>Du Liv, der stærkt i Pulsen slaar</firstline>
   <quality>korrektur1,kilde</quality>
</head>
<body>
<poetry>
Du Liv, der stærkt i Pulsen slaar,
og banker lystigt i min Tinding,
hvorfor er du saa kort en Vinding,
der sjældent kommer, hurtigt gaar?
O rul i mine Aarer fuldt!
O skænk mig i min Ungdom Kræfter!
Spræng Sjælens Baand, giv hvad jeg higer efter!
Besjæl mig naadigt, styrk mig huldt!
</poetry>
</body>
</text>

<text id="brandes2001061726">
<head>
   <title>Til en tysk Pige</title>
   <toctitle>Til en tysk Pige</toctitle>
   <indextitle>Til en tysk Pige</indextitle>
   <firstline>Forgæves Tone vi med Tone stemmed</firstline>
   <quality>korrektur1,kilde</quality>
</head>
<body>
<poetry>
Forgæves Tone vi med Tone stemmed,
din Røst og min vil ikke klinge sammen.
Farvel! Dit Tungemaal er mig et fremmed,
og mit, som først og bedst mit Hjerte nemmed,
om end min Læbe taler det med Stammen,
det er mit Et og Alt, mit Liv, min Gammen.
Pulsslaget i min Aand. Berøvet det
mit Ord er blodløst og min Tanke slet.

o var du dog i vore Skove hjemme!
O var dit Øre blot i Tide vænnet
til Danmarks Fugles. Danmarks Digteres Stemme,
du havde aldrig kunnet Sligt forglemme,
aldrig i Verden havde du det nænnet.
Men fra vort Sprog har man med Kløgt dig gennet:
det var for jævnt - hvad véd jeg! - og for svært.
og Tiden gik, du fik det aldrig lært.

Men hvis du skulde mig en Fremmed være,
o stammed du da blot fra vore Frænder.
fra et af Brødrerigerne, de kære,
da holdt, skønt fremmed, du vort Land i Ære
og hørte med til vore bedste Venner.
Men ak! din Vugge stod blandt vore Fjender.
Der brænder mellem os Nationers Had -
saa lad os da i Stilhed skilles ad.

1863.
</poetry>
</body>
</text>

<text id="brandes2001061727">
<head>
   <title>Bruden</title>
   <toctitle>Bruden</toctitle>
   <indextitle>Bruden</indextitle>
   <firstline>Nu trykker fast</firstline>
   <quality>korrektur1,kilde</quality>
</head>
<body>
<poetry>
Nu trykker fast
om Brudens Tinding Kransen,
at intet Kast
den hvirvler bort i Dansen!
Dog ømt og blidt
om Panden ned den tvinger!
Hvor let en Knop fra Myrtekransen springer,
det, unge Piger, véd I lidt.

Det er fuldbragt.
For Spejlet Bruden straaler
i snehvid Dragt.
Hun med et Blik sig maaler.
Et flygtigt Smil,
et spottende, der røber:
"Jeg var tilfals, saasnart jeg fandt en Køber".
farer ad Læbens Bane hen med Il.

Hvor hun er smuk!
Og dog hvor blege Kinder!
End blot et Suk
for Mindet, der forsvinder,
en Aanden ud,
i dybe, dybe Tanker,
af Sjæl og Aand - saa lyt! din Brudgom banker.
Kom ind, kom frit! og hent din Brud!
</poetry>
</body>
</text>

<text id="brandes2001061728">
<head>
   <title>O Dit Navn</title>
   <toctitle>O Dit Navn</toctitle>
   <indextitle>O Dit Navn</indextitle>
   <firstline>O dit Navn, o dit Navn var</firstline>
   <quality>korrektur1,kilde</quality>
</head>
<body>
<poetry>
O dit Navn, o dit Navn var
i min Ensomhed tit mig en Trøst.
I mit Savn, i mit Savn har
jeg det nævnet med hviskende Røst.
Saa tit som det i Hu mig kom,
Minder flokkede sig derom,
som om en Silkefane klar,
der Elskovs stærke Farver bar.

O men vid, o men vid, du!
Som et Blund, som en Drøm rent forbi
er den Tid, er den Tid nu,
som jeg elsked og savned dig i.
Dit Navn, som Ingen mere bær',
lever ej heller i Hjertet her.
Den Dag, du blev en Andens Brud,
rev jeg det Navn af mit Hjerte ud.

1863.
</poetry>
</body>
</text>

<text id="brandes2001061729">
<head>
   <title>Mon virkelig</title>
   <toctitle>Mon virkelig</toctitle>
   <indextitle>Mon virkelig</indextitle>
   <firstline>Mon virkelig der findes</firstline>
   <quality>korrektur1,kilde</quality>
</head>
<body>
<poetry>
Mon virkelig der findes
et Sted paa denne Jord,
hvor hun, paa hvem jeg haaber,
lyslevende boer,
den Jomfru, fin og fager,
den Kvinde, snild og god,
der, straks vi tvende mødtes,
med Liste mig forstod.

Som det, hvortil jeg fødtes,
det, hvortil jeg vil naa;
som det er sødt at fattes,
saa vilde hun mig forstaa;
og dog fast mod sin Vilje,
og uden Spejderkløgt,
se, hvad jeg er, og se det
uden Spot, uden Frygt.

Hil være hun, den Jomfru
med Sjælen dyb og blød,
der vilde gemme den Knælendes
Hoved i sit Skød,
der vilde ret af Hjertet
ham kysse paa hans Mund
og aabne sine Arme -
O priset være hun!

1863.
</poetry>
</body>
</text>

<text id="brandes2001061730">
<head>
   <title>De Faldne</title>
   <toctitle>De Faldne</toctitle>
   <indextitle>De Faldne</indextitle>
   <firstline>Ære være de tapre Mænd</firstline>
   <quality>korrektur1,kilde</quality>
</head>
<body>
<poetry>
Ære være de tapre Mænd,
der blegned for Danmarks Sag:
Hæder og Pris for hver Ungersvend,
der segned paa Kampens Dag!
Danske Pige! Hvert ædelt Navn
staa præget dybt i din Hu!
Kendte du ikke den Faldne før,
saa elsk ham nu!

1864.
</poetry>
</body>
</text>

<text id="brandes2001061731">
<head>
   <title>Lyn</title>
   <toctitle>Lyn</toctitle>
   <indextitle>Lyn</indextitle>
   <firstline>Saa mangt et Lyn fra Himlen slaar ned</firstline>
   <quality>korrektur1,kilde</quality>
</head>
<body>
<poetry>
Saa mangt et Lyn fra Himlen slaar ned,
der ingen træffer af Skovens Stammer,
men ét, der tyst gennem Skyerne gled,
sætter Himmel og Jord i Flammer.
Saa mangt et Blik har Hjertet til Maal,
men naaer ej Hjertets lønligste Kammer.
Da kommer der ét, som rammer,
ét tænder Alterets Baal.
Som Lynet, naar Himlen er klar og blaa,
er vidunderligt det. Hvem kan sligt forstaa!
Ingen kan sligt forstaa.

1864.
</poetry>
</body>
</text>

<text id="brandes2001061732">
<head>
   <title>Skønhed</title>
   <toctitle>Skønhed</toctitle>
   <indextitle>Skønhed</indextitle>
   <firstline>Hvor rører dog den sande Skønhed Sjælen</firstline>
   <quality>korrektur1,kilde</quality>
</head>
<body>
<poetry>
Hvor rører dog den sande Skønhed Sjælen
og gør den let, imens den rent fortryller den,
udvider den, uddyber den, udfylder den!
Hvad Sneen dulgte med sin tætte Fjælen,
det ved sit varme Sommerlys fremsmelter den.
Dens Pust den fine Rim til Dugg forvandler,
den tunge Isklump bort fra Hjertet vælter den.

Hav Tak for dette Syn! jeg trængte til det,
et Lys udbredende, en Himmel højnende.
Min Sjæl var mørk, den havde lukket Øjnene
og blind den sad, som den, der trodsig vil det.
Jeg kaldte, men den vaktes ej af Raabene -
Den stærke Glans har vakt den. Skønt lidt skamfuld,
den nu paany har rejst sig, frisk og haabende.

1865.
</poetry>
</body>
</text>

<text id="brandes2001061733">
<head>
   <title>Julie 1-3</title>
   <toctitle>Julie 1-3</toctitle>
   <indextitle>Julie 1-3</indextitle>
   <firstline>Hvad det er at elske, det mig lærte</firstline>
   <quality>korrektur1,kilde</quality>
</head>
<body>
<poetry>
Hvad det er at elske, det mig lærte
hun, som her i Graven lagdes ned,
hendes Hjerte: idel Kærlighed,
hendes Væsen: lutter Hjerte.

Vandrer! hvis du spørger om,
hvem hun var, hvorfor jeg græder,
hør det da til hendes Hæder:
denne Aand var ren og from.
Stærkt i Svingning som Pendulen
i sin Enfold den forstod sig
slet paa Skrømt og slet paa Skjulen.
Let opskræmt og angst som Fuglen
ej til Ro den vugge lod sig,
som paa Vagt for at bevare
dem, den elsked, mod en Fare.
Selv hun haardest var imod sig.
Følelser og Forsæt stærke,
det var hendes Levneds Mærke,
klar og ildfuld som en Stjerne,
saa var hendes Væsens Kærne.

Hendes Daad og hendes Ære
var, sin Husbonds Fryd at være.
Derfor er blandt stygge Grave
hendes Grav en Blomsterhave.

Modernavnet helst hun hørte
fra den spæde Barnetunge.
Hendes Ungdom tit os rørte,
hun var yngre end de Unge.
Del vor Sorg, thi den er tung,
nu, da Alt du kender, Broder:
hendes Navn - hun var en Moder,
hendes Alder - hun var ung,
hendes Minde -
hun var Kvinde.

1865.

---

Paa mange Maal var ej hun klog,
men Blomsternes og Hjertets Sprog
forstod hun, naar de løde:
naar Rosens og Violens Knop
en Udvej Duften brøde;
naar Hjertet ungt sig lukked op.

Den unge Mand, hvis sunkne Mod
for hendes milde Øje stod,
ham hendes Ord forfrisked;
den unge Mø, halvt Barn endnu.
i hendes Øre hvisked
med Jomfrublik og Jomfrublu.

Ja, stor var hendes Venneflok.
Vist var den sær og uens nok,
men hende tro fra Grunden.
Thi ung og gammel, fjern og nær.
ældst Ven og nylig vunden,
hver en hun havde lige kær.

Og om der var et ærligt Skrog,
en Nar, men Nar med Hjerte dog,
hun ej ham fra sig stødte;
en saadan Gæst med Hovmod ej
ved hendes Arne mødte;
han over hende glemte sig.

Og sad der saa paa Spotterbænk,
en Mand, hvis Vid var Malurtstænk,
han lod ved hendes Side
godmodig Skemt og Lunets Ord
fra samme Tunge glide,
hvorfra de fine Pile foer.

Saa gik det til, saa er det hændt,
at overalt mod hende vendt
hun saa det Gode smile.
Hun vidste ej, at fra dets Gem,
dets Søvn dets dorske Hvile,
hun selv, hun først det lokked frem.

Et trofast Ord, et sjælfuldt Blik,
et mildt Farvel, et Smil, et Nik,
forstod hun skarpt at tyde.
Hvad der laa skjult i Hjertets Vraa
af Løgn og Last og Lyde -
det saa hun nødigt, hvis hun saa.

Hvad der var varmt og rent og smukt,
det greb hun, selv i hurtigst Flugt.
med det var hun beslægtet.
Hvad der var karrigt, nidsk og koldt.
hun ej at hade mægted;
men det har hende Sorg forvoldt.

Hun led ret vel den slebne Kløgt.
og var hun end, naar fint blev spøgt,
i Ordleg let forvirret,
hun elsked hvad ej selv hun fik,
og tit med Undren stirred
hun i de Kloges klare Blik.

Dog hvad der ramte hendes Sans.
det var ej Lysets stærke Glans,
det var dets milde Varme.
Det kolde Lys hun lidt forstod.
det vakte Sjælens Harme,
saa stærkt var Kulde den imod.

De Vedtægtsbaand, der smaaligt snoes,
der snærer mangen Haand tilblods
og mangt et Hjerte sammen,
de bandt ej denne frie Aand.
Den skød med Lethed Hammen
som et for snevert Klædebon.

De Jern, der kuer mangen Sjæl
til grove Pligters sløve Træl,
hun bar end mere trøstigt.
Kom du, naar de bandt hende fast,
da lo hun op saa lystigt,
at alle hine Lænker brast.

Men da det lød: Forbi, forbi!
da løfted hendes Aand sig fri
for alle Baand og Lænker,
og steg med Lysets Hast til ham,
der hende Naade skænker,
fordi hun ej har gjort ham Skam.

1866.

---

Den Frost og Sne, som dækker
i Danmark nu By, Land og Hav,
sig ogsaa stille lægger
om Blomster paa en Grav.

I Sneen Planten sover;
snart vakt til Liv i Blomst den staar;
men hun, den blomstrer over,
Liv kun i Drømme faar.

Nys jeg i mange Drømme
af hendes Mund har hørt de Ord:
"Jeg lever, falsk I dømme,
naar I mig mistet troer".

"Tal med mig, glem blot Sorgen,
hvor kan du tro, at jeg er død!"
Det blev en bitter Morgen,
thi Drømmen var saa sød.

Ak, Skygge, du bedrager.
I Jorden blev hun sænket ned,
og Tabet mer mig nager
end noget Tab, jeg led.

Farvel! Farvel! Mildt lyde
i Stuen steds det Navn, hun bar.
Paany det altid bryde
den Taushed, Graven har.

O naar et Navn forstummer
af Frygten for at mindes om
den Sorg og alskens Kummer,
man helst gaar uden om -

hvor hæsligt! nej, med Glæde
og Vemod vi det nævne vil,
da er hun end tilstede
og hører end os til.

Rom 1871.
</poetry>
</body>
</text>

<text id="brandes2001061734">
<head>
   <title>Den lykkelige Brudgom 1-6</title>
   <toctitle>Den lykkelige Brudgom 1-6</toctitle>
   <indextitle>Den lykkelige Brudgom 1-6</indextitle>
   <firstline>Er for Andres Blik Figuren end lidt flad</firstline>
   <quality>korrektur1,kilde</quality>
</head>
<body>
<poetry>
Er for Andres Blik Figuren end lidt flad,
mig hun fængsler ved et sødt Jeg-véd-ej-hvad,
ved en Klang af Sølv i hendes Stemme,
som en lyd hør Elsker ene kan fornemme.

---

Guldfisk du dorske!
Mat er dit Øje, hvortil kan du bruges?
Ih! Med saadanne pilker man Torske.

---

Han elsker hende med stor Besked.
Et gunstigt Svar han sig henter.
Thi hun gengælder hans Kærlighed
med Renter.

---

I er altfor adrætte - I tar Hatten i Haanden,
før I ser Benraden komme.
Meningen var ikke, vi skulde opgi' Aanden,
førend Livet var omme.

---

Ja Fuglen skød vi!
Thi fint os snød vi
ved Hymens Alter
for Livets Fester.
for Amors Fakler!
I sølle Pjalter!
I arme Bæster!
I Skrog, I Stakler!

---

Var end Pigens Stemme rusten - lad saa være!
Var end Huden gul og gusten - lad saa være!
Laa end mørke Rande rundt om røde Øjne,
lugted Aanden end som Osten - lad saa være!
Var hun mat og doven, var hun gal og arrig,
havde hun Figur som Kosten - lad saa være!
Bedsk er slig en Drik, vel sandt, men naar i gyldent
Bæger rækkes Mosten - lad saa være!
</poetry>
</body>
</text>
</content>
</section>

<section level="1">
<head>
   <toctitle>Tredie Afdeling (1866-1869)</toctitle>
</head>
<content>

<text id="brandes2001061736">
<head>
   <title>Sommernat</title>
   <toctitle>Sommernat</toctitle>
   <indextitle>Sommernat</indextitle>
   <firstline>Alt er tyst, som Fredens Stund før Freden brydes</firstline>
   <quality>korrektur1,korrektur2,kilde</quality>
</head>
<body>
<poetry>
Alt er tyst, som Fredens Stund før Freden brydes,
skønt, men som en Fest, hvis Fryd i Angest nydes
Trindt paa Himlens sommerlyse Bue
blege Stjener vredt og selsomt true.
Lydløst glide Havets Bølgeskarer. -
Kornmodslysets ubestemte Lue
nu og da fra Horisonten farer,
Lyn i Lyn det svinger Flammesværdet.
Stygt ved Flammen
alle Luftens Aander fare sammen;
Himlen blinker ved dets Slag forfærdet.

Alle os, som svege Aandens Himmelfane,
alle os, som vege fra den smalle Bane,
os, der Gudens Høst i Hjertet kvalte,
os hvis Læbe tav, naar Stemmen talte,
os vil Sværdets røde Tunge ramme -
Lød jeg ej, da Gudens Bud befalte,
stod engang paa Prøvens Dag til Skamme,
saa min Kind endnu af Skammen gløder -
nu jeg møder,
nu jeg villigt kæmper, villigt bløder.
Salig Den, der uden Blinken bøder.

1866.
</poetry>
</body>
</text>

<text id="brandes2001061737">
<head>
   <title>Ved en Vens Afrejse</title>
   <toctitle>Ved en Vens Afrejse</toctitle>
   <indextitle>Ved en Vens Afrejse</indextitle>
   <firstline>Held paa hans Vej, den Tauses og den Stilles</firstline>
   <quality>korrektur1,kilde</quality>
</head>
<body>
<poetry>
Held paa hans Vej, den Tauses og den Stilles,
den Elskeliges Vej fra Ven til Frænde!
Faa Døgn endnu, og for en Stund vi skilles,
en kort? en lang? hvem véd, en rig kanhænde;
thi mangt i Nord du lære skal at kende.
og op til Sværdedans i Syd der spilles. -
Vi ses vel atter, Brødre som vi ere:
dog som de samme ses vi ikke mere.

Og derfor Tak for Tiden, som forløb,
den Skemtens Tid, vi ødsled med en Smule.
(gyldne Sekunder, som ved Røverkøb
vi fik for Timeglassets Sand, det gule,
hvad eller fra vort Arbejd stjal, det fule),
den Alvors Tid, hvori vi af sit Svøb
fik viklet mangen ædel Fremtidstanke,
som bragte begges Hjerter til at banke.

Den Magt, der daglig drog mig til din Dør,
som Afsind ser den ud for lunkne Sjæle;
men gode Aanders var den. Vid! de dvæle,
ihvor du er: de rasted aldrig, før
de fik fordrevet mine Tanker fæle.
Dem viste jeg af skemtsomt Sind Honnør
ved Knælen paa et Gulv foruden Tæppe.
Du selv, Fredsstifter! du forstaar det neppe.

Men kom jeg som Bajads med Daarskabs Fagter,
og dansed paa dit Gulv en Narrevals,
og én for én afkasted tyve Dragter,
og slængte Bjældesnoren om din Hals,
og skreg: "Ved alle Himlens gode Magter!
for fire Skilling er mit Liv tilfals"
og svang min Briks - da lo du og forstod mig.
Hav Tak, fordi du var saa god imod mig!

Stod saa jeg ved din Dør, til Døden mat,
af Tungsind gal, af Mismod knust og lammet.
og hulked uden Taarer, en Besat,
der frem i dybe Suk sin Smerte stammed -
Du aabned for mig, og hvor vildt det flammed
her i mit Bryst, min Pande blev dog glat.
saasnart din Haand - du led ej, jeg det sagde -
velsignende du paa mit Hoved lagde.

Se derfor er i mit Farvel en Tak,
en Broderømhed, som kan ej beskrives.
Min Sjæl har endnu aldrig ligget brak,
den er en Jord, som steds paany oprives
og pløjes om; hvor intet Fast der gives
undtagen Et: Troskab mod Venner. Ak,
En bort er rejst, de andre tidligt døde.
Nu banker intet Hjerte mit imøde.

1867.
</poetry>
</body>
</text>

<text id="brandes2001061738">
<head>
   <title>Hvirvel</title>
   <toctitle>Hvirvel</toctitle>
   <indextitle>Hvirvel</indextitle>
   <firstline>Ja, Hvirvel er det Alt - i dette Ord</firstline>
   <quality>korrektur1,kilde</quality>
</head>
<body>
<poetry>
Ja, Hvirvel er det Alt - i dette Ord
er Gaaden løst. Frem! Bort! Forbi! det tuder.
I Fald fra Højden det, hvis Glans var stor!
Mod Lyset frem det, som fra Dybet foer!
Du op, jeg ned! min Sejr din Glædes Mord!
og Rædslens Lov: det Unge ældes. Hvor,
hvor er det Liv, der mer end Død bebuder?

Se dette Legem, en fortættet Gas,
en Kasteboldt for Vejr og Vind og Stemning.
Min Aand! de evige Blændværks Tumleplads.
Min Viljes Klinge, sleben stærk og hvas,
i Striden skør og springende som Glas,
Troskab umulig, kun for Dyr tilpas!
Mod Smertens sorte Strømme ingen Dæmning.

1868.
</poetry>
</body>
</text>

<text id="brandes2001061739">
<head>
   <title>Erklæring</title>
   <toctitle>Erklæring</toctitle>
   <indextitle>Erklæring</indextitle>
   <firstline>Jeg elsker dine brune Øjnes Mørke</firstline>
   <quality>korrektur1,kilde</quality>
</head>
<body>
<poetry>
Jeg elsker dine brune Øjnes Mørke
og dine bløde Krøllers fagre Fald.
Jeg kunde falde ned paa Knæ og dyrke
din underlige Røst, der røber al
din dulgte Lidenskabs forborgne Styrke.
</poetry>
</body>
</text>

<text id="brandes2001061740">
<head>
   <title>I Forstuen</title>
   <toctitle>I Forstuen</toctitle>
   <indextitle>I Forstuen</indextitle>
   <firstline>De glatte, dejlige Lokker</firstline>
   <quality>korrektur1,kilde</quality>
</head>
<body>
<poetry>
De glatte, dejlige Lokker
flød som en Strøm, der ruller
hvis Bølger tæt sig flokker,
om hendes Hals og Skulder.

Den bløde, blanke Silke
om hendes Legem sig svøbte,
lidet anende, hvilke
kendte Former den støbte.

Et kort Sekund hendes søde
Læber min Mund berørte.
Kysset, det lette, bløde
helt bort fra Jorden mig førte.

Et Blik fra det straalende Øje
Vandt mig og bandt mig til hende.
Alt i Verden vil jeg døje,
onde Dage, Kummer og Møje,
ifald jeg din Lod kan bøje,
og din tunge Skæbne kan vende.
</poetry>
</body>
</text>

<text id="brandes2001061741">
<head>
   <title>Nu Voks!</title>
   <toctitle>Nu Voks!</toctitle>
   <indextitle>Nu Voks!</indextitle>
   <firstline>Nu voks, min skønne Plante</firstline>
   <quality>korrektur1,kilde</quality>
</head>
<body>
<poetry>
Nu voks, min skønne Plante,
skyd Knop og Blomsterblade!
Rigt Lys og Dugg dig bade,
saa du maa ikke skrante,
ej sygne eller svinde,
ej med dit Hoved hælde,
men rejse dig med Vælde,
og som en yndig Kvinde
staa slank og fin og smykket
med bløde Blomsterklokker.

Jeg kysser dine Lokker.
Sig, kan du mærke Trykket?
</poetry>
</body>
</text>

<text id="brandes2001061742">
<head>
   <title>Tak</title>
   <toctitle>Tak</toctitle>
   <indextitle>Tak</indextitle>
   <firstline>En Tak til Borgens Frue, hvis sværmeriske Sjæl</firstline>
   <quality>korrektur1,kilde</quality>
</head>
<body>
<poetry>
En Tak til Borgens Frue, hvis sværmeriske Sjæl
deler Kamp, deler Fryd, deler Sorger med mig.
en Bøn om bedre Dage for den søde!
Paa Krybet, der hvisler, sætte hun sin Hæl,
aande frit, tænke kækt, vandre let, o at hun ej
paa Vejens Sten sin spæde Fod maa støde!

Jeg fandt ej hendes Lige, saa vidt jeg flakked rundt.
Hjertets Ild, Blikkets Glans, hin Begejstringens Skat,
som ikkun Trylleordet kunde hæve.
Hun trives, hun vokse, hun lide intet Ondt,
tage til, vinde Kraft, faa engang Lykken fat
og takke Gud med Læber, som bæve.
</poetry>
</body>
</text>

<text id="brandes2001061743">
<head>
   <title>Ene i fremmed Land</title>
   <toctitle>Ene i fremmed Land</toctitle>
   <indextitle>Ene i fremmed Land</indextitle>
   <firstline>Tungt og trist at længes</firstline>
   <quality>korrektur1,kilde</quality>
</head>
<body>
<poetry>
Tungt og trist at længes,
og, mens rundtom les,
i sin dybe Ve's
Ensomhed at stænges
Sødt paany at ses.

Ja hvor sødt at saares
af den hede Mund,
og i samme Stund
helt af Kys at daares,
naar hun kysser, hun!
</poetry>
</body>
</text>

<text id="brandes2001061744">
<head>
   <title>Fremtidsfantasier</title>
   <toctitle>Fremtidsfantasier</toctitle>
   <indextitle>Fremtidsfantasier</indextitle>
   <firstline>Min egen Yndling vil, jeg skal blive meget stor</firstline>
   <quality>korrektur1,kilde</quality>
</head>
<body>
<poetry>
Min egen Yndling vil, jeg skal blive meget stor,
vokse højt, vinde Ros, sprede Dag og gøre lyst,
al Aandens stygge Overlast hævne.
Den Første skal jeg være her blandt os i vort Nord,
saa vidt vor Tunge tales, og langs Østersøens Kyst
skal mit Navn man allevegne nævne.

Ak du kære, min Evne er spæd og saare svag,
min Kraft er ej af Jern, og min Kundskab er ringe;
men om Hanen end ej galer, det bliver dog nok Dag,
og Sandheden farer, skønt den farer tit i Mag,
og Aandens Klokke kalder, selv om en Klokker her
ej fik sin stakkels Klokke til at ringe.

Men stræbe vil jeg frem; jeg vil lægge min Skærv
skønt ringe, paa Aandens store Alter.
Jeg vil tjene min Fane som en Fanevagt djærv;
jeg vil ikke raste, jeg fik et ædelt Hverv.
Maaske jeg dog et fjendtligt Harnisk spalter.

Maaske jeg dog i Ilden erobrer et Kastel,
stormer en Skanse midt i Vaabenbraget -
da kan, hvis Lykken føjer, det og mig hænde vel,
at jeg engang til Ridder bliver slaget.

1868.
</poetry>
</body>
</text>

<text id="brandes2001061745">
<head>
   <title>Hun</title>
   <toctitle>Hun</toctitle>
   <indextitle>Hun</indextitle>
   <firstline>Naar i min egen Sjæl jeg ser og svimmel</firstline>
   <quality>korrektur1,kilde</quality>
</head>
<body>
<poetry>
Naar i min egen Sjæl jeg ser og svimmel
i Modløshedens Dyb jeg nedad stirrer.
af Jammerkval mit hele Væsen dirrer
og Blikket søger mod en Himmelstrimmel.

Det Blaa, hvorved da mine Øjne dvæle.
det er din Aand, som lyser gennem Taager.
I den min Kummer sover; Haabet vaager
i denne Aand for to sorgslagne Sjæle.
</poetry>
</body>
</text>

<text id="brandes2001061746">
<head>
   <title>Fortrøstning</title>
   <toctitle>Fortrøstning</toctitle>
   <indextitle>Fortrøstning</indextitle>
   <firstline>De, som engang har sluttet Pagt</firstline>
   <quality>korrektur1,kilde</quality>
</head>
<body>
<poetry>
De, som engang har sluttet Pagt
i alle gode Aanders Kres,
skal, bør og maa helt uforsagt
til Afsked som til Gensyn ses;
skal række Haand og Mund med Ild,
men uden Klynk eller Klage,
den flammende Aand er Himlen god,
ikke den drøveligt svage.
</poetry>
</body>
</text>

<text id="brandes2001061747">
<head>
   <title>Livsregel</title>
   <toctitle>Livsregel</toctitle>
   <indextitle>Livsregel</indextitle>
   <firstline>Se og saml! Det er Livet</firstline>
   <quality>korrektur1,kilde</quality>
</head>
<body>
<poetry>
Se og saml! Det er Livet.
Elsk og lær! Det er Livets Sum.
Spørg! Og Svaret er givet.
Kæmp for Ret! Det er Lykke.
Handl og hersk! Det er Lykkens Sum,
Retten med Sejr at smykke.
Spred din Sjæl i det vide Rum,
Lad den ej standses af Slaa eller Bom,
Dristigt sprænge sin Skranke!
Saml saa din Sjæl i en eneste stum
inderlig Kærlighedstanke!
</poetry>
</body>
</text>

<text id="brandes2001061748">
<head>
   <title>Hun taler</title>
   <toctitle>Hun taler</toctitle>
   <indextitle>Hun taler</indextitle>
   <firstline>Sig, har du følt det, Elskede, at stærkt</firstline>
   <quality>korrektur1,kilde</quality>
</head>
<body>
<poetry>
Sig, har du følt det, Elskede, at stærkt
min Sorg og Nød er traadte nu i Skygge
Alt er som før, men ud af alt det Stygge
min Sjæl, mit Jeg er gledet uformærkt,
og uforstyrret, midt i Dagliglivet,
jeg bær' de Skatte, som du mig har givet.

Hvorfor saa straalende jeg just saa ud,
forleden spurgte mig en Ven herhjemme.
Jeg tav. Men i mig raabte højt en Stemme
en stærk, fordi med mægtigt Gennembrud
jeg fra en Automat er omskabt til
en Aand, som føler, elsker, véd og vil.
</poetry>
</body>
</text>

<text id="brandes2001061749">
<head>
   <title>Sonet</title>
   <toctitle>Sonet</toctitle>
   <indextitle>Sonet</indextitle>
   <firstline>Som en Sonet, du skriver, var hint Møde</firstline>
   <quality>korrektur1,kilde</quality>
   <keywords>sonnet</keywords>
</head>
<body>
<poetry>
Som en Sonet, du skriver, var hint Møde.
Ja, du har Ret, du Elskte, som en Strøm,
en Tonerislen, vellydsrig og øm,
og kort og skarptbegrænset var det, Søde!

Thi Ord, som smelte, Taarer, Suk, som gløde,
af Vemod fødte Smil, den salige Drøm,
hvis Sprog er Kys, der hedt i Purpursøm
Hals, Bryst og Skuldre farve flammerøde.

Alt dettes svulmende Sigsammenfletten
til dobbelt Samklang, der i Afskedsstunden
døer hen i Treklang - det er jo Sonetten.

Hør Rytmen glide skønt i Spænding bunden;
den knuger, skønt den kommer ej af Pletten,
Rim imod Rim, som Kys i Kys paa Munden.
</poetry>
</body>
</text>

<text id="brandes2001061750">
<head>
   <title>Naar Kraft og Lune synke</title>
   <toctitle>Naar Kraft og Lune synke</toctitle>
   <indextitle>Naar Kraft og Lune synke</indextitle>
   <firstline>Naar Kraft og Lune synke</firstline>
   <quality>korrektur1,kilde</quality>
</head>
<body>
<poetry>
Naar Kraft og Lune synke,
naar Mismod hen dig river,
og vanskeligt det bliver,
dig ikke selv at ynke:
da sig: Jeg vil ej klynke.
Paa Hænder højt at bæres,
i Bomuld blødt at ligge,
det lærte mig dog ikke,
hvad bedst i Modgang læres,
hvad jeg har lært: at taale,
mit Tab med Ro at maale
og føle som de Kække,
hvem intet Slag kan knække.
</poetry>
</body>
</text>

<text id="brandes2001061751">
<head>
   <title>Hendes Vemod</title>
   <toctitle>Hendes Vemod</toctitle>
   <indextitle>Hendes Vemod</indextitle>
   <firstline>De flokkes i Klynger, de svæve i Kres</firstline>
   <quality>korrektur1,kilde</quality>
</head>
<body>
<poetry>
De flokkes i Klynger, de svæve i Kres
rundt om dit Hoved,
Vemodets Alfer, der ikke ses,
men fornemmes, hvor mildt gennem Taarer les.
Paa dit Bryst har de sovet.

De vaagne med dig, de hæve sig mat,
døsig er Vingen.
Paa Hjertet de slumred den hele Nat;
men hurtigt paa Skuldrene har de sig sat
med Summen og Klingen.

Og ind i Alfernes Kor maa gaa
hver løsreven Tone
fra Verden derude, der Øret vil naa,
Thi Alferne passe omhyggeligt paa,
løse op og forsone.
</poetry>
</body>
</text>

<text id="brandes2001061752">
<head>
   <title>Gry</title>
   <toctitle>Gry</toctitle>
   <indextitle>Gry</indextitle>
   <firstline>Det gry'r, det gry'r</firstline>
   <quality>korrektur1,kilde</quality>
</head>
<body>
<poetry>
Det gry'r, det gry'r.
Nu rosenfarves de tykke Sky'r,
nu stænkes Himlen med Guld,
det gry'r.
Snart løfter Solen sin røde Fakkel.
Hil dig Lys! Hil dig Sol! Straal for min Stakkel!
For min Stakkel, den søde,
du lyse, du gløde!
O hil, o hil, du det første Gry's
flimrende, fine, forjættende Lys!
Stig, stig!
</poetry>
</body>
</text>
</content>
</section>

<section level="1">
<head>
   <toctitle>Fjerde Afdeling (1871-1872)</toctitle>
</head>
<content>

<text id="brandes2001061754">
<head>
   <title>Malgré Tout</title>
   <toctitle>Malgré Tout</toctitle>
   <indextitle>Malgré Tout</indextitle>
   <firstline>Den skønne blonde Lykke</firstline>
   <quality>korrektur1,kilde</quality>
</head>
<body>
<poetry>
Den skønne blonde Lykke,
der aldrig kan staa stille,
engang mens han var lille,
blidt tager ved hans Haar
for ham et Kys at trykke
paa Panden, som han staar.
Han saa sig rundt, forsvunden var hin Kvinde i det Fjerne;
men Kysset blev og brændte, blev til Tro paa hans Stjerne,
og stod han for en Skranke, hvor om trøstig Trods det gjaldt,
hans unge Hjerte banked, og han mumlede: Trods Alt!

Hin Tro brast ufortøvet
i Kampens haarde Skæbne.
Han voved knap sig væbne,
han ingen Lanse svang,
saa, hørte dybt bedrøvet
Dystløb og Vaabenklang.
Men stod han for en Skranke, hvor Ærens Fane flammed,
sit Mismod og sin Frygt dog af Sjælen ud han skammed,
ja saa han Nederlaget som Vished overalt,
med sammenbidte Tænder han mumlede: Trods Alt!

Det var hint Kys, hvis Lue
gød Ild i Knægtens Aarer.
Han følte, de var Daarer,
som veg fra Kampens Vej,
selv lod han ej sig kue,
men vidste Grunden ej.
Og Lykken blev, blev Ungdom; naar hun selv ham vendte Ryggen,
var Solen, Skoven, Barnet tusind Bud paa Bud fra Lykken.
Den muntre Tillid vokste, hver Barrikade faldt.
Med Storm han den tog, og hans Feltraab var: Trods Alt!

Af Trolde smaa belejret
han ligger nu for Tiden,
Medgang har han liden,
af Medynk mer end nok,
dog fik ham ej besejret
én Gang saa stor en Flok.
O medynksfulde Sjæle! For Jer var dette Tegnet
til Klynken og til Tungsind, som snart i Slaphed segned.
Men i hans Hjerte jubler en Almagt, Manddom kaldt;
dens Lyst er det at trodse og dens Feltraab er: Trods Alt!

Hospitalet i Rom 1871.
</poetry>
</body>
</text>

<text id="brandes2001061755">
<head>
   <title>Til Henrik Ibsen</title>
   <toctitle>Til Henrik Ibsen</toctitle>
   <indextitle>Til Henrik Ibsen</indextitle>
   <firstline>Hvad det gælder er Menneskeaandens Revoltering</firstline>
   <quality>korrektur1,kilde</quality>
</head>
<body>
<poetry>
Hvad det gælder er Menneskeaandens Revoltering,
og der skal De være en af dem, som gaar i Spidsen.
Henrik Ibsen (20. December 1870)


Ja, jeg var ung, da jeg efter en lang
pinlig og trøstløs Tvivlen og Vaklen
modtog af Aanderne endelig Faklen,
der for bestandig vil lede min Gang.
Klart da jeg saa ved dens straalende Flamme:
Magter der baste
Forskning og Tanke,
Magter, der kaste
for Frihed Skranke,
dem vil al Løgnens Forbandelse ramme.
Sandhed og Frihed er Et og det Samme.

"Alle maa høre det. Tal til Enhver!"
Saadan, o henfarne Store! I mane.
Sandhedens aldrig besejrede Fane,
straks, blot den løftes, vil samle en Hær. -
Drøm af et Barn, henvejret itide!
Fordom trues,
og Masserne flokkes;
men Sandhed kues
slet Ingen rokkes.
Snart var de tallte, som stod ved min Side,
ene jeg første Gang maatte stride.

Det blev bestandig den Bistand, jeg fandt.
Huggene skarpere faldt, da jeg ægged
stedse paany, og da Ingen mig dækked;
Frænder gav Lempe-Raad, Venner forsvandt.
Fostbroderskab! ak din Tid er forgangen.
Saa blev jeg hærdet,
saa blev en Mand jeg.
Slaa uforfærdet,
skønt ensom, kan jeg.
Ofte jeg spejded dog ud over Vangen;
efter en Stridsven levede Trangen.

Broder! jeg fandt dig. Hvad gør det mig vel,
at du en Høvidsmand er uden Lige,
mens jeg blev skabt til som Væbner at krige
sammen vi høre med hele vor Sjæl.
Ja, vi til Oprør vil Aanderne kalde!
Dristigt at rive
ud dem af Døsen,
beaande, belive
være vort Løsen.
Er det end mørkt, det skal lyse for Alle.
Broder! Engang ville Taagerne falde.

Hospitalet i Rom, Natten mellem 9. og 10. Januar 1871.
</poetry>
</body>
</text>

<text id="brandes2001061756">
<head>
   <title>Roser har han knækket</title>
   <toctitle>Roser har han knækket</toctitle>
   <indextitle>Roser har han knækket</indextitle>
   <firstline>Roser har han knækket</firstline>
   <quality>korrektur1,kilde</quality>
</head>
<body>
<poetry>
Roser har han knækket
og Torne har han brudt,
Kransen har han kastet, neppe flettet,
Ørne har han stækket
og Duer har han skudt,
Kvinder har han favnet, flyet, forgættet.

Men En, der er, hvis Billed ham forfølger.

Vel fem hundred Mile
mellem dem er lagt,
dog bestandig naaer ham hendes Stemme:
"Dræbt er Søvn og Hvile,
Dødens Kalk mig rakt,
Den, du elsked, saa du kunde glemme."

Ti, ramte Fugle synge ikke mere!

Salte, stride Taarer!
Stumme Poesi!
Kvindegraad ham i hans Hjerte skærer.
Trolddom lig den daarer,
lokker taus ham i
fine Garn, der dybt tilblods ham snærer.

Nej, brudte Stængler blomstre ikke mere!

Roser har han knækket,
ak! at han dem brød,
Duer dræbt, hvi maatte han dem jage!
Selv de Længslen vækked,
ung dens Bud han lød.
Derfor døver han den fjerne Klage:

Forbi, forbi og frem! Se ej tilbage!
</poetry>
</body>
</text>

<text id="brandes2001061757">
<head>
   <title>Nordboen i Rom</title>
   <toctitle>Nordboen i Rom</toctitle>
   <indextitle>Nordboen i Rom</indextitle>
   <firstline>I vil vide min Elskedes Navn?</firstline>
   <quality>korrektur1,kilde</quality>
</head>
<body>
<poetry>
I vil vide min Elskedes Navn?
Det er Bjergenes Blomst, omplantet til Rom;
ud sprang den, dengang jeg kom.
O Bjergblomst, hvil ved mit Bryst!
Dine Kys, dine Kys er søde.
Over din Læbe den røde
glider ren Cithermusik i din Røst.

I vil vide min Elskedes Navn?
Det er Enfold og Latter, Sundhed og Sjæl.
Fint blege Damer, Farvel!
Jeg er ked af de smægtende Suk
og de meget sigende Blikke,
hun savned og smægtede ikke,
nej jeg kom, jeg var ung, hun var smuk.

De vil vide dit Navn spørge ud
om vort Bryllup. For Vidner var ikke der Brug;
vort Bryllup er holdt, men i Smug.
Stille Bryllup det var, o min Brud!
Du tav; Præsten hviskede næsten;
men du skriftede smukt inden Festen
og fik Absolutionen forud.
</poetry>
</body>
</text>

<text id="brandes2001061758">
<head>
   <title>Finis</title>
   <toctitle>Finis</toctitle>
   <indextitle>Finis</indextitle>
   <firstline>Saa skal jeg da surres til Pælen igen</firstline>
   <quality>korrektur1,kilde</quality>
</head>
<body>
<poetry>
Saa skal jeg da surres til Pælen igen,
af en skinhellig Pøbel begloes og betragtes,
og mit Hjerte skal smides for Hundene hen,
og mit Navn skal flaas, og min Stolthed skal slagtes.
Det er endt. Jeg skal hjem. O mit Fristed, Farvel!
Luft, du klare, hav Tak! Tak, Italiens Kvinder,
som med Skønhed beriged og fyldte min Sjæl!
Og I Marmorpaladser med lysende Tinder!
Det er endt. Jeg skal rejse. Farvel! Farvel!

Ak, I spørge, I Solbørn, hvorhen jeg vil gaa.
Spørger ej! Der er mørkt, der er trist, hvor jeg fødtes.
Her min Vej med Granatrosens Flammeblomst strødtes,
hist er Vejen moradsig og Himmelen graa.
Ingen Søjler og dejlige Statuer staa,
ingen glødende Tavle fik Liv der i Landet,
og et Menneskeliv helt forkrøblet I saa
i forknyttet Fordummelse sive i Sandet,
ifald Eders Blikke saa vidt kunde naa.

Et mig trøster, et Forsæt: Jeg giver mig ej.
Var en Gabestok sikker - i Trods har jeg levet,
og Intet af hvad jeg har villet, har skrevet.
har tænkt og har elsket, fornegtede jeg.
Jeg er svag, lad saa være, jeg véd, hvad jeg vil.
Jeg er tomhændet, sandt! men jeg har mine Hænder.
Og bebrejder mig ej, at jeg er lutter Ild!
Højst nødigt det gøres, at saadan jeg brænder:
Hin Is skal jeg smelte, saa Ild maa der til.

Marcuspladsen. 7. Juli 1871.
</poetry>
</body>
</text>

<text id="brandes2001061759">
<head>
   <title>Til Maria</title>
   <toctitle>Til Maria</toctitle>
   <indextitle>Til Maria</indextitle>
   <firstline>O rene Jomfru, tro ham ikke kold</firstline>
   <quality>korrektur1,kilde</quality>
</head>
<body>
<poetry>
O rene Jomfru, tro ham ikke kold,
den tungtalvorlige, hvis mørke Bane
din Vej, saa lys som Stjerneskuddets, krydsed
en enkelt Dag. Vi mødtes, og min Sjæl
bevarer dybt Erindringen om Glimtet.
Tit har jeg lukket mine Øjne til,
kaldt Mindet frem og hentet Dagens Lys
af hin Erindring op. Men vid, mit Hjerte
er Sorgens mørke Hus, og Storme fare
igennem Dør og Vindu. Intet Lys
med sligt et blidt og stille Skær kan brænde
ret længe der. Kun Lidenskabens Fakler
formaa at holde Stormen ud. De vifte,
de røde Fakler, Viljens, Frihedskampens;
og Tankestridens stærke Brande gnistre.
Helt sære Skygger kaste de omkring sig.
Men, rene Jomfru! tro ham ikke kold!
</poetry>
</body>
</text>

<text id="brandes2001061760">
<head>
   <title>Den vilde Jagt</title>
   <toctitle>Den vilde Jagt</toctitle>
   <indextitle>Den vilde Jagt</indextitle>
   <firstline>Saa stormfuldt er mit Hjerte, og min Kummer er saa stor</firstline>
   <quality>korrektur1,kilde</quality>
</head>
<body>
<poetry>
Saa stormfuldt er mit Hjerte, og min Kummer er saa stor,
at det er mig, som maatte jeg gaa
af Huset ud langs Vejen, og hver og en jeg saa
bede om et trøstende Ord.
Den vilde Jagt er lukket i mit arme Hjerte ind,
den tuder i mit Indre sit Afsted!
Det gale Kobbel halser, og Fanfaren river med -
Hold paa mig, Broder, grib mig, grib og bind!

1871.
</poetry>
</body>
</text>

<text id="brandes2001061761">
<head>
   <title>Uvejr</title>
   <toctitle>Uvejr</toctitle>
   <indextitle>Uvejr</indextitle>
   <firstline>Det var i Uvejr, at vi fandt hinanden</firstline>
   <quality>korrektur1,kilde</quality>
</head>
<body>
<poetry>
Det var i Uvejr, at vi fandt hinanden.
I Storm og Skibbrud hun til mig sig klamred.
Da Havet fraaded og da Stormen jamred,
jeg hende greb og svømmed ind til Stranden.
I Kamp og Fare, mens mit Hjerte hamred,
som tændt af Lyn, der faldt, min Elskov fødtes.
Saa mørk var Himlen, dengang først vi mødtes.
I Fare saa jeg hende først, i Farer,
i Smertens Luer har vor Elskov levet.
Mon det er Ilden, som dens Liv bevarer?
Sortlokkede, min Fylgje er du blevet.
For mig til Daad og Kamp og Kval at vie
dit Navn blev ind i mine Stjerner skrevet.
Ud af min Kurs de Stjerner har mig drevet,
og Storm og Uvejr atter Skibet tumle,
mit Sejl, mit sidste Haab, er sønderrevet,
og Havet aabner sig, det rædsomtskumle.

1871.
</poetry>
</body>
</text>

<text id="brandes2001061762">
<head>
   <title>Kornmod</title>
   <toctitle>Kornmod</toctitle>
   <indextitle>Kornmod</indextitle>
   <firstline>Du sagde: "Vil den Uro paa din Pande</firstline>
   <quality>korrektur1,kilde</quality>
   <keywords>sonnet</keywords>
</head>
<body>
<poetry>
Du sagde: "Vil den Uro paa din Pande.
den Sitren over Brynet aldrig glattes?
Er dette Præg, som af din Ungdom sattes.
min Elskte, paa dit Aasyn, da det sande?

Vil det af Fredens Klarhed ej erstattes?
Kan Manddomsaldren ikke overmande
den Blussen op og Gnistren som af Brande?
Skal Modenhedens bedste Frugt da fattes?" -

Sig, Elskte, gik du ud i Aftes silde?
I Juliklarhed Himlen ren sig hvælved.
mens uafbrudt med Lyn i Lyn den skælved.

Luften var varm og alle Stjerner milde;
ej Larm, ej Lyd, skønt Lyn omskælved Kloden.
Naar Kornmod glimter, da er Sæden moden.
</poetry>
</body>
</text>

<text id="brandes2001061763">
<head>
   <title>Spildt</title>
   <toctitle>Spildt</toctitle>
   <indextitle>Spildt</indextitle>
   <firstline>Spildt da al min Stræben var</firstline>
   <quality>korrektur1,kilde</quality>
</head>
<body>
<poetry>
Spildt da al min Stræben var.
Al min Grublen, al min Møje
østes i et bundløst Kar.
Hendes Vilje er et Vrag,
hendes Hjerne sløv og svag.
Efter hvert et Skridt den Svage
atter gør et Skridt tilbage.

Nej, o nej! jeg vil det ikke.
Hun skal vækkes, hun skal styrkes;
Mod hun Dag for Dag skal drikke.
Hver en Spire til det Bedre
solbestraales skal og dyrkes.
Engang, éngang Lysets Kraft maa
sejre over dette Mørkes.
</poetry>
</body>
</text>

<text id="brandes2001061764">
<head>
   <title>Terningkast</title>
   <toctitle>Terningkast</toctitle>
   <indextitle>Terningkast</indextitle>
   <firstline>Ak! jeg har sat mit Liv paa denne Terning</firstline>
   <quality>korrektur1,kilde</quality>
</head>
<body>
<poetry>
Ak! jeg har sat mit Liv paa denne Terning.
I Smægten tæres hen min Kraft; i Savn
og Sorg forraader jeg min store Gerning,
min Sag, mit Navn.

Er Spillet tabt? Er hendes Sjæl umyndig
Er hendes Aand saa tam og kvindeblød,
som hun er skøn og lokkende og yndig
og undersød?

Rul, Terning, rul! Men hvad du end mig melder,
en smerteblandet Fryd hvad eller Drab
af Haab og Lykke, skynd dig! Enten - Eller;
Sejr eller Tab!
</poetry>
</body>
</text>

<text id="brandes2001061765">
<head>
   <title>Kala</title>
   <toctitle>Kala</toctitle>
   <indextitle>Kala</indextitle>
   <firstline>Mig fængsled aldrig mild Adagio-Klang</firstline>
   <quality>korrektur1,kilde</quality>
</head>
<body>
<poetry>
Mig fængsled aldrig mild Adagio-Klang,
jeg elsker Krigsmusikens heftige Takt
og Hymnens Kor og Kampsignalets
Tilraab: Formér Eders Bataljoner!

Det korte Ords ubøjeligt faste Bud,
saa skarpt som Staal, der kløver en Pandebrask,
den faste Form af Barm og Aasyn
Legem og Sjæl, det er sligt, jeg elsker.

Se rundt omkring os: Flad er den Mark, du ser.
I Slud og Blæst og Kulde Sygner vor Dag;
og daarligt er det Liv, her føres,
Sumpenes Liv, hvor Frøer kvække.

Ej Glemmigej begærer mit Hjerte da.
Ved Mosens Rand den vokser i tusindvis.
Men højt jeg elsker Kalaplantens
ensomme Blomst med dens strenge Alvor.

Eet Blad, een Tanke! ren som en Kvindesjæl,
der for mit Øje tegner sig stolt og klar
mod Livets stygge, mørke Baggrund,
enfold, fordi den er lutter Skønhed.

En saadan Skønhed - den er et Guddomspant
fra Himlen selv. Som den, der i Havsnød stedt
med Et ser Land, saadan ved Synet
jubler mit Hjerte: Der gives Lykke.

Der gives Lykke; thi der er Skønhed til.
Kun En, hvis rene Blik med saa fuld Foragt
pan Krybet falder, at det skamfuldt
hvisler afsted - og jeg øjner Maalet.

Jeg ser den for mig, Sejrens duftende Krans,
jeg hører Krigsmusikens heftige Takt,
og selv jeg giver Kampsignalet.
Fremad! Valkyrjer i Luften vinke.

1872.
</poetry>
</body>
</text>
</content>
</section>

<section level="1">
<head>
   <toctitle>Femte Afdeling (1873-1875).</toctitle>
</head>
<content>

<text id="brandes2001061767">
<head>
   <title>Reconvalescent-Besøg</title>
   <toctitle>Reconvalescent-Besøg</toctitle>
   <indextitle>Reconvalescent-Besøg</indextitle>
   <firstline>April det var, men sommervarm var Luften</firstline>
   <quality>korrektur1,kilde</quality>
</head>
<body>
<poetry>
April det var, men sommervarm var Luften.
Langs Vejen hang de nysudsprungne Rakler;
Myg sværmede i Flok i Blomsterduften,
den søde Duft af Vaarens Brudefakler.
Det var en Dag som skabt for syge Stakler.
Den store Læge Sol steg ind ad Ruden
og kyssede den Syges Kind paa Puden
og gjorde med sit Aandepust Mirakler.

Langs Vejen hastigt gik en lystklædt Mand,
slank, mørk, et Aasyn, i hvis tankefulde
og melankolske Træk en Længslens Brand
gløded igennem Kløgt og Kraft og Kulde.
Han ser ej Vognene forbi sig rulle;
men tit paa friske Roser og Konvaller,
som i sin Haand han bær', hans Øje falder,
som det mod Sol og Støv dem skærme skulde.

Hist i den aabne Svale sad en Kvinde,
saa bleg som nys opstanden fra de Døde,
høj, smal og fin - og mat som ingensinde.
Blikket var Sjæl og Stemmen Fløjl, og bløde,
skønt lutter Alvor, hendes Træk de søde.
Da lød en Ringning nedefra ved Gitret.
Hun saa derned, og hendes Hænder sitred,
og hendes Kinder bleve næsten røde.

Og vaklende hun traadte ham imøde.
som svigted hende Øje, Haand og Fod -
men kun et kort Minut, og roligt løde
de Ord, hvormed hun Gæsten tog imod.
Han lagde sine Blomster, hvor han stod,
og sagde: "De er bedre - hvilken Glæde!"
Hun takked ham og bad ham tage Sæde,
og talte om sin Mand, der var saa god.

Berusende de røde Roser brændte
imellem dem paa Bordet, hvor de laa.
De hvide Roser deres Duft opsendte;
stærkt duftede Konvallerne, de smaa.
De talte lidt og gik igen istaa
og nød hinandens Selskab som en Lykke.
der vilde Sjælen helt i Vellyst dykke. -
Saa rejste han sig stille for at gaa.
</poetry>
</body>
</text>

<text id="brandes2001061768">
<head>
   <title>Perle, Du sprøde</title>
   <toctitle>Perle, Du sprøde</toctitle>
   <indextitle>Perle, Du sprøde</indextitle>
   <firstline>Perle, du sprøde!</firstline>
   <quality>korrektur1,kilde</quality>
</head>
<body>
<poetry>
Perle, du sprøde!
Fra Perlemoderen jeg har dig vristet.
Da blev du Perle. Tilgiv mig min Brøde!

Perle, du blanke!
Skøn, pur og glansfuld blev du fattet, favnet
i Guld, der gløder som en Elskovstanke.

Perle, du klare!
Havbaarne du som Venus! hendes er du.
en Skat, som ingen Enkelt kan bevare.
</poetry>
</body>
</text>

<text id="brandes2001061769">
<head>
   <title>Turnering</title>
   <toctitle>Turnering</toctitle>
   <indextitle>Turnering</indextitle>
   <firstline>Hun var Prinsesse, han en simpel Ridder</firstline>
   <quality>korrektur1,kilde</quality>
</head>
<body>
<poetry>
Hun var Prinsesse, han en simpel Ridder,
hans Frihed tabt, hans Vilkaar kvalfuldt trange.
Til fremmed By bragt ind som saaret Fange,
i hendes Faders Hird han fangen sad,
og aldrig glad
sin Fremtid for sig saa som øde Vidder.

Vaaren var kommen med sit Stærekvidder
og Anemonens fine Silkeblad;
men aldrig nød han Sol og Fuglesange,

hans Sind var tungt, hans mørke Tanker mange.

Hun var Prinsesse. Sjælfuld Højhed skinned
fra hendes Pande. Hun var stolt og veg,
omskiftelig og fast, og stadigt steg
og sank en Stemningsbølgegang i Sindet.
Helt uberegneligt var hendes Lune,
og hendes Øjne, disse udtryksrige,
i Lød og Glimt helt ubestemmelige
og søde Lys snart tyktes blaa, snart brune.

Men dejlig var hun. Mødtes deres Blik,
hans Hjerte skælved som en Fugleunge
i hendes Haand, dog aldrig, aldrig fik
han nogen Bøn om Elskov paa sin Tunge.
Hun var Prinsesse, han bevogtet Fange.
Hans Kval var dyb, hans vaagne Nætter mange.

Hans Saar var lægte, Haanden fast paany,
og sikkert førte han til Stød sin Lanse.
Hans Navn var kendt i fremmed Land og By,
og snart til Hirden naaede da hans Ry
for hundred Sejre, hundred vundne Kranse.

Stundom hun saa til ham. Han tav som om
han ikke hendes Ynde kunde sanse.

Turnering forberedtes. Dagen kom,
da der til Dystløb blæstes, og Fyrstinden
med ædle Lader, Rosenblod i Kinden,
tog paa en Tronstol Plads at holde Dom.
Paa hende i den sorte Kniplingsdragt
med lyse Sløjfer hvert et Blik gav Agt.

I gyldne Brynjer og med broget Pragt
drog Landets Hirdmænd hendes Plads forbi.
Men Fangen, som paa denne Dag var fri
og paa hvis Ansigt laa et Skær af Lykke,
tren i beskeden Rustning uden Smykke
hen foran hendes Tronstols Drapperi.

I Haanden vugged Lansen han, den svære;
han blussede af Længsel efter Ære;
en Mands Beslutning i hans Træk sig malte.
Med dæmpet Røst for første Gang han talte:
Prinsesse! Lad mig dine Farver bære!
</poetry>
</body>
</text>

<text id="brandes2001061770">
<head>
   <title>Paa Koncerten</title>
   <toctitle>Paa Koncerten</toctitle>
   <indextitle>Paa Koncerten</indextitle>
   <firstline>Lær dog, Hanna, at væmmes</firstline>
   <quality>korrektur1,kilde</quality>
</head>
<body>
<poetry>
Lær dog, Hanna, at væmmes
ved Angsters unødige Kval,
agt ej paa Tisken og Praten,
vær som en Stat i Staten -
det er den Lære, som gemmes,
Hanna, for dig i Kantaten,
som fylder den store Sal.

Lær, aldrig at skræmmes,
lær - ikke sky for Skrald -
at følge din indre Stemmes,
dit tapre Hjertes Kald.

Føl det! Den skaffer kun Vaande.
Angstens Spøgelseluft,
Du blev jo skabt til at aande
Elskovens Røgelseduft.

Føl, hvor den mod dig stiger,
og med Duften en Sang,
sød som Kys og som Smiger,
der dulmer din Sjæl med sin Harpeklang.

Kender du Navnet, du kære,
om hvilket Hymnen er lagt?
Hører du Tonerne bære
det Navn med stormende Magt?
Alt er kun Sang til din Ære.

Hil, o hil, Hosianna!
Tonerne svulme saa bløde:
Se, som en Morgenrøde
kommer du, Drømmenes Dronning.
Fra dine Læber, de søde,
drypper der Mælk og Honning,
drypper der himmelsk Manna.
Tonerne svulme saa bløde,
og med et fuldt Hosianna
bruser det: Hanna, Hanna!
</poetry>
</body>
</text>

<text id="brandes2001061771">
<head>
   <title>Hvid, Lys</title>
   <toctitle>Hvid, Lys</toctitle>
   <indextitle>Hvid, Lys</indextitle>
   <firstline>En Storm foer gennem mit Indre</firstline>
   <quality>korrektur1,kilde</quality>
</head>
<body>
<poetry>
En Storm foer gennem mit Indre
og den fejede Hvælvingen ren.
Alt svandt. Jeg kan Intet erindre,
og nu hersker i Hjertet kun En.

Hvid, lys, klædt i Lys, mod en Himmel,
der luer i Purpurblods Brand;
med Foden paa Synskresens Rand,
hvorunder al Kvindernes Vrimmel
sank, som man synker i Vand,
staar hun, hvem jeg elsker, alene.
Hvid, lys, klædt i Lys, Purpur bag,
beundret og attraaet hver Dag,
staar hun, hvem jeg elsker, alene,
og ud fra min Kval og min Dont
jeg løfter mit Blik mod den Rene,
der fylder mit Livs Horisont.
</poetry>
</body>
</text>

<text id="brandes2001061772">
<head>
   <title>Roturen</title>
   <toctitle>Roturen</toctitle>
   <indextitle>Roturen</indextitle>
   <firstline>Sen Aften. Under Skrænten roede de ud</firstline>
   <quality>korrektur1,kilde</quality>
</head>
<body>
<poetry>
Sen Aften. Under Skrænten roede de ud
og laa paa det blanke, purpurfarvede Vand.
Paa de hvide, stejle Pynter stod Bøgen Brud,
saa lysende lys, medens Himmel og Jord stod i Brand.

I en Dis af Varme sløret laa Skov og Strand.
Det var overjordisk, saa skønt som en salig Drøm.
Hans Sjæl var smeltet; hans talende Taushed øm;
hun svarte klart med en praktisk og tør Forstand.
</poetry>
</body>
</text>

<text id="brandes2001061773">
<head>
   <title>Haven</title>
   <toctitle>Haven</toctitle>
   <indextitle>Haven</indextitle>
   <firstline>Hør Fuglesang af hundred Fugletunger!</firstline>
   <quality>korrektur1,kilde</quality>
</head>
<body>
<poetry>
Hør Fuglesang af hundred Fugletunger!
Se Æbleblomst og Guldregn og Syrener!
Aand Duft af Løv og Muld i dine Lunger!
Her Stedet er, som hun dets Magt forlener,
hun Havens Skønhed til et Helt forener.

Stjerne ved Stjerne Bellis staar i Græsset.
Se, Bedet plantes, Gangen skuffes, rives,
lyt! Lyden af en Le, der bliver hvæsset.
Til Blomstring, Duft og Sang Naturen drives,
men intet Skønnere end hun der gives.

En Luftning. Løvet hvisker: se den Kvinde,
som nu i Haven træder ud fra Huset!
Med lette Skridt, som knirke svagt i Gruset,
hun gaar og hører taus paa Bladesuset,
slank som en Raa og stolt som en Gudinde.

Med Hvidtjørnsblomster smykker hun sit Bryst,
som af Syreners søde Aande fyldes;
i Haanden holder hun en Guldregnskvist.
Af Alt, hvad farves, sølves og forgyldes
i Sol, hun som sit Hjems Fyrstinde hyldes,
Naturens Fe og Menneskenes Trøst.

Nu svandt hun. Nej se did i denne Retning,
se under Træet hist Prinsesse Vaar!
Se disse Farvers dejlige Sammensætning!
Hvid staar hun med den yppigt tunge Fletning,
let bøjet Hoved, og bag hende staar
Guldregnens Glorie om det mørke Haar.
</poetry>
</body>
</text>

<text id="brandes2001061774">
<head>
   <title>Madonna</title>
   <toctitle>Madonna</toctitle>
   <indextitle>Madonna</indextitle>
   <firstline>Af Leonardo mindes jeg et Billed</firstline>
   <quality>korrektur1,kilde</quality>
   <keywords>sonnet</keywords>
</head>
<body>
<poetry>
Af Leonardo mindes jeg et Billed,
en fin Madonna, sky og øm, en Gaade
i Kvindeskikkelse, hvis Blik er Naade
og Nej - og Smil og Sorg - som Ingen skilled.

Hvad jeg har drømt og haabet, tænkt og villet,
Alt strømmer derimod. Med tusind Traade
det drager til sig mine Længslers Flaade.
Der staar det, stadigt mig for Øjet stillet.

Er du kun Billed? Svar mig, gaadefulde
Madonna, svar mig, o du fjerne, nære!
Har Leonardo anet dig, du hulde?
beundret, elsket, malet dig; du kære?

O nej! du staar der, slank og fin, i Live.
Und mig, Madonna, Alt hvad du kan give.
</poetry>
</body>
</text>

<text id="brandes2001061775">
<head>
   <title>Diana</title>
   <toctitle>Diana</toctitle>
   <indextitle>Diana</indextitle>
   <firstline>Hun stod der nøgen, rank som Sydens Pinie</firstline>
   <quality>korrektur1,kilde</quality>
</head>
<body>
<poetry>
Hun stod der nøgen, rank som Sydens Pinie.
For hende laa paa Knæ Endymion;
men i hans Aarer Blodet ikke stormede;
hans Elskov lagde Andagt helt i Baand.
Kun om Dianas Bryst, det dejligt formede,
saa sart i Farve og saa rent i Linie,
i stille Lykke lagde han sin Haand.
</poetry>
</body>
</text>

<text id="brandes2001061776">
<head>
   <title>Jusja</title>
   <toctitle>Jusja</toctitle>
   <indextitle>Jusja</indextitle>
   <firstline>Ja, kære, du var Drømmen</firstline>
   <quality>korrektur1,kilde</quality>
</head>
<body>
<poetry>
Ja, kære, du var Drømmen,
den fine Gift,
den Dulmedrik,
som til Trøst under Dagenes Strømmen
af Aarets Engel jeg fik.
Du var den dragende Stjerne,
som glimted stærkt,
og vinked huldt
og lokked mig ud i det Fjerne,
til Brystet af Længsel var fuldt.

Ja, kære, du var mig Polen,
var Heltenes Land,
Frihedens Aand
i Kvindeform, klar som Solen,
en Sjæl uden Plet, uden Baand.
Du var en af hine Kvinder
med Sværd ved Lænd,
med luende Hu,
som sprængte mod Polens Fjender,
skønne ved Stolthed og Blu.

Da saa fra din Mund, den søde,
i denne Røst
med Guldets Klang
mig tonede mildt imøde
det Sprog, man om min Vugge sang,
det Sprog, som over alle
min Sjæl har kært,
det eneste Maal,
som jeg mit eget kan kalde
og smedde og svinge som Staal -

det Sprog, for hvis Aand jeg har knælet,
til paa mit Haar
han trykte sit Kys,
det Sprog, i hvis Tempel jeg dvæled
til en Tunge af Ild fra min Pande gav Lys,
det Sprog, iblandt hvis Præster,
naar længst jeg er død,
man vil nævne mit Navn,
det Sprog, som er Lærlingens Mester,
men som slutter min Tanke tæt i sin Favn -

det Sprog, hvis Ler bærer Mærke
af dets Elskers Tryk,
af hans formende Haand,
og i hvis Melodier de stærke
man Aarhundredet ud vil spore min Aand
da smelted, du kære, mit Hjerte,
da, tyktes mig, flød
i denne din Røst
en Strøm af Ømhed, af Smerte,
og af Folkebefrielsens Fremtidstrøst.

Derfor maa vi ikke os skille,
men enes godt
og et Gran forstaas,
saa intet Skønt gaar til Spilde,
som ved os to kunde naaes.
Blev din Broder en Fører for mange
en Herremand med Svende i Flok,
Du blev skabt at begejstre til Sange
og at vie til Daad - det er nok.
</poetry>
</body>
</text>

<text id="brandes2001061777">
<head>
   <title>Buketten</title>
   <toctitle>Buketten</toctitle>
   <indextitle>Buketten</indextitle>
   <firstline>Se Rosen, mystisk som et Digt i Veda</firstline>
   <quality>korrektur1,kilde</quality>
</head>
<body>
<poetry>
Se Rosen, mystisk som et Digt i Veda,
den helligt gule Rose i min Vase -
Aakandeblomsten, smægtende som Leda.
der venter Svanen i en taus Ekstase
og har du nok af Farvepragten, se da
hvad her der for mig staar i yndig Fylde,
den Blomst, i hvem jeg maa dit Væsen hylde,
simpel og frisk den duftende Reseda.
</poetry>
</body>
</text>

<text id="brandes2001061778">
<head>
   <title>Shelley til Mary Goodwin</title>
   <toctitle>Shelley til Mary Goodwin</toctitle>
   <indextitle>Shelley til Mary Goodwin</indextitle>
   <firstline>Du stolte, som for mig er Ømhed, idel Sødme!</firstline>
   <quality>korrektur1,kilde</quality>
</head>
<body>
<poetry>
Du stolte, som for mig er Ømhed, idel Sødme!
Du ranke, kold af Træk, mod mig saa blød og varm!
Du blege Du, hvis Kind faar Skær af flygtig Rødme,
naar flygtigt blot jeg rører ved din Arm -
Du, som er lutter Ømhed, lutter Sødme!

Se, jeg er din, kun din, fordi kun du kan elske,
som jeg vil elskes, elskeligt og frit.
Se dette Sjæleliv, det rige, det rebelske,
der fylder Englands Luft med Liv og Lys af sit,
det alt er dit, kun dit, fordi kun du kan elske.
</poetry>
</body>
</text>

<text id="brandes2001061779">
<head>
   <title>Til en Søster</title>
   <toctitle>Til en Søster</toctitle>
   <indextitle>Til en Søster</indextitle>
   <firstline>Du ene, du kære</firstline>
   <quality>korrektur1,kilde</quality>
</head>
<body>
<poetry>
Du ene, du kære,
min Søster i Ømhed og Slægt af min Aand!
Hvor rene, hvor skære
de Følelser er, i hvis ledende Baand
vi søger hinanden, det aner de ikke,
som sender os dumme, hadfyldte Blikke,

Thi vidløs og lav
er den Raahed, som lever i Avind og Had;
men nidløs og brav
din Sjæl, stærk som Glavind ved Glavind i Rad.
Det huer mig, du, jeg er ej for de myge,
de slatne, de syge;
jeg lider ret vel den, som trodser en Stad.

Se, jeg er som du,
fast i Hu,
stærk ved Foragt
og vi kræver det samme: en Mand, der er Magt,
uforsagt, uforsagt,
blød som Voks, haard som Staal,
kold som Is og hed som et luende Baal.
Blødsødne! han røber sig ikke for Jer.
Du, Clara, kender mig, som jeg er.

---

Tag, af den Sæd du har saat,
Daad som din Udsæds Grøde -
hilset af Hundemusik.
Blot dit Bifald blev naat,
hvad gør det, at Køterne gø'de
bag mig ad Vejen, jeg gik.

Hvis idag dit Hjerte var tungt,
hvis dit Blik var slørt af en Taare,
fjern Tid tyktes dig mørk
husk, at mit Banner er ungt
og at Blodet er Ild i min Aare,
Søster, ved Tro dig styrk!

Styrk ved Haabet din Sjæl
om en rigere Tid, om en bedre.
Se da frem uden Frygt.
Vist er Ventetid fæl,
men, o du, jeg vil hylde og hædre,
Sejr det er Fasthed og Kløgt.
</poetry>
</body>
</text>

<text id="brandes2001061780">
<head>
   <title>Harald Haarfager i Finmarken</title>
   <toctitle>Harald Haarfager i Finmarken</toctitle>
   <indextitle>Harald Haarfager i Finmarken</indextitle>
   <firstline>Fin og værdig</firstline>
   <quality>korrektur1,kilde</quality>
</head>
<body>
<poetry>
Fin og værdig,
mildt stilfærdig,
sød og sjælden
i sin tause Overvælden
fik hun Drotten i sin Magt.
Guld og Vaaben,
Purpurkaaben,
Kronen, Sværdet,
hvast og hærdet,
Alt for Kajas Fod er lagt.

"Ragna flyr jeg,
Gyda skyr jeg,
stift de troner,
mine Koner,
nede ved Hardangerfjord.
Nej, ved Freja!
ene Kaja
sødt mig kryster
og forlyster",
Drotten kvad paa Finmarks Jord.

"Over Vandet
Hjaltalandet,
Skotlands Øer,
Mænd og Møer
vandt jeg mig med Sværd og Skjold;
slog Vasaller,
brændte Haller,
nedbrød Borge,
samled Norge -
nu er jeg i Kajas Vold".

Solen dalte.
Kaja talte:
"Drot du lyse,
Andre gyse
ved dit Navn og tro dig haard.
Jeg dig savner,
elsker, favner -"
Og de hvide
Hænder glide
gennem Kongens fagre Haar
</poetry>
</body>
</text>

<text id="brandes2001061781">
<head>
   <title>Den engelske Have i München</title>
   <toctitle>Den engelske Have i München</toctitle>
   <indextitle>Den engelske Have i München</indextitle>
   <firstline>I tunge Tanker, ensom alt i Uger</firstline>
   <quality>korrektur1,kilde</quality>
</head>
<body>
<poetry>
I tunge Tanker, ensom alt i Uger,
i Kampe stedt, af den Art Skæbner ramt,
hvorover Sjælen mørk og kvalfuld ruger,
i Parken gik jeg. Ja, vel tomt og tamt,
men fredlyst laa for hine Andre Livet
i alle Loves Hegn. Mig var det gramt,
mig blev kun Kamp til Løn for Kampe givet.
Saa sang det i mit Bryst. Da hørte jeg
en sagte Lyd, som naar igennem Sivet
skarpt hvislende en Strøm sig bryder Vej,
gik efter Lyden, til med mægtig Kogen
et Vandfald, bredt og kraftigt, standsed mig.
Jeg søgte mig en Plads og aabned Bogen,
som jeg til Rejsefælle med mig tog,
Lassalle, en Ven saa fast og klar som nogen.
Men Vandets Brusen mig fra Bogen drog;
det hvide Skum i Solen sprang og blinked,
imens Saltomortaler Bølgen slog.
Da greb det mig: hvor dorsk, hvor sløvt forsinket
løb Floden ikke nylig i sit Leje,
sin gode Seng! Slet Intet Øjet vinked.
Den gik sin Gang ad lige, jævne Veje,
da Grund med Et den svigted under Foden.
Den faldt. Først dybt sig alle Bølger neje,
saa skummer, bruser, syder hele Floden,
Regnbuen straaler i dens hvide Stænk.
Den synger. Højt mod Himlen stiger Oden.
Og jeg, som sidder her paa denne Bænk,
og ser al denne Pragt, jeg skulde klage!
Alt her omkring mig, raaber jo: Betænk,
at ogsaa Floden havde gode Dage,
da den sig vugged rolig paa sin Grund.
og ingen for at se den, saa tilbage.

Nu da den faldt, nu er den uden Mage.

---

Jeg rejste mig og gik i Parken ind.
De friske, brede Bøge venligt vifted
og loved Lægedom det syge Sind.
De sagde: Er dit Hjerte ej forgiftet.
og har dit Øje end det Grønne kært.
hin Farve, som Naturen aldrig skifted,
da kom til os, det er vel Møjen værdt.
Grønt er en Balsam for det syge Øje.
Fornam du ej en Lindring, var det sært.
Jeg gik forbi, saa ned, op mod det Høje,
ud i det Fjerne. Midt i Skoven da
et enligt Træ mig fængsled, og med Føje.
Midt blandt de grønne Bøge stod det rødt
som en Protest imod Naturens Orden.
Man skulde sige, Bøgen havde blødt.
Den steg som dryppende af Blod fra Jorden
og dog dens Løv mod Himlen smilte sødt.
I Haven ene den var Blodbøg vorden.
Og trindt om den de andre Havens Træ'r
med Haansord hvisked om den arme Stakkel.
De hadede den alle, en og hver:
"Dens Unatur er næsten et Mirakel.
Et Træ, der ej for Øjnene gør godt!
Et Træ, der staar og lyser som en Fakkel!
Evindelig bengalsk Belysning blot
og farvet Glas en Forestilling give
om Sligt. Det var et Træ for et Skafot.
Blev mange Træ'r som det, der vil oplive
vort Grønne her, da var det ude snart
med al Natur, hvad skulde Enden blive?
hvor var for Mennesket et Fristed spart?
hvor vilde efter Skovens Grønt han sukke
imellem Træ'r af den bengalske Art!"
Saaledes hvisled alle disse smukke
og grønne Bøge. Men jeg hørte grant
Misundelsen sin Tand i Træet hugge.
Jeg sagde til mig selv: San vist og sandt,
som disse Træ'r er som et Træ skal være
og Reglen i dem alle Sejer vandt;
saa vist, som det var ikke til at bære,
hvis alle Træ'r Blodbøgens Farve bar -
saa vist for mig er heri skjult en Lære.
Et Navn Blodbøgen her alene har.
Hvem véd i denne Park ved Navn at nævne
en Bog foruden den. Se dette var

hvad Havens andre Træer vilde hævne.

---

Hvad har med Vand og Træer jeg tilfælles!
Stig op fra Bogens Blade, stolte Sjæl.
og vis mig dine Træk, som aldrig ældes.
Jeg véd, dig kalder Mængden ond og fæl,
en Djævel, i dig selv fortabt, en Slange,
du, som paa Slangen satte just din Hæl,
du, som for Djævlen selv var ikke bange
og som for Mængdens Frelse gav dig hen.
Jeg véd det, jeg erfor det mange Gange,
blandt Tidens Børn du har slet ingen Ven.
Ej én der er, i hvem din Ild har fænget,
ej én er af din Slægt blandt Tysklands Mænd.
Kun dine Fejl dem kan de, hele Slænget.
Men se, i mig, en Fremmed, er dig født
en Slægtning, lutter Trods som du. Den vrænged,
den usle Hob, af mig som dig. Forødt
har jeg som du min borgerlige Ære.
Af hundred Halse har det mod mig gøet,
det Hundekobbel, som mod dig, du kære.
bestandig halsed. Stærk ved min Foragt
jeg stod for Krigsskrig, rejst af Skrællinghære.
Du stolte Aand! jeg er dit Mindes Vagt.
Paa Trods mod Adel, Borgerskab og Klerke,
til Tak for du mit Inderste har vakt,
vil nu jeg rejse dig et Mindesmærke,

en Billedstøtte paa din Grav, du Stærke!

1873.
</poetry>
</body>
</text>

<text id="brandes2001061782">
<head>
   <title>Proteus</title>
   <toctitle>Proteus</toctitle>
   <indextitle>Proteus</indextitle>
   <firstline>Proteus er hverken tør eller kold</firstline>
   <quality>korrektur1,kilde</quality>
</head>
<body>
<poetry>
Proteus er hverken tør eller kold,
og hans varme Natur bliver aldrig gold.

Han beundrer en Mand - det beriger at dyrke:
han hylder en Kvinde; thi Kulde er Tørke.

Har Manden en Grænse, har Kvinden en Vorte,
hans fyrige Hyldest blir derfor ej borte.

Men vil de ham holde, og tror, at de har ham,
de føler, saa let man ej fanger og ta'er ham.

Tilhænger af Per eller Povl er han ikke,
er sig selv, i hvad Form end hans Jeg kan stikke.

Det er der Personer, som slet ikke lider:
han burde ha' mange forskellige Sider.

Der er Væsner, hvis Sider har hver sine Ynder
Ensidig engang blev han kaldt af en Flynder.

Han lider det Sære, skønt selv uden Særhed,
han elsker det Store, og søger dets Nærhed.

Han ynder Maistre, den Reaktionære,
han priser Lassalle, og vrager hans Lære.

Har ingen Kokarde og intet Banner,
har Frisind kært og vurderer Tyranner.

Jert Øjebliksbilled ham overrasker;
men han har Maske, har hundrede Masker.

Han trænger end ikke til Pseudonymer,
i eget Navn bær han stadigt Kostymer.

Agitator kaldes han, Combattant.
Hvilket tarveligt Ord, selv om det var sandt!

Saa lidet hans Væsen ud det tømmer,
som hvis I kaldte ham Sværmer og Drømmer.

Historiker vil de ham aldrig kalde,
der spy ham over med Gift og Gnide:

og dog har henfarne Tider han kendt
vel saa fuldt som de Mænd med historisk Patent,

og dog har med Fortidens Aander han følt
mer end Den, der blandt støvet Papir har nølt.

I hans Ord, de siger, en Hensigt lurer,
og dog er han dum som naive Naturer.

Ej Digter, ej Lærd, i Kritiken "Poet",
naar har man saadant et Monstrum set?

En Fjende af Kirke, Samfund og Stat,
"vild Radikaler" og - Aristokrat,

paa sin Post bestandig mod Mængde og Masse
hvor er den Rubrik, hvori han kan passe?

Saa tit de ret paa hans Hud vil faa Ram,
slangesmidig han da skyder Ham,

er andensteds, mens med Hujen og Tuden
de stikker og borer i Slangehuden.

Dog i gamle Kvad er hans Væsen beskrevet,
saa det ses, mindst tre tusind Aar har han levet.

Skønt Proteus af Fag er Sandsiger-Gud,
han lider ej godt, at man fritter ham ud.

Da Videlystne engang vilde prøve
at fange ham, blev han en skægget Løve:

da Løven forfulgtes, en Salamander,
og saa et Vildsvin og saa en Panter.

Saa blændede han som en blussende Flamme,
men var i sin Ildform én og den samme;

blev saa rindende Vand, saa et Træ, der skød Grene,
dog Vaad, Træ og Dyr - det var Proteus alene.

Ingen enkelt Form, ingen enkelt Gestalt
bandt den, som favned og fattede Alt.
</poetry>
</body>
</text>
</content>
</section>

<text id="brandes2001061783">
<head>
   <title>Slutningsord ved Fuldendelsen af Samlede Skrifter</title>
   <toctitle>Slutningsord</toctitle>
   <indextitle>Slutningsord ved Fuldendelsen af Samlede Skrifter</indextitle>
   <firstline>Mausoleet er færdigt</firstline>
   <quality>korrektur1,kilde</quality>
</head>
<body>
<poetry>
Mausoleet er færdigt
hver Sten hidbragt,
hugget til og ihærdigt
paa sit Sted lagt.
Det er højt, det er bredt, Monumentet; for Døren to Sfinkser har Vagt.

Fordeler dets Masser
sig simpelt og klart,
saa det stemmer og passer -
ej Flid blev spart,
Alt blev vejet og prøvet og bedret, at virke ret efter sin Art.

Undfanget ved Nat og
udkastet ved Dag,
i Skynding forladt og
fint udført i Mag,
under Stilhed har Arbejdet vokset sig rankt som Samvittigheds-Sag

Og med Kærlighed randet
blev hvert Ornament.
Hvad i Marmor blev dannet,
hvad Ler blev brændt,
af hele min Sjæl blev det formet, med Ømhed lagt an og fuldendt.

Ej jeg tror dog, at Værket,
mit Livsværk, vil staa.
Vel jeg véd, det er mærket,
vil tæres, forgaa.
At skabe udødeligt Værk var jeg ikke af dem, der formaa.

Ry som Havet kan buldre
og smelter som Is,
og Værket vil smuldre,
til Undergang vi's,
mens af Sten, der blir slæbt fra dets Tomt, Hytter klines i hundredevis.

Dog søg mig ej kløgtigt
i hvad jeg gav Form!
Mit Bedste var flygtigt
som Ild og som Storm.
Fra mit Værksted elektriske Gnister tog Flugt uden Regel og Norm.

Som en lysende Stribes
Strejfskær i et Rum,
der saa lidet kan gribes
som Havfladens Skum,
saa blussed mit Væsen. Et lynende Lysblink det var i en Sum.

Og det hørtes som Brusen,
et vækkende Raab,
der fandt Genklang hos Tusend
og fostrede Haab.
Det var Røsten, der kaldte i Ørknen og døbte med Frihedens Daab.

Denne Røst har befriet,
den lød, hvor det gjaldt,
har Elskende viet,
har Sangere kaldt.
Lyder Kampgny og Sangkunst i Nord, der er lidt af dens Klang i det Alt.

Ej ved Grav, jeg har bygget,
ved Frø, jeg har saat,
er min Fremtid betrygget,
mit Livsmaal naat.
Det vil spire og gro mangefold, til mit Øjemed helt blir forstaat.

Naar Arbejdets Sønner
ej mer lider Nød,
naar Flid sig lønner
og Kvinden har Brød,
o da var af min Sved der en Draabe i den, som for Sejrene flød.

Naar Statskirkemuren
nedramler en Dag
for Jericholuren
med Jordskælvsbrag,
o da var blandt de stærke Basuner en Lur, som var min, om end svag.

Lyder engang i Øster
et: Hil, Frihed, hil!
Varsler russiske Røster
en Daad stærk og vild,
flammer Alt - o saa fænged der Ved i det Baal ved en Gnist af min Ild.

Staar engang Polen kranset
med Rejsning god,
helt, frit, og forskanset
ved Fasthed og Mod,
da var i det Blod, der har Rygningen kittet, et Stænk af mit Blod.

Tro da ej, at jeg skræmmes
fordi vel jeg véd,
hvad jeg virked vil glemmes,
hvad jeg led, hvad jeg hed.
Liv i Fremtidens ypperste Liv er en Art af Udødelighed.
</poetry>
</body>
</text>
</workbody>
</kalliopework>

<?xml version="1.0" encoding="UTF-8"?>
<!DOCTYPE kalliopework SYSTEM "../../data/kalliopework.dtd">
<kalliopework id="1937" author="bregendahl" status="complete" type="poetry">
<workhead>
   <title>Filtret Høst</title>
   <year>1937</year>
   <pictures>
       <picture type="frontpage" src="1937-p1.jpg">Forsiden til <i>Filtret Høst</i> (1937).</picture>
       <picture type="titlepage" src="1937-p2.jpg">Titelbladet til <i>Filtret Høst</i> (1937).<br/>,,Marie Bregendahl / Filtret Høst / Spredte Stemninger / og Udbrud // København / Gyldendalske Boghandel / Nordisk Forlag / 1937''</picture>
   </pictures>
   <quality>korrektur1,kilde,side</quality>
</workhead>
<workbody>

<prose id="bregendahl2017091501">
<head>
   <title>Forord</title>
   <notes>
       <note>Teksten følger <i>Filtret Høst</i> (1937), s. 5.</note>
   </notes>
   <quality>korrektur1,kilde,side</quality>
</head>
<body>
    Det først skrevne af disse Digte er bleven til for over fyrre Aar siden, de sidste i Fjor, det forklarer vel et og andet?
    Ved at gennemgaa disse Ting i Sammenhæng blev jeg klar over, at tilintetgøre dem vilde jeg ikke. Uvis da om deres fremtidige Skæbne besluttede jeg at offentliggøre dem — skønt desværre jo ikke alt er fuldbaarent.

København, 1937.
<right><i>Marie Bregendahl.</i></right>
</body>
</prose>

<section>
<head>    
    <title>Skiftende Aarstider</title>    
</head>    
<content>

<poem id="bregendahl2017091502">
<head>
   <title>Vinterstemning</title>
   <firstline>Det er svært saa det fryser om Dagene, nu</firstline>
   <notes>
       <note>Teksten følger <i>Filtret Høst</i> (1937), s. 11-12.</note>
   </notes>
   <quality>korrektur1,kilde,side</quality>
</head>
<body>
»Det er svært saa det fryser om Dagene, nu.« 
    »Ja, det er Vinter igen.«
»Det er svært saa det hvidner paa Tagene, du.« 
    »Ja, det er Sneen, min Ven.«
»Og se, hvor der danner sig Blomsterforhæng
    paa Ruden af Rim og Frost,
og Vinden har rejst sig saa barsk og streng, 
    og drejet sig stik i Nordost.«
— »Ja, den er stik i Nordost.«

»Og Nætterne de er saa lange nu, 
    og Dagen saa mørk og kort;
og Tankerne bliver saa bange, Du,
    nu Solen har vildet sig bort.
Aa, hør hvor det klamrer med Forstuens Dør,
    og rusker i Vindfløjens Hat.
Aa, hør hvor det jamrer i Skorstenens Rør 
    og puster om Gavlen i Nat.
— Huh! det <i>tuder</i> om Gavlen i Nat!«

»Vi kan varme vor Ovn, vi kan tænde vort Lys, 
    vi kan stænge for Frost og Sne.
Vi kan lune med Dyner vor bløde Kabys, 
    saa glemmer vi Vintrens Ve.«
    
    »Nej!
Det er ingen Trøst, det gi’r dobbelt Uro,
    at <i>vi</i> har det blødt og lunt.
Vi ved jo, der savnes baade Brød og Bo,
    og andre i Nød gaar rundt. 
— Oh! det fryser, det fryser i Nat!«
</body>
</poem>

<poem id="bregendahl2017091503">
<head>
   <title>Martsvinter</title>
   <firstline>Oh, Moder Jord</firstline>
   <notes>
       <note>Teksten følger <i>Filtret Høst</i> (1937), s. 13-15.</note>
   </notes>
   <quality>korrektur1,kilde,side</quality>
</head>
<body>
Oh, Moder Jord,
vaagn op af din Slummer,
kast Isdynen af dig,
og det kolde, hvide Lagen!
— Du har sovet saa længe, Moder Jord,
alt for længe har den varet, din tunge Vintersøvn. 
    — Se, Nattens Mulm er taget af, Moder Jord,
    se, Døgn for Døgn svinder Mørketiden bort; 
    se, Lyset er kommet tilbage
    og de gode, lange Dage;
    — og det Blink, som Solen kaster
    mod vor frosne Rudes Rim,
    det har Straaler, der forjætter — 
    — <i>Vaar</i> forjætter Solens Straaler.

Oh, Moder Jord,
se, her staar vi om dit Leje, 
frysende og ventende
og spændte af Forlængsel.
    Hvor er Brisen, Moder Jord, 
    mættet af Grødeduft og Muld, 
    som vi er vante at fornemme
    paa den Tid, vi kalder Jævndøgn,
    — paa den Tid, da vi kan vaagne 
    Martsmorgen henad Fem
    og se Dagens Lysning sive ind i Kamret?

    Hvor er den grønnende Sæd, Moder Jord? 
    Hvor er de spirende Blomster, Moder Jord? 
    Hvor er den gule Følfod
    paa Grøftekantens Skrænt,
    og den lille hvide Lilje,
    vi er vante at finde
    i Læ indunder Havens høje Hæk?
Sne finder vi, Moder Jord,
og en alt Liv lammende Skorpe af Is;
men af Spirer og Blomster ikke Spor,
    — ikke Spor!

    For vor Rude sidder Spurven 
    tigger bønligt om en Krumme; 
    der er ingen Mad at finde
    for en lille sulten Fugl;
    — og i Stalden strækker Koen,
    vakt af Solens Glimt paa Væggen, 
    Mulen mimrende i Vejret,
    brøler mod den stængte Glug;
    — brøler ud sin syge Længsel
    efter Grøde, efter Vaar,
    efter Græs og grønne Vange.
    Og vi, dine Børn, Moder Jord,
    — aa, hvor vi længes imod Foraar!

Vort Sind bliver pirreligt og sygt,
— som den kuldesprukne Hud paa vore Hænder — 
om vi evindeligt skal staa og stirre
paa dit Lagen af Sne, Moder Jord,
og paa alle Tings isnende Død.

Oh, Moder Jord,
vaagn op af din Slummer, 
kast Isdynen af dig
og det kolde hvide Lagen! 
Hør os Moder Jord!
Hør vor ømme Bøn!
</body>
</poem>

<poem id="bregendahl2017091504">
<head>
   <title>Aprilsvejr</title>
   <firstline>Jeg vaagner op en Morgenstund</firstline>
   <notes>
       <note>Teksten følger <i>Filtret Høst</i> (1937), s. 16-18.</note>
   </notes>
   <quality>korrektur1,kilde,side</quality>
</head>
<body>
Jeg vaagner op en Morgenstund 
og ser fra Torv og Tage,
det lyser mod mig hvidt af Sne, 
som midt i Vintrens Dage.
— Hvad er det for et Herrens Vejr? 
Her ligger Sne, hvorhen jeg ser,
og stadigvæk det sner og sner,
— som midt i Vintrens Dage.

Men Vejret skifted brat som Smil 
og Sorg paa Barnemunden.
Og næppe fik jeg klædt mig paa, 
saa var den Sne forsvunden.
Fra Himlen styrted Regnen ned, 
flød i en Strøm saa strid og bred 
ad Ruden som ad Gaden ned;
— saa var den Sne forsvunden.

Men som jeg staar og stirrer 
paa den Strøm saa strid og stærk,
der skyller nedad Gaden 
fra Vorherres Sluseværk,
det trommer lystigt Slag i Slag, 
af hvide Hagl imod mit Tag.
— Saa er vel lukket for i Dag 
»Vorherres Sluseværk«?

Og saa som Vinden blæste op 
og gav sig til at tude,
og hvide Hagl saa lystigt sprang 
og dansed paa min Rude,
jeg titter mod Sydøst og ser, 
at Solen pludslig mod mig ler,
dens Straaler blinker her og der 
og danser paa min Rude.

Snart ligger Torvet rent og hvidt, 
nu vil jeg ud at gaa, for
det Solskinssmil, saa lyst og fint, 
det kan jeg ikke staa for.
Om ogsaa der er Udsigt til
en Byge eller to, nuvel,
jeg gaar, for dette Solskinssmil 
det kan jeg ikke staa for.

Og hvad kan staa for Solens Skin, 
for Solens varme Smil?
Det lokker alle Spirer frem
til Grøde i April.
Det spiller paa Kastaniens Top,
paa Hækkens Grønt, paa Blomstens Knop 
og lokker, kalder: Vaagn dog op
til Grøde i April.
- - - -

Jeg har en Ven, med ham det er 
som Vejret i April,
og paa hans Ansigt skifter Skyer 
tit med Solskinssmil.
Men naar hans Smil saa lyst og kønt 
er vendt mod mig, alt godt og skønt 
gror i min Sjæl, som Vaarens Grønt 
for Solens varme Smil.
</body>
</poem>

<poem id="bregendahl2017091505">
<head>
   <title>Vaar paany</title>
   <firstline>Nu synker Væden i Damme og Sig</firstline>
   <notes>
       <note>Teksten følger <i>Filtret Høst</i> (1937), s. 19-20.</note>
   </notes>
   <quality>korrektur1,kilde,side</quality>
</head>
<body>
Nu synker Væden i Damme og Sig, 
nu grønnes de lave Kær;
nu fyldes Luften af Ve og Skrig
fra Vibernes blinkende Hær.
Nu lægger Bonden sin Sæd i Muld, 
nu klukker Hønen for Kyllingekuld, 
— hør Hanen galer i vilden Sky,
            Joh,
det er Vaar, det er Vaar paany!

Nu dufter Mulden af Grøde og Liv,
det spirer i Frø og i Straa.
Til Vejrs gaar Lærken, før Sol opstaar, 
og jubler mod Himmelens Blaa.
Nu knoppes Havernes Hække og Træer,
nu pusler med Reden den spættede Stær; 
— Se Solens Blink over Bakker og By,
            Joh,
det er Vaar, det er Vaar paany!

Nu fødes Uro i Unges Sind,
det gærer i Safter og Blod,
de lister bag Gavl, naar Sol gaar ned,
og Skumringens Skjul gir Mod.
De sukker, de længes, er sorrig, er glad,
de drages, de drives og ved ej af hvad.
— Se Kinderne rødmer og Blikket er sky;
            Oh!
det er Vaar, det er Vaar paany!


</body>
</poem>

<poem id="bregendahl2017091506">
<head>
   <title>Midsommervise</title>
   <firstline>Nu bølger Rugen</firstline>
   <notes>
       <note>Teksten følger <i>Filtret Høst</i> (1937), s. 21.</note>
   </notes>
   <quality>korrektur1,kilde,side</quality>
</head>
<body>
    Nu bølger Rugen,
    Nu blomstrer Hylden,
og Rosen blusser i Havens Bed.
    Nu synger Droslen, 
    nu kukker Gøgen,
mens Solen synker i Vesterled.

    Her dufter Kløver,
    her dufter Kornfald,
her dufter Blomster og koglet Gran.
    Se Maanen sejler
    i Himmelblaaet,
og kaster Glans over Søens Vand.

    De lyse Nætter
    er over Landet;
Aa, Trylleri til en dugget Kvæld!
    Mit Hjerte skælver,
    — jeg tror jeg græder,
her midt i Sommerens Lykkevæld?
</body>
</poem>

<poem id="bregendahl2017091507">
<head>
   <title>Sommeraften</title>
   <firstline>Nu glider Solen saa langsomt ned</firstline>
   <notes>
       <note>Teksten følger <i>Filtret Høst</i> (1937), s. 22.</note>
   </notes>
   <quality>korrektur1,kilde,side</quality>
</head>
<body>
Nu glider Solen saa langsomt ned 
bag Jordens fjerneste Rand,
se alting farves i gyldent Skær, 
og hver en Rude i Brand.

Og Engene blunder saa blideligt, 
med perlendé Dug paa Græs,
og Øgene trækker saa slideligt 
af Marken det sidste Læs.

Saa sagte svinder Dagslysets Skær, 
og Skyens rødmende Bræm;
mod Hvile stunder alt levende,
og lister sig stille hjem.

Saa sænker Natten sit sorte Slør
og hyller hver Jorderigs Vraa.
— Langt borte høres en Hund, der gøer,
saa slumrer Store og Smaa.
</body>
</poem>

<poem id="bregendahl2017091508">
<head>
   <title>Julibrynde</title>
   <firstline>Der er saa kvalmt i den store By</firstline>
   <notes>
       <note>*) Brynde, Sommerbrynde, Julibrynde er paa min Hjemegn et hverdagsligt Udtryk for brændende Sommervarme, ulidelig Hede.</note>
       <note>Teksten følger <i>Filtret Høst</i> (1937), s. 23-24.</note>
   </notes>
   <quality>korrektur1,kilde,side</quality>
</head>
<body>
Der er saa kvalmt i den store By, 
    i Julidagenes Brynde.
En Luft, saa trykkende tung som Bly, 
forpester Stuernes lumre Ly,
gør dvask og døsig fra tidlig Gry
    til Solen synker i Vester.

De Mure køles paa Frostens Bud, 
    naar Vinterdagen er inde;
som Smedens Esse de gløder nu,
som Bagerovne. — Oh Gru! Oh Gru! 
er Gadens Fliser i hvert et Nu,
    i Julidagenes Brynde.

Fra snævre Gaarde det stinker ledt, 
    i Julidagenes Brynde,
fra Stegekæl’re af Hestens Fedt,
fra Skraldekasser af Skarn og Skidt, 
det er Parfumen, naar det er hedt,
    i Stadens Gader og Gyder.

Ak! den, der sad ved en kølig Strand, 
    i Julidagenes Brynde,
og fik et Bad i det klare Vand, 
indaanded’ Duften af dugget Gran,
og i et Blik over Somrens Land,
    saa Solen synke i Vester!
</body>
</poem>

<poem id="bregendahl2017091509">
<head>
   <title>Høstaftner</title>
   <firstline>Naar Solen nu er dalet</firstline>
   <notes>
       <note>Teksten følger <i>Filtret Høst</i> (1937), s. 25-28.</note>
   </notes>
   <quality>korrektur1,kilde,side</quality>
</head>
<body>
    Naar Solen nu er dalet
    og Dagens Lys forsvundet,
naar Himmelrødmens Flammeskær er jaget helt paa Flugt,
    saa hvisker vi en Aften
    med et Stik i vort Hjerte:
De lyse Nætter — ak! Er deres Skin da ganske slukt?

    Den Lysbue paa Himlen,
    det graahvide Trylleskær,
vi søgte før og fandt, dér langt borte i Nord,
    vi søger nu forgæves
    og hvisker sært bevæget:
Men — er da vor Sommer helt forbi for i Aar?

Nej, Naturen er gavmild,
en rundhaandet Giver,
vort Tab er bleven bødet, der er slet ingen Gæld.
    Noget fint har vi faaet
    for det,som vi har mistet,
Høstmaanedens den skønne, den stjernestrøede Kvæld.

    Gaar vi nu ud ad Høstens
    de dugget-dunkle Veje,
afstriber Snese vekslende Dufte Aftnens Luft.
    Her er det Rodfrugtens
    ramfriske Pirren,
hist er det Lucernens næsten kvalmsøde Duft.

    Ihvor vi end vandrer, 
    saa strømmer os imøde
Duften af den kærnetunge, fuldmodne Sæd;
    og Duften af Havernes
    de krydderstærke Urter,
kan flygtigt kildre Næsen, naar vi drager vort Vejr.

    Og se — imellem Negene,
    den lille Mis sig lister
nu skal den nok ud til sin natlige Leg.
    Og hist fra sit Skjul 
    kommer Pindsoen snøftende,
den er en vældig Ynder af en lækker Musesteg.

    Forbi vore undrende
    og glippende Øjne
Flagermusen flakker om i mystiske Vink,
    og ude fra den sorte Sky
    hist i det Fjerne,
der glimter det med skæbnesvangre Lynildsblink.

    Høsttid er inde
    og Høstens mange Billeder,
møder vore Øjne, hvorhen vi vender dem.
    Nu er Sæden moden 
    og saa skal den mejes,
at Høstens dyre Skatte kan komme sikkert hjem.

    Se dér paa Herregaardens 
    brede, rige Marker,
staar hyllet til mod Duggens og Nattens lumske Fugt, 
    de fire slebne, knivskarpe
    Mejemaskiner
parate til i Morgen at høste Agrens Frugt.

    De ligner jo næsten
    fire Kæmpefuglebure,
vor Bedstemor med Omhu mod Nat har hyllet til;
    men vent til de i Morgen
    befries for deres Hylstre,
da faar vi se dem danse frem i artigt Kraftudspil.

    Da vil de hugge løs paa
    den gode, gule Bygmark,
og uden Blusel fælde ned det hele skønne Fald,
    og bag dem vil der ligge,
    strøet over Markens Stubbe,
med faldne Neg^Soldater, i mange Tusind Tal.

    — Ja, nu er Høsten inde, 
    Nu sankes der i Lade,
og hvis den fyldes rigeligt, saa bliver Bonden glad. 
    Men vi som ikke saaed,
    og heller intet høster,
vi ber, at vi af Sommerdage faar endnu en Rad.

    Og naar saa Himlen drysser
    sit Stjerneguld ned til os,
og lette Skyer vifter mildt om Næets smalle Rest,
    da gaar vi ud, betagne,
    i Høstens skønne Aftner,
og nyder deres dunkle Drøm og deres Duftes Fest.
</body>
</poem>

<poem id="bregendahl2017091510">
<head>
   <title>I Efteraarsstormen</title>
   <firstline>Der staar en strid Storm ind over Landet</firstline>
   <notes>
       <note>Teksten følger <i>Filtret Høst</i> (1937), s. 29-36.</note>
   </notes>
   <quality>korrektur1,kilde,side</quality>
</head>
<body>
I

Der staar en strid Storm ind over Landet.
Fra den grumme Nordvest kommer den farende, 
og fygende, rygende raser den frem,
ruskende alt, der staar i Vejen.
Se, hvor den jager af Sted med Himlens Skyer; 
Jojo, nu fik de sandelig Hast.
Tunge og trykkende hang de over vore Hoveder,
ulmende, vædegraa sejlede de om;
men Blæsten af Nordvest taaler ikke doven Sejlads; 
den skal nok kvikke op og lave Fart:
Huh — hej! — Vil I se, I kan rappe Jer!
— Og nu hjuler de af Sted,
flossede og forrevne,
de ligner en Skare skrækslagne, halsende Dyr.

Jeg staar bag en Rude og ser paa Skyernes Jag,
for saa vidt er jeg skærmet mod Stormens vilde Rasen;  
men hvem kan fly for Uvejr 
eller skjule sig for Naturkræfters Vold? 
Klamrer ikke Stormen med Ruderne, 
piber den ikke gennem Nøglehullet og Dørens Sprækker, 
mærker jeg ikke, hvor det store Hus skælver,
naar Orkanen render sin Jættepande ind mod Gavlen? 
— Aah jo.
Hvor usle Fnug vi end er,
en Del af Universet er vi dog alle.

Men nu fanges mit Blik af noget andet,
noget, som faar mig til at glemme de jagende Skyer,
den klamrende Rude og Husets Skælven;
alting glemmer jeg for Synet, jeg ser foran mig:
Det er den gamle Kastanie, der staar hernede ved Vejen, 
vildere Dans, end Vindene danser op med den,
ved jeg ikke af, at jeg har set.
Hvor du faar kroget din Stamme,
hvor du faar pisket din Krone,
hvor du bliver riset og revet og rusket
og hvirvlet omkring af den rasende Storm!
— Du stolte, gamle Træ. 
— Aah, Herregud!
— Hvad har <i>du</i> gjort,
at du maa taale al den nedrige Ydmygelse 
og al den rivende Ondskab?
Se,
som fra alle fire Verdenshjørner
farer Vindene hujende ind paa dig 
og slænger dig forhaanende rundt, 
— snart mod Syd, snart mod Nord, 
saa herhen, saa derhen, —
og aldrig saa saare du prøver at rejse Nakken, 
saa faar du en Lussing paany.
Du gamle, støtte Træ,
du store, knudrede Kastanie,
jeg synes, jeg har kendt dig saa længe,
at vi to er gamle, gode Venner.
Aar for Aar har jeg set dig knoppes imod Vaar, 
faa store, grønne Blade
og skyde skønne, hvide Blomster,
og i Solskinstiden har jeg set unge Par
smile op mod dine straalende Brudekærter,
og glade Smaabørn danse i Ring om din Stamme.
— Siden er de kommet for at sanke dine Frugter 
og lave lange, brune Kranse deraf.
Var ikke alt det kært og godt,
— saa godt som nu <i>du</i> forstod det?
Men hvorfor da nu den taabelige Mishandling 
og al den raa Grusomhed?
— Aah! — Jeg bliver syg af at se
paa al den meningsløse Ondskab,
— af at se, hvor afmægtig du staar der i Hvirvlen,
og af at vide, at du er blottet for Gengældelsesevnen; 
— thi <i>du</i> kan jo ikke gøre Modstand,
du maa staa, hvor du staar
og bare vende Kinden til,
lide og tie
og tage imod,
hvad end der møder og kommer.
Det er din Lod,
— urokkelig <i>din</i> Lod.

Jeg ved ikke, hvor lang Tid der gaar,
jeg mærker ikke Timerne;
jeg drages og fængsles af det Syn, jeg ser,
og bli’r staaende, hvor jeg staar.
—_Jeg venter paa noget.
— Hvad venter jeg paa?
Jo:
Jeg venter, at du skal bøje dig,
du gamle, stejle Træ,
jeg venter, at Vindene skal knække din Ryg, 
— at Stormen skal faa sit Ønske opfyldt
og se dig knust og fældet,
— ja, <i>fældet.</i>

Din Kjole, der var falmet, da Stormen kom, 
den er jo forlængst flaaet af dig
og hvirvler nu rundt over Markerne
i forrevne, frynsede Laser.
Dine unge Skud ligger brudt
i Dynger omkring din Fod;
selv af dine gamle, knudrede Grene
er flere raat afbrækkede
og ligger og bæver paa den sølede Vej. 
Naar alt det kan ske,
hvad kan da ikke ske?
— Jo, jeg venter, —
jeg venter mer endnu;
for engang maa vel alle de ydmygende Duk og Knubs, 
alle de uforskyldte rivende Rusk,
alt, hvad af ondt og raat du maa døje,
— engang maa det vel blive for meget, 
og vi skal se en Ende paa dine Lidelser 
og paa din stumme, haabløse Kamp.
Jo, jeg venter —
jeg venter, at Stormen skal faa sit Ønske opfyldt 
og se dig bøjes og brydes
— og fældes.
— For da, — først <i>da</i> — vil du være friet 
af dine Fjenders raa Vold,
af deres ydmygende Nedrigheder,
og faa Fred, — endelig faa <i>Fred</i>.
— Det er <i>det</i>, jeg venter paa.

Men Stormen raser videre, 
Mørket falder paa,
det bliver Nat,
og saa ser jeg ikke mer.


II

I en diset, blygraa Oktobermorgen 
vaagner jeg op af en urolig Søvn. 
Saasnart jeg aabner mine Øjne, 
staar du paany i mine Tanker,
du gamle Træ, med din brede Krone,
din stinde Stamme og dine knudrede Grene:
— Hvad blev det til med din Kamp? 
Straks Dagslyset dæmrer.
staar jeg for Ruderne
og stirrer ned, hvor jeg stirrede igaar:
— Hvad skete der saa?
— Stormen har raset ud, ser jeg, 
og Vindene har lagt sig,
men du? — Nej, du er ikke fældet.
Du staar, hvor du stod igaar, ganske rolig og urokket.
— Nej, <i>fældet</i> dig fik de dog ikke.

Nu burde jeg vel glædes,
glædes over dine Rødders sejge Kræfter, 
glædes over din Stammes store Styrke, 
glædes over din ubrudte Modstand
og over din ukuelige Vilje til at leve? 
Men — nej,
jeg glædes ikke;
for som jeg ser dig staa der ved Vejen, 
ribbet og flaaet for hver en Trævl,
fuld af alle de lyse Ar
efter dine Grenes friske Brud,
saadan skal du altsaa staa,
saaret, nøgen og forladt
og bie paa det, der kommer.
— Men det maa du da vide,
du, der har levet i mange Aar,
at det er Is og Sne, du gaar i Møde, 
Frost og Kulde og Mørke,
— knugende Nattemørke;
— at den Tid, der kommer,
nu bliver for hver Stund værre, — at nu er det, der venter dig,
<i>Vinteren,</i>
— den isnende, haarde <i>Vinter</i>.
Hører du,
<i>den</i> er det, du staar dèr 
ganske nøgen og forladt
og bier paa.

Saadan staar jeg bag Morgenruden 
og taler til den gamle Kastanie. 
Aah, Herregud! — siger jeg,
og jeg ynkes over dens Taalsomhed 
og pines af dens langmodige Ro,
— thi <i>det</i> kan jeg. Men glædes —
— nej, <i>glædes</i>,
det kan jeg ikke.    
</body>
</poem>

<poem id="bregendahl2017091511">
<head>
   <title>Decembernætter</title>
   <firstline>Vinterens Mørke har sænket sig over</firstline>
   <notes>
       <note>Teksten følger <i>Filtret Høst</i> (1937), s. 36.</note>
   </notes>
   <quality>korrektur1,kilde,side</quality>
</head>
<body>
Vinterens Mørke har sænket sig over 
    det hele Land,
Skoven er ribbet og Markerne sover, 
   fra Strand til Strand.
Grøden er stænget i Jorderigs Skød, 
Stranden er lukket, Bølgen er død, 
Solen sit Aasyn har hyllet.
    Mørke og Død, hvorhen vi ser,
    — slukket selv Himmelens Stjerneskær;
    Liv og Lys — Lys og Liv, 
    Kommer I aldrig mer?

Skyer som Bly over Tagene luder, 
    den Dag saa kort;
vilde Vinde om Gavlene tuder, 
    i Natten sort.
Modet er stænget i Menneskets Bryst, 
Sindet er ribbet for Haab og Trøst, 
og alle Vunder er aabne.
    Mørke, <i>Mørke</i>, hvorhen vi ser,
    i sorte Nætters vildtvaagne Veer; 
    Dag og Sol — Sol og Dag, 
    kommer I aldrig mer?
</body>
</poem>

</content>
</section>

<section>
<head>    
    <title>Han og Hun</title>    
</head>    
<content>

<poem id="bregendahl2017091512">
<head>
   <title>Morgenstemning</title>
   <firstline>Det var Ferietid</firstline>
   <notes>
       <note>Teksten følger <i>Filtret Høst</i> (1937), s. 39-41.</note>
   </notes>
   <quality>korrektur1,kilde,side</quality>
</head>
<body>
    Det var Ferietid,
    det var Midsommertid, 
og Solen steg op over Byen.
    Der var Dugg paa hver Blomst,
    der var Dugg paa hvert Blad,
der var Dugg paa hver Tagsten i Byen,
    - -
og Solkin, og Solskin og Sol.

    I den tindrende Sol
    var der Haner, der gol,
og en Stork stod og knebred paa et Tag.
    Der var Lærker, der svang
    sig mod Himlen og sang 
deres Pris til den vaagnende Dag,
    - -
— til Solskin, til Solskin og Sol.

    I den Morgenhalløj 
    og den syngende Støj
ung Karen vaktes op af sit Blund,
    sendte rundt sig et Blik,
    sendte Himlen et Kigg,
mens der fødtes et Smil paa hendes Mund:
    - -
Se Solskin, se Solskin, se Sol!

    Men forundret hun ser:
    — Nej, hvad ligger der her 
og blinker imod mig fra Puden?
    Et Vaaben, — en Klinge, 
    en skarpsleben Dolk,
der gnistrer i Skæret fra Ruden, 
    - -
i Solskin, i Solskin, i Sol.

    Hvorfor ligger den her?
    — Hun biir lystig, hun blir ræd,
og hun rødmer og blegner i Flæng. 
    Denne Dolk, som jeg ser,
    — jo, jeg ved, hvis den er —
men hvad skal den dog her i min Seng?
    - -
Se Solskin, se Solskin, se Sol!

    Denne lystige Knægt, 
    denne vilde Krabat,
— jo, han var her i Aftes, jeg husker det nok. 
    Han banked paa Ruden,
    og jeg lukked ham ind;
— det var vist ikke rigtigt? — Ok! Ok! 
    - -
Se Solskin, se Solskin, se Sol!

    Mens paa Dolken hun ser, 
    slaar hun Øjnene ned:
Er den Varsel om Sorg og Fortræd? 
    Er den Varsel om Kamp,
    er den Varsel om Krig,
og om Drab paa min Ro og min Fred,
    - -
mit Solskin, mit Solskin, min Sol?

    Nej, jeg tror, at han aabent 
    har nedlagt sit Vaaben,
sin Klinge saa blank og poleret. 
    Han har kastet sit Værge, 
    han har givet sig over,
— hun ler: — Han har <i>kapituleret!</i>
    - -
Se Solskin, se Solskin, se Sol.

    Ja, ifald det var sandt, —
    men jeg ved, det er Tant.
— Ung Karen hun sukker, med Haand under Kind.
    Var det sandt, han var min, —
    — ja! ifald han var min,
— da fyldtes jeg af jublende Fest i mit Sind,
    - -
og Solskin, og Solskin og Sol!
</body>
</poem>

<poem id="bregendahl2017091513">
<head>
   <title>Hvad er Kvinders Længsel?</title>
   <firstline>Ja, hvad er Kvinders Længsel</firstline>
   <notes>
       <note>Teksten følger <i>Filtret Høst</i> (1937), s. 42-43.</note>
   </notes>
   <quality>korrektur1,kilde,side</quality>
</head>
<body>
Ja, hvad er Kvinders Længsel 
og Kvinders Begær?
En aldrig slukket Trang
at være nær, den man har kær.

At fatte om hans Hoved, 
at glatte paa hans Haar, 
at gi’ ham af sin Ømhed 
saa meget man formaar.

At hviske ved hans Øre
og smile mod hans Mund,
og gemmes ved hans Skulder 
en lønlig Aftenstund.

Og hvis hans Kys blir vilde 
og knugende hans Arm,
at smyge sig ind til ham
saa føjelig og varm.

At pusle mod hans Legem 
saa legende, man kan,
at være ham til Vilje,
naar hans Blod er i Brand.

— Ja, hvad er Kvinders Længsel 
og Kvinders Begær:
Evindeligt at bøje sig
for den, man har kær.

- -
Se, saadan synger Karen,
og Karen ved en Del;
men passer det for andre mon, 
end for ung Karen selv?
</body>
</poem>

<poem id="bregendahl2017091514">
<head>
   <title>Jeg kunde ikke sove -</title>
   <firstline>Saa svandt den da, den Nat saa lang</firstline>
   <notes>
       <note>Teksten følger <i>Filtret Høst</i> (1937), s. 44-45.</note>
       <!-- Man skulle tro at første strofe skulle indrykkes som de resterende, men sådan er forlægget ikke. -->
   </notes>
   <quality>korrektur1,kilde,side</quality>
</head>
<body>
Saa svandt den da, den Nat saa lang; 
jeg kunde ikke sove.
Jeg syntes, Stuen var saa trang, 
urolig var jeg Natten lang,
jeg vendte mig saa mangen Gang 
og kunde ikke sove.

Thi der er En, jeg har saa kær, 
    at det kan ikke siges.
Han synes mig min Elskov værd, 
saa køn og fin og klog, at hver, 
som ser ham, de maa faa ham kær,
    — mer kær, end det kan siges.

Men han var syg og feberhed, 
    da sidste Gang jeg saa ham.
Hans Øjne sa’ mig, at han led, 
hans Lidelser, mer end han ved, 
mig bittert i mit Hjerte sved,
    da sidste Gang jeg saa’ ham.

Som da, i Nat jeg saa’ ham pint, 
    og kunde ikke sove.
Hvergang jeg vilde slumre ind, 
jeg saa’ hans Ansigt kært og fint, 
saa lidende og saa forpint,
    — og kunde ikke sove.

I Uvejrshyl, i Tordenbrag,
   — endda saa kan jeg sove.
Men ved jeg, at <i>du</i> ligger syg 
og pint i din Alkove,
   <i>da</i> kan jeg ikke sove.    
</body>
</poem>

<poem id="bregendahl2017091515">
<head>
   <title>En lille Sang</title>
   <firstline>Du er saa vakker, Du</firstline>
   <notes>
       <note>Teksten følger <i>Filtret Høst</i> (1937), s. 46.</note>
   </notes>
   <quality>korrektur1,kilde,side</quality>
</head>
<body>
Du er saa vakker, Du,
Du er saa varm,
Du er saa ung, saa glad — saa meget andet. 
Kan Du end bruse op i hidsig Harm,
er Du den ømmeste i hele Landet.

Du snor Moustachen, Du,
Du viser Tænder,
og hvide er de — som saa meget andet.
Din Arm er stærk og haard, men dine Hænder, 
de er de nænsomste i hele Landet.

Din Mund er dejlig, Du,
og fri for Løgne,
det ved jeg nok — jeg ved saa meget andet. 
Men dine Øjne, Du, — Aa, Dine Øjne!
de er de dejligste i hele Landet.

Du er saa hed, Du,
Du er saa vild,
med alt Dit Kysseri — og meget andet.
Jeg gaar min Vej, Du; — Ohnej, ohnej, Du! 
Jeg følger, — for jeg kan jo ikke andet.
</body>
</poem>

<poem id="bregendahl2017091516">
<head>
   <title>Navnet</title>
   <firstline>Jeg er saa sært bevæget</firstline>
   <notes>
       <note>Teksten følger <i>Filtret Høst</i> (1937), s. 47-48.</note>
   </notes>
   <quality>korrektur1,kilde,side</quality>
</head>
<body>
Jeg er saa sært bevæget, 
herinde i min Sjæl.
Jeg er saa sær forandret, 
jeg kender knapt mig selv.

Engang da var saa roligt, 
det Hav her i mit Bryst, 
nu bølger det bestandigt
uroligt mod sin Kyst.

Snart risler, fyldt af Lykke, 
en Strøm i Hjertet ind,
der gør saa blødt og ydmygt 
mit før saa bitre Sind.

Snart bryder fyldt af Angst 
et Væld i Barmen frem,
det bruser vildt fortvivlet
i Hjertets skjulte Gem.

Nu staar det stundom for mig, 
som Livet er saa rigt;
og fyldt af Sang og Solskin
jeg nynner paa et Digt.

Og stundom atter er det, 
som fandt jeg aldrig Trøst. 
Da bølger i en Hulken
mit ømme, varme Bryst.

Og stundom —
    — Nej, ej stundom,
men altid, <i>altid</i> vugger
et Navn i mine Tanker,
— et Navn, mit Hjerte sukker.

Hvor tit de Stemningsbølger 
end skifter i mit Sind,
det Navn staar uudsletteligt 
i Sjælen prentet ind.
</body>
</poem>

</content>
</section>

<section>
<head>    
    <title>Mor og Barn</title>    
</head>    
<content>

<poem id="bregendahl2017091517">
<head>
   <title>Adskilte</title>
   <firstline>Du skulde komme herhjem til mig</firstline>
   <notes>
       <note>Teksten følger <i>Filtret Høst</i> (1937), s. 49-50.</note>
   </notes>
   <quality>korrektur1,kilde,side</quality>
</head>
<body>
Du skulde komme herhjem til mig, 
jeg har saa meget at hviske dig,
— saa meget sødt og rart.
— Du skulde komme en Aftenstund 
og lægge dit Øre imod min Mund
— jeg skulde hviske din Sjæl til Ro 
og hviske al Sorg i Blund.

Du skulde komme herhjem til mig, 
jeg har saa meget at give dig,
— saa meget sødt og rart.
Du skulde kysse min hvide Arm, 
jeg skulde blotte min bløde Barm, 
— jeg skulde give min røde Mund 
saa blussende, luevarm.

Du skulde komme herhjem til mig,
jeg har saa meget at sige dig,
— saa meget sødt og sandt.
— At altid jeg hvisker dit kære Navn, 
at altid jeg længes imod din Favn,
at du er den eneste, jeg har kær; 
jeg græder mig syg af Savn.

Du skulde komme herhjem til mig, 
jeg har saa meget at hviske dig 
— saa meget sødt og rart.
Du skulde komme — men kommer ej,
— du skulde lytte — og hører ej.
Men hver min Længsel — og hvert mit Savn 
de vandrer dog tro til dig.
</body>
</poem>

<poem id="bregendahl2017091518">
<head>
   <title>Mor og Barn</title>
   <firstline></firstline>
   <notes>
       <note>Teksten følger <i>Filtret Høst</i> (1937), s.53-54.</note>
   </notes>
   <quality>korrektur1,kilde,side</quality>
</head>
<body>
Ja, du er mit Barn, du lille Dreng, 
du er Kød af mit og Blod af mit. 
Du er knyttet til mig med en Streng
stærkere end den, som Saksens Snit 
klipped over, da jeg fødte dig.

Du hos mig har suget Livets Saft,
jeg har baaret dig i al den Tid,
da du samled bravt paa Mod og Kraft 
til at komme gennem Fødslens Strid, 
og du laa og tynged i mit Skød.

Ak! mit Barn, hvad følte ikke jeg, 
da du hjælpeløs og Lyset ræd,
rød og nyfødt blev lagt ind til mig, 
— lig en Fugleunge dunløs spæd,
der fornys har sprængt sin Æggeskal.

Du mit eget lille spæde Barn,
med dit Komme følte jeg, at alt
i mit Liv, min Verden ændret var, 
Dag i Dag forandret var totalt
fra den Dag, den Tid, der hed: Igaar.

Nu var Ungdomsdansen danset ud, 
Livet stilled sine Alvorskrav.
Til mig lød det Moderskabets Bud: 
Glem dig selv — du har et lille Barn.
Dybt alvorlig, ømhedsspændt jeg lytted.

Men saa ved jeg da, at noget her
er der, som urokkeligt staar fast:
— Hvad med dig og mig i Verden sker, 
hvor vi hvirvles om for Skæbnens Kast, 
saa er du <i>min</i> Søn, og jeg <i>din</i> Mor!
</body>
</poem>

<poem id="bregendahl2017091519">
<head>
   <title>Forladte Mor</title>
   <firstline>Aa, mit eget søde Pus</firstline>
   <notes>
       <note>Teksten følger <i>Filtret Høst</i> (1937), s. 55-56.</note>
   </notes>
   <quality>korrektur1,kilde,side</quality>
</head>
<body>
 FORLADTE MOR
Aa, mit eget søde Pus,
hvor du fægter, hvor du spræller, 
hvor du klukker højt af Fryd,
naar jeg musser dig med Kvasten. 
Nu igen, og saa igen,
med den bløde Silkedusk.
    Mussemus — lille Pus! 
    Mussemus — mit eget Pus!

Aa, hvor alt paa dig er sødt; 
— fra de buttetrunde Arme 
til din lille røde Hæl,
alt er lige til at spise.
Haps, nu tar jeg mig en Bid, 
i din Nakkes bløde Fold.
    Mussemus — lille Pus! 
    Mussemus — mit eget Pus!

Aa, du uskyldssøde Barn,
hvor jeg ønsker, hvor jeg beder
for din Sundhed, for dit Liv, 
for din Fremtid, for din Lykke.
Alt, hvad godt paa Jord jeg ved, 
ønsker jeg for dig og ber.
    Mussemus — lille Pus! 
    Mussemus — mit eget Pus!

Du mit eget kære Barn,
— give Guderne, — jeg beder,
alt, hvad for din Mor blev Skam, 
blive maa for dig til Hæder!
Alt, hvad Kummer blev for mig, 
Fest og Fryd maa bli’ for dig.
    Mussemus — lille Pus! 
    Mussemus — mit eget Pus!

Ak, mit Barn, hvad nytter Bøn, 
og hvad nytter al min Stræben, 
naar den sorte Ovn er kold,
og i Lampen Olien synker? 
Tømt er Fadet, Skabet tomt, 
og din Mor forgaar i Graad.
    Mussemus — lille Pus! 
    - - -
    arme, lille, stakkels Pus!!
    
</body>
</poem>

<poem id="bregendahl2017091520">
<head>
   <title>Fra Mor til Søn</title>
   <firstline>Nu maa vi leve skilte Du og jeg</firstline>
   <notes>
       <note>Teksten følger <i>Filtret Høst</i> (1937), s. 57-58.</note>
   </notes>
   <quality>korrektur1,kilde,side</quality>
</head>
<body>
Nu maa vi leve skilte Du og jeg,
og Du maa færdes mange Mil fra mig, 
til mig der fører ingen Hverdagssti,
og Dine Tanker gaar vel mig forbi? 
Men mine gaar saa tit at møde Dig.

Naar her jeg sidder ved vort gamle Bord, 
i stille Arbejdstimer uden Ord
og sysler med det vante Skriveri,
da mindes jeg den Tid, der er forbi:
Du kommer til mig paa et kært Besøg.

Jeg mindes Aftner, tusindvis paa Rad, 
da vi paa hver sin Side Bordet sad,
og ved den fælles Sparelampes Skin,
med Pen og Blæk, med Bog og Tankespind, 
sad sammen her og stred, enhver med sit.

Tit listet jeg mig til, med løftet Blik, 
at kigge efter, hvordan Dig det gik? 
Jeg saa Dit Ynglingansigts Alvorsskær 
og Pandeskyens Bud om Dit Besvær, 
men ogsaa Øjets klare, rene Glans.

Det Samliv lever kærligt i mit Sind,
det var en Lykke da, det er det end.
For alt, Du gav og bar herhjem til mig,
af Mod og Arbejdslyst og Glæde rig,
— min egen Dreng, jeg takker til jeg dør.
</body>
</poem>

</content>
</section>

<section>
<head>    
    <title>Udbrud</title>    
</head>    
<content>

<poem id="bregendahl2017091521">
<head>
   <title>Udbrud</title>
   <firstline>Har man traadt paa vore dyre</firstline>
   <notes>
       <note>Teksten følger <i>Filtret Høst</i> (1937), s. 61-64.</note>
   </notes>
   <quality>korrektur1,kilde,side</quality>
</head>
<body>
I.

Har man traadt paa vore dyre 
Følelser, — ja, <i>trampet</i> dem,
    ætset dem med Gift og Syre, 
    sønderflængt dem,
    helt omkrængt dem,
    skabt dem om til Nag og Lavhed. 
    — Ak, da er det godt at spejle
    sit forvredne Aasyns Pine
    i to blanke Barneøjne, 
    uskyldsrene — himmelblaa!


II.    

I hulkende Smerte og Graad, 
saa min Pude blev vaad,
saa det sved paa min Kind, 
saa det rev i mit Sind,
til langt om længe jeg sovnede ind.
    — Kom Drømme saa lyse, I letter
den tunge Sten i de lange Nætter.


III.

Retfærdighed!
    Hvor er du henne?
Retfærdighed!
    Hvor skjuler du dig?
Vil du aldrig vise dig for os?
Skal vi aldrig opleve den Dag,
da <i>dit</i> Aasyn lyser os imøde?
        Om du vidste, hvor vi svier,
        hvor vi brænder op af Længsel 
        efter een Gang at se <i>dig.</i>
        — Ja, efter at se just <i>dit</i> Ansigt,
        dit strenge, dit klare, dit rolige Ansigt.


IV.

Min Livsvilje er som en Fjeder af Staal, 
den kan bøjes, men aldrig den brister.
For den bliver Modgang et hærdende Baal,
og Medgang en ildnende Frister. 
        Har Sygdom mig martret, 
        har Sorger jeg baaret,
        har Nøden mig kuet,
        har Haanen mig saaret,
— der kommer dog atter en Dag, da min Vilje 
til Livet, den rejser sig rank som en Lilje
og dristigt og højt som det fagreste Maal
og spændstig og stærk som en Fjeder af Staal.

    - -
For min Livsvilje <i>er</i> som en Fjeder af Staal, 
    den kan bøjes, men aldrig den brister.
</body>
</poem>

</content>
</section>

<section>
<head>    
    <title>Ved Slægtens Grav</title>    
</head>    
<content>

<poem id="bregendahl2017091522">
<head>
   <title>Ved Slægtens Grav</title>
   <firstline>Vi var engang en Sødskendflok</firstline>
   <notes>
       <note>Teksten følger <i>Filtret Høst</i> (1937), s. 67-70.</note>
   </notes>
   <quality>korrektur1,kilde,side</quality>
</head>
<body>
I.

Vi var engang en Sødskendflok, 
vi leved sammen Nat og Dag, 
vi spiste ved det samme Bord, 
sov under samme Tag.

Vi delte Leg, vi delte Fryd
og Kiv og Strid og Barnegraad;
men større Sorgen aldrig var,
end Far og Mor fandt Raad.

Saa spredtes vi i Verden rundt,
imellem os kom Land og Hav;
en gik mod Øst og en mod Vest,
hvor Skæbnen drog vor Vandringsstav.

Farvel! vi hilste, naar vi foer, 
gav Gensynsvink til een og hver;
— men tænkte nogen, da han drog: 
<i>Vi</i> samles aldrig mer?

— Vort Liv henrandt, og hver af os 
<i>sin</i> Part af Kval og Sorg vel fik?
— Enhver for sig bar sit i Skjul. 
Klynk mellem os var ikke Skik.

Nu er forsvunden tredve Aar,
— hvor blev de af, de korte Aar? — 
— Nu staar jeg for nykastet Grav
paa Fødesognets Kirkegaard.

I den min Bror skal sænkes ned.
— Aa, stakkels Bror, forladte Dreng,
du kommer langvejs rejsende, 
for her at søge om din Seng.

Jeg ser til Søsters Mindesten, 
— hun rejste over viden Hav, 
kom mange Hundred Mile fra
for her at gemmes i sin Grav.

Og undrende og vemodsfyldt
jeg tænker paa, er det da her, 
den samles skal, vor skilte Flok,
naar Døden sluttet har vor Færd?

Skal her engang vi puttes ned,
i samme Seng, i samme Jord, 
og sove sammen alle Ni,
i Graven hos vor Far og Mor?

Ohja, — en Tanke, andet ej, 
den Dag i Muld vi sænkes ned,
er vi nok ligeglad ihvor
det biir, og ønsker et kun: <i>Fred.</i>


II.

Her sænktes mine Fædre ned, 
her smuldrer deres Ben;
alt, hvad jeg ser, en Tue Jord,
og over den en Sten.

Jer Leg, Jert Slid, Jer Sorg, Jert Smil,
Jer Skæmt, Jer Visdomsord,
det finder aldrig nogen mer
paa denne Verdens Jord.

Som Svampen sletter Tavlens Skrift,
saa er det strøget ud.
Omtrent som Vind bortvifter Fnug,
det alt forsvandt. — Oh, Gud!

Hvad skal vi her, hvortil vort Liv, 
med al dets Fryd og Graad,
Ak, hvortil al den Lyst og Kval,
naar vi og alt forgaar?

Men ti; — vi ved, den Herre Død 
Pardon til ingen gav.
Hans sikre Lov adlydes maa: 
Vi ender i vor Grav.
- - -

— Her sænktes mine Fædre ned 
    i Slægtens sidste Bo.
Og om en Stund saa hviler ogsaa 
    vi i Gravens Ro.
    
</body>
</poem>

<poem id="bregendahl2017091523">
<head>
   <title>Sædemandens Sang</title>
   <firstline>Den Sædemand gaar ud at saa</firstline>
   <notes>
       <note>Teksten følger <i>Filtret Høst</i> (1937), s. 71-72.</note>
   </notes>
   <quality>korrektur1,kilde,side</quality>
</head>
<body>
Den Sædemand gaar ud at saa, 
    saa — saa —
sin Sæd i Agren gold og graa, 
    gold og graa.

Han tænker, mens hans Arbejd gaar, 
    gaar — gaar —
hvad høster jeg til næste Aar 
    — næste Aar?

Han ser paa Kærnen trind og bold, 
    bold — bold —
»Voks op og giv mig mange Fold 
    — mange Fold.

Og giv mig Penge, Foder, Brød, 
    Brød — Brød —
at jeg og mine ej faar Nød, 
    — ej faar Nød.

Jeg ved, jeg har beredt min Muld, 
    Muld — Muld —
men Vejr og Vind er svigefuld, 
    — svigefuld.«

- - -
Dog hvor det end med Høsten gaar, 
    gaar — gaar —
den Sædemand sin Sæd udsaar, 
    — Sæd udsaar.

Blir Lønnen end Utak og Skam, 
    Skam — Skam —
er det et Livsens Bud for ham, 
    — Bud for ham.
</body>
</poem>

</content>
</section>

</workbody>
</kalliopework>

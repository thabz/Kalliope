<?xml version="1.0" encoding="UTF-8"?>
<!DOCTYPE kalliopework SYSTEM "../../data/kalliopework.dtd">
<kalliopework id="1796" author="bruunmc" status="incomplete" type="poetry">
<workhead>
   <title>Digte fra »Aristokraternes Catechismus«</title>
   <year>1796</year>
   <notes>
      <note>Teksten følger Malthe Conrad Bruun: <i>Akristokraternes Catechismus</i>, K.F. Plesner (red.), Fagskolen for Boghaandværk, Kbh., 1945.</note>
      <note>Noter og henvisninger skylder til ovenståendes rige noteapparat.</note>
   </notes>
   <pictures>
       <picture type="titlepage" src="1796-p1.jpg">Titelbladet til <i>Aristokraternes Catechismus</i> (1796). ,,Aristokraternes / Catechismus / eller / kort og tydelig Anviisning / til den / aleene saliggørende politiske Troe. / Med et Angang / af aristokratiske Psalmer / Til Troens Bestyrkelse hos de Eenfoldige / og de Vantroendes Omvendelse.''</picture>
   </pictures>
   <quality>korrektur1</quality>
   <!-- TODO: Værket indeholder flere digte indlejret i prosa-teksterne. Disse i ikke medtaget på Kalliope i første omgang. -->
</workhead>
<workbody>

<poem id="bruunmc2017101302">
<head>
    <title>Dedikation</title>
    <firstline>Ej Kaps, Tokajs og Cyprens Viin</firstline>
    <notes>
      <note>Teksten følger Malthe Conrad Bruun: <i>Akristokraternes Catechismus</i>, K.F. Plesner (red.), Fagskolen for Boghaandværk, Kbh., 1945, pp. 5-7.</note>
   </notes>
   <quality>korrektur1,kilde,side</quality>
</head>
<body>
    Ej Kaps, Tokajs og Cyprens Viin,
Ej svanebarmet Glut med Rosenskind,
Ej Sabel fra Damask, besat i alle Kanter
Med Dekans og Golkondas Diamanter,
Kan jeg til Offer bringe Dig.
Dog, underdanigen jeg nærmer mig,
I Haab, at ej forstødt fra dine Fødder blive,
Og giver hvad jeg kan. Jeg kan kun Bøger give.

    Tillad, at denne Bog Dig dediceres maa,
Du Souveraineste blant Souverainer.
Dit Navn, Dit store Navn ved alle Hoffer tjener
Den som et Creditiv paa ægte Hofmandstroe
Den Bog, der har den sjeldne Ære,
Et saa udemokratiskt Navn at bære,
Tør, uden Frygt for at belees,
Sig lade see i kongelige Kabinetter,
Paa Assemblee og ved Hofdamers Toiletter
Og selv i Kammerjunkers Kreds.
Den Du, o Sultan, vil beskjerme.
Leer kun ad Recensenterkøllens Ram,
Og selv fiskalske Tigerdyr til ham
Sig ej med udstrakt Kloe tør nærme.

    Tillad, at, hurtig som den Hvirvelvind,
Der førte Mahomet i Himlen ind,
Min Musa, løftet op paa Phantasiens Vinger,
Sig over Land og Hav paa Ørnens Vei fremsvinger,
Og daler blant Seraillets Herlighed
Paa din elastikbløde Sopha ned! -
Der seer hun <b>Mufti</b> henrykt læse
For <b>Storviziren</b> og for Dig min Piece,
Smukt translateret af en Emigrant.
Og see, i det en Glædestaare randt
Ned paa hans purpurrøde Næse,
Han raaber, vendt mod Nordens Kant:
,,Held, Held det Monarkie, som slige Bøger ejer,
,,Hvori til Punkt og Prikke er beviist,
,,At Fødslens Slumpetræf, en blodig Sejer,
,,Et Ja, fralokket deels ved Trudsler, deels ved List,
,,Er meer, langt meer end nok for Ret at have,
,,Naar man gjør en Nation til <b>Arve-Slave.</b>
,,Ja, Sultan, denne Catechismus kan
,,Du ved et Ferman strax autorisere,
,,Til første Læsebog at være
,,For alle Skoler i vort Land.

    Ak, vilde dog Hr. Mufti ogsaa raade
Hans kejserlige Højhed til, at han
Gav dens Forfatter en Pensjon i Naade.
Thi af den franske Republik
Og de americanske Stater,
Jeg vistnok ej Belønning fik;
De andre christelige Potentater
For okkupeerte er i dette Øjeblik
Med Cour, <i>Tedeum</i>, Opera,
Med Balpare og Ligprocessioner,
Og med den Qvæstion for alle Qvæstioner:
Hvor faae vi Penge fra?
Til at de kunde ned fra Tronens Himmelhøje
Et allernaadigst Par af Ører bøje
Til nogen prentet Bog,
Der ei er Ceremoniale,
Og ei Geburtsdags-Tale,
Og ei engang Prolog!
            
<nonum><right><small>Allerunderdanigst af</small></right></nonum>
<nonum><right>Forfatteren.</right></nonum>
</body>
</poem>

<poem id="bruunmc2017101301">
<head>
    <title>Fortale</title>
    <firstline>Genie var fordum Politiets Plage</firstline>
    <notes>
      <note>Teksten følger Malthe Conrad Bruun: <i>Akristokraternes Catechismus</i>, K.F. Plesner (red.), Fagskolen for Boghaandværk, Kbh., 1945, pp. 9-12.</note>
   </notes>
   <quality>korrektur1,kilde,side</quality>
   <keywords>zetlitz</keywords>
</head>
<body>
,,Genie var fordum Politiets Plage,
,,Men Kongen hørte F***s Klage
,,Slaa Hundene, han bød, og lad Genier gaae
,,Dem Hofogstads-Rets Dom skal slaae.''
Saa skrev en Digter, og det veed vor Herre,
Og denne Digter selv, saavidt jeg troer,
At Hofogstads-Ret har opfyldt hans Ord.
Men ak, hvad hielper det? Desværre,
Den slemme Skade daglig groer,
Hvorfra aleene Folkevennen kunde
Kureret Danmark. Ak, men han er død!
Giftfulde Bid af jacobinske Hunde,
Ham joge ned til Gravens mørke Skjød.
Hvo redder Landet nu? Vel Zetliz sønderbrød
Paa Folkevennens Grav sin glade kjelne Lyra,
Og greb til Straffens Riis? I tordnende Satyra
Det smældende om Danskens Ører lød.
Men ak, paa haarden Ryg gik det i Stykker,
Og skolemesteren
Tog ydmyg sine Ord i sig igjen,
Og Dannemark blev ved de gamle Nykker.
Man tog, som før, i Frankrigs Skjæbne Deel,
Selv i Kasernerne, ja selv til Hove,
Der gaves Folk, der saae i samme Oldtidslove
Ej mange Spor til Agt for Folkets Ret og Vel.
Man blev som hidtil ved at slikke
Paa Paines Skoe.
Ja, det som værre er, man lader ikke
De fromme Kirkens Faar i Roe
Paa Troens Mark det sande Sjelefoder spise,
Men dette Kjætterpak vil dem nu vise,
Hvor giftig Urt, hvor sunde Planter groe.
Og det er dog en aabenbare Sandhed,
At naar man vover først at røre ved
Den hellige Treenighed,
Undfangelsen foruden Mandhed,
<i>Cum ceteris</i>
<i>Ecclesiæ mysteriis,</i>
Saa falder baade Religionen
Og Tronen! -

    O, men et Haab tilbage er! -
En Talisman, som kan betvinge
De Djævelens Indskydelser,
Der sikkert al den hele Støj frembringe;
Et Lyn, hvis pludselige Stop!
Skal saae hver Demokrat til at besvime
Og standse, i en høj, en hellig Time,
Oplysningens vanhellige Galop! -
Kort sagt, til Hjelp for Augsburgskonfessionen,
Til Hjelp for Constitutionen
Af sextenhundrede og treds,
Fremtræder her, i bistre Fjenders Kreds -
<b>Min Catechismus</b>!
Den skal med Sandheds skarpe Sværd,
Hin onde Aand, <b>Demokratismus</b>,
Og dennes hele Helvedhær,
<b>Voltaire</b>, <b>Friderik</b>, <b>Rousseau</b> og <b>Paine</b>,
De to fordømte Folk ved <b>Shulkill</b> og ved <b>Seine</b>,
Som først paa Knæe for <b>Friheds Dæmon</b> laae,
Ja alskens Philosopher, Demokrater,
Tvetunger selv, og Moderater,
Paa Flugten slaae.
Opmuntrede ved dens Exempel,
O sande Politik, trindt om dit Tempel
En Hær af djærve Kjæmper skal fremstaae,
Utallige, som Frø'r i vaade Enge,
Som Tøsene, der sig til Bibellæsning trænge,
Som flaue Vers mod Nytaarstid,
Som tomme Sæder i Hr. Sniksnaks Kirke. -
Ja, dersom Sandheds Kraft mod Daarers Vid
Formaaer et Gran, saa skal, trods alskens Bjef og Bid,
Min Pjece Verdens Redning virke.

    O <i>Rojalisme</i>, dig paakalder jeg,
O du Fiskalers Gud, som lønner sødt din Dyrker
Med Guld og Smiil, med Nøgler og med Steeg,
Du, som opliver end og styrker
En Schiraks Mod, naar hver hans Prophetie
Ubønhørt Skjebnens Øre gik forbi, -
Bestraal mig med dit klare Naades Øje!
Opflam mit Mod i Kampens djerve Møje!
At alle dine Fjender falde maae,
Dit Navn lovsynges højt af Jordens Millioner,
Og evigtryg, blant Garder og Kanoner,
Paa Friheds Gruus din Marmorthrone staae!
            
<nonum><right>M.C.Bruun.</right></nonum>
</body>
</poem>

<section>
<head>
    <title>Aristokratiske Psalmer</title>
</head>
<content>

<poem id="bruunmc2017101316">
<head>
    <title>Begyndelses-Sang</title>
    <toctitle><num>1.</num>Begyndelses-Sang</toctitle>
    <firstline>O Kongemagt, vi love dig</firstline>
    <notes>
      <note>Teksten følger Malthe Conrad Bruun: <i>Akristokraternes Catechismus</i>, K.F. Plesner (red.), Fagskolen for Boghaandværk, Kbh., 1945, pp. 31-32.</note>
   </notes>
   <quality>korrektur1,kilde,side</quality>
</head>
<body>
<center><nonum><small>Til Melod. O store Gud, vi love dig.</small></nonum></center>

1. 
O Kongemagt, vi love dig.
Du skjærmer al vor List og Svig.
Hvad er vel Aristokratie,
Naar Du vil det ej stande bi?

2.
Beskyt, beskyt dog evig os,
Fornufts og Folkets Raab til Trods!
Lad os, som Engle, om Dig staae,
Og demokratisk Vold nedslaae!

3.
Hør evig vore søde Ord!
Lyt evig til vort Jubelchor!
Du sue Viraksdampen ind,<!-- fue] sue ? -->
Vi ofre Dig med trofast Sind!

4.
O da skal Pøblens dumme Skrig
Ej meer inkommodere Dig!
Vi qvæle skal Skribenters Røst,
Og alt omkring Dig være tyst!

5.
Men ogsaa du med runde Haand
Uddeele Nøgler, Stjerner, Baand,
Ja, tomme Casses Suk til Trods,
Du gavmild pensjonere os.

6.
O Kongemagt, hersk Jorden om!
Knus Mindet af Athen og Rom.
For alt du undertvinge dig
Amerika og Frankerig!

7.
Ja, sluk hver Gnist af Sandhed ud! -
Da skal Du være Jordens Gud,
Og Menneskeheden ved Din Haand,
Skal evig gaae i Børnebaand!
</body>
</poem>

<poem id="bruunmc2017101317">
<head>
    <title>Daglig Bøn</title>
    <toctitle><num>2.</num>Daglig Bøn</toctitle>
    <firstline>Stjerner og Titler</firstline>
    <notes>
      <note>Teksten følger Malthe Conrad Bruun: <i>Akristokraternes Catechismus</i>, K.F. Plesner (red.), Fagskolen for Boghaandværk, Kbh., 1945, pp. 32-33..</note>
      <note>Melodien er fra Rasmus Frankenau: <xref poem="frankenau2001070304"/>.</note>
   </notes>
   <quality>korrektur1,kilde,side</quality>
</head>
<body>
<center><nonum><small>Til Melod. Fryd dig ved Livet.</small></nonum></center>

    Stjerner og Titler,
    Eder jeg bejler til!
    Eengang I fryde
    Mig med et Smiil!
Gid al min Vandel tækkes maa
Min allernaadigste Mæcen!
Gid jeg min Sjel bevare fri
Fra demokratisk Meen!

    Stjerner og etc.
Gid jeg fra proppet Forgemak
Først naadig indladt blive maa!
Gid jeg paa Hoffets glatte Iis
Ej falde maa, men staae!

    Stjerner og etc.
Gid Smaafolk krumme ydmyg Ryg,
Naar min Karosse ruller frem!
Med bange Blik, med Hat i Haand
Om mig jeg skue dem!
    Stjerner og Titler
    Eder jeg bejler til!
    Eengang I fryde
    Mig med et Smiil!
</body>
</poem>

<poem id="bruunmc2017101318">
<head>
    <title>Et stille Suk</title>
    <subtitle>(naar man læser Aviserne)</subtitle>
    <toctitle><num>3.</num>Et stille Suk</toctitle>
    <firstline>Gud, lad dog eengang Hævnens Torden vække</firstline>
    <notes>
      <note>Teksten følger Malthe Conrad Bruun: <i>Akristokraternes Catechismus</i>, K.F. Plesner (red.), Fagskolen for Boghaandværk, Kbh., 1945, pp. 33-34..</note>
   </notes>
   <quality>korrektur1,kilde,side</quality>
</head>
<body>
Gud, lad dog eengang Hævnens Torden vække
Syndfulde Jord! Lad den nedslaae de Frække,
    Som haane Konger - Præster - Dig!
    Send ned fra Himmerig,
I tydske Heltes Skikkelse, Serafers
Udvalgte Hær! Med Trin, som Langulaffers,
    Til Babylon-Paris de nærme sig.
</body>
</poem>

<poem id="bruunmc2017101319">
<head>
    <title>Aristokratiske Skaaler</title>
    <toctitle><num>4.</num>Aristokratiske Skaaler</toctitle>
    <firstline>Bort Jacobinskhed fra dette Lag</firstline>
    <notes>
      <note>Teksten følger Malthe Conrad Bruun: <i>Akristokraternes Catechismus</i>, K.F. Plesner (red.), Fagskolen for Boghaandværk, Kbh., 1945, pp. 34-37.</note>
      <note>Melodien er fra Jens Zetlitz' <xref poem="zetlitz2017101301"/>.</note>
   </notes>
   <keywords>zetlitz</keywords>
   <quality>korrektur1,kilde,side</quality>
</head>
<body>
<center><nonum><small>Til Melod. Jeg synger gjærne om Kongers Magt.</small></nonum></center>
<center><nonum><small>(Forandret og forøget.)</small></nonum></center>

Bort Jacobinskhed fra dette Lag!
    Bort Frihedsskaaler og Frihedsviser!
Kun <b>Monarkiets</b> den gode Sag
    Vort Hjerte hylder, vor Tunge priser.
Ja, gid Musketter og gid Kanoner
Maa trygt beskjerme al Jordens Troner!
    Hver Trones Skaal!

Næst efter Tronen bør <b>Ad'lens</b> staae,
    Og derpaa først de Gemeene komme;
Thi gammel Orden haandhæves maa,
    Trods alle næsvise, nye Domme.
Du Hjørnesteen for al Kongedømme,
Højbaarne Adel, af Hjertet tømme
    Vi her din Skaal!

Dig store <b>Tydskland</b>, vi takke bør:
    Du Adelsmænd os i Flokke sender.
I Krig du stedse Mirakler gjør,
    Og sejrer altid, naar du ei render.
Og havde Fransken kun høflig været,
Du sikkert var til Paris marcheret!
    Stor-Tydsklands Skaal!

O franske <b>Prindser</b>, jert Navn er stort
    Blant Creditorer, paa Hværverhuse:
Vel sandt jert Feldttog kun vared' kort.
    Dog, det foreviged' Schiraks Muse.
Cousins jer Kongerne endnu kalde;
Paa Knæe for Eder Lakejer falde:
    Skaal derfor, Skaal!

Prinds York var smidig og rask og snild:
    Men høflig, høflig han var tillige.
Han Ret ei altid beholde vil,
    Og tit man saae ham sin Plads at vige.
Til Verdens Lykke paa ny han være
Anfører for sin Hr. Faders Hære!
    Prinds York, din Skaal!

<i>King George</i> er langt fra at være <i>béte</i>
    Og herligt Kortene for ham falde,
Det er kun <b>Heiberg</b> som nægter det.
    Som tør hans Raadgiver ,,Satan'' kalde,<note>Cf. P.A. Heiberg: <xref poem="heibergpa20170925236,33-36"/>.</note>
Nei, Viisdom al hans Regjering røber,
Og det er Løgn, at han Stemmer kjøber.
    <i>King George</i>, din Skaal!

Kan Retten tolkes med større Fynd,
    End naar man tolker den med Kanoner?
Og tør vel nogen det kalde Synd,
    Hvad Konger gjør for at vinde Troner?
I Tree, som deelte nys Polens Rige,
For Jer al Jordklodens Ønsker stige:
    Gud lønne jer!

O, I som <b>Cramer</b> forjog fra Nord,
    Da fræk han voved' Pethjon at rose! -
Her standser Tungen! her mangle Ord!
    O, gunstigst tager det ej for Skose,
Om, uden mere Introducering,
Vi drikke, henrykt ved slig Regjering,
    En velmeent Skaal.

Ja straffet vorde hver Sansculot,
    Som fræk tør gnave paa Kongers Ære!
Man strax maae hævne sig for hans Spot:
    Dertil Fiskaler i Verden ere;
Et nyttigt Embed, hvor sure Miner,
Mod det end gjøres af Jakobiner!
    Fiskalers Skaal!

Men godt gagere man alle dem,
    Som tappert fægte mod Demokrater,
Som gaae paa Folkevens-Banen frem,
    At redde Kirker og Potentater.
Til Kamp! Til Kamp imod Frihedsslokken!
Til Kamp! Til Kamp imod Kjætterskokken!
    De Kæmpers Skaal!
</body>
</poem>

<poem id="bruunmc2003111001">
<head>
   <title>Aristokratisk Bordpsalme</title>
   <toctitle><num>5.</num>Aristokratisk Bordpsalme</toctitle>
   <firstline>Hvad bryder jeg om Frihed mig</firstline>
   <notes>
      <note>Teksten følger Malthe Conrad Bruun: <i>Akristokraternes Catechismus</i>, K.F. Plesner (red.), Fagskolen for Boghaandværk, Kbh., 1945, pp. 37-39.</note>
      <note>Melodien er fra Jens Zetlitz' vise <xref poem="zetlitz2001070701"/>.</note>
   </notes>
   <keywords>zetlitz</keywords>
   <quality>korrektur1,kilde,side</quality>
   <notes>
      <note type="credits">Bidrag fra Sven Sørensen.</note>
   </notes>
</head>
<body>
<center><nonum><small>Til Melod. Hvor saare lidet vil der til.</small></nonum></center>

<right><nonum><small>Der Topf, der Topf ist's Vaterland,</small></nonum></right>
<right><nonum><small>Das übrige sind - Frazen.</small></nonum></right>
<right><nonum><small><w>Voss.</w></small></nonum></right>

Hvad bryder jeg om Frihed mig,
   Naar jeg har Mad og Klæde?
Naar jeg kun vorder feed og rig,
   Mig trykker ej min Kjæde.
For Orden og for Rolighed
Maa Frihedsaanden kues ned;
Og ubegrændset Myndighed
   I Ligheds Sted fremtræde.

Hvad sluddre I om Fædreland?
   Vort Fædreland er Gryden.
Naar Frimand har kun Brød og Vand,
   Vi høre fro dens Syden.
O, hvad er alskens Frihedssang
Mod denne søde Surreklang? -
Det Patriotens haarde Gang
   Er mod vor bløde Nyden!

I stedse fremad ville gaae,
   Og gjøre Verden bedre! -
O Daarer, hvor I stod, I staae!
   Saa gjorde vore Fædre.
Den Mand, der sov evindelig,
Han aldrig har forsyndet sig!
Trods Kantianisk List og Svig,
   Bør man det Ordsprog hædre.

Ja, Søvnens Søster, Rolighed,
   Dig kalder Kongers Vrimmel,
Dig Præsternes Mangfoldighed,
   Dig Adlens bange Stimmel.
O, hvor, hvor er Du flygtet hen?
Kom fra Seraillet hid igjen!
Kom fra dit elskte Spanien!
   Kom fra dit Ruslands Himmel!

Du standser snildt Oplysnings Flugt,
   Naar den for højt sig svinger.
O, hvor beklipper Du saa smukt
   Patriotismens Vinger!
O, kom og hersk paa Jorderig!
Med Skud, Raketter, Jubelskrig,
Vi hilse skal den Dag, som dig
   Igjen til Jorden bringer.
</body>
</poem>



</content>
</section>

</workbody>
</kalliopework>

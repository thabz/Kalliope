<?xml version="1.0" encoding="UTF-8"?>
<!DOCTYPE kalliopework SYSTEM "../../data/kalliopework.dtd">
<kalliopework id="1797s" author="bruunmc" status="complete" type="poetry">
<workhead>
    <title>Slaget ved Tripolis</title>
    <year>1797</year>
    <notes>
        <note>Teksten følger Malthe Conrad Bruun: <i>Slaget ved Tripolis</i>, Windings Forlag, Kbh., 1797.</note>
    </notes>
    <pictures>
        <picture src="1797s-p1.jpg">Titelbladet til <i>Slaget ved Tripolis</i> (1797) lyder ,,Slaget ved Tripolis. // Et lyrisk Digt, / Danmarks Söekrigere / tilegnet. // Kjöbenhavn 1797. / Trykt paa H. L. S. Windings Forlag / i store Kannikestræde No. 39.''.</picture>
    </pictures>
    <source facsimile="115304002805_color.pdf" facsimile-pages-num="14" facsimile-pages-offset="2">Malthe Conrad Bruun: <i>Slaget ved Tripolis</i>, Windings Forlag, Kbh., 1797.</source>
</workhead>
<workbody>

<text id="bruunmc2025090701">
<head>
    <title>Slaget ved Tripolis</title>
    <firstline>Hil dig, du Jordens Herskerinde</firstline>
    <source pages="3-8"/>
    <quality>korrektur1,kilde,side</quality>
</head>
<body>
<poetry>
Hil dig, du Jordens Herskerinde,
Du Havets Dronning, <i>Tapperhed</i>,
Du vandrer; Bölger synke, Fjelde svinde
Hin Stad du reiste, hiin nedtraaddes i dit Fjed:
Men om Din Isse straaler Evighed.
Din Sön staaer, lig en Gud, blandt Jordens Skarer:
De juble ved hans Smiil, de zitrre ved hans Harm.
Han löfter Verdners Skjæbne i sin Arm:
Og, - over, under, om ham Dödens Farer, -
Er hans uryggelige Bryst
En Muur af Diamant om alle Himles Lyst.

    Vee den Stad, du viger fra!
    Dens Navn er Skjændsel. Dens Maal er Trældom,
    Snart dundre Trin af Fjender om dens Porte.
    Omsonst ved Alteret hyler du, o Fejge.
    Bag trefold Kobbermuur du skjuler dig omsonst
    Din Fjendes er det alt,
    Dit Slot, dit Guld, dit Bord, som dufter Vellyst,
    Og, Træl, du selv.
    Din Stad vorder Ulvenes trygge Skjul,
    Vorder pestaandende Vandsump.
    Uglen hyler i de tidselbegroede Haller.
    Eensomt sörger det hensmuldrende Taarn.
    I næste Old skal enkelt Grandsker spörge,
    ''Hvor var dens Sted?'' - og ingen veed det.

Men <i>Tapperhed</i>, Din Vælde bryder
Aarhundredernes Nat og rovsyg Glemsels Skjul.
End bruser Kjögebugt dit Navn, o <i>Juul</i>,
Og <i>Vessels</i> Torden end fra Dynakil gjenlyder.

Ad Stjernebanen frem Du træder . . . .
Det skjælvende Olymp for <i>Herkul</i> aabner sig . . . .
Din Trone staaer blandt Guders Straale-Sæder,
Og Skjæbnen, Skjæbnen kun Du öjner over Dig.

Svar, Belt! Du mörke Nordhav, svar!
Naar var ej Tapperhed vort Nordens Skytsgudinde? -

Hvo saae en Dansk, og saae ej den? - Hvor var
Den Bugt, der Danske veeg? Kan Avind selv den finde?

    Hvad, svage Röver, troer du, Danmark
    Henslumret er i Blödheds Rosenarm?
        Viid!
    Saa hviler Himlens Örn paa Klippen blant sin Yngel!
    Saa hviler Örknens Konge paa sit Bytte.
    Han rejser sig! Han fæster i din Nakke,
    Den hvasse Tand.
    I röde Strömme sprudler du Livet ud.
    Dödskrampe sammenknuger dit Hjerte.

Hör blant Syrterne<note>De navnkundige Syrtiske Skjær ligge i <i>Tripolis’s</i> Distrikt og Atlas-Fjeldet gaaer sönden om det.</note> den danske Torden lyde!
Fra forbauste Atlas gjalder den igjen.
<i>Billes</i> tætte Lyn Salpeterskyen bryde;
Dannebroge flyder höjt paa den.
Stænger rasle; Touge hvine; Master knage;
Kugler ziske over Bölgetoppe hen.
Matt’ de flöj, o <i>Hohlenberg</i>, tilbage
Fra din stolte Datters Egebryst.<note>Man erindre sig, at Fregatten Najaden er construeret af Capitain Holenberg.</note>
Tys! - Hist <i>Sarpens</i> knuste Raaer segne.
Fjender vrimle, Sabler klirre, Kugler regne,
Graadigt hviner Maurisk Myrdelyst.
    Iil, lyn og tordn til Hjelp, <i>Najade</i>! . . .,
Sejersraab til Dödshyl byttes nu.
Brat dit mörkblaa Svælg, o Afgrund, du oplade!
Dine Hekatomber sluge du!
    Misundelige Nat, hvi breder
    Du dine Vinger over dem?
    Ej een, ej een, var sluppet hjem!
Du kun, du kun redder dem
Fra det mörkblaa Svælg og fra de danske Kjæder.

    Dog Sejersgudinden vinker!
    I Vest hun viser os en större Krands.
    Du haaner Dannebrog, o <i>Numide</i>?<note><i>Algier</i> ligger i det gamle Numidien.</note>
    Du tör udæske hine Tordner,
    Der dine Brödre slog? -
    Velan! lad Jorden kysse dine Lænker,
    Men Danmark ej.

Til Sejls! Til Kamp! Med Vrag af de fjendtlige Floder,
Med Liig, med Blod, bedække vi Middelhavs Skjöd.
Hver Dansk er Juuls og Adlers Broder;
Hver Dansk til Sejr og Roes er föd.

De flye! De flye! I Bölgen de vorde begraved’!
Afsted, afsted, forfölgende lyner afsted!
''Frygtbare Danmark, Dronning paa Havet!''
Gjenlyde Afrikas skjælvende Bred!

    Mulmet svinder. Kampen tier.
    Over Havet smiler Dag og Fred,
    Men hör, hvilke Jubler opstige om Belt og Sund!
    Hvor herligt vaagner du i öster,
    Triumphens Soel! -
    Flet Laurbær om din Tinding, Danmark!
    Bered din Glædesfest:, du Heltes Moder!
    Iil til din Kyst, iil did med Længsels aabne Favn,
        Thi see! de komme.

I Tordner komme de, i Staalets barske Glands,
De komme, svævende i Kæmpers Bölgedands;
De komme - Codan jubler dem imöde,
Og Sundet bruser fro; ''Velkomne hid igjenn!''
Skjoldungens, Folkets Raab tilsammenstöde:
''Velkomne, Havets, Sejrens, Danmarks Mænd!''
Ja, Dal og Fjeld og Strand skal höjt gjentage;
''Velkommen du i al din Glands tilbage,
''Du Sejersstjerne i det mörke Slag,
''Du aldrigovervundne Danner-Flag!''

<right>M. C. Bruun.</right>
</poetry>
</body>
</text>

</workbody>
</kalliopework>

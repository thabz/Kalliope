<?xml version="1.0" encoding="UTF-8"?>
<!DOCTYPE kalliopework SYSTEM "../../data/kalliopework.dtd">
<kalliopework id="andre" author="bruunmc" status="incomplete" type="poetry">
<workhead>
   <title>Andre digte</title>
   <year>?</year>
   <quality>korrektur1</quality>
   <cvs-timestamp>$Id$</cvs-timestamp>
</workhead>
<workbody>

<poem id="bruunmc2001062301">
<head>
   <title>Kom hid, du Vinens muntre Gud!</title>
   <subtitle>Mel.: Ung Adelsteen paa Tinge stod.</subtitle>
   <toctitle>Kom hid, du Vinens muntre Gud!</toctitle>
   <indextitle>Kom hid, du Vinens muntre Gud!</indextitle>
   <firstline>Kom hid, du Vinens muntre Gud!</firstline>
   <notes>
      <note>Bidrag fra Margit Ammentorp. Indtastet fra <i>Digter-Krands - En Samling af udkaarede ældre og nyere Selskabssange</i>, Odense, 1826. Trykker og udgiver er S. Hempel "Eier af Fyens Adressekontoir".</note>
   </notes>
   <quality>korrektur1,kilde</quality>
   <keywords>drikkevise</keywords>
</head>
<body>
Kom hid, du Vinens muntre Gud!
Dit milde Scepter os regjere!
"Vær glad!" det er det rette Bud;
thi du skal vores Konge være.
:|: Dit Aag er let og sød din Tvang;
dig hylder hjertemeent vor Sang. :|:

Din Trone staaer urokkelig
foruden Garder og Kanoner
Fiskaler ei forsvare dig;
ei hyklet Lovsang om dig toner.
:|: Ja, i dit skjønne Monarkie
er hver Mand lige, hver Mand fri. :|:

Engang du drog i Kampen ud.
som Jordens andre Konger pleie;
men Blod ei strømmed' paa dit Bud,
ei Liig betegned' dine Veie.
:|: Nei! der en Skov af Ranker stod,
og Hæren gik i Druens Blod. :|:

Kom Fjenden, strax du Viin ham bød:
Man flokviis til dig deserterte.
Den sidste Viin i Glasset flød
for den, der først kapitulerte.
:|: Du paa hans Bryst til Tegn paa Rang,
en Gylden Drueklase hang. :|:

Saa drog du! kling! klang! Jorden om,
drak Flasker ud og indtog Riger.
Du gjorde Kunster, hvor du kom,
fast meer ind Man om Moses siger.
:|: Du slog paa Ørkens haarde Steen,
ei Vand, men Viin sprang flux af den. :|:

Ti Konge vel sig sammensvor
for de Uordener at dæmpe.
Kong Pentheus frem i Spidsen foer,
men kunde ei din Magt bekæmpe.
:|: Saa rask som York han løb derfra;
men Døden løb ham op endda. :|:

Armeen strakte flux Gevær,
de Konger stod' fortabt og ene!
da raabte du: "Jeg skaaner Jer:
I mig som Kjeldersvende tjene!
:|: Strax kommer! skjenker Viin for Hver,
der hylder mig som Konge her!" :|:

Og "Konge!" lød blandt Glasseklang;
Viinbjergets Eccho svarte: "Konge!"
saa Bacchus! lyder og vor Sang,
for dig, den høit mod Loftet runge:
:|: Vær Konge her ved dette Bord!
vær Konge for den hele Jord! :|:
</body>
</poem>

<poem id="bruunmc2001062302">
<head>
   <title>Man tumles blandt Sysler og Glimmer og Larm</title>
   <toctitle>Man tumles blandt Sysler og Glimmer og Larm</toctitle>
   <indextitle>Man tumles blandt Sysler og Glimmer og Larm</indextitle>
   <firstline>Man tumles blandt Sysler og Glimmer og Larm</firstline>
   <notes>
      <note>Bidrag fra Margit Ammentorp. Indtastet fra <i>Digter-Krands - En Samling af udkaarede ældre og nyere Selskabssange</i>, Odense, 1826. Trykker og udgiver er S. Hempel "Eier af Fyens Adressekontoir".</note>
   </notes>
   <quality>korrektur1,kilde</quality>
   <keywords>drikkevise</keywords>
</head>
<body>
Man tumles blandt Sysler og Glimmer og Larm
og søger, men finder ei Glæden;
o! - thi kun ved Uskylds og Kjerligheds Arm
den himmelske vandrer herneden.

De Tre kom fra Himlen i søsterlig Dands,
dem jublende Sange modtoge;
thi Jorden stod pyntet i brudelig Glands,
hvorhen de forenede droge.

Du, Kjerlighed! lønner den Sørgendes Graad,
og dømmer om Alle det Bedste;
et Præg af Guddom'lighed er i hans Daad,
som troligen elsker sin Næste.

O Uskyld! med Morgenens Purpur paa Kind,
med Stjernernes Klarhed i Øie,
du hæver det glade, forædlede Sind
til Himlens bestjernede Høie.

Og Glæden, med spøgende Liliehaand,
af Roser en Kjæde sig binder;
med Sang hun det duftige, blomstrende Baand
om sig og om Søstrene vinder.

Tit gjæsted de Hulde vort nøisomme Bord,
end slynges om os deres Kjæde;
Held derfor, vi synge i jublende Chor:
Held, Kjerlighed, Uskyld og Glæde!
</body>
</poem>

<poem id="bruunmc2001062303">
<head>
   <title>Roser alt krandse den skyggende Hække</title>
   <subtitle>Mel.: Skaberen skued' den nyskabte Klode.</subtitle>
   <toctitle>Roser alt krandse den skyggende Hække</toctitle>
   <indextitle>Roser alt krandse den skyggende Hække</indextitle>
   <firstline>Roser alt krandse den skyggende Hække</firstline>
   <notes>
      <note>Bidrag fra Margit Ammentorp. Indtastet fra <i>Digter-Krands - En Samling af udkaarede ældre og nyere Selskabssange</i>, Odense, 1826. Trykker og udgiver er S. Hempel "Eier af Fyens Adressekontoir".</note>
   </notes>
   <quality>korrektur1,kilde</quality>
   <keywords>drikkevise</keywords>
</head>
<body>
Roser alt krandse den skyggende Hække;
Skovene lyde af Qvidren og Sang;
blomsteromduftende, slyngende Bække,
De grønnende Lunde tilbyde os Ly;
I Daarer, som qvalmfulde Mure ei flye!

Dagene rulle: vi derfor os bruge,
gribe og nyde hver Glæde vi kan.
Narre paa Galskab in Folio ruge,
spæge der' Sjel og der' Legem med Vand!
Det ikke er Tid nu at more sig ind
blandt Bøger ved Lampens sørgmodige Skin.

Helgenen knurre og bede kun stedse!
Viser og Klinken fordømme han kun!
Kalde det Synd, naar i spøgende Kredse
stjæles et Kys fra en Gratiemund!
Ei smiler Naturen for saadan en Mand;
den skabtes af Gud, den er kjerlig som Han.

Kommer, o Venner! med Viin og Pokaler!
Synger og drikker og jubler af Fryd!
Skovenes Skygge den Drikkende svaler,
Skovene tone af Glassenes Lyd!
Natur! du som lærte os bredfulde Maal,
alkjærlig Moder! vi drikke din Skaal!
</body>
</poem>

<poem id="bruunmc2003111001">
<head>
   <title>Aristokratisk Bordpsalme</title>
   <toctitle>Aristokratisk Bordpsalme</toctitle>
   <indextitle>Aristokratisk Bordpsalme</indextitle>
   <firstline>Hvad bryder jeg om Frihed mig</firstline>
   <notes>
      <note>Af hans <i>Aristokraternes Catechismus, eller Kort og tydelig Anviisning til den aleene saliggørende politiske Troe. Med et Anhang af aristokratiske Psalmer.</i> 1796.</note>
      <note type="credits">Bidrag fra Sven Sørensen.</note>
   </notes>
   <quality>korrektur1</quality>
</head>
<body>
Hvad bryder jeg om Frihed mig,
   Naar jeg har Mad og Klæde?
Naar jeg kun vorder feed og rig,
   Mig trykker ej min Kjæde.
For Orden og for Rolighed
Maa Frihedsaanden kues ned;
Og ubegrændset Myndighed
   I Ligheds Sted fremtræde.

Hvad sluddre I om Fædreland?
   Vort Fædreland er Gryden.
Naar Frimand har kun Brød og Vand,
   Vi høre fro dens Syden.
O, hvad er alskens Frihedssang
Mod denne søde Surreklang? -
Det Patriotens haarde Gang
   Er mod vor bløde Nyden!

I stedse fremad ville gaae,
   Og gjøre Verden bedre! -
O Daarer, hvor I stod, I staae!
   Saa gjorde vore Fædre.
Den Mand, der sov evindelig,
Han aldrig har forsyndet sig!
Trods Kantianisk List og Svig,
   Bør man det Ordsprog hædre.

Ja, Søvnens Søster, Rolighed,
   Dig kalder Kongers Vrimmel,
Dig Præsternes Mangfoldighed,
   Dig Adlens bange Stimmel.
O, hvor, hvor er Du flygtet hen?
Kom fra Seraillet hid igjen!
Kom fra dit elskte Spanien!
   Kom fra dit Ruslands Himmel!

Du standser snildt Oplysnings Flugt,
   Naar den for højt sig svinger.
O, hvor beklipper Du saa smukt
   Patriotismens Vinger!
O, kom og hersk paa Jorderig!
Med Skud, Raketter, Jubelskrig,
Vi hilse skal den Dag, som dig
   Igjen til Jorden bringer.
</body>
</poem>

</workbody>
</kalliopework>

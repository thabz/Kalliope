<?xml version="1.0" encoding="UTF-8"?>
<!DOCTYPE kalliopework SYSTEM "../../data/kalliopework.dtd">
<kalliopework id="1921" author="buchholtz" status="complete" type="poetry">
<workhead>
    <title>Ravne og Duer</title>
    <year>1921</year>
    <notes>
        <note>Teksten følger Johannes Buchholtz: <i>Ravne og Duer</i>, Gyldendalske Boghandel, Nordisk Forlag, Kbh., 1921.</note>
    </notes>
    <pictures>
        <picture src="1921-p2.jpg">Titelbladet til <i>Ravne og Duer</i> (1921) lyder ,,Johannes Buchholtz / Ravne og Duer // Gyldendalske Boghandel - Nordisk Forlag / Kjøbenhavn - Kristania / Berlin - London / MDMXXI''.</picture>
        <picture src="1921-p1.jpg">Forsiden til <i>Ravne og Duer</i> (1921).</picture>
    </pictures>
    <source facsimile="115308048231-color" facsimile-pages-num="81" facsimile-pages-offset="10">Johannes Buchholtz: <i>Ravne og Duer</i>, Gyldendalske Boghandel, Nordisk Forlag, Kbh., 1921.</source>
</workhead>
<workbody>

<section>
<head>
    <title>I</title>
</head>
<content>

<text id="buchholtz2025052501">
<head>
    <title>Vejen til Helvede</title>
    <subtitle>(Skrevet 1918, da alle Biler holdt stille.)</subtitle>
    <firstline>En lille graa Krik</firstline>
    <source pages="7-12"/>
    <quality>korrektur1,kilde,side</quality>
</head>
<body>
<poetry>
En lille graa Krik,
en gammel mager Hyp
paa fire skæve Ben,
Hovene som Østersskaller,
flade, frønnede, riflede,
Ryggen nedadbuet
som en slatten Tøjsnor,
hvorpaa Hestedæknet —
denne usle vaade Las —
hang til Tørring.
Saadan var Hesten.

En sort elendig Droske
eller Æske eller Kiste
med klæbrige Hynder,
duftende af Armhulesved,
fyldt af tunge Lopper.
Ottekantede Hjul,
der rasler som Benradskæber.
Se det var Vognen,
der fulgte Hesten,
den lille graa Krik,
som en ond Skæbne.

En tyk forædt Kusk
— et Ølfad paa Ben —
med Pisk i sin Haand
og Træbunder i Støvlerne.
Næsen som en Agurk,
dog mere blaa end grøn.
En tyk Cigar i Kæften.
Der har Du Kusken,
som sad paa Bukken
med Pisken i Haanden.
Hjerte havde han ikke.

Graavejr og Rusk
foran paa Vesterbro.
Klokken en Kvart i tolv.
Folk var smidt ud allevegne.
Hej gamle Lazaron,
luk for Din Kiste op,
kør os til Helvede!
Ind steg tre Mennesker
eller Natteravne eller Bisser.
De to var Hunner.
Alle var de drukne.

Du ser tykke Kusk,
en fedtet Tegnebog.
Den er til Dig,
hvis du kører os til Helvede.
Fire Tiere rummer den,
vi fik ikke brugt dem,
mig og mine Damer,
før der blev lukket.
Kør nu Dit Asen,
kør til hede Helvede,
men først til Langelinie!

Blir det da aldrig Nat?
tænkte den graa Krik.
Blir det da aldrig Nat?
Piskeslag traf den ustandseligt.
Det er retfærdig Straf,
Straf for min Alderdom,
tænkte den lille Hyp,
lagde sig bedre frem.
Havre fik den aldrig.
Kusken hev i dens Bidsel.
Fyrre Kroner er mange.

Blir det da aldrig Nat?
Kommer jeg aldrig hjem?
Løs er min Baghovssko.
Nu er vi jo paa Langelinie.
Kør til Alleenberg!
Der ligger Helvede!
Løb nu din gamle Krik,
løb, dit fordømte Dyr!
Saadan skreg Bisserne.
Kusken vendte Vognen.
Han var Hestens Vorherre.

Atter paa Vesterbro,
hvis Sol gaar aldrig ned.
Der faldt den lille Krik
lige ud for Frihedsstøtten.
Ned steg den tykke Kusk,
vred sine Hænder,
rusked dens Hoved op,
sparked dens slunkne Bug.
Hvad skulde han gøre?
Han bad om Forladelse
hos Herskabet i Vognen.

Saa kom den gode Nat
til den lille graa Hyp.
Den gode lange Nat.
Men nu de stakkels efterlevende?
Hvem ynker Kusken,
som misted en Formue?
Hvem ynker Damerne,
(hvis Odeur var som Kager)?
De frøs deres Lægge.
Hvem ynker Herren,
den meget spendable?
Han naaede aldrig Helvede.
</poetry>
</body>
</text>

<text id="buchholtz2025052502">
<head>
    <title>Foraarssang</title>
    <firstline>Nu grønnes Jorden frydeligt</firstline>
    <source pages="13-14"/>
    <quality>korrektur1,kilde,side</quality>
</head>
<body>
<poetry>
Nu grønnes Jorden frydeligt —
men ikke for Stenbrohesten,
Storstadens arme Kræ,
den mimrer fattigt med Mulen
efter Damernes Blomsterhatte.

Den hungrer efter <i>Græs</i>
med Sjælen og med Maven.
Hvad Pokker, det er jo Foraar
ogsaa for en sølle Krik.

Skaglerebene er tykke,
Læsset for tungt til at rende løbsk med.
Endog Selvmordets makabre Fest er den nægtet,
den ejer ikke fem Øre til Arsenik.

En klog Mand har udtalt:
,,Menneskene er gode,
men jeg foretrækker Grammofoner''.

Husk disse Ord, I Herrer Kuske og Grosserere,
og glem ikke den Gamle deroppe.
Den Dag Jeres Sjæle lander paa Himmelens Flyvebrædt
— forsent — en Albu for Brystet,
10.000 Mil ned i Afgrunden.

Gengældelse rammer en Nidding
Kusken blir evigt Stenbrohest,
Grossererens Sjæl spærret inde
i en daarligt pumpet Bilring.
</poetry>
</body>
</text>

<text id="buchholtz2025052503">
<head>
    <title>De tilfredse Heste</title>
    <firstline>Der kom et Læs til den lille By</firstline>
    <source pages="15-17"/>
    <quality>korrektur1,kilde,side</quality>
</head>
<body>
<poetry>
Der kom et Læs til den lille By,
hvis Navn er Rufangnilie-dukadilie,
det var en vældig Møllesten,
lidt tung for de otte Hesteben.

I Dalen ligger den lille By,
hvis Navn er Rufangnilie-dukadilie.
Men Møllen knejser paa Bakkens Top
det var svært at slæbe det Læs derop.

,,Goddag her har I Jer Møllesten,
der var langt til Rufangnilie-dukadilie,
kan I gi en Taar Øl til en tørstig Kusk
der har kørt fire Mil i Regn og Rusk?''

,,Jeg mangler skam ingen Møllesten
til Møllen i Rufangnilie-dukadilie!''
,,Paa Stenen staar, at den er til Hansen —
Er Jeres Navn maaske ikke Hansen?''

,,Aa — saa er Stenen til en anden Hansen
som bor i Dukadilie-Rufangnilie.
Det ligger fire Mil herfra
Skynd dig saa naar du det nok ida’''.

Men Kusken han var meget vred.
,,Gid Fanden ta Rufangnilie-dukadilie''.
Dengang han maatte Vognen vende
han syntes han skulde til Verdens Ende.

Men Hestene de var ligeglade
om Byen hed Du- eller Rufangnilie-dilie —
,,Saalænge vi kører med denne Sten
saa kører vi ikke med en større Sten!''

Rufangnilie — dukadilie
Dukadilie — rufangnilie.
</poetry>
</body>
</text>

</content>
</section> <!-- I -->

<section>
<head>
    <title>II</title>
</head>
<content>

<text id="buchholtz2025052504">
<head>
    <title>II. Paa Tondern Station</title>
    <subtitle>(Natten mellem den 16. og 17. Juni 1920).</subtitle>
    <firstline>I den slørede Juninat</firstline>
    <source pages="18-19"/>
    <quality>korrektur1,kilde,side</quality>
</head>
<body>
<poetry>
I den slørede Juninat
var Luften fredfyldt og lun,
over Tonderns iste Perron
fløj Flagermus bløde som Dun.

Fra den stille, grønne Marsk
kun et langeligt Brøl af en Ko,
men paa Tonderns iste Perron
brødes den natlige Ro.

Danske Jernbanemænd,
med funklende Huer paa Sned
satte besluttet en Stige til
og tog tyske Skilte ned.

Ikke en Sabel rasled'
gennem den natlige Fred,
man rejste bare en Stige
og tog nogle Skilte ned.

Verden har mange Sprog,
men dansk det er nu mit.
Forunderligt — over 1ste Perron
stod <i>Tønder</i> i rødt og hvidt.

Sagte som Plov vender Muld,
eller Bøg strækker Roden i Jord
strakte mit Land sin Rod,
saa langt som de Danske bor.
</poetry>
</body>
</text>

</content>
</section> <!-- II -->

<section>
<head>
    <title>III</title>
</head>
<content>

<text id="buchholtz2025052505">
<head>
    <title>Vil I vide, hvordan man digter</title>
    <firstline>Der foran mig ligger et blaat og graat, øde, uflytteligt Fjeld</firstline>
    <source pages="20-23"/>
    <quality>korrektur1,kilde,side</quality>
</head>
<body>
<poetry>
  <i>Der</i> foran mig ligger et blaat og graat, øde, uflytteligt Fjeld.
  Og det ligger paa min Vej.
  Og Siderne er stejle.
  Og Stier findes ikke.
  Og dets Rødder gaar til Helvede, mens dets Tinder rager Stjernerne.
  Dette Fjeld skygger for mig.
  Og det spærrer min Vej.
  Og det spærrer mit Liv.

  Jeg kan ikke springe over det.
  Jeg <i>vil</i> ikke udenom.
  Min Livslinje peger mod dette Fjeld.

  Der er intet andet for — jeg maa grave mig igennem det.

  Og i gyldne Nattetimer er jeg Ingeniør,
  ridser inspirerte Streger paa Papiret,
  og tror mig gennem Fjeldet.

  Men i de Dage der kommer er mine Knoer Hamre og mine Negle Mejsler. Arbejdet er begyndt.
  En Motor raser i mig med hundrede Elefantkræfter.
  Jeg gaar paa — jeg gaar paa!
  Min Pande er en Murbrækker. Jeg knaser Flindt med Kæberne og holder Fordøjelsen iorden med raa Erts.
  Med rungende Latter forsvinder jeg i Fjeldet.

  Latteren dør hen, de sorte Dage kommer. Nej ikke Dage, men Døgn.
  Thi nu er Dag Nat og Nat Kval.
  Bjergets Vægt hviler paa min Ryg, naar jeg graver, og paa mit Bryst, naar jeg sover.
  Oh var jeg dog bleven derude i den glade, dovne Sol!
  Her strømmer giftig Gas af Jorden og alt er Mørke, alt er ondt og koldt og haardt.
  Ve Dig Mand i Bjerget!

  Aa disse Streger paa Papiret — de var vel gale.
  Evig er jeg fordømt at bore som en Maddik i dette Bjerg.
  Ikke Haabet men Angsten driver nu Værket.
  Med spillende Øjne stirrer jeg i dette Dødsens Mørke.
  Med skrækstive Hænder river jeg i den ligkolde Erts.

  Og nu — og nu kan jeg spare mig videre Anstrengelser.
  Der sker et Skred ned over mine Ben. Jeg er fast.

  Jeg er en Sten blandt Stene.
  For sidste Gang sitrer min Haand — men — hvad er det?
  Jeg graver ikke længer i Sten men i Muld. Jeg er naaet igennem!
  Jeg er der, hvor Træernes Rødder drikker.

  Og mit Legeme gennemstrømmes af en Blodbølge. Jeg sparker mig fri. Jeg svømmer gennem Mulden og dukker op, dukker ud i Sol, i Luft, i Duft, i Foraar, i et nyt Land, i et nyt Liv.
  Og se — i min venstre blodige Haand har jeg en Blok levende friske Violer!
  At digte, det er med blodige Hænder gennem Sten og Mørke til Violer.
</poetry>
</body>
</text>

<text id="buchholtz2025052506">
<head>
    <title>Hymne til Lasten</title>
    <source pages="24-25"/>
    <quality>korrektur1,kilde,side</quality>
</head>
<body>
<prose>
    Ve den, som ingen Laster har. Hans Haand er klam som en Paddes Hud. Med Gru i Sjælen viger vi tilbage fra ham. Vi kender ham ikke og vil ikke lære ham at kende. Medlidenhedsløs lader vi ham staa ene og afskyet — det lasteløse Umenneske ....
    Min Søn — vil jeg sige, naar jeg bliver gammel.  Du er tyve Aar og har hidtil aldrig gjort mig Sorg.  Herfor takker jeg dig af ganske Hjerte. Men Tiden er nu inde, da dette maa høre op. Du maa tage dig sammen og vælge dig en Last — som du allerede har valgt dig et Arbejde.
    Din sunde Natur vil nok lade dig staa det igennem.  Ve den lasteløse, han kan ikke reddes!
    Vorherre — den gamle af Dage — har nok sagt det samme til sine Sønner Menneskene i 1914.
    Hør — Børn, har han sagt og banket dem blidt paa Skulderen. Tag et Øjeblik Masken af og vær jer selv! Jeg glemmer ellers helt, hvordan I ser ud. Vindruen kryster I ikke mer, men hvordan er det med Hjertets blaa Drue? Flyder den ikke i det skjulte med Edder og Forgift? Den store Synds frække Baal blusser ikke mere, men Hykleriets fade Dunst forpester daglig min Himmel.
    Hvad mener I om Krig? En stor tankeløs men dog aabenlys Krig? Husk at I er Mennesker!
    Og Menneskebørnene sagde med nedslagne Øjne: Ja, tusind Tak.
    Saa lavede de Krig, og den var fuldkommen lastefuld og menneskelig.
    Men ikke videre køn. For de Asener snød sig jo til at beholde Masken paa.
</prose>
</body>
</text>

<text id="buchholtz2025052507">
<head>
    <title>Bobler</title>
    <firstline>Min Religion — det er hende, hvis Profil du ser bag</firstline>
    <source pages="26-29"/>
    <quality>korrektur1,kilde,side</quality>
</head>
<body>
<poetry>
Min Religion — det er hende, hvis Profil du ser bag
den oplyste Rude.
Jeg har ingen anden, og se paa mig om jeg græder.
Se paa mig om jeg ber om Forladelse oppe eller nede.

Vorherre, hvis han er til, han kan vel ikke fornærmes.
Har han ikke skabt hende, naar han har skabt alt?
Har han ikke givet mig hende, naar han styrer alt?
Og er det ikke ham, der mellem sine Tomler
har fingret min Hjerne, saa den er, som den er?
Jo — Vorherre er ufornærmet i denne Sag.

Besynderligt — hende jeg elsker og beder til som en Gud,
hun er bly og blid som en blaa Anemone —
mens jeg hendes Præst
er stiv som en stikkende Tidsel.

Jeg gaar mine egne Veje
og fløjter ud mellem Fortænderne.
Kludesamlere og Filosoffer er jeg ikke
paa Hat med.
De Lærde kender Havvandets Vægtfylde,
men <i>Havet</i> forveksler de med Søsyge.

Javel — jeg er dum,
Og jeg værner om min Dumhed, som var den
af Allabast.
Jo — for uden den kan jeg ikke paa eengang
elske Kaal og hvide Sommerfugle.
Jeg kan.

Hvis man gad tænke — hvor var Verden da indviklet,
De fleste retfærdige fortjener Galgen, men bør de
optage Pladsen for Tyveknægtene?
Den Gaade har jeg aldrig kunnet gætte.

Hvorfor skriver jeg disse Vers —
ujævne som Rovdyrs Tænder —?
For Agitation. Nej, nej.
Min Gudinde er stor, men ganske udelelig.
Min Verden et Musæum. — Nej.

Jeg gaar mine egne Veje,
og mine Vers er en Fløjten ud mellem mine Fortænder.
Jeg fløjter om min Verden, der maaske nok kun
er en Boble.
Ja fri, let og straalende som en Boble,
rund, dum og sejlende.

Man stirrer paa den og bliver glad.
Man fløjter,
og man glemmer
Alverdens Tandværk.
</poetry>
</body>
</text>

</content>
</section> <!-- III -->

<section>
<head>
    <title>IV</title>
</head>
<content>

<text id="buchholtz2025052508">
<head>
    <title>Til Maxim Gorki</title>
    <source pages="30-32"/>
    <quality>korrektur1,kilde,side</quality>
</head>
<body>
<prose>
    Mand med de stærke Kindhofter, er Du nu glad?  En Kværn larmede i Dit Hoved Dag og Nat — den store russiske Kedsomheds Kværn. Kun et vilde hjælpe: hvis Spektaklet udenom Dig blev saa alvældigt at Kværnens Spektakel overdøvedes. Men Larm var ikke at opdrive i det uendelige Rusland, hvor Gud-Czaren stod som en Luftspejling over Folkets øde Steppe.
    Alt udenom Dig var Tomhed og Tavshed. Og Du følte Dig som en skindød i Kisten, der langsomt føres af den drivende Flodpram mod Dødegaarden.  Du skreg men Dit Skrig blev kun lydløs Fraade om Din Mund. Og Du sparkede mod Kistelaaget, men Dine Spark blev kun Trækninger i Dine Laarnerver.
    Den gule Sved stod paa Din Pande. Du styrtede Dig ud i Kvinder og Opium, men Larmen aflod ikke, og Du satte Din eneste Lid til Helvede.
    Saa kom der Krig, og et Sekund lo Du befriet, men en Krig i Rusland skralder ikke højere end et Nys i en Kirke.
    Vend Kanonerne! raabte Du. De gjorde det og Støjen livede op. Der blev stille i Dit kantede Hoved, da Czaren ramlede. Nu skulde det blive godt at leve, tænkte Du.
    Saa kom en Mand med stort Haar og blanke Øjne.  Han slog ud med Hænderne og hans Tale faldt som Sne over alle Ruslande. Han hed Kerenski og han begravede sig selv i mange Ord.
    Men endelig — endelig kom det store Vaarbrud, hvor Floderne løfter sig som Drager fra deres Leje, hvor Klipper forsvinder, og Dale vender opad og bliver Fjelde under Himmelen.
    Jeg spørger Dig nu Maxim Gorki: Er det godt saaledes? Er Rusland rødt og dejligt nu.
    Eller er det saaledes at selve Tiden er flekket og falder fra hinanden, saa Vinter følger paa Vaar?
    Skriger den russiske Kedsomheds Ravne allerede over et gustent Lig?
    Kværner Dit Hoved, eller har Du det godt nu, Ven Gorki?
</prose>
</body>
</text>

<text id="buchholtz2025052509">
<head>
    <title>Emil Rasmussen</title>
    <firstline>Kender Du det — man kan sige om en Kvinde</firstline>
    <source pages="33-34"/>
    <quality>korrektur1,kilde,side</quality>
</head>
<body>
<poetry>
Kender Du det — man kan sige om en Kvinde:
Ja vist er hun styg, men jeg kan ikke se det?

Man faar noget mellem Tænderne i Dine Bøger.
Knækkede en Kindtand? Javel, men var der Sten i Maden — eller Tanden raadden?

Jeg kan se Du er mere Mand end Poul og Per.
Dit Blod er ikke Valle. Dit Kød er ikke Daasekød.
Man gaar ikke fastende fra Dine Bøger.

Og saadan med Dig. Du skæggede Vildmand.
Jeg kan ikke se det, at Du er styg i Din Kunst.

Dit Standpunkt er galt, det kan Du se i Avisen
men hvormange andre har et Standpunkt? En af Ti
Og han er Hykler.

Et Skomagerskilt kan blive hængende
hvor nu en Skrædder bor.
Men Venskab hæfter ved selve Manden
Du er min Ven, som Du er.

Du store skæggede Vildmand
hvilken mærkelig Skæbne fik Du
Folk ynder Dig for Dine Svagheder
og hader Dig naar Du er bedst.
</poetry>
</body>
</text>

<text id="buchholtz2025052510">
<head>
    <title>Knut Hamsun</title>
    <firstline>Ak kunde Du hjælpe mig med dette</firstline>
    <source pages="35-36"/>
    <quality>korrektur1,kilde,side</quality>
</head>
<body>
<poetry>
Ak kunde Du hjælpe mig med dette —
Saa blev det bedst.
Saa blev det værdigt til Dig.
Du Bjørn i Fjeldet.
Du Bjørn i Bøgerne.

Ja som en Bjørn med Blad af Multebær i Munden
og med Urens krydrede Duft i Pelsen
kommer Du stærk og lystig ind i Bøgerne.
Du er det klogeste Dyr i Skoven
og Du har tolv Mands Styrke i Bringen.

Du naturlige Digter,
Du er fejlfri og evig ny som Naturen.
Nobelprisen. Tilgivet.
Du har aldrig fortjent den
De er kommet listende paa Dig i Hiet
og Du skal nok slippe fra dem.

Aa Du kan knuse hvem Du vil
og vælte store Træer i Skoven.
Men hellere æder Du Bær og Honning end Kvæg og Mænd,
Og Du kan gøre Din laadne Favn
saa storartet varm for den Du synes om.
</poetry>
</body>
</text>

<text id="buchholtz2025052511">
<head>
    <title>Kai Nielsen</title>
    <source pages="37-38"/>
    <quality>korrektur1,kilde,side</quality>
</head>
<body>
<prose>
    Intet svaler mit Sind som et Vers — eller en Kvinde i Sten.

    Solen strømmer lystigt mod dine Statuer. Ingensteds putted’ sig sødere Skygger end dem, du skabte.
    En Lyst for seende Mand og for blind Piges glidende Fingre.

    Vorherre ler i sit Telt: Mageløse Mand! En Gang har jeg selv i Ben skaaret en Arm og en lysende Bagdel til Adams skrækblandede Glæde.

    Mester — dine Stenfolk lever.
    Dit Blod er varmt nok til mange.
    Se — Stenen aander. Barnets Pulse gaar under Søvnen. Se — nu drikker han graadigt af Moderens fuldbaarne Frugt.

    En Gang skal din skabende Haand falde hen som et lavt Relief i Leret.
    Dit Hjerte skal staa som et Kimblad af en fortidig Plante. Ja — du skal dø. Du skal dø.
    Men dit Navn skal leve — dit drengeagtige Navn skal faa Klang, skal faa Drøn gennem Tiderne — indtil den Nat, da Stjernerne sidste Gang iler over Himmelen til det store brændende Møde.
</prose>
</body>
</text>

</content>
</section> <!-- IV -->

<section>
<head>
    <title>V</title>
</head>
<content>

<text id="buchholtz2025052512">
<head>
    <title>Min gamle Mor</title>
    <firstline>Lukket er Dit Øre</firstline>
    <source pages="39-40"/>
    <quality>korrektur1,kilde,side</quality>
</head>
<body>
<poetry>
Lukket er Dit Øre,
men Dit Hjerte vaager —
med et lydhørt Hjerte
vil min Sang Du høre.

Sløret er Dit Øje —
i en skaaret Vase
overser Du Skaaret.
Andre ser det nøje.

Varsomt frem Du vakler —
bøjer Dig mod Jorden —
for at finde Blomster
til os blinde Stakler.

Graa som støvgraa Veje
er Dit Haar, Din Kjole —
gyldent er det Hjerte
Gud Dig gav i Eje.
</poetry>
</body>
</text>

<text id="buchholtz2025052513">
<head>
    <title>Grevinde Dohna</title>
    <firstline>Der sidder Grevinden ved den silkebredte Seng</firstline>
    <source pages="41-42"/>
    <quality>korrektur1,kilde,side</quality>
</head>
<body>
<poetry>
Der sidder Grevinden ved den silkebredte Seng
med ludende Hoved, med skælvende Skuldre.
Fra de taareløse Øjne gaar Blikket bort i Natten
gennem Mure og Skove til Fjernhedens Taage.
Det er som hun sidder den unge Grevinde
ved Randen af Havet
det raa og det øde
det menneskeslugende
spejdende efter sin Elskers Lig.
Og Silketæppet vugger som lange lave Dønninger.
Men aldrig skal hun skue igen sin døde Elsker,
Thi midt i Silkehavet, der ligger Grev Dohna
paa Ryggen og sover.
Grev Dohna, som hun elsked’
han sover, han gisper, han aander, han lever.
Hans Sjæl og hans Elskov er sagtelig steget
som Dunst og som Snorken
fra hans skrævende Mund.
Hun beder og trygler med taareløse Øjne,
O Hav giv tilbage min unge Elskers Lig!
Men Silkehavet vugger med en rygvendt svullen Fisk.
</poetry>
</body>
</text>

<text id="buchholtz2025052514">
<head>
    <title>Birthe</title>
    <firstline>Vilde Du Birthe min Søster — Du midjeslanke, Du guldhjertede</firstline>
    <source pages="43-45"/>
    <quality>korrektur1,kilde,side</quality>
</head>
<body>
<poetry>
Vilde Du Birthe min Søster — Du midjeslanke, Du guldhjertede —
vilde Du, at Baaden derude — Baaden med de otte Mand —
der nu lig en saaret Hval, tumler i Braaddets Afgrunde,
frelst naaede Land?

Gerne min Broder vil jeg, at Baaden den kistesorte den vandtrukne
trodsede Bølgerne, der — efter Niddingers Skik

mange mod een — kaster sig over den.
Gerne vil jeg at Mændene — disse otte angstfulde Stakler,
frelste, glade stod paa Strandens Sten.

Birthe, elskede: Hvis Gud — Fiskernes Ven, Fiskenes Ven —
i sin Visdom, i sin Godhed — mættede Hajer med Mænd,
disse otte Mænd.
Vilde Du saa, elskede, at det skete hinsides Næsset eller her —
her for vore Øjne — Svar I

Kender Du ikke mig, kender Du ikke mit Hjerte?
Spare Gud disse arme Mænd, disse otte Helte!
Men hvad Gud vil — vil Birthe. <i>Skal</i> Ulykken ske —
hvorfor saa hinsides Næsset — lad Hajerne fodres her,
ud for vor lunende Klit, helst ganske nær ved Land —
os til lidt Spænding og Spil!
</poetry>
</body>
</text>

<text id="buchholtz2025052515">
<head>
    <title>Min Kærest har mange Sind</title>
    <source pages="46-48"/>
    <quality>korrektur1,kilde,side</quality>
</head>
<body>
<prose>
    Min Kærest har mange Sind. Intet er mig ukært.

    Jeg byggede Huse til min Kærest — et for hvert af hendes Sind — hendes Sommersind, hendes Snesind, hendes Løvspringslængsel, hendes Smil i Hindbærtiden.

    Varm rød Sandsten brugte jeg til Vinterhuset, gul Mur til Vaaren, Granstammer til Høsten, og til Sommeren et skinnende Telt.

    Men min Kærest har flere end fire Sind og hvert har bragt mig stor Glæde. Derfor lagde jeg Haver om mine Huse.

    Tolv Haver anlagde jeg — tre ved hvert Hus.  Min Nytaarshave var dansende Fyr og Gran over Sne og grønt Mos. I Marts skulde min Kærest se udover tusinde blomstrende Pebertræer. I April vandre mellem hejreslanke Birke. I Juli sove paa en Jordbærskrænt. I September bryde Stilken paa røde Svampe med sin Sko.

    Megen Flid kostede det, mange Tanker og fjorten Tusind Dukater, men omsider var alt godt og jeg bød min Kærest til mig.

    Hendes Glæde var stor og skøn. Hun sang som en Irisk mellem Havernes Grene. Hun blev længe og vilde aldrig bort.

    Men bestandig boede hun i det hvide Telt om Høsten og i Granhuset om Vaaren. Hun gled paa Irisdammen i Februar, var i Bregneskoven mens de røde Pebertræer stod i Brand. Hun sov paa Jordbærskrænten i April og skred mellem de unge Birke i Højsommeren.

    Dog tyktes hun mine tolv Haver var dejlige. Og min Pande blev som et runkent Æble af Grublen over min Kærestes Sind.
</prose>
</body>
</text>

<text id="buchholtz2025052516">
<head>
    <title>Pigens Leg med Sand</title>
    <firstline>Hun fylder sin Haand med Mænd</firstline>
    <source pages="49-50"/>
    <quality>korrektur1,kilde,side</quality>
</head>
<body>
<poetry>
Hun fylder sin Haand med Mænd
som hun fylder sin Haand med Sand
hun drysser dem smilende bort
alle disse Mænd, dette Sand.

Dette morsomme levende Sand
denne rislende Strøm af Mænd
det danner en herlig Leg
at drysse dem langsomt hen.

O — der glimter en Diamant!
nej det var kun en Smule Flindt
som knap nok kan skrive i Glas
langtmindre i et Pigesind.

Omlidt hun rejser sig op
og ryster sin Kjole for Sand
og renser sine Fingre for Mænd
og spytter et Sandskorn fra en Tand.

Et Spor af en velformet Hæl
staar tilbage i Mænd og i Sand
hun gaar nynnende bort i en Drøm
om engang at møde en Mand.
</poetry>
</body>
</text>

<text id="buchholtz2025052517">
<head>
    <title>Farvel</title>
    <firstline>Frøs Du for min Skyld paa Trappen, Veninde</firstline>
    <source pages="51-52"/>
    <quality>korrektur1,kilde,side</quality>
</head>
<body>
<poetry>
Frøs Du for min Skyld paa Trappen, Veninde —
misted Du Varme? Jeg har den herinde!
Jeg har den — Din Varme skal blive til Sange
med jublende Rytme og skælvende Klange.

Det banker herinde, det ulmer, det brænder —
jeg mærker endnu Dine levende Hænder,
der dugsvalt min Haand og min Mund berørte.
Og saa blev det mørkt omkring Vognen, der kørte.

Du liflige Pige, Du Blomsternes Dronning
Du skænked en Bi Din velsignede Honning - -
Ja Bien er Gæst hos Blomsterne røde
men for Honningens Skyld brændes Bien tildøde.
</poetry>
</body>
</text>

<text id="buchholtz2025052518">
<head>
    <title>Kirsebærtræet</title>
    <firstline>Og hør nu Du yndige Kirsebærtræ</firstline>
    <source pages="53-54"/>
    <quality>korrektur1,kilde,side</quality>
</head>
<body>
<poetry>
Og hør nu Du yndige Kirsebærtræ
Du maa ingensinde forandre Dig.
Thi naar Din fine Krone danner Runer
imod Himlen
da maa jeg henrykt sætte Munden mod Din Stamme.

Og hør nu Du dansende Kirsebærtræ
behold, behold dog altid Din Kniplingskjole paa
jeg favner Dine Grene, Du drysser hvide Blomster
som Breve til Din Elsker, der knæler i Græsset.

Og hør nu Du yppige Kirsebærtræ —
aldrig var Du saa skøn som nu.
Som røde Kærtegn er Dine Frugter,
jeg bliver hos Dig til Natten kommer.

Og hør nu Du frysende Kirsebærtræ
mit Hjerte forlader Dig ikke.
Thi Dine fine Grene har dannet nye Runer.
Mangfoldig nye Runer, som midt i Vintertaagen
gir uhørte Løfter
til den Ven som møder Dig i Marts.
</poetry>
</body>
</text>

<text id="buchholtz2025052519">
<head>
    <title>Lille Lys</title>
    <firstline>Lille Lys blafrer Du i Blæsten?</firstline>
    <source pages="55-56"/>
    <quality>korrektur1,kilde,side</quality>
</head>
<body>
<poetry>
Lille Lys blafrer Du i Blæsten?
Her er mine Hænder lad dem danne Tempel om Dig.
Mens de skærmer Dig
gennemskinner Du dem
og gør dem til Rosenblade.

Lille Lys, jeg løfter Dig over mit Hoved,
at alle skal se hvor lys Du er.
Min senede Arm har baaret tungere Byrde,
men aldrig skønnere.

Lille Lys, Din Flamme længes mod Stjernerne
en liden Stund saa — aa Farvel Du stjernefødte!
Mørke og atter Mørke.
Paa min Nethinde dansende Prikker
i min Haand kun en ormdannet Tande.

Lille Lys, Tanden er ikke Dig, Vokset ejheller.
Flammen var Du, alene Flammen.
Himlen fik et Lys mere da Du gik.
Der er Du jo, der er Du jo,
Du nye Sol,
Du Himmelrummets Kaadhed!
</poetry>
</body>
</text>

<text id="buchholtz2025052520">
<head>
    <title>Veninde</title>
    <firstline>Du lille Pige, Du maa slet ikke dø</firstline>
    <source pages="57-59"/>
    <quality>korrektur1,kilde,side</quality>
</head>
<body>
<poetry>
Du lille Pige, Du maa slet ikke dø,
Du er jo Solen for mit Hjertes Have,
dør Du da visner alt det luftige og brogede —
mit Hjertes Roser og Valmuer.

Der er Brug nok for Dig —
Din varme Livssans trænges alle Steder.
Du dirrer jo af Musik, og hvad
Du stryger Dine Hænder over, det bliver sundt.
Du er en ren Mirakelpige.

Og Du er klog. Der gror Tanker i Dit Hoved
som. Løv i en Trækrone.
Engang troede jeg at Følelse var ikke Tanker —
ved Dig lærte jeg at Tanker uden Følelse er
ikke Tanker.

Hvordan skal jeg lønne Dig for al Din Godhed
jeg fattige Mand?
Jeg har ikke andet end Kærlighed —
Bryder Du Dig om den?

Godt — Du bryder Dig om Kærlighed!
Ja kom saa kun her til mig,
kom med Dine Taarer for min Skyld,
kom med Dine vaagne Nætter,
kom med Dine Suk,
kom med Dine Smil.
Og alle Dine frodige Tanker.

Godt Du bryder Dig om Kærlighed!
Ja her er Taarerne, se nu er de Perler til Din Hals,
her er Nætterne som Silke om Din Lænd,
her er Sukkene, et guldindvirket Sjal,
og Smilet, et Hoveddiadem.

Men Tankerne, ja Tankerne —
Her er de jo —
det er dem, der gør mine Vers grønne.
</poetry>
</body>
</text>

<text id="buchholtz2025052521">
<head>
    <title>Tegnet</title>
    <firstline>Skriv paa min Pande det mystiske Tegn</firstline>
    <source pages="60-61"/>
    <quality>korrektur1,kilde,side</quality>
</head>
<body>
<poetry>
Skriv paa min Pande det mystiske Tegn,
ikke et Anker, Kors eller Hjerte,
skriv alene den sære Rune,
som aldrig har faaet Navn.
Her er min Pande.
Løft nu Din Finger.

Ved Du slet ikke hvorom jeg taler?
Kender Du kun de fattigste Bogstaver?
Ejed Du aldrig Talent for Tegning?
Rødmer Du?
Gaar Du!

Vend kun tilbage Du signede Jomfru.
Du er den rette og eneste Udvalgte.
Skriv med Din dirrende raadvilde Finger.
Skriv kun i frygtsom og bleg Uvidenhed
Tegnet som falder Dig ind.

Da skal jeg skinne saa Roserne blomstrer,
da skal jeg storme saa Skovene skælver,
da skal jeg bruse som svulmende Floder,
da skal et Foraar sprudle i mit Hjerte,
Guddommens Kraft bliver min.

Lytter Du til mine Ord,
vender Du om, Du velsignede,
gør Du Dig høj for at naa mig?
Ak, det er ikke fornødent —
nu er Du større end jeg —
Se jeg knæler i Græsset.
</poetry>
</body>
</text>

<text id="buchholtz2025052522">
<head>
    <title>Nattesyner</title>
    <firstline>Kommer Du der min lille Veninde</firstline>
    <source pages="62-67"/>
    <quality>korrektur1,kilde,side</quality>
</head>
<body>
<poetry>
<nonum>Den døde:</nonum>
    Kommer Du der min lille Veninde
    og standser ved min Grav —
    Sæt Dig kun her paa den mossede Sten,
    jeg sidder i Græsset ved Siden af.

<nonum>Pigen:</nonum>
    Jeg hører Din Stemme, jeg mærker Din Aande,
    men jeg ser ikke Dig og Dit Ansigt.
    Er Du da et gyseligt Genfærd
    og ikke min Ven og min Kæreste?

<nonum>Den døde:</nonum>
    Jeg er Din Ven, jeg er Din Kæreste
    — Gem ikke Dine Øjne bag Dine Hænder —
    skulde Du være bange for Din egen Ven,
    da var det nok første Gang.

<nonum>Pigen:</nonum>
    Nu ryster jeg ikke mere for Dig,
    Nu ræddes jeg kun for de andre —
    alle de andre under Muld og Stene —
    jeg synes jeg hører deres Trin.

<nonum>Den døde:</nonum>
    Alle de andre er ikke her,
    de er borte paa andre Kloder —
    ene undtagen et lille Barn,
    er jeg eneste Mand mellem disse Grave.

    Ene undtagen et lille Barn,
    hvis Moder skriger af Savn.
    De andre er glemte som faldne Blade.
    Kun Stenene husker deres Navne.

<nonum>Pigen:</nonum>
    Men naar mine Sukke og mine Taarer
    binder Dig til denne Jord,
    saa maa jeg jo bide mine Tænder sammen
    og brænde mine Øjne ud.

<nonum>Den døde:</nonum>
    Det er ikke Dine Sukke ejheller Dine Taarer,
    der kaster sin Lænke om mig,
    det er alene Din rige Kærlighed.
    Den Lænke tynger ikke haardt.

    Livet det er en Pogeskole
    og Døden den sidste Prøve,
    lærte man ikke Kærlighed
    saa var det hele forgæves.

    Alle de andre elskede ikke,
    de længtes mod fjerne Egne.
    Tilbage blev jeg, og den lille Pige,
    hvis Moder staar der ved Træet.

    Den der blev elsket og elsker igen
    kan vælge sin egen Himmel.
    Jeg valgte at blive i disse Egne,
    hvor min Elskede plukker smaa Blomster.

    Men nu vil vi sammen gaa over Diget
    og følge den smalle Sti.
    Læg kun Din Arm omkring min Skulder
    og sig om Du synes Din Ven er kold.

    Ja vi vil finde vore gode Steder
    mellem Tuerne nede ved Fjorden.
    Husker Du den døde Maage Du fandt?
    Inat skal den flagre om Din Skulder.

    Fordi Din Kærlighed er større end andres,
    skal ingenting dø for Dig.
    Alt hvad Du mente var evigt mistet,
    det kommer igen til Dig.

    Disse Bølger som klapper mod Sandet,
    det er de selvsamme Bølger,
    som risled om Dine og mine Ankler,
    naar vi soldrukne fulgtes i Vandet.

    Nu dufter Tangen grødefuldt
    og Fjorden drager sit Vejr.
    Rylen standser sit hastige Løb
    og kommer os ganske nær.

    Fyret blinker i det fjerne.
    Maanen skjuler sit Ansigt.
    En flagrende Lok af Dit frodige Haar
    kildrer sagte min Tinding.

    Det Du ikke elsker Veninde
    det falder hen som Skum.
    Mærked Du nogentid større Lykke
    end her hos Din døde Ven?

    Det Din Kærlighed skinner paa
    rejser sig som Blomster i Sol.
    Føler Du, min Mund er lige saa varm,
    som da jeg mødte Dig første Gang.

    Nu sidder vi godt hos hinanden
    og ser mod Dagen der kommer.
    Flet Dine Fingre i mine Fingre
    nu vil vi ikke mere skilles.
</poetry>
</body>
</text>

</content>
</section> <!-- V -->

</workbody>
</kalliopework>

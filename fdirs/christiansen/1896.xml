<?xml version="1.0" encoding="UTF-8"?>
<!DOCTYPE kalliopework SYSTEM "../../data/kalliopework.dtd">
<kalliopework id="1896" author="christiansen" status="complete" type="poetry">
<workhead>
    <title>Mine Sange</title>
    <year>1896</year>
    <notes>
        <note>Teksten følger Einar Christiansen: <i>Mine Sange</i>, G. Paulis Kunstanstalt, Kbh., 1896.</note>
    </notes>
    <pictures>
        <picture src="1896-p1.jpg">Titelbladet til <i>Mine Sange</i> (1896) lyder ,,Mine Sange // af Einar Christiansen / med Tegninger af / Carl Thomsen. // Udgivet af G. Paulis Kunstanstalt. / Det Hoffenbergske Etabl. - Kjøbenhavn 1896.''</picture>
    </pictures>
    <source facsimile="130023414581_color" facsimile-pages-num="40" facsimile-pages-offset="6">Einar Christiansen: <i>Mine Sange</i>, G. Paulis Kunstanstalt, Kbh., 1896.</source>
</workhead>
<workbody>

<poem id="christiansen2019031001">
<head>
    <title>Erindrer Du vor første Stund?</title>
    <toctitle><num>I.</num>Erindrer Du vor første Stund?</toctitle>
    <firstline>Erindrer Du vor første Stund?</firstline>
    <source pages="3"/>
    <quality>korrektur1,kilde,side</quality>
</head>
<body>
Erindrer Du vor første Stund?
- i Præstegaardens Elmelund,
hvor Vingefrøet dryssed;
der spired Sange af min Mund,
da din den havde kysset.

Og husker Du vort Sommerliv?
vor Elskovs glade Tidsfordriv,
— hver Dag hver Dag det samme!
et rosenfarvet Perspektiv
med Tusindfryd til Ramme.

Jeg husker hvert et Ord, hvert Nik,
jeg husker hvert et Kys, jeg fik,
selv om de ej kan tælles;
— den Sommer var et Øjeblik,
hvis Skjønhed aldrig ældes.
</body>
</poem>

<poem id="christiansen2019031002">
<head>
    <title>Ak, vidste Du de Tanker, jeg sendte Dig hver Nat</title>
    <toctitle><num>II.</num>Ak, vidste Du de Tanker, jeg sendte Dig hver Nat</toctitle>
    <firstline>Ak, vidste Du de Tanker, jeg sendte Dig hver Nat</firstline>
    <source pages="5"/>
    <quality>korrektur1,kilde,side</quality>
</head>
<body>
Ak, vidste Du de Tanker, jeg sendte Dig hver Nat -!
  jeg sov saa let og saa lidt.
Jeg talte vore Minder som Gnieren sin Skat,
jeg jog de tusind Ønsker i en hvirvlende Tagfat -
    de fløj — spørg ikke, hvor vidt!

Jeg stirred fra min Kvist mod de tyste stjerners Gang —
  hvor drejed Du Dig sindigt, o Jord!
,,I Morgen'' var som Digterens ufødte Sang:
Forventningens Guld i dens glade Rythmer klang,
    og Fest var hvert eneste Ord.

I Morgen! I Morgen! — og Nattens Timer skred,
    de Skygger fik lysere Grund.
I Morgen blev til Drømme, der dufttunge gled
i kongelige Farver om mit trætte Hoved ned
  og aanded dine Kys paa min Mund.
</body>
</poem>

<poem id="christiansen2019031003">
<head>
    <title>Jeg gik i den kølige Morgen</title>
    <toctitle><num>III.</num>Jeg gik i den kølige Morgen</toctitle>
    <firstline>Jeg gik i den kølige Morgen</firstline>
    <source pages="7"/>
    <quality>korrektur1,kilde,side</quality>
</head>
<body>
Jeg gik i den kølige Morgen
og nød dens forjættende Pragt;
jeg hørte dens stigende Lovsang
- en tonende Regnbuepagt —
mens Solen endnu knap var vaagen,
og Stumper af Nattetaagen
hang i dens straalende Dragt.

Tidt fulgte mit Øje to Svaler,
der kvidrede Bryst imod Bryst.
Hvor fandtes vel friskere Billed
paa Elskovs gryende Lyst?
Af Solen dets Ramme forgyldtes,
af Morgenens Blaanen det fyldtes
med Luft fra Forklarelsens Kyst.

Og Bønderne vandred til Marken
at røgte den daglige Dont,
at styrkes paa Hænder og Villie
i Arbejdets hellige Font.
Jeg følte mig stærk som en Jætte,
og Livets Døgnslid og Trætte
laa for mig med lys Horizont.
</body>
</poem>

<poem id="christiansen2019031004">
<head>
    <title>Jeg husker dine Kjoler, hver enkelt især</title>
    <toctitle><num>IV.</num>Jeg husker dine Kjoler, hver enkelt især</toctitle>
    <firstline>Jeg husker dine Kjoler, hver enkelt især</firstline>
    <source pages="9"/>
    <quality>korrektur1,kilde,side</quality>
</head>
<body>
Jeg husker dine Kjoler, hver enkelt især,
jeg tog dem jo alle i Favn.
Du bar en hvid med Blonder den Dag, jeg fik Dig kjær,
den kaldte jeg Eva ved Navn.

Jeanne d'Arc hed den mørke, der sad, som den var støbt,
om Hals, om Bryst og om Knæ.
Og Balkjolen — husker Du? — dens kyske Flor blev døbt
den kjække Charlotte Corday.

Men skjønnest af dem alle var den fordringsløse graa,
den kaldte jeg min Hustru, min Viv.
Saa tidt som Du bar den, det var, som om jeg saae
vor Fremtids det daglige Liv.
</body>
</poem>

<poem id="christiansen2019031005">
<head>
    <title>Det var Uvejr — kan Du huske?</title>
    <toctitle><num>V.</num>Det var Uvejr — kan Du huske?</toctitle>
    <firstline>Det var Uvejr — kan Du huske?</firstline>
    <source pages="11"/>
    <quality>korrektur1,kilde,side</quality>
</head>
<body>
Det var Uvejr — kan Du huske?
nu og da mod Ruden slog
Hylden sine vaade Duske;
stridigt bølged Havens Buske,
alt som Bygen kom i Kog.
Haand i Haand vi sammen sade,
saae, hvor Stormen bistert jog
med de fine Rosenblade.

Uvejr ude — Solskin inde.
Solskin inde: Du og jeg!
Roser foer for vrede Vinde,
Bygen dræbte dem i Blinde,
vore Roser vog den ej.
Rind mod Kind vi smilte trygge,
medens Vejrets Asgaardsrej
ødte Havens Sommerlykke.
</body>
</poem>

<poem id="christiansen2019031006">
<head>
    <title>Uforglemmelige Aftentimer</title>
    <toctitle><num>VI.</num>Uforglemmelige Aftentimer</toctitle>
    <firstline>Uforglemmelige Aftentimer</firstline>
    <source pages="13"/>
    <quality>korrektur1,kilde,side</quality>
</head>
<body>
Uforglemmelige Aftentimer,
naar vi vandred sammen Arm i Arm.
Solen skrev i lange, blege Strimer
sit Farvel paa Skyens uldne Sømme;
fjernt i Vest blev Natten paa sin Aarm
lydløst baaret frem af sine Drømme.
Skridt for Skridt hun inddrog i sin Skygge
himlens store, lyse Kirketelt
og besegled hvert et vundet Felt
med sit Herskertegn, et Stjernesmykke.

Op og ned vi gik, og Mørket drog os
bort fra Verden, bort fra Tid og Rum.
Stemning efter Stemning sødt betog os;
Jord og himmel, Liv og Død vi drøfted,
Elskovs rige Evangelium
selv de største Gaaders Dække løfted,
Nattens dybe Fred og Stjernechoret
bar os ud i Evighedens Blaa:
aldrig, aldrig kunde vi forgaa,
holdt vi blot den Tro, vi havde svoret.
</body>
</poem>

<poem id="christiansen2019031007">
<head>
    <title>Tungt havde Dagen aandet, og nu var Natten saa hed</title>
    <toctitle><num>VII.</num>Tungt havde Dagen aandet, og nu var Natten saa hed</toctitle>
    <firstline>Tungt havde Dagen aandet, og nu var Natten saa hed</firstline>
    <source pages="15"/>
    <quality>korrektur1,kilde,side</quality>
</head>
<body>
Tungt havde Dagen aandet, og nu var Natten saa hed.
Jeg husker, jeg kunde ej sove, og listed i Haven ned.
Matte Stjernerne glipped fjernt i den disede Luft,
Dæmringen brændte sit Blaalys, og Blomsterne svømmed i Duft.

Jeg sneg mig hen under Gavlen, der hvor dit Kammer laa.
Da maatte jeg næsten tænke, Du hørte mit Hjerte slaa.
Thi sagte Du aabned dit Vindu og læned Dig ud over Karm;
dit Haar faldt ned over Kinden, og Ærmet gled op om din Arm.

Jeg kunde ej naa dine Hænder, jeg kunde ej række din Mund;
dog drømmer jeg tidt tilbage den søde, ranede Stund.
Jeg kyssed hvert Ord, Du sendte med Gryets hviskende Vind;
vi var som to glade Svaler, der kvidrede Dagen ind.

Vi stod der, til Lyset vaagned i tusinde Farvers Pryd;
vi stod der, til Stilheden døde i Morgenens pippende Fryd.
Tre Gange havde Du vinket, tre Gange dit Vindu forladt —
men først da Solen var oppe, fik Du mit sidste Godnat.
</body>
</poem>

<poem id="christiansen2019031008">
<head>
    <title>En Aftenstund endnu med Smil jeg mindes</title>
    <toctitle><num>VIII.</num>En Aftenstund endnu med Smil jeg mindes</toctitle>
    <firstline>En Aftenstund endnu med Smil jeg mindes</firstline>
    <source pages="17"/>
    <quality>korrektur1,kilde,side</quality>
</head>
<body>
En Aftenstund endnu med Smil jeg mindes.
Det blæste stærkt. Den vrede Vestenvind
i Kirkemurens Vinkel jog os ind,
om ikke der lidt Lunhed skulde findes.
Op om din Skulder jeg min Frakke slog,
dit stærke Legem ind mod mit jeg drog
og nød profilens fine, zarte Tegning;
Du saae mod Skyernes det raske Tog,
der fløj i Stumper under Blæstens Fejning.

Om Natten just en Sang jeg havde skrevet,
der gav mig — fandt jeg selv — en Digters Rang.
Dyb var den, dunkel, grumme, grumme lang,
her filosofisk — hist lidt sønderrevet.
Jeg i dit Øre aandede den hen
og spurgte, da Du bad mig: om igen! —
,,maaske Du fatter ej, hvortil jeg sigter?''
Saa smiled Du og svared: ,,nej, min Ven;
men netop derfor troer jeg, Du er Digter.''
</body>
</poem>

<poem id="christiansen2019031009">
<head>
    <title>Saa var det en Aften, at Præsten befol</title>
    <toctitle><num>IX.</num>Saa var det en Aften, at Præsten befol</toctitle>
    <firstline>Saa var det en Aften, at Præsten befol</firstline>
    <source pages="19"/>
    <quality>korrektur1,kilde,side</quality>
</head>
<body>
Saa var det en Aften, at Præsten befol:
,,nu ringer til Hvile den modige Sol!''
- vi foer gjennem Haven og Naboens Vang,
                vi løb og vi sprang
til Diget, hvor Klokken i Træskuret hang.

Vi lo! - hvor vi lo, da med vældige Greb
vi haled i Klokkens det flossede Reb.
Først vugged den lydløst, men saa tog den paa
                at kime og slaa,
som skulde den selv og Alverden forgaa.

Vi lo! - hvor vi lo! Du trak, og Du sled,
saa Kinderne blussed og Haaret faldt ned.
Og Hænderne foer om hinanden i Leg —
                de sprang og de veg;
tilsidst dog om dine min Højre sig sneg.

Og Klokken, den skogred, som var den besat.
Vist aldrig fik Solen saa langt et Godnat.
Var Rebet omsider ej sprunget itu —
                hvad mener vel Du?
jeg tænker, vi stod der og kimed endnu.
</body>
</poem>

<poem id="christiansen2019031010">
<head>
    <title>Orgelet suste og Sangen lød</title>
    <toctitle><num>X.</num>Orgelet suste og Sangen lød</toctitle>
    <firstline>Orgelet suste og Sangen lød</firstline>
    <source pages="21"/>
    <keywords>kuplet</keywords>
    <quality>korrektur1,kilde,side</quality>
</head>
<body>
Orgelet suste og Sangen lød,
Højmessesol gjennem Kirken flød.

Strengt gaaer det til i den himmelske Stad;
den gode Gud havde skilt os ad.

Jeg saae Dig fjernt i Kvindernes Række
bøje dit Hoved med ydmygt Tække.

Saa prøved jeg ogsaa med ærlig Flid
at tækkes Himlen en liden Tid

og skulde nok med Guds Hjælp, jeg troer,
kunnet holde Traaden i Præstens Ord.

— Da var det, at Solen — den slemme Sol! —
paa Vej til Altret gled ind i din Stol

og krøb med sin mest uskyldige Mine
op i dit Haar, det gylden-fine.

Men da den naaede din Øjenkrog,
da havde jeg glemt mine Bibelsprog;

og da den kyssed din bløde Kind,
da tabte jeg Traaden i Præstens Spind.

— ,,Dejlig er Jorden!''<note>Ingemanns <xref poem="ingemann2005060701"/>.</note> — hvor Sangen dog lød!
Højmessesol gjennem Kirken lød.
</body>
</poem>

<poem id="christiansen2019031011">
<head>
    <title>Saa kom den sidste Aften -</title>
    <toctitle><num>XII.</num>Saa kom den sidste Aften -</toctitle>
    <firstline>Saa kom den sidste Aften -</firstline>
    <source pages="23"/>
    <quality>korrektur1,kilde,side</quality>
</head>
<body>
Saa kom den sidste Aften — den sidste vi var sammen.
Fra Bankerne ved Havet saae vi Solen gaa ned.
                    Fred — Fred!
saa brummed tyst den mægtige, der mat mod Stranden gled
        og runded sine Bølger blødt i Kammen.
Derude, i det fjerne, der skifted deres Skjær,
        snart røde, snart blaa som Ametyst;
men graa som tunge Dage, naar Landet de kom nær
        og klagende brødes under Kyst.

Den endeløse Himmel hang lun og graa og stille
med tusend matte Skyer i sit aftentunge Tjæld.
                    Lev vel!
— en Stemning, træt som Aarets, naar det lakker imod Hæld,
        som Sorgens, for den løsner Graadens Kilde.
Højt paa en Tue sad Du, jeg hviled ved din Fod,
        kun faa var de Ord, der blev sagt;
men aldrig vi hinanden dog saa fuldt og helt forstod
        som nu, gjennem Tavshedens Magt.
</body>
</poem>

<poem id="christiansen2019031012">
<head>
    <title>Vi skiltes, vi skiltes!</title>
    <toctitle><num>XIII.</num>Vi skiltes, vi skiltes!</toctitle>
    <firstline>Vi skiltes, vi skiltes!</firstline>
    <source pages="25"/>
    <quality>korrektur1,kilde,side</quality>
</head>
<body>
Vi skiltes, vi skiltes!
Vor Afsked var kort.
Et Kys og et Haandtryk —
saa kjørte jeg bort.
Paa Præstegaardsdigets
stensatte Vold
stod Du og vinked
med din hvide Parasol.

Du tegned Dig mod Himlen
saa fin og kniplingslet,
som sprang der ud af Luften
en lys Silhouet.
Du skar mig i Øjet,
saa Taaren trængte paa;
dog veed jeg, at jeg smiled,
saa længe jeg Dig saae. -

Jeg stod i Agestolen
med Ryggen mod Jens Kusk
og holdt mig neppe oprejst
for Vognens Hop og Rusk.
Nu var Du som en Sneprik
paa den grønklædte  Jord —
saa drejed vi om Hjørnet
ned ad Hulvejens Spor.

Jeg slingred under Svinget
i Agestolen om,
faldt sammen i min Længsel
saa fattig og tom.
Og Hulvejens Skygge
mig mødte klam og kold —
mens Du stod højt i Solen
med din hvide parasol.
</body>
</poem>

</workbody>
</kalliopework>

<?xml version="1.0" encoding="UTF-8"?>
<bio>
<body>
Churchill, Charles, engelsk satirisk Digter (1731-64), studerede først i Oxford, hvorfra han blev bortvist, og derefter i Cambridge, men tog aldrig nogen Eksamen. Ikke desto mindre blev han Præst, om end »mere af Nødvendighed end af Kald«, og virkede tillige som Lærer for at hjælpe paa sine sparsomme Indtægter. Han var en fremragende Begavelse, og de bedste af hans Digte udmærker sig ved en ualmindelig Skarphed i Satiren og en glimrende Form. Af hans Værker kan fremhæves: <i>The Rosciad</i>, hvori han satiriser er over Teatrene, og det derefter følgende. <i>The Apology, addressed to the Critical Reviewers</i> (1761), <i>The Ghost</i> i 4 Bøger (1762-63, med et Angreb paa Samuel Johnson [Pomposo]), <i>The Prophecy of Famine</i>, der gaar ud over Skotland og Skotterne, <i>The Conference</i> og <i>The Duettist</i> (1763) samt <i>Gotham</i> og <a poem="churchill2019122901"><i>Independence</i> (1764)</a>. Den bedste Udgave af hans Værker findes i Serien <i>The Aldine Poets</i> (2 Bd, med en Biografi af Digteren af James Hannay 1844, paa ny udgivet 1867 og 1893).

<right><small>(C. K.). I. O. in <i>Salmonsens konversationsleksikon</i>, 2. udg., 1915-1930, Bd. IV, pp. 932-933.</small></right>
</body>
</bio>


<?xml version="1.0" encoding="ISO-8859-1"?>
<!DOCTYPE kalliopework SYSTEM "../../data/kalliopework.dtd">
<kalliopework id="1887" author="claussen" status="incomplete" type="poetry">
<workhead>
   <title>Naturbørn</title>
   <year>1887</year>
   <notes>
      <note>Bidrag fra Martin Snoer Raaschou.</note>
   </notes>
   <quality>korrektur1,korrektur2</quality>
   <cvs-timestamp>$Id$</cvs-timestamp>
</workhead>
<workbody>

<poem id="claussen2002030701">
<head>
   <title>Døgndrømme</title>
   <toctitle>Døgndrømme</toctitle>
   <indextitle>Døgndrømme</indextitle>
   <firstline>Hvad blev der tilbage, som Tiden randt</firstline>
   <quality>korrektur1,korrektur2</quality>
   <notes>
      <note>Citatet er fra Goethes <xref poem="goethe2003060101"/>.</note>
   </notes>
</head>
<body>
<nonum><right><small>Und du, du Menschen-Schifflein dort,</small></right></nonum>
<nonum><right><small>Fahr' immer, immer zu!</small></right></nonum>
<nonum><right><small><i>Goethe</i></small></right></nonum>

Hvad blev der tilbage, som Tiden randt,
som Luftslot-Buerne sprængtes og svandt?

<i>Nu</i> er det Vaar, mod det straalende blaa
gyldengrønt Træerne knoppede staa.

Lidt Hede, og <i>nu</i> hænger bladene dødt;
snart skal de spragles med Efteraarsrødt.

- Sommer og Vinter, Høst og Vaar!
Kan Lykken fængsles - se Tiden gaar ...?

Hav, kun Hav, uden dvælende Trøst;
Døgndrømme, Døgndrømme, bring mig en Kyst!

Nej, borte er Drømme, borte er Dage.
Jeg kan ikke standse, maa stadig drage ...

Sus hen da, Bølger i Tidens Rum!
Jeg fanger Jer Pragt, mens I løses til Skum.

<nonum><right><i>6. Mai 1887</i></right></nonum>
</body>
</poem>

<poem id="claussen2002030702">
<head>
   <title>Jeg syntes -</title>
   <toctitle>Jeg syntes -</toctitle>
   <indextitle>Jeg syntes -</indextitle>
   <firstline>Jeg syntes, i en Baad jeg lod mig glide</firstline>
   <quality>korrektur1,korrektur2</quality>
</head>
<body>
Jeg syntes, i en Baad jeg lod mig glide
ad Flodens Strøm ud mod det vage, vide.
Der skinned Søndagssol, og Blomsterkæder
bekransed begge Bredder, mens en Hær
af glade Mennesker i Sommerklæder
stod mylrende og vinked fjærnt og nær.

Og Kvinder stod der, baade bly og kække;
jeg syntes, blot jeg skulde Haanden strække!
jeg syntes, fik jeg bare Modet samlet,
fik vovet! ... vilde Lykken være tro.
Forskræmt og ung og op paa Toften famled!
En Haand blev rakt mig - Baaden rummed to.

Hun sad saa frisk, saa net i Søndagsstadsen
og smilte overgivent til Sejladsen.
Jeg var en tankefuld, forelsket Fange,
som tavs mig hælded over Baadens Rand.
Hun lo og nynned kaad al Verdens Sange,
og ved den næste Bro sprang hun i Land.

Og atter gled jeg mod det fjærne vage.
Jeg sad en Stund og stirrede tilbage.
Og Himlen skyedes, jeg frøs og sitred,
jeg følte det, som om min Ild gik ud,
jeg følte, som om Nerverne forvitred,
og jeg sad énsom, haabløs, uden Gud.

Det falmede omkring mig: Blomsterkæder
og Søndaggssol og Smil og Sommerklæder.
Jeg lod det bort for mine Øjne svømme,
jeg kunne ikke gribe, var ej fri.
Det kaldte ofte blidt i mine Drømme,
men naar jeg vaagned, var det langt forbi.

Det svømmed bort. Jeg bar jo Slægtens Mærke:
her staar vi frejdige og drømmestærke,
her staar vi med vor Lykketrang og haaber,
at alt skal gives af sig selv en Dag.
Men Sejrens Guddom flaner ej med Taaber,
som tror at kunne vinde uden Slag.

- Og se, som dette Myller bag mig døde,
jeg sejled <i>dog</i> en Lykkehavn i Møde.
Jeg havde drømt med egen Lov at eje
min egen Lykke var min egen Strid;
- jeg fulgte Strømmens brede Bølgeleje
og takker Strømmen, at jeg naaed did.

Dog du skal ingen takke, men besejre
dit bange Sind og lære dig at fejre
din egen Fest - ja, lær at triumfere!
Og held dig, glade Ungdom, om du fik
af Følelsernes klare Jævnhed mere
og mere Handlingernes Romantik.
</body>
</poem>

<poem id="claussen2002030703">
<head>
   <title>Kan du drømme med mig?</title>
   <toctitle>Kan du drømme med mig?</toctitle>
   <indextitle>Kan du drømme med mig?</indextitle>
   <firstline>Kan du drømme med mig?</firstline>
   <quality>korrektur1,korrektur2</quality>
</head>
<body>
        Kan du drømme med mig
        til en Lykke dig ind
        uden Sten paa vor Vej,
        uden Tvivl i vort Sind,
hvor ej Døre i Laas mod den skrigende Flok
er behov, vil vi ene os stænge;
ti om nogen sig ind vilde trænge,
var han ikke for os, ti vi selv var os nok.

        Kan du drømme os ind
        i en stjærneklar Nat
        med en legende Vind
        i det slumrende Krat
mellem Ungskov og Bøge beskærmede tæt,
hvor et Sted i de dugslørte Blade
af en Drossel vi faar Serenade,
mens drilagtige Myg vil omsvirre os let.

        Kan du drømme dig ind
        i en Salighedsstund,
        hvor med Kind imod Kind
        og med Mund imod Mund
vi har favnet os hen i en eneste Tro
paa vor Ungdom, vor Elskov, vor Lykke ...?
- Paa en Sandhed vi da kunne bygge,
ti en Drøm vinder Liv, naar den drømmes af to.

<nonum><right><i>9.6.84</i></right></nonum>
</body>
</poem>

<poem id="claussen2002030704">
<head>
   <title>Du som en lille Kattekilling er ...</title>
   <toctitle>Du som en lille Kattekilling er ...</toctitle>
   <indextitle>Du som en lille Kattekilling er ...</indextitle>
   <firstline>Du som en lille Kattekilling er, du kaade Barn</firstline>
   <quality>korrektur1,korrektur2</quality>
</head>
<body>
Du som en lille Kattekilling er, du kaade Barn,
som altfor sød og altfor tilbedt er,
- en lille, lystig Kattekilling, der
mig arme Djævel triller, som var jeg et Nøgle Garn.

Jeg mellem dine Poter ruller viljeløs omkring,
som Regnbu'farver skifter dit Humør.
Jeg snurrer, til jeg bliver ganske ør
og ikke længer tænke kan paa nogen Verdens Ting.

Og hvis de bitte, bløde Poter ej faar rigtig fat,
saa griber mig de fine, spidse Klør.
Men allersortest bliver mit Humør
naar andre Nøgler rent gør tummelumsk min kælne Kat.
</body>
</poem>

<poem id="claussen2002030705">
<head>
   <title>Vaar i Vinter</title>
   <toctitle>Vaar i Vinter</toctitle>
   <indextitle>Vaar i Vinter</indextitle>
   <firstline>Oktobers blege Sol er svunden hen</firstline>
   <quality>korrektur1,korrektur2</quality>
</head>
<body>
Oktobers blege Sol er svunden hen,
og rundtom ligger Vinteren paa Lur.
Naturen falmer, og det fryser, men
i dig jeg har en vaarfrisk, varm Natur.

Saa smuk, saa svulmende og ung du staar,
mens Jorden rundt omkring er kold og død.
Og i din Nærhed føler jeg en Vaar
og ildnes som af Foraarssolens Glød.

Mens over alt den første Sne i Nat
har bredt sin bløde, glimmerhvide Pragt,
du, som var uberørt som Sneen, Skat!
har første Gang tæt til mit Bryst dig lagt.
</body>
</poem>

<poem id="claussen2002030706">
<head>
   <title>Dæmring</title>
   <toctitle>Dæmring</toctitle>
   <indextitle>Dæmring</indextitle>
   <firstline>Det var ved Daggry. Vaagen</firstline>
   <quality>korrektur1,korrektur2</quality>
</head>
<body>
Det var ved Daggry. Vaagen
jeg hviled i din Arm,
mens sølvgraa Lysnings-Taagen
flød ind i Vindvets Karm.
I Søvnen end du lukked
de fine Øjelaag,
og ganske let du sukked,
hver Gang du Vejret drog.

I Haarets Mørke segned
dit Hoved blødt og træt,
sig Barmen bølgetegned
ved dine Aandedræt;
og læmpelig til Side
de bløde Tæpper gled,
forraadende din hvide,
din unge Herlighed.

Af Dæmringsvæv beskinnet,
saa færdigt og saa støbt
dit Legem laa, i Linned
til over Hoften svøbt,
med Benene saa slanke
og yppigrunde dog,
en Billedhuggers Tanke,
før han sin Mejsel tog -

saa hvide, silkebløde,
skønt formede saa fast,
og lysende i Møde,
som var det Alabast,
mens bagved Huden inde
en Strøm af Liv der flød,
som svagt lod gennemskinne
sin gyldenbrune Glød. -

Mens Gryet blaakoldt lyste,
saa tyst og varm du laa,
indtil du isnet gyste
og aabned Øjet saa.
Du saa' dig om forskrækket,
blev vâr mit stumme Spil
og kyssed mig og dækked
dig atter hurtig til.

<nonum><right><i>10.4.85</i></right></nonum>
</body>
</poem>

<poem id="claussen2002030707">
<head>
   <title>Hver Morgen, naar jeg vaagner</title>
   <toctitle>Hver Morgen, naar jeg vaagner</toctitle>
   <indextitle>Hver Morgen, naar jeg vaagner</indextitle>
   <firstline>Jeg skotter til min Rude</firstline>
   <quality>korrektur1,korrektur2</quality>
</head>
<body>
Jeg skotter til min Rude,
hver Morgen naar jeg vaagner,
og ser, hvordan det grønnes
det Træ, som staar derude.
Hvordan de lyse, spæde
smaa Knopper have strakt sig,
jeg mærker til min Glæde,
hver Morgen naar jeg vaagner.

Og naar de grønne Blade,
en Morgen naar jeg vaagner,
med frisk, lyksalig Fylde
i Solens Em sig bade,
da vil jeg mer ej klage,
men skrive: du skal komme!
jeg ønsker dig tilbage,
hver Morgen naar jeg vaagner.

Og ved det vakte Minde
din Længsel atter vaagner,
af gamle Drømmes Aske
sig Foraars Ranker vinde.
Du husker, du har svoret ...
du husker Skovens Tykning ...
Der ligger Brev paa Bordet,
en Morgen naar jeg vaagner.
</body>
</poem>

<poem id="claussen2002030708">
<head>
   <title>Sagtelig ...</title>
   <toctitle>Sagtelig ...</toctitle>
   <indextitle>Sagtelig ...</indextitle>
   <firstline>Sagtelig, sagtelig Timer glide</firstline>
   <quality>korrektur1,korrektur2</quality>
</head>
<body>
Sagtelig, sagtelig Timer glide
her ved din Side
i duftende Eng.
Fuglene kvidre, mens Larmen forstummer;
stille om Majløvets Hæng
Mygget i Aftenens Solglans summer.

Sagtelig Øjnene vil jeg lukke,
lade mig vugge
i elskende Drøm.
Om mig din Arm saa buttet og liden
ligger beskyttende øm.
Sagtelig, sagtelig glider Tiden ...
</body>
</poem>

<poem id="claussen2002030709">
<head>
   <title>Paa Strandvejen</title>
   <toctitle>Paa Strandvejen</toctitle>
   <indextitle>Paa Strandvejen</indextitle>
   <firstline>Da vi til Aften spiste i Skoven, Skæbnen vilde</firstline>
   <quality>korrektur1,korrektur2</quality>
</head>
<body>
Da vi til Aften spiste i Skoven, Skæbnen vilde,
at det ej ret os smagte, og hun befandt sig ilde.

Og mens vi gennem Skoven til Strandvejen spasérte,
saa saâ hun i vort Forhold det slette og forkerte.

Hun talte om sin Stolthed, som var saa let at krænke,
og hvad om hint og dette vel Verden maatte tænke!

Og hun var bleven hæftig, forinden hun blev færdig.
Til Strandvejen vi naaed', og <i>jeg</i> begyndte værdig ...

Og mens i Aftnens Stilhed der hørtes fjærne Toner,
og Linde stod og drømte med deres lyse Kroner -

mens langs den tavse, hvide Chaussé vi traf paa somme
med Bøgegrene ventende paa Dampsporvognens Komme -

og medens Oldenborrer forbi os hastig svirred,
- saa talte jeg alvorlig, mens let min Stemme dirred.

Jeg talte fast og rolig. End grubler jeg bestandig,
hvorledes dog min Stemme blev saa sonor og mandig.

Skønt jeg var streng og fattet, var mine Ord ej bitre;
det gav en egen Rhythme, at Stemmen kunde sitre.

Og under al min Talen saa gik hun ved min Side;
jeg mærked Trodsen over i tænksom Tavshed glide.

Hun stille og med Anger mit lange Opgør hørte,
til Dampsporvognen ankom, og vi steg ind og kørte.

Hun sad, som var hun Sorgen i Skikkelse som Kvinde;
dog til et Ord hun kunde sig ikke overvinde.

Og vi var halv Vejs komne, min Ro jeg næsten misted;
da ydmyg og stilfærdig sin Arm i min hun listed -

og hvisked et og andet om Vind og Blæst og Kulde,
som hendes Trang til Varme hos mig forklare skulde.

Da vi tilsidst os maatte <i>formaliter</i> forsone,
hun loved mig at være en artig, lille Kone.

<nonum><right><i>20.5.85</i></right></nonum>
</body>
</poem>

<poem id="claussen2002030710">
<head>
   <title>Sent hjem</title>
   <toctitle>Sent hjem</toctitle>
   <indextitle>Sent hjem</indextitle>
   <firstline>Jeg slentred ind ad Porten</firstline>
   <quality>korrektur1,korrektur2</quality>
</head>
<body>
Jeg slentred ind ad Porten,
da Gaardens Haner gol.
Paa Straatags Mosset skinned
den kære, gyldne Sol.

I Gaardens køle Dugluft
stod der et Hvedehæs;
fra Vognrums Stænget dufted
det sødt af Hø og Græs.

Jeg kiged gennem Ruden
ind til min tomme Seng
og drev saa gennem Haven
ud paa en Kløvereng,

hvor Morgensolen dryssed
fra Himmelluft sit Guld
ned paa en Mark, af Perler
og Diamanter fuld.

En Pige sad derude
og malked sine Kør.
De stirred, som om aldrig
de havde set mig før ...

Jeg slængte mig i Kløvret,
hvor Duggens Draaber flød,
og kvæged i dets Svalhed
Kindens og Pandens Glød.

Og i det vaade grønne,
mens Solen skinned varm,
sov jeg igen og drømte
mig ved din unge Barm.
</body>
</poem>

<poem id="claussen2002030711">
<head>
   <title>Kærlighed</title>
   <toctitle>Kærlighed</toctitle>
   <indextitle>Kærlighed</indextitle>
   <firstline>Tal ej om skuffet Kærlighed</firstline>
   <quality>korrektur1,korrektur2</quality>
</head>
<body>
Tal ej om skuffet Kærlighed
og Hjærter, som er brudt!
man gør sig lidt Besværlighed
og ta'r en ny til slut.

Tal ej om evig Kærlighed!
vort Hjærte kun slaar Smut;
det hopper let fra Sted til Sted
og synker træt til slut.
</body>
</poem>

<poem id="claussen2002030712">
<head>
   <title>Bagefter</title>
   <toctitle>Bagefter</toctitle>
   <indextitle>Bagefter</indextitle>
   <firstline>En kølig Aften sidder jeg paa Bænken</firstline>
   <quality>korrektur1,korrektur2</quality>
</head>
<body>
En kølig Aften sidder jeg paa Bænken
aléne her, hvor grønne Bøge kranser
sig dunkle rundt om Kærets flade Rand,
mens Regnen lig en Myggesværm, der danser,
saa fin sig sænker
og bryder Fladen paa det stille Vand.

Her satte jeg mig og faldt hen i Tanker.
I Grunden vented jeg nok én og anden,
men denne én og anden kom nok ej.
Mit Blik fortabte sig i Taageranden
om Skovens Toppe,
og mine Drømme tog end længre Vej.

Jeg tænkte paa, at nu jeg sad aléne,
og husked paa en Gang, jeg nogen ejed,
en anden Gang, den Tid er svunden hen.
Hvert uskønt Træk imedens er bortfejet;
i min Erindring
vemodig staar det bedste kun igen.

At have aldrig nydt og aldrig levet
maa være tungt, dog ved jeg noget værre:
at have nydt sin Lykke altfor lidt,
at have været over Glæden Herre
og have spildt den,
bekymringsfuld for alt undtagen ét.

Tit drømmer jeg endnu de gamle Drømme
og ønsker mig den gamle Tid tilbage,
dog vingestækt er mine Længslers Flok.
Men jeg har lært paa Lykken ej at klage;
- ej vil jeg angre
at have elsket og ej elsket nok ...

Jeg rejser mig fra Bænken, hvor jeg vented.
Se Taageregnen al Ting blødt tilslører
og bryder Fladen paa det stille Vand.
I Krattet inde ingen Fugl sig rører;
kun tavse Bøge
staa dryppende af Regn ved Kærets Rand.

<nonum><right><i>85</i></right></nonum>
</body>
</poem>

<poem id="claussen2002030713">
<head>
   <title>En Stormdrøm der gaar ...</title>
   <toctitle>En Stormdrøm der gaar ...</toctitle>
   <indextitle>En Stormdrøm der gaar ...</indextitle>
   <firstline>En Stormdrøm der gaar gennem Verden</firstline>
   <quality>korrektur1,korrektur2</quality>
</head>
<body>
En Stormdrøm der gaar gennem Verden,
det bølger som Rugen i Blæst.
Jeg har ingen Storm i mit Indre,
jeg ligger og drømmer i Mag.

Jeg kan for et Vindstød ej flyve
- en spændig og fjederlet Bold.
Nu ligger jeg sunken til Jorden
som Stenen, saa tung og saa kold.

Jeg én Gang har fablet om Lykke,
jeg én Gang har mistet min Ro.
Nu gider jeg Foden ej flytte,
nu haaber jeg uden at tro.

Jeg kan ikke bryde min Dvale.
Ja kunde jeg elske en Gang!
Men hun er slet ikke at finde.
Jeg fordrer saa meget, saa stort.

En Stormdrøm der gaar gennem Verden.
Ja kunde den blive til Storm,
til Kamp for den Sag, som jeg elsker,
saa fik jeg vel Vind i mit Sejl.

Men Stormen løjer og løjer,
som Dagene sindige gaa,
og Kampen for Frihed ej kommer.
- Jeg selv, kommer jeg heller ej?

<nonum><right><i>21.11.85</i></right></nonum>
</body>
</poem>

<poem id="claussen2002030714">
<head>
   <title>Messalina</title>
   <toctitle>Messalina</toctitle>
   <indextitle>Messalina</indextitle>
   <firstline>O Messalina med det stolte Hoved!</firstline>
   <quality>korrektur1,korrektur2</quality>
</head>
<body>
O Messalina med det stolte Hoved!
de rige, hæftigskaarne Læbers Tale
har brudt, hvad to Kærminde-Øjne loved.

Mens hele Byen stod i dyb Fortabning
og vented Prinsens og Prinsessens Indtog,
jeg saa' kun denne dronningsikre Skabning.

Den strenge Pande lyste mellem Haaret,
som brunt den krandsed; Næsen dristig lige,
og Hovedet saa kækt paa Halsen baaret.

Jeg saa', hvor Barmen aanded trodsigsvimmel,
hvor stærk, hvor rank hun sig i Hoften hviled
- aa blot at naa en Søm af Kaaben, Himmel!

Hvert Ansigt, som var længselssvagt forvisket,
flød prægløst ud for dette fattet vilde,
der skarpt og yppigt ængsted og forfrisked!

Og hver Gang Drømme-Blikket paa mig stirred,
det var, som hver en Nerve i mig dirred,
og jeg slog Øjet ned og stod forvirrret.

,,Bliv ikke vred!'' - jeg voved ,,Hvad jeg <i>vil</i> Dem,
fortjener ingen Vrede.'' Stemmen skælved.
Hun svared: ,,Jeg vil ikke tale til Dem.''

- Hvorfor foragter De, hvem De ej kender?
Ak Messalina, De er altfor grusom.
O vidste De, hvor Blodet i mig brænder!
</body>
</poem>

<poem id="claussen2002030715">
<head>
   <title>For god!</title>
   <toctitle>For god!</toctitle>
   <indextitle>For god!</indextitle>
   <firstline>I København og Valby</firstline>
   <quality>korrektur1,korrektur2</quality>
</head>
<body>
I København og Valby
findes ej sødere Pige;
saa kan de ærbare Damer
skinsyg-befippede skrige!

Spankende frank og alene
det tyve Aars Legem hun retter,
bevidst om sit Værd for en kyndig
Beundring af snævre Korsetter.

De underlig forskende Øjne
er bundløse, mørkblaa Himle,
hvor guddomtrodsende Engle
ud over Afgrunden svimle.

Med Nakken kastet tilbage
og Læberne presset sammen
og med disse forskende Øjne
- hvem gør hun ej hed i Kammen?

Der er noget ynksom-godmodigt
ved Hovedets hele Vane
at le til den klodsede Ungdom,
som altid skal gaa og glane,

den smagløse, støjende Ungdom,
der fordrer saa broget en Scene
og ikke forstaar at vurdére
som <i>hun</i> det fornødne éne.

Mod en hovmodig Fløs kan hun vise
en Haan, som du ikke begriber.
Men synes hun om dig, kan hænde
at straks hun i Armen dig kniber.

Saa vil eders Sjæle befjedres
af smaa, poétiske Vinger.
Hun hvisker saa sirlig: ,,jeg elsker,''
som om hun kyssed paa Finger.

- Det énlige Væsen! hvem dadler,
at ej hun for Ensomhed skabtes
og ikke har Udsigt i andet
Paradis end de fortabtes?

De altidærbare Damer
kan harmopblussende skænde!
- jeg vil sige, hun synes mig næsten
for god til en Verden som denne.
</body>
</poem>

<poem id="claussen2002030716">
<head>
   <title>Kærligheds Program</title>
   <toctitle>Kærligheds Program</toctitle>
   <indextitle>Kærligheds Program</indextitle>
   <firstline>Foran hendes Fødder</firstline>
   <quality>korrektur1,korrektur2</quality>
</head>
<body>
Foran hendes Fødder
paa Skamlen jeg sidder
og Skumringens Timer
- en andagtsfuld Ridder.

Hør Droskerne rulle,
hør Sporvogne klingre!
Jeg lytter og kysser
de mælkhvide Fingre.

En svævende Lysstrøm
fra Lygten der nede
forsøger en Klarhed
om hende at brede.

Hvor stolt, distingvéret
er Hovedets Holdning,
hvor himmelsk letfærdig
dog Læbernes Foldning!

Imod hendes Knæer
paa Armene hvilet
jeg ser noget adspredt
i Blikket og Smilet -

det Smil, som sig viser,
imedens jeg taler
om Kærligheds Drømme
og Skuffelsens Kvaler:

,,... jeg hader den Verdens-
afhængige, trælske,
poétisk forskønnende
Maade at elske.

,,Ved festklædte Løgne
jeg lédes og Fraser,
bort vil jeg slænge
de Maskebals Laser.

,,<i>De</i> er saa naturlig,
saa prægtig fordærvet,
med Floskel-Foragten,
som De har erhværvet!

,,Fortæl, kan De elske?
forstaar De: oprigtig,
af selvstændig Higen?
ej naadig, ej pligtig -

,,og skænke et <i>Hjærte</i>,
ej Digternes Løgne?
O tror De?'' - Jeg ser i
to glimtende Øjne.

Hun slaar om min Nakke
de fløjlbløde Hænder,
saa kælne! Og Kysset,
hvornaar det mon ender?
</body>
</poem>

<poem id="claussen2003052601">
<head>
   <title>Solnedgang</title>
   <toctitle>Solnedgang</toctitle>
   <indextitle>Solnedgang</indextitle>
   <firstline>Af Solens henflagrende Straaler</firstline>
   <quality>korrektur1</quality>
</head>
<body>

<right><small><nonum>- mir frösteln die Gedärme!</nonum></small></right>
<right><small><nonum><i>Heine</i></nonum></small></right>

Af Solens henflagrende Straaler 
en Guldglans er lagt over Haven:
paa Gruset, paa Græsset i Plænen 
og Blomsternes brogede Skaaler. 
De bristende Lys-Blikke maaler 
det skælvende Vand i Fontænen. 

Og bag Lysthusets Tremmeværk danser 
der Sol om en gulklædt Kvinde, 
som hviler sig slank i hver Bøjning 
med Barmen spændt blank som et Panser,
saa trofast, med drømmende Sanser 
paa Lur i hver Leddenes Føjning. 

Men Skyggerne mere sig strækker,
og Solen forsvinder bag Hækken, 
den guldgule Farvepragt visner, 
en afsvalet Aftenvind trækker, 
mens graalig sig Skumringen lægger 
og Springvandets Sølvklarhed isner. 

Jeg gyser. Jeg sér imod hende. 
Hun lægger sin Bog til Side 
og korser de rundede Arme: 
der svulmer en Kraft uden Ende, 
som Ild i en udslukt kan tænde
og frysende Indvolde varme. 

Det er, som en Vaar-Golf mig strømmer
i Blodet - hun kysser min Tinding; 
jeg ligger i sitrende Knælen. 
- Saa vig nu, hver legemløs Drømmer!
I Slægten fra Sundheden dømmer 
og gør os forfrosne i Sjælen. 

<right><i><nonum>5. 1.86</nonum></i></right>
</body>
</poem>

<poem id="claussen2003052602">
<head>
   <title>Hvorfor mon?</title>
   <toctitle>Hvorfor mon?</toctitle>
   <indextitle>Hvorfor mon?</indextitle>
   <firstline>Jeg vil vide, Skønjomfru saa ung og saa fin!</firstline>
   <quality>korrektur1</quality>
</head>
<body>
Jeg vil vide, Skønjomfru saa ung og saa fin!
er du hviskende Suk eller stormende Hvin? 

Er den fine Pupille mon blændet og vaad
af bristende Savn eller Kærligheds Graad? 

- Jeg saâ kun et Barn, som uhjælpelig græd.
Hvorfor mon jeg gjorde den Jomfru Fortræd? 
</body>
</poem>

<poem id="claussen2003052603">
<head>
   <title>Efter Regnen</title>
   <toctitle>Efter Regnen</toctitle>
   <indextitle>Efter Regnen</indextitle>
   <firstline>Det regned i Nat, den brune Sti</firstline>
   <quality>korrektur1</quality>
</head>
<body>
Det regned i Nat, den brune Sti 
er fast og fri for Støv. 
Der hænger fuldt af Draaber i
Hvidtjørnehækkens Løv. 

Mens skiferfarvede Skylag ned 
over Himlen tones blidt, 
staar Skoven i sin grønne Fred 
og drømmer, tung, om sit. 

Jeg gaar derind. Hvor alt er vaadt!
- en lyttende Bladdryp-Sal. 
Fra Skovfogdhuset skingrer blot
stundum et Hanegal. 

<nonum><small><right>18.5.85.</right></small></nonum>
</body>
</poem>

<poem id="claussen2003052604">
<head>
   <title>Sommermorgen</title>
   <toctitle>Sommermorgen</toctitle>
   <indextitle>Sommermorgen</indextitle>
   <firstline>Jorden ligger sløromvundet</firstline>
   <quality>korrektur1</quality>
</head>
<body>
Jorden ligger sløromvundet, 
Sølvstøv-drysset, slummersvag,
mens det dæmrer over Sundet 
        imod Dag. 

Vandets Flade kruser let sig 
under Vindens friske Tag; 
Bredden faar et køligt Tvæt sig
        imod Dag. 

Solen kiger frem; den Taagen 
suger ind i hede Drag. 
Jorden glødes varm og vaagen. 
         Det er Dag. 
</body>
</poem>

<poem id="claussen2003052605">
<head>
   <title>Pan</title>
   <subtitle>En Skitse</subtitle>
   <toctitle>Pan</toctitle>
   <indextitle>Pan</indextitle>
   <firstline>Pan sad og lo</firstline>
   <quality>korrektur1</quality>
</head>
<body>
   Pan sad og lo,
   som han altid lér, 
   naar ikke han fløjter,
   hvad ogsaa sker. 
   
   Pan sad og lo, 
   han holdt Øje med to,
   som trodsig var vandrede 
   hver sin Vej, 
   da <i>han</i> vilde kysse 
   og <i>hun</i> vilde ej. 
   
   Pan sad og lo,
   han mored sig godt, 
   og Ekko, som hørte ham, 
   gentog hans Spot. 
   
   Saa dansede Latteren 
   ind gennem Skoven
   kaad og forvoven, 
   sukkede hult, 
   hviskede rundt om
   for neden og oven, 
   som var der Fauner 
   bag Træerne skjult. 
   
   Det stønnede bagved! 
   det raslede dér! 
   Hvad var mon det sorte 
   ved disse Trær, 
   hvor Mørket laa tæt? 
   
   Og mens hun flygted, 
   hun vidste ej ret, 
   om dette var Stien, 
   som hjemad førte. 
   Og hvad var det nu
   for Fodtrin hun hørte? 
   
   Én fulgte efter, 
   hun mærked det klart. 
   Hun skyndte sig fremad 
   med stærkere Fart. 
   
   Hvad ogsaa hun vilde 
   i Skoven saa silde? 
   
   Saa <i>nu</i> fôr hun vild! 
   
   Et bundløst Føre 
   af Mose og Slam, 
   hvor hun vendte sig hen! 
   
   Hvad skulde hun gøre? 
   Hun kaldte paa <i>den,</i>
   hun ej før vilde høre. 
   
   En frygtelig Skam! 
   
   Hun lytted. Forgæves! 
   han vilde ej svare.
   Kun Skridtene lød. 
   Der var virkelig Fare! 
   
   Men saa var det ham.
   
   Og hun kasted sig til ham 
   og følte sig tryg 
   og pludred og skændte 
   og kaldte ham styg. 
   Og hun kyssed ham selv 
   baade én Gang og to. 
   
   Pan sad og lo. 
   Der kan ingen gaa fri 
   for hans Drilleri. 

Han lo, og han fanged og kyssed 
en Nymfe, som just kom forbi. 
</body>
</poem>

<poem id="claussen2003052606">
<head>
   <title>Faldende Sne</title>
   <toctitle>Faldende Sne</toctitle>
   <indextitle>Faldende Sne</indextitle>
   <firstline>I tætnende Hvidhed</firstline>
   <quality>korrektur1</quality>
</head>
<body>
I tætnende Hvidhed, 
lette, legende 
hvirvles vi, falder 
med lydløs Blidhed 

som Døgnfluer sarte, 
hvis Puppe springer, 
som Sommerfugle 
med vide Vinger, 

end mere tyst 
end en elskende Kvindes 
Taarer, som rinder; 
blødere, ømmere 
endnu, end hendes
Hænder berører 
den elskedes Kinder. 

Vi drysses, 
vi drysses 
som hvide Krystaller. 

Hvert Fodtrin, som gjalder, 
skal dæmpes, 
skal tie,
skal tysses. 

Hvirvlende, tætnende, 
legende, kæmpende 
dækker vi Jorden 
dunbløde, dæmpende. 

<nonum>- - - - - - -</nonum>

En Ørken, et Øde 
vi svæver i Møde 

- plukket af Vinden 
den skarpe og skingrende,
isnet af Frosten 
den klare og klingrende; 
med Grene og Kviste, 
knækkede, strø'de 
blandt ligblege, døde, 
stivnede Blade. 

Et klirrende Ekko 
fra tusende Steder, 
mens hulkende Bækken 
bag Isen græder. - 

Græd ej! 
Vi vil lægge 
os skærmende lune, 
at Frost skal ej saare. 

Græd ej! Vi vil dække 
det skarpe og haarde. 

<nonum>- - - - - - -</nonum>

Saa spredes vi ud,
saa svæve vi ned, 
drysse og glide 
tætnende, skinnende, 
blændende, blindende
alt med vor hvide 
Uendelighed. 

Fnug efter Fnug, 
Flok efter Flok, 
fra Skyernes Vugge 
kredsende fri 
- til af vort Flagreliv vi
trættede daler, 
lader os fange, 
lader os lukke 
i Massernes Hav. 

Der ligger vi, venter 
i stille Fryd 
uden Mæle og Lyd, 
mens tættere sammen 
vi trænges, vi knuges 
og presses og æltes 

og endelig smæltes. 

Saa svinder vi, siver 
i Jordens Grav. 

<nonum>- - - - - - -</nonum>

Vi snurrer, vi kredser, 
vi svinger os rundt fra
Skyernes Vugge 
til Jordfladens Grav, 
med tætnende Hvidhed, 
med lydløs Blidhed, 
lette og legende.
</body>
</poem>

<poem id="claussen2003060117">
<head>
   <title>En Fabel</title>
   <toctitle>En Fabel</toctitle>
   <indextitle>En Fabel</indextitle>
   <firstline>Da et Parti begyndte at nærme sig Døden</firstline>
   <quality>korrektur1</quality>
</head>
<body>
Da et Parti begyndte at nærme sig Døden
og det saa nødig endnu vilde skilles ved Livet,
bad det til Gud, om <i>han</i> vilde hjælpe i Nøden,
ligesom fordum han havde det Livskraften givet.
,,Nej,'' svared Gud. Man betragtede raadvild hinanden.
Saa blev dets Formand bemyndiget at gaa til Fanden.

Ved Audiensen tog Satanas venlig imod ham,
takked for sidst og bønfaldt ham bare at tale,
mens han forsikred ham om, at til Tjeneste stod ham
alt, hvad der afhang af <i>ham</i> ... han kunde befale!

Formanden talte. Hr. Satanas strøg sig om Hagen:
,,Hm! jeg maa sé Deres Folk, før jeg dømmer i Sagen.''

Saa blev Partiet da mønstret paa ottende Dagen.
Alt, hvad der var af forældet, stagnéret Berømthed,
alt, hvad der fandtes af privilegéret Forsømthed,
Blomsten, de ædleste, ældste, i Trop arrivérte:
Krigsmænd og Fredsvenner, Lægfolk og Folk, som studérte,
store Grossister og smaa bitte lærde Doktorer,
,,Raader'' og ,,Naader'' og Højesterets Assessorer.

Satanas grunded og kløede sig bag sit Øre:
,,Undskyld, Hr. Formand! med <i>dem</i> kan jeg ingen Ting gøre.'' 

,,Aa, men saa sé dog! Kan nogen vel ønske sig mere?
alt, hvad vort Land af Ærværdighed, Rang kan præstere,''
svarede Formanden angst, med veltalende Tunge.

,,Ja, gode Mand!'' sagde Fanden.
,,Men hvor er de unge?''
</body>
</poem>

<poem id="claussen2003060101">
<head>
   <title>Manna</title>
   <toctitle>Manna</toctitle>
   <indextitle>Manna</indextitle>
   <firstline>Der er en Legende om Manna</firstline>
   <quality>korrektur1</quality>
</head>
<body>
Der er en Legende om Manna,
som snéed fra Himmelen ned.
Et Folkeslag sang Hosianna
og spiste i Magelighed.

- - - - - - - - - - - -
- - - - - - - - - - - -
Om Agre og mørkeblaa Strande
flød Sommerlys; Hyben sprang ud,
med drømmende, løvkranset Pande
stod Bøgen i Helligdags Skrud.

Da lød over By, gennem Skoven
et Rygte til Arne, til Kro,
til Kræmmerens Disk og til Ploven,
hvor Bonden holdt stille og lo.

De saa under aandeløs Svimlen <note>saa] saâ</note>
et Kæmpeliv stige af Grav
og hilste, med Fanen fra Himlen,
paa Friheden, Kongen dem gav.

Til klingende Spil under Bøgen
et barneblidt Folkeslag gaar.
Og ingen har Øre for Gøgen,
som Frihedens Undergang spaar.

Se Bladene bruse og flagre,
og Solen gør salig og ør:
  Nu dæmrer for Danmark, det fagre,
en Stortid, som aldrig dør. -

Men Tiderne komme og svinde
med Løvskifte Aar efter Aar.
Hvad intet os kosted at vinde,
saa let, som det kom, det forgaar.

Og Kæmpeaands-Drømmene svinde,
vor Storhed er gaaet i Glem,
og nu har vi Vinteren inde
i Norden, i Vaardrømmens Hjem.

Og netop det Vidunder hændte,
som faa vilde tro og forstaa.
- Der findes en gammel Legende,
den tænker saa ofte jeg paa.

Der er en Legende om Manna
- paa <i>én</i> Nat gik Orm i dens Sné
fortræffelig at faa Forstand af,
om ikke just lystig at sé.

<right><i>19.11.85</i></right>
</body>
</poem>

<poem id="claussen2003060102">
<head>
   <title>Hilsen</title>
   <toctitle>Hilsen</toctitle>
   <indextitle>Hilsen</indextitle>
   <firstline></firstline>
   <quality>korrektur1</quality>
   <notes>
   <note>* Til Studentersamfundet ved Besøget hos Horsens Bønder i Sommeren 1886.</note>
   </notes>
</head>
<body>
Har I hørt, vort Folk er uden Ære,
end ej modent til at kaldes frit,
mangler Skuldre, brede nok at bære
Selvstyrsdrømmen, hvorfor vi har stridt,
at vi atter krybe skal i Krogen
som en stille, skræmmet Børneflok?
Mens vi slumrer ind ved Lektiebogen,
snurrer Moder Enevældes Rok.

Har I hørt, at Politiets Stave
skal for Aandens Gæring bringe Ro,
at en statsbeskikket Præstekrave
skal diktere os, hvad vi maa tro,
at en snæver Bedstemoder-Lære
isnende skal tage os i Fang
og skal det Prokrustes-Leje være,
hvor man søndrer Folkets Lykketrang?

- Vi har hørt det, men vi mere vidste:
over Lande flyver Vaarens Bud;
glad vort Folk nu hilser paa de sidste,
som har foldet Frihedsfanen ud.
Vi hinanden fandt i Kampens Trængsel,
og et fælles Had os knytted nær.
Fremad nu i fælles Haab og Længsel
vandrer en forynget Frihedshær. 
</body>
</poem>

<section> <!-- Dette burde være en group  -->
<head>
    <toctitle>Antonius Gynt</toctitle>
    <indextitle>Antonius Gynt</indextitle>
    <subtitle>- junge Leiden</subtitle>
</head>
<content>

<poem id="claussen2003060103">
<head>
   <title>Drømme</title>
   <toctitle><num>I.</num>Drømme</toctitle>
   <indextitle>Drømme</indextitle>
   <firstline>Der er sunget om Drømme i duftrige Ord</firstline>
   <quality>korrektur1</quality>
</head>
<body>
Der er sunget om Drømme i duftrige Ord.
- Drømme er Djævelens Engle paa Jord.

De daarer, at Djævlen des bedre kan spotte,
nynner om Lyst for en Last at blotte.

Fryd bliver Vildskab og Vildskab Jammer
udbrændt i Drømmenes Helvedflammer.
</body>
</poem>

<poem id="claussen2003060104">
<head>
   <title>Vision</title>
   <toctitle><num>II.</num>Vision</toctitle>
   <indextitle>Vision</indextitle>
   <firstline>De kommer i alle mulige Stillinger</firstline>
   <quality>korrektur1</quality>
</head>
<body>
<nonum><right><small>Mændene fra de hundrede Favntag.</small></right></nonum>
<nonum><right><small><i>B. Björnson</i></small></right></nonum>

De kommer i alle mulige Stillinger
uden og <i>med</i> Audiens-Bevillinger;
aldrig de samme, der skiftes med ti,
ja tyve - et aandeligt Flerkoneri.

En Æsel i Tanker, men from i det vigtige
gør jeg det anerkendt éneste rigtige.
Kommer det bare paa Gærninger an!
jeg er fuldkommengjort i <i>katholsk</i> Forstand.

Med Teologer endog kan jeg klare mig.
Dog for en Tvivl kan ej altid jeg bare mig,
at selv om det kun er en Overgangs-Kur,
saa er det dog Vold mod Vorherres Natur.
</body>
</poem>

<poem id="claussen2003060105">
<head>
   <title>Det værste</title>
   <toctitle><num>III.</num>Det værste</toctitle>
   <indextitle>Det værste</indextitle>
   <firstline>Hvad er vel saa tungt at erindre</firstline>
   <quality>korrektur1</quality>
</head>
<body>
<nonum><right><small>Die Erdbeere, die ich stehen liess,</small></right></nonum>
<nonum><right><small>die brennen mir noch an der Seele.</small></right></nonum>
<nonum><right><small><i>Bettina</i></small></right></nonum>

Hvad er vel saa tungt at erindre
som Synder, man ikke har gjort?
- maaské kan man banke lidt mindre
beængstet paa Paradis' Port ...

Men tænke sig, tænke sig: Tabet!
en uopkrævet Værdi!
at dér har man gaaet og gabet,
mens Lykken spasérte forbi!

For Pigen er <i>dog</i> bleven svanger,
kun var der en anden til Fa'r.
- O dette er værre end Anger
af alle de Synder, man <i>har</i>!
</body>
</poem>

<poem id="claussen2003060106">
<head>
   <title>Sommervarme</title>
   <toctitle><num>IV</num>Sommervarme</toctitle>
   <indextitle>Sommervarme</indextitle>
   <firstline>Det var Middag; drivende Hede</firstline>
   <quality>korrektur1</quality>
</head>
<body>
<nonum><right><small>- frech und froh.</small></right></nonum>

Det var Middag; drivende Hede.
Vinduer oppe, Gardinerne nede!

Ude i Gaden ved Kirkegaards Muren
gik Varmen næsten over Naturen
- et rygende Bælte af Solild-Flimmer,
som blot ved et Blik kunde Hjærner smælte.

Langs Væggene ikke et Kræ saas smyge;
det var kvælende hedt, man gad næppe ryge.
Og mindre endnu var det muligt at sove.

En Expedition! - om jeg skulde vove ...?
Langs skyggende Huse, der skrøbelig hælder,
hen over Slipper, hvor Lysflammer vælder,
sniger jeg frem, kommer ud paa en Vej
med en stinkende Grøft, der er frodig bevokset
af tilstøvet grønt og soltørre Nælder,
ind gennem Anlægets kølige Lys,
forbi en Knøs, som har siddet og blundet,
naar jeg til Højen, hvor opløst jeg segner<note>naar] naâr</note>
ned paa en Bænk
             og sér over Sundet.

Stille og hed, gylden og moden
staar Havren i Marken nede for Foden.
Og længer ude den strømblaa Fjord
blandt Bakkebølger i Hede dirrer.
Her lugter af Høst og tørret Jord.
Men Vinden rører en Smule paa sig,
medens jeg drømmende døsig i Solglansen stirrer.

... <i>Hun</i> skulde være saa myg og kælen -
Eller ikke myg! men egen og vild,
med Øjne saa fulde af Ild,
at de brændte sig ind i Sjælen.
Men ingen moderne, nej ukultivéret!
- vor Halvkultur har dem bare spoléret.

Sydlandsk, romansk? ... dog, heller ikke.
Om <i>dem</i> saa længe man havde snakket,
at de var skillet ved Nyhedsglansen.
Sydlandsk, romansk! jeg mig betakked
for disse funklende Olietryks-Blikke.

Nej, vild, barbarisk! en Steppens Pige.
Sort eller hvid? - havde mindre at sige.
Men vild som den vildeste, kaad som den kaadeste. 

  Jeg drog gennem Ørknen i brændende Hede
- en Dag som i Dag!
Saa blev jeg fanget af Beduiner,
som bandt mine Hænder bag.

I deres Telte mødte jeg hende.
Saa gik det med mig, som med alle Helte:
vild som den vildeste, kaad som den kaadeste
elsked hun mig og gjorde mig løs.
Til Gengæld løste jeg hendes Bælte.

O hvilke Kærtegn af iltre Hænder!
og Kys af Læber, hvis Glød ej ender!
Hun slutter mig ind med stærke Arme
... dog blid og lydig ...!

Pokker til Varme!
Hvor kan ên tænke dydig?
</body>
</poem>

<poem id="claussen2003060107">
<head>
   <title>Forbandelse</title>
   <toctitle><num>V.</num>Forbandelse</toctitle>
   <indextitle>Forbandelse</indextitle>
   <firstline>Den Teolog gad jeg dømme til at hænges</firstline>
   <quality>korrektur1</quality>
</head>
<body>
Den Teolog gad jeg dømme til at hænges,
som paabød at savne og sukke og længes.

Giv mig en Tro, der er stærk som en Klippe,
i Drømmenes Brus vil den vakle og glippe.

I lærte mig at drømme, hvor lærer jeg at nøjes?
Fygesand er jeg - hvordan skal jeg fortøjes?

Jeg fordrer jo ej Vildskab saa lidt som at spæges.
Lad mig blot elske, elske og læges!

- Men kan jeg være vis paa mig selv blot et Døgn?
Jer Lære har Skyld, at jeg blev til en Løgn.
</body>
</poem>

<poem id="claussen2003060108">
<head>
   <title>Nye Piger</title>
   <toctitle><num>VI.</num>Nye Piger</toctitle>
   <subtitle>Et Resultat</subtitle>
   <indextitle>Nye Piger</indextitle>
   <firstline></firstline>
   <quality>korrektur1</quality>
</head>
<body>
Nævn mig dine Drømme!
Hvorfor er det, dit Hjærte banker?
Blodet skriger -
sig mig dine viltre Tanker.

Hvad er hundrede Kys af <i>ét</i> Par Læber
mod at kysse hundrede Piger?
- -

Det var Komponisten den unge.
Hellig Ild i hans Øje,
i hans Fingre daarende Toner
og Videts Salt paa hans Tunge!

For en Kvinde havde han sukket.
I et Bad af Toner,
som han øste over hendes Nakke,
hidsende, sitrende varme,
havde han tvættet hende ren,
frigjort for Jordlivs Støvet.

Hun drog ham endelig til sig
med bløde, skinnende Arme.
- -

Saa du Blomsten, som pranger i Græsset,
den fine Blomst med de dugfriske Farver?
- Viol, Anemone, Mimose,
den hvide Lilje, den røde Rose.
Der kommer en Fod og tramper den ned. 

  Sønderknust, som for evig knækket
ligger den paa den urene Jord.
Hans Attraa var knust i de bløde Arme,
hans Lidenskab stækket - -

Men Vinden suser, og Regnen falder,
Blomsten rejser det bøjede Hoved.
Endnu! endnu er det Blomstringens Alder!

Og træt af Dvale
den blundende Længsel
begynder en mumlende Tale.
Bestandig den higer mere forvoven,
med blomstrende Fylde,
med angstfuld Pragt,
letter sig frem paa Taaen og skriger:
,,Nye Piger! nye Piger!''

Hvad er hundrede Kys af <i>ét</i> Par Læber
mod at kysse hundrede Piger?

Hans Læber dirrer, hans Pulse hamrer,
han sidder i tunge Drømme.
Han vrider Hænderne vildt og jamrer:
,,Hundred Sonater for en Pige!
Nye Piger! nye Piger!''

Han smiler stille vemodig:
,,Min gamle Pige er sød til visse,
altid skal jeg takke hende,
<i>hende</i> skal jeg aldrig forlade!
Men en Pige til, blot en eneste!
O, jeg kunde græde bitterlig
- at Skæbnen kan nægte
saa ringe, uskyldig en Glæde!''

Vore fromme Ønsker,
Skæbnen nægter dem aldrig.
Det bedste i Verden er Piger;
vor bedste Bøn kan ingen nægte.

I lokkende Klynger drager de forbi,
trutmundede og lækre som Skovens Jordbær,
fine og ædle som Druer.

Lad os nyde de flygtende Timer!
Men som Dagen ikke er den næste lig,
kan Nætterne ej heller være éns,
ej heller vore Piger.

Komponisten den unge
fik sig en Pige.
Det var Vaar med duftende Bøge,
og han havde to Piger.

Fra den enes Læber til den andens gik han,
af dens enes Arme i den andens. - -

Hvad er hundrede Kys af to Par Læber
mod at kysse to hundrede Piger?

- Medens Sommerens hellige Nat
hvælved sig blaa og skøn,
besaaet med Stjærner,
rødmende svagt
til Minde om Solens Kys,
stod han i Drøm ved sit Vindu,
lyttende til den lydhøre, lyttende Verden.
Fra Skoven, fra Søen og Jorden
trængte med hede Længsler
en duftfyldt Damp.
Han stirrede anstrængt i Natten,
naar brusende Klæder og trippende Fodtrin lød,
og sukked og hvisked bestandig:
,,Jeg giver hundred Sonater,
hundrede skønne Sonater,
blot for en eneste Pige til!''
</body>
</poem>

</content>
</section> <!-- Antonius Gynt -->

<poem id="claussen2003060109">
<head>
   <title>Raadløs</title>
   <toctitle>Raadløs</toctitle>
   <indextitle>Raadløs</indextitle>
   <firstline>Jeg tænkte paa hende den lange Dag</firstline>
   <quality>korrektur1</quality>
</head>
<body>
Jeg tænkte paa hende den lange Dag.
I Dæmringens Stund
slog jeg Øjnene op
og lukked dem atter med sødt Behag
og tænkte paa hende i drømmende Blund.

Jeg tænkte paa hende den lange Dag
og havde ej Ro.
Der var Længsel, var Tvivl;
ti foran laa bølgende Taager, og bag
Erfaringens Dødsengel haanende lo.

Jeg skælver som Strandbredens svajende Siv
for Fortidens Spot
og for Fremtidens Angst,
til raadløs jeg knælende byder mit Liv -
,,Aa hvis du, aa hvis du vil elske mig blot!''

<nonum><right><i>27.7.86</i></right></nonum>
</body>
</poem>

<poem id="claussen2003060110">
<head>
   <title>Maaneskin</title>
   <toctitle>Maaneskin</toctitle>
   <indextitle>Maaneskin</indextitle>
   <firstline>I maaneblændet Drøm det tavse Sund</firstline>
   <quality>korrektur1</quality>
</head>
<body>
I maaneblændet Drøm det tavse Sund
nu slumrer mellem bløde Bakkekanter.
Og her: mod Vejens støvethvide Grund
Kastanjerækken sort sin Skygge planter.

Jeg vader i den hvide Félys-Strøm,
søvnløs, mens Verden ligger dum-forsovet.
Det brænder mig som Ild, naar i min Drøm
jeg sér dit blide Smil, dit lyse Hoved.

Aléne gaar jeg. Hvorfor kom ej <i>du?</i>
og blot et Ord mig kunde dulme Sorgen!
Alene vaagen venter jeg med Gru
paa Længslens lange Marterdag i Morgen.

<nonum><right><i>16.9.86</i></right></nonum>
</body>
</poem>

<poem id="claussen2003060111">
<head>
   <title>Første Gang</title>
   <toctitle>Første Gang</toctitle>
   <indextitle>Første Gang</indextitle>
   <firstline>Jeg trykked dine hvide Hænder</firstline>
   <quality>korrektur1</quality>
</head>
<body>
Jeg trykked dine hvide Hænder
og kyssed din Mund
for første Gang.
En dvælende lang
lyksalig Stund!

Sejersforvoven
holdt jeg dig fast mod mit Bryst.

Vinden sused igennem Skoven
blæstlun, med Duft
af Planternes Modnen i Høst;
mens nede i Kløften
en Kilde blinked
som sølvhvidt Krystal.

Jeg sansede ikke.
Det var mig nok
dine Læbers Kys,
dine Øjnes Glans at drikke.

Man taler om <i>flammende</i> Blikke -
<i>Dit</i> mørke Blik
vided sig, ebbed
som smæltet Metal.

Det var første Gang,
mit Blod saa ungt. 

Jeg kyssed dig atter
saa trykkende tæt.
Det var Graad, det var Latter,
var Klage, var Sang.
Mit Hjærte blev let,
mens mit Hoved gled tungt
til dit Bryst.
Og jeg tror, at jeg helst havde grædt. 
</body>
</poem>

<poem id="claussen2003060112">
<head>
   <title>Spøgelsesfrygt</title>
   <toctitle>Spøgelsesfrygt</toctitle>
   <indextitle>Spøgelsesfrygt</indextitle>
   <firstline>Vi talte om Spøgelser, husker du vel?</firstline>
   <quality>korrektur1</quality>
</head>
<body>
Vi talte om Spøgelser, husker du vel?
om Genfærd, som truer at adskille to,
og vi loved os Mod til at tro paa vort Held,
ti Spøgelser er ej for dem, som har Tro.

Jeg trykked dia Haand, som var kælen og hvid,
jeg saa', du er smidig og let, naar du gaar.
I Tale og tavs var du smilende blid,
et Smil, som bær' Balsam for Suk og for Saar.

Bort Overtro, Genfærd og Spøgelsesfrygt!
De blændende Fingre om Nakken mig flæt!
Jeg vil løfte dig op, jeg er ør og forrykt,
og bære dig bort, du er dunblød og let. 
</body>
</poem>

<poem id="claussen2003060113">
<head>
   <title>Dine Kys er imod dig</title>
   <toctitle>Dine Kys er imod dig</toctitle>
   <indextitle>Dine Kys er imod dig</indextitle>
   <firstline>Du forsikrer mig, søde!</firstline>
   <quality>korrektur1</quality>
</head>
<body>
Du forsikrer mig, søde!
om snehvide Tanker,
hvorigennem din Sjæl
jomfrusart spanker.
Snehvid Uskyld!
uden den røde,
gærende varme
Lidenskabs Grøde.

Hvid som Sné!

Jeg hører og tier,
mens dine Arme
favner mig bløde;
lytter og tier
og fanger saa sælsomme Tanker.

Naar dine Arme
bløde omslynger mig,
naar din Skikkelse
over mig bøjet
næsten tynger mig,
føler jeg mig som
Væggen, hvor Vinens
løvrige Ranker
snirklende klynger sig.

Det er saa grønnende tæt i Løvet,
det skjuler Druernes Klaser for Øjet.
Men den, som er øvet, 
ser mellem Bladene
Druerne gløde.

- -

Du forsikrer mig, søde!
om snehvide Tanker,
hvorigennem din Sjæl
jomfrusart spanker;
- de blodfarvet røde
Drømme, som gløde,
træder du sejrrig
under din Hæl.

Jeg kysser og tier;
- jo vist, jeg forstod dig.
Men dine Kys
taler imod dig.

Jeg føler i Kysset,
hvorledes det snehvide smælter i Sjælen.
Jeg føler i Kysset,
at Drømmenes blodrøde Slanger
dig stikker i Hælen. 
</body>
</poem>

<poem id="claussen2003060114">
<head>
   <title>Anka! Anka!</title>
   <toctitle>Anka! Anka!</toctitle>
   <indextitle>Anka! Anka!</indextitle>
   <firstline>Anka! Anka! søvnløs éne</firstline>
   <quality>korrektur1</quality>
</head>
<body>
Anka! Anka! søvnløs éne
har jeg kastet mig paa Lejet,
og naar blot en stakket Stund
mine Øjne fanged Blund,
straks en Skare kaade Nymfer
lokkende sig for mig nejed.
Anka! Anka! hvilken Brøde
har du gjort mod mig, du søde,
du, hvis Favn har Ild for to,
du, hvis unge, marmorrene
Barm kan skænke salig Ro
- at du lod mig søvnløs éne! 
</body>
</poem>

<poem id="claussen2003060115">
<head>
   <title>Der slumred i dit Blik ...</title>
   <toctitle>Der slumred i dit Blik ...</toctitle>
   <indextitle>Der slumred i dit Blik ...</indextitle>
   <firstline>Der slumred i dit Blik, i Nat vi skiltes</firstline>
   <quality>korrektur1</quality>
</head>
<body>
Der slumred i dit Blik, i Nat vi skiltes,
et sløret <i>noget</i>, som ej blev til noget.
- Græd for en Jomfrunat, hvis Skønhed spildtes!

<nonum><center>*</center></nonum>

Det er, som vilde du i Kys beruse dig.
Hvad vil du, Skat? - ,,Ja hvad skal jeg vel gøre?
... jeg ved ej, men jeg kunde ... kunde knuse dig.''

<nonum><center>*</center></nonum>

Ja, du er Nonne, snehvidsløret Nonne,
et Himmelsuk er Mundens sagte Aande;
og <i>jeg</i> er Munk - men lider Helvedvaande.

<nonum><center>*</center></nonum>

Nu skingrer alle Landets Sangerlærker
af sorgsort-vemodsvægtig Sjæleklemme,
mens bare jeg af jordisk Elskov værker. 
</body>
</poem>

<poem id="claussen2003060116">
<head>
   <title>Efteraarsdigt</title>
   <toctitle>Efteraarsdigt</toctitle>
   <indextitle>Efteraarsdigt</indextitle>
   <firstline></firstline>
   <quality>korrektur1</quality>
</head>
<body>
Det er tusendfarvet broget
her i Skoven,
hvor vi vandrer med hinanden
tavse, mutte.
Fra den Gren, som êngang gynged
dem foroven,
ubarmhjærtig ligger gule
Blade brudte.

Som vort eget Vaarlivs Drømme
er de brudte,
og for hvert et Skridt de trædes
under Fødder.
Vende bort fra Skoven kan vi
ej beslutte,
men vi gaar som Børn og leder
efter Nødder.

Lad os ej bag Løvet lede
efter Nødder.
Vent til næste Høst, da vil du
nye finde.
Græd ej! lad det faldne trædes
under Fødder.
Vær du, elskede, nu ogsaa
min Veninde! 
</body>
</poem>

<!--
<poem id="claussen2003060101">
<head>
   <title></title>
   <toctitle></toctitle>
   <indextitle></indextitle>
   <firstline></firstline>
   <quality>korrektur1</quality>
</head>
<body>

</body>
</poem>

<poem id="claussen2003060101">
<head>
   <title></title>
   <toctitle></toctitle>
   <indextitle></indextitle>
   <firstline></firstline>
   <quality>korrektur1</quality>
</head>
<body>

</body>
</poem>

<poem id="claussen2003060101">
<head>
   <title></title>
   <toctitle></toctitle>
   <indextitle></indextitle>
   <firstline></firstline>
   <quality>korrektur1</quality>
</head>
<body>

</body>
</poem>
-->

</workbody>
</kalliopework>

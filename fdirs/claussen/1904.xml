<?xml version="1.0" encoding="UTF-8"?>
<!DOCTYPE kalliopework SYSTEM "../../data/kalliopework.dtd">
<kalliopework id="1904" author="claussen" status="complete" type="poetry">
<workhead>
   <title>Djævlerier</title>
   <year>1904</year>
   <pictures>
       <picture type="titlepage" src="1904-p1.jpg">Titelbladet til <i>Djævlerier</i> (1904). ,,Sophus Claussen / Djævlerier / // København og Kristiania / Gyldendalske Boghandel / Nordisk Forlag / 1904''.</picture>
   </pictures>
   <quality>korrektur1</quality>
   <cvs-timestamp>$Id$</cvs-timestamp>
</workhead>
<workbody>

<poem id="claussen2001122310">
<head>
   <title>Prolog</title>
   <toctitle>Prolog</toctitle>
   <indextitle>Prolog</indextitle>
   <firstline>Det er ej stort, hvad vi fortæller her</firstline>
   <quality>korrektur1</quality>
</head>
<body>
Det er ej stort, hvad vi fortæller her,
og ikke nyt og overmaade sælsomt.
Den bedste Daare bli'r med Tiden tvær,
og grønne Indfald voxer ej paa Træ'r.
Skærsommeræventyret skifter Scene,
og Slanger hænger ned fra Edens Grene.
</body>
</poem>

<section level="1">
<head>
   <toctitle>I</toctitle>
</head>
<content>

<poem id="claussen2001122311">
<head>
   <title>I min Ungdom</title>
   <toctitle>I min Ungdom</toctitle>
   <indextitle>I min Ungdom</indextitle>
   <firstline>Der var i min Ungdom</firstline>
   <quality>korrektur1</quality>
</head>
<body>
Der var i min Ungdom
    - ak Gud, hvor jeg længtes! -
saa mange Porte,
    hvis Laase stængtes.

Bag dobbelte Døre
    og uhyre Skodder
jeg sukked mod Luft
    som den fattigste Stodder.

Men Dagen skal gry,
    da vi glemmer at sove
for Hestevrinsken
    og hastende Hove.

Vi brækkede Skodderne,
    sprængte Porten
og kaldte Tyrannerne
    ud i Skjorten.

...Det var i min Ungdom,
    de spærred mig inde.
Nu er jeg mer fangen
    end nogen Sinde.

Og lidet nytter
    at drømme og vaase
om brudte Skodder
    og aabne Laase.

Og lidet nytter
    min Hexen og Gøglen.
Det var i min Ungdom,
    da havde jeg Nøglen -

Guldnøglen, som aabner
    de graavejrs-vaade
Paladsers Porte,
    der gemmer en Gaade.

Og naar jeg vinked,
    da oplod sig Buret,
hvis stolte Tærskel
    skinnede skuret.

En Dørvogterinde
    stod blond og fager
og sænked sin Pande:
    ,,Som I behager!''

Hun sænked sin Haand
    som en Lysengel Sværdet
(jeg skjalv ved at se mig
    saa skælvende æret)-

og førte mig tyst
    til den Underskønne,
hvis Læber var smalle
    og Øjnene grønne.

...Der vented en Fe
    i en hemmelig Stue
ved Kobber-Fyrfadets
    blaalige Lue -

Mens Væggenes Tæpper
    var vævede Fabler
med Lotus og Øgler
    og Storkesnabler.
</body>
</poem>

<poem id="claussen2001122312">
<head>
   <title>Brev fra Landet</title>
   <toctitle>Brev fra Landet</toctitle>
   <indextitle>Brev fra Landet</indextitle>
   <firstline>Evig den opblødte Muld</firstline>
   <quality>korrektur1</quality>
</head>
<body>
<small>    Der findes Asner, som vil have,</small>
<small>    at Nattergale med en Sæk</small>
<small>    hver Morgen skal til Mølle trave.</small>
<small>    jeg kalder denne Fordring fræk,</small>
<small>    da ingen Nattergal forlanger,</small>
<small>    at noget Asen bliver Sanger.</small>
<small>                        (Efter Bürger.)</small>

Evig den opblødte Muld,
    de dødsorte Skove,
Livet er gaaet i Staa
    og glemte dets Love.

Evig den dryppende Regn,
    de skumrende Stammer,
mørkt som i Havdybets Skjul,
    i Bølgernes Kammer.

Ja, som et dødmærket Land,
    hvor Vandfloden hærged...
Fiske blandt Træernes Fletværk
    Føden sig bjærged...

stiger det nu med sit Dynd
    som en udtørret Sluse,
gaber det tomt med sin Tue,
    hvor Guder ej huse.

Hærget er Livet i Mark.
    Og paa skovdunkle Steder
støttet til Træernes Bark
    staar Skygger og græder.

Mennesker kommer her vel,
    men bøjede, bitre,
Væsner fortættet af Mulm
    som langsomt forvitre.

         *

Min Ven er flyttet paa Landet
    og er i et Bondehus havnet
og har sine rigeste Timer
    i Dyrkelsen af Savnet.

Han nyder som eneste Selskab
    paa hellige Dage og søgne
de kalkede, nøgne Mure,
    fordi han elsker det nøgne.

Her har han sin rolige Grublen
    til Selskab - fornøjet med Resten,
naar Øret kun mærker den trolige
    Rusken af Natteblæsten.

Selv Vinen frister ham ikke.
    Fra Løjbænken, svøbt i sin Kappe,
han ønsker og venter kun Tagdryppets
    Aftenbesøg paa sin Trappe.

Men kommer der Gæster fra Byen,
    er hele hans Adfærd en Gaade,
thi ærgerlig ved deres Tale
    han drikker sig ør over Maade.

Han sværger: ,,Skal det være Sandhed,
    som I med kold og med sober
Forstand erklærer for Sandhed,
    vil jeg ikke være sober.

,,Og skal de Meninger gælde,
    hvortil efter rolig og ædru
Betænkning I synes at hælde,
    vil jeg ikke være ædru.

,,Jeg troed en Gang paa Genier
    og den Slags Djævlerier,
hvorom i Jert retskafne Samfund
    med sund Fornuft I tier.

,,Men tør man uden at standse
    bekranse en ganske nøgtern
Æsel med Aandens Kranse,
    vil jeg ikke være nøgtern.

,,Jeg er for Resten til Hverdag
    den sobreste af Misantroper,
men genta'er, hvis I er ædru,
    vil jeg ikke være sober.''
</body>
</poem>

<poem id="claussen2001122313">
<head>
   <title>Afsked</title>
   <toctitle>Afsked</toctitle>
   <indextitle>Afsked</indextitle>
   <firstline>Efter en Drøm uden Lige</firstline>
   <quality>korrektur1</quality>
</head>
<body>
Efter en Drøm uden Lige
skilles vi høflige, spydige
som to demaskerede Fægtere,
der erklærer hinanden for dydige.

Vi skilles som to Duellanter,
der hilser med sænkede Vaaben.
De krysted hinanden en Smule for tæt
Ansigt til Ansigt, Visiren aaben.

Som Amazonen hilser sin Helt,
som Helten sin Amazone,
to stumme Fjender, der skued for dybt,
men genfandt en skæmtende Tone -

Vi hilser med sænkede Klinger
muntert, men ikke smittende.
én var det nye Aarhundrede,
den anden forblev i det nittende,
</body>
</poem>

<poem id="claussen2001122314">
<head>
   <title>Paa de gamle Steder</title>
   <toctitle>Paa de gamle Steder</toctitle>
   <indextitle>Paa de gamle Steder</indextitle>
   <firstline>Alting skifter om, alt er byttet om</firstline>
   <quality>korrektur1</quality>
</head>
<body>
Alting skifter om, alt er byttet om,
Gader, Folk og Trapper, hvor jeg fordum kom,
selv den gamle Dør, hvor med ung Gevalt
til mit Pigebarn jeg ind i Huset faldt.

Hvilken flygtig Verden vi dog lever i!
Synderinden selv har gjort et rigt Parti.
Alt er bleven nyt, Trappe, Laas og Dør;
selv min Piges Moder er ej barsk som før.

Thi naar Lykken fylder vore Døtres Sejl
straks en Sol forgylder deres Ungdomsfejl.
Deres Moder smiler. Her var vundet Spil,
havde Svigermoder haft en Datter til.

Alt er skiftet om, intet er som før.
Ak den unge Elskov bag den gamle Dør,
da jeg over Tærsklen ind i Huset faldt,
og mit Pigebarn slet ikke skreg Gevalt.
</body>
</poem>

<poem id="claussen2001122315">
<head>
   <title>Poeten og Naboersken</title>
   <toctitle>Poeten og Naboersken</toctitle>
   <indextitle>Poeten og Naboersken</indextitle>
   <firstline>De Mænd og Koner i sikre Boder</firstline>
   <quality>korrektur1</quality>
</head>
<body>
De Mænd og Koner i sikre Boder
med Regnskabsbøger og grublende Ho'eder
    og mægtige Buge -
de kender præcis deres egen Nødtørft
og ved, hvad Landet skal bruge.
Derinde ved Pulten
        (naar Maven er mæt)
forarges de over en Broder,
fordi han er aandelig sulten.

Den Gang jeg var ung
    (det var ikke i Gaar)
da gik der en Pige med sortladent Haar
og klapped vor Nabokats Killinger
    med ivrige Hænder,
imens hendes Tænder
        - som skrevet staar -
        (læs Salomons Højsang<note>Se <xref bibel="bibelhoej04,2"/>.</note>)
    var hvide som klippede Faar,
og naar hun smilte, da fødte de Tvillinger.

    Hun lo af de tusinde Grunde
    og alt, som ikke har Grund,
    af de mindste smaa Katte og Hunde,
    og havde den rødeste Mund.

Den Gang jeg var ung
        (med Adgangen fri
til alt paa Forfremmelsens Stige),
da sprang jeg over et Plankeværk,
bag hvilket en sorthaaret Pige
lod syv og ni være lige.
En Tanke, jeg altid har haft
        - i Grunden -
hun var en sparsommelig Pige,
der gemte en Skat i sit Strømpeskaft,
lidt Kobber paa Kistebunden!
Men jeg var ung og ved Kraft,
paa Vej til de højeste Stillinger.
Før Gaardhunden sov, blev hun utro imod
den smukke Kommis i den nærmeste Bod.
Og hun gav mig Kys paa Munden,
som ikke var Enesteskillinger.

Hun borged mig Ly og lidt laant Poesi.
Ja det var Ungdoms Sværmeri.
Men grisk efter Realiteterne
hun søgte et bredere Spor,
saa snart hun af Skade erfor,
hvor lidt man skal tro paa Poeterne.
En sorthaaret Pige med hvide Tænder
er aldrig raadvild, ihvor hun sig vender.
Som Smørfjerding-Høkerens Diskejomfru
    til ære for Nytten og Næringen
    vendte hun Bøtten og Fjerdingen.

Der saa' jeg, hun stod med purret Haar,
mørkere, sværere Aar for Aar,
som Diskejomfru - tilfreds og lettet,
naar hun har solgt sit daglige Kvantum
og faaet Debet kvitteret og slettet.
Blandt Skinker og Skanker af islandske Lam,
der bugned hun ud og blev Mandens Madam
og sad med et hedensk og haanende Blik
i Høkerbutikens Reykjavik.

Den Gang jeg var ung
        (det var ikke i Gaar)
    ja da var vi Venner -
Hvad nytter de Kys og de hvide Tænder,
    hvis Smil fødte Tvillinger -
naar Strømpeskaftet ej ynglede Skillinger?
    Saa kom hun fornuftig til Indsigt i,
    at hun havde fejlet et godt Parti
    ...jeg fejled de højeste Stillinger...
Hun danned imod Poesien
med alle de Fjender, man aldrig har set,
    en uovervindelig Majoritet.

              *

Hun lo og bedrog sin Kommis.
Nu vender hun Ryggen, hvis jeg gaar forbi
Men Ryggen er vild Poesi.
</body>
</poem>

<poem id="claussen2001122316">
<head>
   <title>Parken og Staden</title>
   <toctitle>Parken og Staden</toctitle>
   <indextitle>Parken og Staden</indextitle>
   <firstline>Nu fyldes Parken af Skygger</firstline>
   <quality>korrektur1</quality>
</head>
<body>
Nu fyldes Parken af Skygger,
og henad de grusede Stier
der vandrer, mens Fuglene tier,
usynlige Pudderparykker.

Fontænefigurerne gaber
med vandløse Fiskemuler,
og Svanen fortærer de Smuler,
de sidste Søndagsbørn taber.

Naar alle Fodtrin er døde,
da bobler Begæret og Kraften
sødt i den ensomme Aften ...
det svundne gaar mig i Møde.

I Ly bag sit smedede Gitter
er Parken skønheds-ladet
som en Susanne i Badet,
og Raadsherrer gaar der og titter.

... Men udenfor i Gaden
er Skønheden styrtet fra Tronen.
Der raser Dæmoner i Staden,
der blæser Sommer-Tyfonen.

Der daler ej Solnedgangs-Roser
paa rødmende Havfruebryster.
Dér ta'er de antike Lyster
til Takke med hullede Hoser.

Derude der haabes og bæves.
Der iler med rastløse Knokler
de Statuer, som forgæves
søger om deres Sokler.
</body>
</poem>

<poem id="claussen2001122317">
<head>
   <title>Djævlerier</title>
   <toctitle>Djævlerier</toctitle>
   <indextitle>Djævlerier</indextitle>
   <firstline>I Kirkernes Skjul, medens Præster forkynde</firstline>
   <quality>korrektur1</quality>
</head>
<body>
I Kirkernes Skjul, medens Præster forkynde
om Naaden, fortvivler Skønjomfru paa Knæ.
,,Ak Luften er arm, hvor den fromme har Læ.
Et ormædt Panel og en Væg uden Ynde
er alt, hvad jeg ser, naar jeg ikke maa synde;
men Satan er frisk som det grønne Træ.''

Den stolte Margrete hun sukker paa Knæ:
,,Et ormædt Panel og en Væg uden Ynde...''

Hun klager: ,,Her visner hver levende Evne,
men Fristeren drager forunderlig skønt
med Løfter og Ord, som jeg gruer at nævne,
min Attraa til Steder, hvor Løvet er grønt.
Jeg angrer ej mere. Ja værre, langt værre
jeg Djævelens Datter, jeg kalder ham Herre.''

Men naar hun har fristet med vanvittig Tale
sin Frister, da vandrer hun urørt som før
og kysk til sit Hjem med den trange Dør.
Thi Djævlen er kostbar at faa i Tale.
Et pralende Glimt af hans Ildstjærne-Hale
kan de fleste slet ikke betale.

De høres saa bitterlig sukke:
,,Hvor kunde man tage sig Livet let,
i Fald man rigtig til Bunden var slet!...''
- Man gaar over Aaen og spørger om Vand,
men søger ej Djævelen der, hvor man kan,
og høster de Frugter, der lader sig plukke,
de smukke saa vel som de mindre smukke.

Skøn Jomfru tag Sæde og und dig lidt Hvil
og luft din Barm, som er altfor snøret.
Hvorfor vil Du løbe unyttige Mil
paa Vejen i Vinterføret?
Din Lykke - den narrer dig ikke April.
Jeg sér paa dit himmelske Smil,
at man hvisker dig Djævle i Øret.
</body>
</poem>
</content>
</section>

<section level="1">
<head>
   <toctitle>II</toctitle>
</head>
<content>

<poem id="claussen2001122318">
<head>
   <title>Trappen til Helvede</title>
   <toctitle>Trappen til Helvede</toctitle>
   <indextitle>Trappen til Helvede</indextitle>
   <firstline>Det er, som skjulte Orkestre klinger</firstline>
   <quality>korrektur1</quality>
</head>
<body>
- Det er, som skjulte
Orkestre klinger -

I

Det er, som skjulte Orkestre klinger,
paa Skuldrene voxer usynlige Vinger -

saa ofte man rækker Fanden en Finger.

Det er, som der højlydt blev hulket og skogret,
som blev man med Dybets Dæmoner besvogret,

saa snart man en Smule for Satan har logret.

Naar en ung og ugudelig Krop faar i Sinde
at elske en hæslig og ældet Kvinde,
hvis bedagede Pragt det er djævelsk at vinde -

er der ofte en yngre Lykke, han vrager
for en Hex, en Sibylle saa benradsmager
som Knokler og Skind og gravlagte Sager.

Men i Furiens Øjne der tindrer og spiller
et blaaligt Skær, som hans Sanser forvilder,
en Genglans fra Livets Petroleumskilder.

Og han søger den hæslige Kvinde i Trangen
til at kende sit Hjærte paa Retten og Vrangen.
Og han ved, hvad han gør, skal han sikkerlig bøde.

Men han føler Dødssyndens Fryd ved sin Brøde,
naar Mumien lover det ønskede Møde.

II

Det er Ting, man har hørt. Men jeg kender en anden
Fortælling om én, der var opfyldt af Lede
ved Maden, som Livets Kokke berede.
Han var ikke mer nogen Yngling, var Manden,
han afskyed Køknet, især dog det fede,
og kunde behøve lidt Bistand af Fanden.
Ak, lidet nytter vor Stræben og Stritten,
i Fald det staar daarligt med Appetitten!

Hans Liv ... det var nu kun en Dynge Ruiner...
havde genlydt af Ungdommens Violiner,
hvis Veskrig og Fryd sine Hymner løfter
fra Skrænternes Sus og de dybe Kløfter;
han havde endog faaet opført, en Dag,
en Opera, Pressen i Landet fandt svag.

Hans Liv havde lydt med en stoltere Tone.
Man holder af den, man som ung faar til ægte,
den slankeste Jomfru var bleven hans Kone
i Silke og Pynt til at løse og hægte.
Hun ligned et Buestrøg over et spændt,
spinkelt og vidunderskønt Instrument.

Der stod han rank i et Fremtids-Orkester
som første Mand, Violinens Mester,
ved Foden af Trappen, som fører til Himlen
og stirred i Afgrundens Dyb uden Svimlen.

Men al Ting mister i Længden sin Charme,
og Hustruens Favn med dens fattige Kunst
blev glemt for Veninder med trindere Arme
og kraftige Køkner med stærkere Dunst.

Og da hans Halvpart tog til og blev fed nok
og ogsaa blev utro med Tiden og led nok,
da lod han sig ganske summarisk skille.

                  *

Paa det Instrument lod sig ikke mer spille.

Nej vil du høre en Tone, der klinger,
da maa du række Fanden en Finger.

...Og det var - for at holde sig mindre trist -
en Fandens Bestilling, han drev tilsidst.

Offentlighed
er de Vises Sten -

III

Han drømte en Tid om store Slag
og gik i de miskendte Kunstneres Lag.
Men da der er ingen Retfærdighed til
af højere Art end i Handel og Spil,
hvor to og to giver fire,
- det er Daarskab at spille paa Lire -
lidt træt af at vente paa Lykkens Tærning
han henfaldt til journalistisk Gærning,
en Virken, der ogsaa kan sætte Mærker
i et Land, hvor Himlen er Baggrund for Lærker
og Jorden for Landsmænds daglige Værker
(og tilmed en Vej til at tjene en Skilling...
jeg ved det selv... men en Fandens Bestilling.)

Offenlighed er de Vises Sten.
Det er trist at gaa rundt paa to ensomme Ben,
forladt af hver Djævel, forladt af hver Gud:
man maa samle sin Kummer og kaste den ud,
man maa blotte en Nerve, som ingen har set;
der er Trang selv hos Kvinder til Publicitet.

Man maa vælge sin Vej til at blive almen.
Den store Almenhed, hvorefter vi higer,
har frikendt Korsarer, Prinsesser og Piger.

Om alt kan der tvistes, og ingen er rene,
men op paa en Talestol, frem paa en Scene!
Man trækker sit Guld ud af alles Lommer,
naar man rømmer sit Sogn og faar Verden til Dommer.
Og man fødes paany til en skønnere Renhed
ved at aabne sit Bryst for en større Almenhed.

Det er Fremtidens Gud, som bebor det Almene.

Jeg tror, at de ikke gør Skjaldene Ære,
de ældgamle Angreb, man kender paa Pressen.
Ja tvært imod andre vil jeg erklære:
naar ej man kan føre Napoleons Hære,
Journalist er det eneste, man kan være.

Det gælder at fange om Interessen,
at kende de Mænd, som skal Landet bære,
samt Svinenes Fodring og Køernes Græssen
fra Dag til Dag, og at være paa Færde
for en Hest, men ikke en Hestepære.
Og intet er sløjt som en Aand eller Digter,
der omfatter Verden og aldrig læses
og derfor uddeler Næser og...næses
af Pressen, til hvem i sin Ondskab han sigter,
og allermest, hvis hans Ondskab skal rime.
Langt før Journalist og Geni for en Time!
Naar ej man er Pol-Prik i Verdens-Elipsen
eller Nordpolberejst eller Edison, Ibsen,
maa man staa i et Blad blandt de allermest nære.

Journalist er det eneste, man kan være.

Hvor klart, at den Livsgnist, som hedder Geniet,
blev ikke tændt for at kvæles i'et!
Hvem ved: selv den usleste Gøg mellem Aander,
selv den, der bevislig skrev for at skade
(de andre er ofte saa tomme og flade)
har fyldt i Aarhundredets Arbejdskolonner
sin Plads trods de mange med Hakke og Spade-?

Men en Fandens Bestilling, et Dagværk som Pesten,
hvor for Samfundets Skyld man maa opofre Næsten,
og selv om man kæmper for Helligaanden,
maa trykke Ondskabens Fyrste i Haanden
og aldrig se ham for meget paa Neglene
... for Sagens Skyld ... det gi'er Sus i Sejlene.

IV

Og hin Journalist, som var kry og besat,
greb strax uden Omsvøb Almenheden fat.
Han brugte hver Frase, naar blot den var fed nok,
hver Haan, naar den blot var forpestet og led nok.
Han ligned en Gang i et Mod uden Grænser
sig selv med den vittigste Athenienser,
hvem han skænked en Titel - maaske for almen -
,,Aristòfanes... Journalist i Athen!''

Han skildred i Bladet ,,den gamle Hedning''
som en Ven, som en aandsbeslægtet...som én,
der søled sig glubsk i hver Rendesten
,,for at kende alt Skarn, hvoraf Byen lugter,
og siden blive dens rædsomme Tugter.''

Saa mangen blev træt af at løse og hægte
den Hustrus Korset, han som ung tog til ægte.
Men faa kan som hin Journalist skifte Vinkel
og slippe en Lykke, der blev os for spinkel ...

Hans Hustru gik bort for at opsøge Lykken -
Der var en Fordom, han strax vendte Ryggen;
han skrev: ,,Der er skrevet for meget om Lykken!...
Kun Taaberne tror paa det korte Bedrag
og haaber at fange et Solstrejf en Dag,
men senere optræder Vanen og Driften
lidt hverdags og tilføjer Efterskriften ...''
Han skrev, at han opgav at være ren
for at blive i Hast desmere almen!
Han ytrede fornøjet - ,,Vor krasse Mandhaftighed
forlanger i Suppen lidt Sul og lidt Saftighed'';
jeg ønsker at bruge hver Lyst eller Last,
som blot for en Time kan holde mig fast!
Metoden har ført mig til aandfulde Farter
blandt alle de sælsomme Menneskearter;
jeg tilstaar, jeg attraar at rive itu,
hvad andre havde holdt sammen til nu:
den løjede Dyd med dens hellige Spænder
og Bæltet om Skønhedens ukyske Lænder...
Jeg elsker Synet af Smærten og Svien
- (og vedgaar det aabent) - men intet af alt
er skønt som Fornedrelsessympatien,
der tænder sit Lys dér, hvor Lovene ender,
hvor godt og ondt sidder sammen som Venner ...''

Den sande Skribent har ej Ro eller Rist,
før han sætter en Verdensrekord til sidst.
Men Offerblod kræver den aabne Scene
af Martyr, af Helt eller skøn Magdalene.
Han vidste, det gælder at staa - eller falde
saa dybt, at man bliver Exempel for alle.
Det er Fremtidens Gud, som bebor det Almene.
Den Mand var i hvert Fald slet ikke fersk.
Og Kvinderne bad ham: Betving mig og hersk!

Saa smæded han Mænd og var Ven med hver Kvinde.
Bestemt paa at søge et Maal, som var stort
- og derfra, om muligt, til Fremtidens Tinde -:
han agted af almene Hensyn at finde
de tabte Veje til Helvedes Port!

Men han blev ældre
og opfyldt af Lede -

V

Men han blev ældre og opfyldt af Lede
ved alle Slags Sejre - de magre og fede. -
Man sejrer saa tit, at man ophæver Grænsen
fra ønsket til Maalet...Og se Konsekvensen
i en hæftig Debat eller midt i en Krysten -
han savnede Hadet, manglede Lysten.
Han stod vel som Bødlen beredt til Slagten,
men nød ej Fornedrelsens Sødme, Foragten,
som er Nøglen til Æren og Riget og Magten.

Da ønsket alene er Vejen til Maalet,
han stod som en Mand, hvis Rekord man har stjaalet.
Han stirred paa Himlen, der kimed af Lærker,
og Jorden, der vrimled af Landsmænds Værker.

(Napoleons Ørn maatte ta'e Residens
paa en Ø ... da selv han havde ønsket sig læns,
et Bytte for Ørnenes Impotens!)

Da traf Journalisten den ledeste Kvinde
af alle de lede, som var at finde.
En Lystens og Lasternes Velynderinde,
der gemte med tætvævet Slør nedom Hagen
et vansiret Ansigt og aldrig om Dagen
voved sig ud over Gadernes Brede,
men lydløs som Flagermusen, der skjuler
sig Døgnet igennem i slimede Huler,
maa idelig kredse, naar Solen er nede.
Hun syntes en fuldgyldig Repræsentant
for Fulhedens Fyrste - en Storsynderinde
med Øjne, som sært under Sløret skinne,
mens rig og hæslig i sælsomme Klæder
hun flygted til Spot gennem Lande og Stæder...
maaske en Berømthed, mulig en Stakkel,
der dødssyg haaber et ydmygt Mirakel -!
Men hun gav ham et Nik, ved hvis Alvor han skælved.
Hun gav ham et Nik som en Parce, der lover
venligst at klippe hans Livstraad over,
og han følte, nu stod han, hvor Porten var hvælvet,
paa det øverste Trin af Trappen til Helved.

VI
Om Vejen til Helved just er saa lige
og banet, som paastaas... maa andre sige.
Jeg synes, de fleste maa vade og vade
ret haabløst paa samme Jordoverflade,
og Djævlen med Omhu har skjult den Stige,
som fører direkte til Mørkets Rige.
Man finder vel Trapper med slibrige Stene,
som fører os nedad...men aldrig den ene.
Og naar man ej rent gider røve og myrde
- et usseligt Liv! - maa man slæbe sin Byrde
og blive paa Jorden og høste og tærske;
det blev os ej givet blandt Aander at herske.

Og dog - dog er der en Tone, som klinger,
naar man dristig gaar nedad, hvor Vejen svinger.
Han ankom til Porten i Mørkets Anex
ved Hanegal, ført af en skummel Hex,
der havde en Rang efter alt at dømme
i Ondskabens festlige Storfyrstendømme.
Han sagde til Kvinden: ,,De viser en Kløgt,
jeg hidtil forgæves hos Kvinder har søgt.''
Han saa hendes Magerhed, Intet beskriver.
Hun lod sig beskue lidt spodsk uden Hast -
,,Ja al Ting forgaar, og Intet forbliver.
Derfor er jeg mager...da ingen Last
eller Dyd har formaaet at holde mig fast.''

Og Furiefingre med Guldslangeringe
aabner med Søvngænger-Il et Korset
ind til et Bryst, der er smalt som et Brædt.
Han sagde: ,,Der bor ved et saadant Hjærte
en højere Ømhed, som ingen os lærte.''

Dog bedst som hans Livs kimæriske Drøm
omsider har rakt ham sin Kjolesøm,
tog dette Festspil ham sletikke fangen.
Men ved hendes Nik - som Skæbnen, der sover ved -
Synet af Skikkelsen, udpint og spinkel,
der som et Skelet gik i Ex og Vinkel,
hvor Livstraaden halvt syntes kappet over
- et Blændværk, en Smærte greb ham med Vold,
det var, som han gensaa sin Hustru paa Vrangen,
den fraskildte Kvinde, fortæret, lagt gold
af skæmmende Laster og jaget til Døde,
- den slanke Pige som Ormeføde!
Det var, som ved Bødlen han kaldtes til Stede
for at forhaane sin Ungdoms Glæde.

Og tændt af Blændværket genfødtes Trangen
til Favntag, vildt som ved Ungdommens Møde.
Den hærgede dødtrætte Mand, som saa mangen
frisk blussende Skønhed ej kunde gløde,
han fulgte i Hulen den ældede Søde.
Han fandt i de lurvede Kvinderuiner
et Veskrig fra Ungdommens Violiner.

VII
Nuvel, Journalisten i denne Fortælling,
som trofast svor til Forandringens Lov
og nødigst af alt vilde gælde for flov,
blev gift med en rig, gammel Aagerkælling.
Thi naar man har givet Fru Satan en Finger,
da har hun højmodige Sider, som tvinger.

Hun levede længe og lod ham en Nat
alene som sørgende Enkemand efter
et vellykket Samliv - men brudt, uden Kræfter
og plukket for Tro paa dæmoniske Vinger.

En ordknap Notits har han efterladt.
Han havde vel været, hvor Porten staar hvælvet...

Men der findes ej mer nogen Trappe til Helved.
</body>
</poem>
</content>
</section>

<section level="1">
<head>
   <toctitle>III - Ny Ungdom</toctitle>
</head>
<content>

<poem id="claussen2001122301">
<head>
   <title>Fanfare</title>
   <toctitle>Fanfare</toctitle>
   <indextitle>Fanfare</indextitle>
   <firstline>Flere! flere!</firstline>
   <quality>korrektur1</quality>
</head>
<body>
                  Flere! flere!
Flere Feltherrer, flere Vers, flere Kvinder!
Vi trænger til Mænd, Værker og Veninder
                  og Templer - flere, flere!

                  Mere! mere!
Mere Forkyndelse, mere Kærlighed og Vin;
til at drukne vore Sorger behøves der en Rhin
                  og Lovsyngelse - mere! mere!

     Harper i Luften, Engle i Himlen
     og paa Jorden - flere! flere!
Selv Mørkets Flammeaander skal ej lægges for Had.
Min Barmhjærtighed er dyb som Heidelberger Fad.
</body>
</poem>

<poem id="claussen2001122302">
<head>
   <title>Mødet</title>
   <toctitle>Mødet</toctitle>
   <indextitle>Mødet</indextitle>
   <firstline>En sidste Vals, som tungsindig klinger</firstline>
   <quality>korrektur1</quality>
</head>
<body>
          <i>Mødet</i>

En sidste Vals, som tungsindig klinger,
naar Salen er tom, og en uvant Danser
sin udvalgte Meddanserinde svinger.
Et enkelt Par ... og en Vals, som ej standser -


          <i>Indsigelse</i>

                  For korte Dage
                  for megen Plage.
                  Ved Livets Fest
                  er jeg kun Gæst.

		
          <i>2det Møde</i>

Hendes blege Haar, der knyttes
yndefuldt bag Ørets Rund
om den kyske, fulde Nakke ...
hendes fremadrakte Mund ...
Brystets aabne, nøgne, kolde
Bølgeslag paa Liv og Død ...
Mens en sagte Ild fra Kinden
tænder Øreduppen rød.


           <i>3die Møde</i>

En Jomfru forsøger at friste
mit prøvede Sørøvermod:
hun stopper sit Øre med Liste,
men viser des mere sin Fod.

Og over mit Søkort hun hænger
og følger min Kurs uden Ord.
Snart er der ej Grænser længer
for Ilden, som raser om Bord.

Hun tror, ved flittig at blotte
sin Ungdom hun giver mig Svar ...
Nu viser jeg slet ingen Slotte,
jeg sejler dig hjem til din Fa'er.

Jeg frygter, jeg skal dig forføre.
Jeg elsker dig højt, maa du tro,
fra det fine, rødmende Øre
til den sorte Roset paa din Sko.


          <i>Intermezzo</i>

Et Skib for Anker!
Bølgerne klukker.
Nattetanker
mit Hjærte vugger.

En Vind, som blæser.
Og Strømmen - Strømmen
iskold risler
som Evighedsdrømmen.

Snart er det stundesløse
og korte
forbi og borte.
Forbi og borte.


         <i>4de Møde</i>

Hvis i Engens Græs jeg løser dine Strømper, kysser, stormer,
skænd ej paa mig, skrig dog ikke! - Hvad der ligger mig paa Sinde

er ej det, at du er Kvinde og har jomfru-unge Former,
men at Formerne er dine, og du, heldigvis, er Kvinde.
</body>
</poem>

<poem id="claussen2001122303">
<head>
   <title>Skovvise</title>
   <toctitle>Skovvise</toctitle>
   <indextitle>Skovvise</indextitle>
   <firstline>Det er et Vejr, et dejligt Foraarsvejr</firstline>
   <quality>korrektur1</quality>
</head>
<body>
,,Det er et Vejr, et dejligt Foraarsvejr.
Jeg har dig kær, og hvis du har mig kær,
kom, sid mig nær - jeg sidder dig saa nær.''

Min stolte Dronning sang, og jeg befol.
Vi sad i Græssets lave, bløde Stol
med vore Saaler vendt imod Guds Sol
               ,,Hu-hej-aa-hej!''

En Dag kan gaa med Kys og Fløjtespil,
mens Egetrær og Daadyr lytter til.
Man er saa fri og glad, som selv man vil.

Men Solen synker, Dagen bliver bleg
og mere alvorsfuld vor skønne Leg.
Saa vinker vi Farvel den mørke Eg
               ,,Hu-hej-aa-hej!''

Vi Skovens Børn, som intet ondt har gjort,
vort Hjærte svimler, Riget er saa stort
som ud til Dyrehavens sidste Port.

Og langt til alle Sider kan vi gaa,
mens Sletten stille dugges brun og graa;
man bliver kæk, naar Mørket falder paa,
               ,,Hu-hej-aa-hej!''
</body>
</poem>

<poem id="claussen2001122304">
<head>
   <title>Flammen og Kullet</title>
   <toctitle>Flammen og Kullet</toctitle>
   <indextitle>Flammen og Kullet</indextitle>
   <firstline>Hun var et højst koldsindigt Kul</firstline>
   <quality>korrektur1</quality>
</head>
<body>
     Hun var et højst koldsindigt Kul,
          hvori min stakkels Flamme
     vildt rækkende fra Loft til Gulv
          gad kysse Liv og bide Hul
     og Hjærtets Krater ramme,
          et blankt og højst koldsindigt Kul
     midt inde i min Flamme.

     Saa tit jeg saa det onde Kul,
          som gjorde mig til Skamme,
     jeg segned træt paa Ovnens Gulv
          og tænkte i det samme,
     at jeg var død for Evighed,
          i Fald jeg skulde gløde
     det Kul, som laa paa Hjærtets Sted
          og tynd mig til Døde.

     Men atter blev jeg stolt og hed:
          - Sorttindrende Krystaller,
     en Dag, en Dag de falder!
          Jeg sejrer eller dør derved.
     Hvis dette Kul vil gløde,
          er det for Evighed.
     Jeg lægger mig i Asken
og dør ved hendes Flammers Morgenrøde.
</body>
</poem>

<poem id="claussen2001122305">
<head>
   <title>Midt i den sommergrønne Skov ...</title>
   <toctitle>Midt i den sommergrønne Skov ...</toctitle>
   <indextitle>Midt i den sommergrønne Skov ...</indextitle>
   <firstline>Midt i den sommergrønne Skov</firstline>
   <quality>korrektur1</quality>
</head>
<body>
Midt i den sommergrønne Skov
der gaar den hvide Vej,
og det var der, jeg først fik Lov
at maatte kysse dig.

Der løb en Græssti halvt forladt
med brune Olden smukt.
Vi plukked i et Nøddekrat
en grøn, ufærdig Frugt.

Du knuste dem ved Vejens Led,
mens Bier drog paa Fangst.
Og det var der, mens Sol gik ned,
og jeg stod stum og angst -

at syg af Tavshed, træt af Ild
fandt Mund til Munden Vej.
Men Sjælene var strejfet vild
og fandt hinanden ej.
</body>
</poem>

<poem id="claussen2001122306">
<head>
   <title>Demaskering</title>
   <toctitle>Demaskering</toctitle>
   <indextitle>Demaskering</indextitle>
   <firstline>Med Tak for Laan af nogen Sorg</firstline>
   <quality>korrektur1</quality>
</head>
<body>
Med Tak for Laan af nogen Sorg
og rige, nu forsvundne Haab,
hvoraf De gærne gav paa Borg -

med Tak for al den Fryd og Fest,
jeg selv har drømt og skabt mig selv,
tilbagesendes her min Rest -

min Rest af bittert og af smukt
(og er det sendt, saa er det endt)
som et Par Handsker, der er brugt.

Mit Hjærte, for sin Daarskab lægt,
har set sig selv i Deres Spejl
saa øde, selvisk og defekt.

Riv Blomsterne af Haaret, Pus,
Datter af Kain, kun Kærlighed
skjuler vort Livs antike Smuds.
</body>
</poem>

<poem id="claussen2001122307">
<head>
   <title>Trøst</title>
   <toctitle>Trøst</toctitle>
   <indextitle>Trøst</indextitle>
   <firstline>Vide er den Himmel strakt</firstline>
   <quality>korrektur1</quality>
</head>
<body>
     Vide er den Himmel strakt,
     som os alle overhvælver.
Aldrig ene, Kvinde, er den Magt,
     som der i en enkelt skælver.

     Blev dit Blik den lille Glød,
     Kvinde - hvoraf jeg forbrænder,
raader <i>du</i> dog ikke Liv og Død.
Jeg er hellig og i Gudens Hænder.

Thi alene findes ingen Magt.
Om dit Væsens stolte Spejl du bryder,
du er mere end din egen Magt,
og min Trøst er <i>Det</i>, som du betyder.

     Ødsler du den Skat, du fik,
     jeg kan tie, tabe, taale,
     bruger du dit rige Blik
mindre til at se end til at straale -

     Der er mere Evighed,
     end vi ser med kolde Øjne.
Og der er en større Evighed
end at briste for to Straaleøjne.
</body>
</poem>

<poem id="claussen2001122308">
<head>
   <title>Frokosthvil</title>
   <toctitle>Frokosthvil</toctitle>
   <indextitle>Frokosthvil</indextitle>
   <firstline>Naar Natten er forbi, og Vejen</firstline>
   <quality>korrektur1</quality>
</head>
<body>
                <i>Til en Trøsterinde</i>

Naar Natten er forbi, og Vejen
er hvid og fin, med Fuglesang i Løvet,
ved ingen mer, hvor mange Roser
og Kys der blev bag disse Grene røvet.
Men her er Blomster traadt i Støvet.

Ak, Eneboerske i Skoven!
nu bringer Dagen Dugg til alle Sjæle.
Und mig som Gunst i denne Morgen
en Blomst af dem, De lod saa mange stjæle
og trampe paa i Nat med Røverhæle.

Min vakre Frøken, De maa vide:
jeg er en Grublersjæl, der ædru tænker
saa ømt som andre kun i Mørke
og vaagen uden alle Rænker
kan takke høflig den, der for mig skænker.
</body>
</poem>

<poem id="claussen2001122309">
<head>
   <title>Stævnemødet</title>
   <toctitle>Stævnemødet</toctitle>
   <indextitle>Stævnemødet</indextitle>
   <firstline>Den lillebitte Viser</firstline>
   <quality>korrektur1</quality>
</head>
<body>
     Den lillebitte Viser,
som passer Sekundernes Gang,
     rundt om det selvsamme Midtpunkt
har kredset Dagen lang.
Saa kredser vi om vort Hjærte,
     og Dagen synes os lang.

     Den lillebitte Viser
gaar med elastiske Skridt
     afmaalt, som vilde den sige:
,,Det hele er egenlig mit!''
- Mon nogen tør forstyrre
     en Mand, der passer sit? -

     Det var, da Stueuret
slog sex med Kling og Klang,
     at Dørklokken i Korridoren
pludselig kimed og sang:
du kom og fyldte en Time
     for stedse med Smil og Sang.

     Det var en straalende Sommer-
Eftermiddag Klokken sex.
     Med spændstige Fødder kommer
til Huse mit Hjærtes Hex.
Minutterne løber og løber,
     men Hjærtet stod stille ved sex.

     Den mindste Viser paa Uret
er Urets vigtigste Mand:
     han har den Feltherre-Iver,
hvorpaa det kommer an,
og spotter den lange Visers
     søvnige Timeforstand.

     Den lange Viser peger,
naar Uret højtidelig staar.
     Den lille mindste lader
som intet og gaar og gaar
og lægger som en Høstmand
     de gyldne Timer paa Skaar.

     Og da du forlod min Bolig
ved Aften med Kling og Klang,
     da havde en flittig Frier
om dig sin kredsende Gang,
fanged dig feltherre-rolig,
     saa du til Altret sprang. - -

     Det er, som alle de Ure,
der løber i denne Stad
     og sørger for Timernes Ende,
vil lægge mig for Had.
Og hvor? hvor er den henne,
     den Vin, som gjorde mig glad?
</body>
</poem>
</content>
</section>

<section level="1">
<head>
   <toctitle>IV - Et Rimbrev</toctitle>
</head>
<content>

<poem id="claussen2002012701">
<head>
   <title>Et Rimbrev</title>
   <subtitle>Til Herman Bang</subtitle>
   <toctitle>Et Rimbrev</toctitle>
   <indextitle>Et Rimbrev</indextitle>
   <firstline>Kan De huske den Dag i Paris</firstline>
   <quality>korrektur1</quality>
</head>
<body>
I
Kan De huske den Dag i Paris
            i Platanernes Skygge,
da jeg hævded paa Trods: ,,Der er Mænd,
            som kan undvære Lykke -''

Og De svared: ,,- men andre, som dør
            blot af Mangel paa Lykke.''

Jeg var ung, jeg jog Sorgerne bort
            med et Smil fra min Nærhed,
og jeg fandt i det dæmpede Svar
            Deres ,,velkendte Særhed.''

Skønt jeg følte alt da - trods min Tryghed
            som Hjemmefødning -
paa Grund af forskellig Slags Modgang
            en indre Forblødning.

II
Jeg var ung, indrulleret for nys
            mellem Fremtids-Soldaterne,
og hvis et eller andet slog fejl,
            jeg <i>fortav</i> Resultaterne.

Jeg betragted mit Land som et Sol-Land,
            hvis Sag man forsvarer
omtrent som en rasende Roland:
            med lange Fanfarer.

Og det gjaldt om at værge sin Ret
            imod Livs-Forménerne,
for de myldrer, de myldrer saa morderisk -
            tæt - Saracenerne.

Men jeg følte, hvad faa fik at se,
            som en ,,indre Forblødning'',
og jeg ofred i Stilhed paa Livs-Vævets
            Stopning og Bødning.

III
Ak jeg aned som ung, da jeg prænted
            en Højsang til Livet,
at jeg førte en Sag, hvis Fortabelse
            forud var givet ...

Og med Briller paa Næsen besaa mig
            en undrende Dommer,
som alt havde Kendelsen gemt
            i de lurvede Lommer.

Jeg fornam som en Skælven, der gik mig
            fra Foden til Issen,
ved at se, hvordan Livslykkens Kim
            blev forkrøblet og vissen

og derhjemme kun fødte en Frugt,
            der var tornet og pigget,
men sjælden til Menneskers Fryd
            og Husvalelse skikket.

Og hver Drøm, som vil aabne
            de bævende Hjærteblade,
fandt Kvinder, der ej kunde elske,
            og Mænd, hvis Bedrift var at skade.

IV
Der er dem, som naar Døren slaas i,
            sætter Foden i Sprækken,
og andre, hvis Haab slukkes ud
            som en Flamme af Trækken.

Hvorfor skjule en Sandhed, jeg længer
            ej gider besmykke:
,,Der er Væsner - de bedste - der dør
            blot af Mangel paa Lykke.''

Det er højbaarne, gavmilde Trær,
            der kun trives besværligt
i den Nedbør, som evig behersker
            vort umilde Vejrligt.

... Der er mindre og haardføre Væxter,
            der bøjer sig næsten
til Jorden, af Lyst til at brydes
            med Kulden og Blæsten.

Og de styrkes af Dysten - de strittende,
            knubbede Tjørne,
og de gror uden Sommer og Røgt
            i et vindaabent Hjørne.

Ja, de hævder sig Plads, mens de festlige
            Løvtræers Krone,
naar Lykken forlader dem, suser
            med sørgende Tone.

Og man tænker: Naturen er arm,
            den har været for ødsel,
og derfor skal Højskovens Løv
            gives Tjørne til Gødsel.

(Skønt jeg tror, at Naturen, vor Moder,
            er end mere ødsel.)

Og man ærer de haardføre Tjørn:
            - som de anspænder Senerne!

Men de vrimler, de vrimler, langt værre end før
            - Saracenerne.

V
Der er genfødt iblandt os en Horde
            af Ny-Saracener,
som værre end Kristenvandaler
            os Livet formener
og i Frihedens Navn fornægter
            al Skønhed og stener.

Saracenerne tror, at et Træs
            overdaadige Skygge
vil ej mer finde Plads, hvor det nye
            Aarhundred skal bygge.

Og de tror, vi skal bo i et Land,
            hvor kun Taagerne vælder,
ej for Menneskelunger bestemt,
            men for Dyndfisk med Gæller.

Det er <i>Venner</i> - en Flok, fra hvis Blækhus
            Fortvivlelsen vælder.
De har Skoler med mange Elever
            og Skolepedeller.
(Og Blæk, kære Venner, er sort,
            naar sit Blækhus man hælder.)

Det er Folk, som for Alvor har tænkt,
            at Naturen har sprængt sig,
som, for at faa fuldbragt dens Værk,
            ydermer har forvrængt sig.

De har indset, der bliver ej Jord
            for de skønnere Væxter,
og en Fugl som vil mættes, maa synge
            de fattigste Texter;

der er ingen Retfærdighed til,
            hvis Natur er en anden
end den simple, der gælder for Handel,
            for Spil og for ... Fanden.

Man maa huske, at to Gange to
            giver stadigvæk fire,
det er ogsaa et Slags Industri,
            det at spille paa Lire.

Og naar alt dog omsider er Tomhed,
            der skrives i Sandet,
er det ene Slags Ry - mellem Venner -
            saa godt som det andet.

Der er Venner og Gøge, som dækker
            med Tingel og Tangel,
at de dyrker en Kunst, som er død
            af en indvendig Mangel.

Der er fuldt af Vandaler fra Bogbodens
            Loft til dens Kælder,
saa at selv ingen Roland vil redde
            sit Liv, om det gælder.

De har lært, det er usundt
            at tænke sig Fremtiden større.
Nej en Mand, der formoder det værste,
            har sit paa det tørre.

VI
Det kan være, der spørges ej stort
            efter indre Forblødning
paa Fremtidens Mark, hvor vi alle
            skal tjene som Gødning.

Det kan være, den ødsle Natur
            for at gøde sin Viden
maa fælde sin Storskov
            og tænke paa Vidjer for Tiden.

Det kan være, vi fører en Snak,
            som er lidet beskeden,
og vi helst skulde bygge os Hytter
            og opdyrke Heden.

Thi de smaa skal ej hjælpe de store
            at bygge Kasteller.
Men hvis noget er stort, maa det tjene
            det smaa, hvor det gjælder.

Vi har hørt det af Talere,
            læst det i Vers og Noveller.

Men jeg ejer kun Ord til mit Værge ...
            man drager af Skeden,
den Slire, man har ... Og jeg fandt
            paa et Fyndord forleden,

da jeg hilste i Landet den vrimlende
            svulmende Grøde;
der dækked mangfoldig hver Jordklump,
            som fordum laa øde -

da jeg bøjed mig glad for hvert Under,
            der meldte sin Fødsel ...

,,Men jeg tror, at Naturen, vor Moder,
            er <i>end</i> mere ødsel.''

VII
Er det muligvis sandt, at Naturen
            har overanstrængt sig,
at den ældgamle Bank nu er sprængt,
            og Bankøren har hængt sig?
... ,,Men Smaakrav, dem faar vi betalt'',
            har Vandalerne tænkt sig.

Det er sundt at fortvivle. Men sig mig,
            hvorfor ikke Livet
skulde give os alting saa rigt,
            som det altid har givet?

skulde drage for Lyset det Livskim,
            vi higede efter,
skulde vække som før af vor Muld
            overdaadige Kræfter?

Hvis et Tvivlerkomplot vil bestemme
            om Fremtidens Fødsel,
da har jeg et Ord: Det er godt,
            det er godt, I gi'r Gødsel.
Thi jeg tror, at Naturen, vor Moder,
            er <i>end</i> mere ødsel.

VIII
... Man blir træt af at prise sit Land
            og dets mange Produkter
og at hylde den snærpede Smag
            ved de piggede Frugter.

Jeg har set mig forlibt i de Bær,
            som var allermest røde,
og har dyrket de særegne Hjærter,
            man her lægger øde.
	
Men de Venner bli'r sjældne, hvis Hænder
            jeg længes at trykke
... de dør i det stræbsomme Danmark
            af Mangel paa Lykke.
</body>
</poem>
</content>
</section>

<section level="1">
<head>
   <toctitle>V</toctitle>
</head>
<content>

<poem id="claussen2002012901">
<head>
   <title>Borgfrøknen</title>
   <subtitle>Scener af et Nytaarsspil ved et nyt Aarhundrede</subtitle>
   <toctitle>Borgfrøknen</toctitle>
   <indextitle>Borgfrøknen</indextitle>
   <firstline>Klingelingeling. Et nyt aarhundred</firstline>
   <quality>korrektur1</quality>
</head>
<body>
<sc>prologus</sc>
<sc>borgfrøknen</sc>
<sc>borgherren</sc>, <i>hendes Fader</i>
<sc>smeden</sc>, <i>stum Person</i>


PROLOGUS

Klingelingeling. Et nyt aarhundred
har paa Borgporten kimet og dundret.
Vaagn nu op, alle I, som sove,
Mænd med Sko paa og Heste med Hove.

Vaagn nu op, alle Karle og Knægte.
Skynd Jer, Piger, at Kjolerne hægte.
Blus under Gryden og Davre-Øl kogt!
Det er Nytaar, og ingen bør smægte.

Driv ej i Bryggers og døs ej i Kammer,
rap Jer ved Skorstenens knitrende Flammer
Munter se til, at I kommer i Trit.
Livet har en glubende Appetit.

De tavse Mænd paa de lange Bænke,
som endnu drømmende Panderne sænke,
som gaber endnu af Ubehag
det er Nytaar i Dag - for <i>dem</i> skal I skænke.

Den lille Kodreng, som skjult i Krogen
sidder med spillende Øjne vaagen
og røber i Mørket sig kun ved sit Blik -
giv ham en Drik; han skal ha'e førend nogen.

Hvem vil ej stride og villig ase,
naar Gryden koger, og Panderne brase?
Skænk til dem alle, saa flittig I kan,
sin Næring kræver den stræbende Mand.

I, Køknets Kvinder med Armene nøgne,
der stræver de hellige Dage og søgne,
men selv er et Bagværk, som Gud en Dag
skabte al Verden til Velbehag -

frisk efter Ved maa I springe og løbe!
Nu har vi nye Kugler af støbe
og friske Folk, der begærer sin Drik
saa skoldende hed, som fra Ilden den gik.

Der flyver et nyt aarhundred af Sted
med en ung og livsmodig Menneskehed.
Det nytter dig ikke, hvad om du har Sky
for det nye aarhundred - vi <i>er</i> i det ny.


1. SCENE

<small>(Sal i en gammel Borg. <i>Borgfrøknen</i> og <i>Smeden</i>. Den</small>
<small>sidste, som er stum Person, staar med en mægtig</small>
<small>Hammer og slaar løs paa Muren)</small>

<i>Borgfrøknen</i>
Slaa til, Smed! Slaa til, Smed!
Om hele Borgen skal ramle derved.
Det var for dette, jeg kaldte dig hid;
du har jo Kræfter,
             og jeg skal betale din Flid.
Du ejer to Arme til Øjnenes Lyst,
den smidigste Ryg og de stærkeste Skuldre.
Lad Slagene buldre,
saa Borgherren ikke faar Fred.
<small>Hun lytter</small>
Jeg hører min Fader, jeg kender hans Fjed,
Smed, du er skøn!
Slaa til, Smed.
Den lifligste Løn
skal erstatte din Møje og Sved.


2. SCENE

<i>Borgherren</i>
<small>kommer ind fra Baggrunden</small>
Hvad her for et Brag!
Min gamle Armbrøst faldt ned fra sin Knag.
Mine Forfædre, Helte med rædsomme Navne,
de tror, det er Dommedag.
Hold inde! hold inde! I skræmmer jo bort
alle Slotstaarnets Ugler og Ravne.

<i>Borgfrøknen</i>
Slaa til, du Smed! Slaa til! Slaa til!
Det er for mit Øre som Klokkespil.
<small>Pavse</small>
Dog gaa! Jeg vil melde min Fader et Ord.
Men vent i den østlige Korridor.
<small><i>Smeden</i> gaar</small>


3. SCENE

<i>Borgherren</i>
Hvad driver du her for en skamløs Men,
som var jeg ej Herre til Borg og Len?
Du trækker her op fra hans Ambolt
den ringeste af mine Smede.
Men naar jeg befaler dig Bryllup
med ham den rige Tor Bjørn,
du nægter at stande til rede!

<i>Borgfrøknen</i>
<small>nynner</small>
Skøn Adelus med blegen Kind
hun gik i Klæder hvide,
hun gik og drømte op under den Lind
om Smedens sorte Skødeskind.

<i>Borgherren</i>
Saa lader vi kaste
den Stoddersvend ned
i Borgens dybeste Kælder
og lader dig baste
paa Lemmer og Led
bag Klostrets Dør, før det kvælder.

<i>Borgfrøknen</i>
<small>nynner</small>
Hun gik og drømte, bleg om Kind,
om Smedens sorte Skødeskind.

<i>Borgherren</i>
Saa ilde er du artet,
fordærvet, og blues ikke?
Jeg sendte dig nylig til Hove
i Haabet at se dig igen
trolovet med den bedste
af Rigets Adelsmænd.
Og du har nyttet Tiden,
du har med roligt Mod
forhaanet selve Marsken,
som hidtil var mig god.
De Adelsmænd, som bejled,
haaned du frækt og frit,
men red med Galninge Ridt
paa vilde Heste, som stejled.
Da lod jeg Folkene skikke,
som førte med Magt dig af Sted
til mine Borge og Lunde ...

<i>Borgfrøknen</i>
at min Fordærvelse kunde
fuldbyrdes i Ensomhed!
<small>Hun gaar hæftig frem og tilbage</small>
Blandt disse Taarne og Mure
Gud ved, hvor mange Laster,
Skændsler og sorte Synder
der paa de levende lure?
Den gamle Røverrede
er bygt i det fladeste Sumpland,
her findes kun Fæ paa Jorden
og Fiske i Havet dernede,
kun Træerne i Skoven
og Plovtræl bag sin Oxe.
Som Dyr blandt disse Udyr
du lader din Datterlil voxe.

<i>Borgherren</i>
Hun boltred sig bedst i Skarnet ...

<i>Borgfrøknen</i>
Og du bebrejder Barnet,
at hendes Sind behøver
en Smed til Trøst, Papa!
<small>Med stigende Stemme</small>
Min Fader, Borgens Herre,
var selv i Ungdomsdage
en mægtig Viking og Røver.
Rejs ud med Eders Skibe,
Papa, og hent tilbage
fra fremmede Byer og Havne
(som fordum til egen Fryd
I hented en Last af Kvinder)
hent nogle stolte Svende
med Spændkraft i Arm og Fjed.
Men taal, at - til <i>da</i> - jeg fornøjer
min Sjæl med en ringe Smed.

<i>Borgherren</i>
<small>med løftet Haand</small>
Fripostige Øgle,
som vover at skælde mig Røver.

<i>Borgfrøknen</i>
<small>hidsig</small>
Køb, stjæl eller røv,
men skaf mig, hvad jeg behøver.
<small>Mellem Skæmt og Vrede</small>
Du havde vist aldrig en Angerstund,
den Gang du røved for egen Mund.
Men nu skal Borgfrøknen søge
sit Selskab blandt Markens Fæ,
og hvis hun vil træde Dansen,
omfavne Skovens Træ.

<i>Borgherren</i>
Du kunde ved Hove fundet
en Ridder med Tugt og Takt.

<i>Borgfrøknen</i>
De Herrer ved Hove, min Fader,
de har min fulde Foragt.
Før kysser jeg Oxemulen
og kryster de stumme Skove
Nu er det hele sagt.
<small>Frem og tilbage</small>
Jeg <i>hader</i> de Adelsherrer
ved Hove, med Fjær og med Slire,
nogle er skabt til at sire,
de bedste var skabt til at svire.
Jeg beder mig skaanet for <i>dem</i>;
men hvad mit Hjærte behøver,
det er en ordenlig Røver.

<i>Borgherren</i>
Jeg stopper en Knevl i din Mund,
som tæmmer din Trods og din Tunge.

<i>Borgfrøknen</i>
I er en Ravn, Hr. Fader,
og jeg er Ravnens Unge.
Og <i>jeg</i> skulde danse for Altret
nu med den rige Tor,
der dimled af Drik i Fjor?
... dække min Faders Forskrivning
til Marsken og rede hans Gæld,
skaffe en Guldklump til Ravnen
og selv i Bjørnefavnen
lade mig ærgre ihjæl?
Det siger jeg, Hr. Fader,
betal selv Eders Gæld!

<i>Borgherren</i>
<i>Den</i> tvinges med Baand og med Svøber,
som ikke vil lytte til Ord.
Paa Timen nu skikker jeg Løber
med Bud til den rige Tor,
at du vil holde Bryllup
og dele hans Seng og Bord.
<small>Vil gaa</small>

<i>Borgfrøknen</i>
Saa hør et andet Ord
og skik det med samme Løber,
at førend den rige Tor
skal blive min heldige Køber,
skal denne sorte Smed,
endskønt af trælbaaren Æt,
blive til Borg-Jomfruens
natlige Leje stedt.
Man kan ej danse med Træ
man kan ikke tale med Fæ.
Jeg red mig ned til Smedjen,
som ligger i Lundens Læ.
Min Hest havde tabt sin Sko,
jeg raabte paa Smeden og lo:
Kom ud, du Svend med dit Skødeskind,
her staar en Jomfru saa fro.
Jeg tren i det sorte Rum,
hvor Gløderne blusser saa røde,
og fryded mit Sind ved det Møde,
imens jeg lod Hesten sko.
Jeg hørte det Gny og Bulder,
jeg saa paa hans Arm og Skulder ...
<small>Nynner</small>
Siden red jeg i Klæder hvide
og drømte op under den Lind
(alle mine Tanker de blev saa blide)
om Smedens sorte Skødeskind.

<i>Borgherren</i>
Jeg lader dig laase inde.
<small>Ud til højre</small>

<i>Borgfrøknen</i>
Og jeg vil kalde paa Smeden,
han skal i Børgfrøknens Hjærte
en Dør vidt aaben finde.
<small>Ud</small>


4. SCENE

<small><i>Borgfrøknen</i> kommer tilbage med <i>Smeden</i></small>

<i>Borgfrøknen</i>
Du sorte Smedesvend,
hør, hvad den naadige Frøken
i sine hvide Klæder
dig allernaadigst befaler.
Jeg elsker din Styrke, Bonde!
Giv Kælenavn mig!
Læg bort din Hammer,
kom hid og favn mig!

<i>Smeden</i>
<small>tøver</small>

<i>Borgfrøknen</i>
Kom, kryst mig, Smed!
Du staar og nøler.
Ja du er sodet, jeg er hvid.
Du dumme Smedesvend, kom hid.

<i>Smeden</i>
<small>nærmer sig, men bliver staaende og ler forlegent</small>

<i>Borgfrøknen</i>
Du er en Nar, Smed.
Med dine Arme
og dine stærke Hammerslag
har du forhekset mig.
Se, jeg er svag!
Jeg søger ved din Esse Varme ...
Ja, jeg er hvid, og du er sort ...
Jeg elsker dig, fordi du er saa sort.

<i>Smeden</i>
<small>frem mod hende, kejtet</small>

<i>Borgfrøknen</i>
Et Favntag, Bonde, Daare, Nar!
Du skal endnu i Dag beværtes
med alt det bedste, Borgen har,
og jeg forlanger kun at sværtes.
Betragt mig som en anden Pige,
og gør mig sort, saa er vi lige.

<i>Smeden</i>
<small>forsøger paa ny</small>

<i>Borgfrøknen</i>
Det duer ikke, tag igen
din Hammer og dit Smedetøj,
som jeg har set dig rank og høj.
Du er mit Hjærtes rette Smed,
hug Muren ned!

<i>Smeden</i>
<small>hamrer løs paa Muren</small>

<i>Borgfrøknen</i>
Ja det er ret.
Ja kan du saadan svinge
en Hammer mod den døde Mur,
saa kan du, Smed, vel ogsaa tvinge
en stridig Frøkens fjendske Lyst
med Magt til Hvile ved dit Bryst?
Slaa til i alle Helgens Navn!
Saa læg dit Værktøj, kom og favn!

<i>Smeden</i>
<small>løber til for at favne hende</small>

<i>Borgfrøknen</i>
Det er gudsjammerligt.
Her tag din Løn, Smed!
<small>Slaar ham paa Ørene</small>
kan du ej kryste mig,
<small>slaar ham</small>
naar jeg er skøn, Smed!
<small>slaar ham</small>


5. SCENE

<small><i>Borgfrøknen</i>, <i>Smeden</i>. <i>Borgherren</i>,</small>
<small>som kommer ind, fulgt af to <i>Tjenere</i></small>

<i>Borgherren</i>
Nu tror jeg, den naadig Frøken
kan spare sig alle Kneb.
Kom, knyt om hendes Haandled
et Par forsvarlige Reb!
Nu ægter du Bjørnen ... hvad eller ...

<i>Borgfrøknen</i>
<small>har revet Hamren fra <i>Smeden</i> for at forsvare sig</small>
Min Fader, gaa Jeres Vej.
<small>Til <i>Tjenerne</i></small>
Kast Smeden i Borgens Kælder,
den Smed, som ej favnede mig.
<small>Da <i>Smeden</i> gestikulerer og vil forklare</small>
Han er en Praler Hans Øjne løj.
Naa bind ham, Karle og spar os for Støj!
<small><i>Tjenerne</i> binder <i>Smeden</i></small>
Smid ham i Kælderen!
- fordi han løj.
<small>Hidsig</small>
Læg ham i Bolt og Jærn, fordi han løj!

<small>(De øvrige Scener af denne Improvisation</small>
<small>ikke fuldendte - af Mangel paa Tro)</small>
</body>
</poem>
</content>
</section>

<section level="1">
<head>
   <toctitle>VI - Afrodites Dampe</toctitle>
</head>
<content>

<poem id="claussen2002012705">
<head>
   <title>Afrodites Dampe</title>
   <toctitle>Afrodites Dampe</toctitle>
   <indextitle>Afrodites Dampe</indextitle>
   <firstline>Det er koldt i Rom. En skarp</firstline>
   <quality>korrektur1</quality>
</head>
<body>
- O Venus, holdes, schönes Weib,
   Ihr seid eine Teufelinne -

I
Det er koldt i Rom. En skarp
              og lysfyldt Morgen.
Mellem gulgraa Masser rødmer
              Engelsborgen.

Paa St. Peters Plads de store
              Springvand bruse
af den aand, som mellem Søjler
              har til Huse.

Vejen bag om Peterskirke-
              Fundamentet
ligger mellem udsøgt Murværk
              gejstlig præntet.

Og ved Vejens Ende viser
              os en Svejtser
op til Toppen øverst, hvor
              Musæet knejser.

... For at mildne Luftens Raahed,
              som os møder,
findes paa et Ildfad udbredt
              nogle Gløder.

II
Først paa Tærsklen til de mange
              Sales Suite
staar der af Praxiteles en
              Afrodite -

Kvinde i hvert Livs-Atom,
              hvorhen hun vender,
allermest i de lidt store
              vage Hænder.

Hun er rig og god. Slet ingen
              Rænker bagved!
Det er Kvindens største Styrke:
              hendes Svaghed.

Vi har tro't paa slige Hænder
              altfor gerne.
Men Gudinden har en løs og
              glemsom Hjerne.

Hendes Tanker, af for mange
              Flammer svækket,
svirrer som en Legemølle
              helst i Trækket.

Vid, du ejer hendes Hjærte,
              Sjælen, aanden,
hvis hun rækker sine Haandled,
              Armen, Haanden.

Dine Spørgsmaal: hvad hun tænker,
              spar dem, spar dem!
,,Du skal kysse mine Hænder,
              hvis du har dem.''

Kommer du med stærke Luer,
              er det herligt,
selv om du for andre Fruer
              gløder kærligt.

Thi hun elsker Ilden hos dig,
              men hun rammer
med sin Haan den lede Troskab
              uden Flammer.

III
Vore Ord om Venus strømmer
              som en Sluse,
mens vi glemmer, at ej langt fra
              sad en Muse,

sad en Muse af den aandig-
              skønne Retning:
opsat Haar og fodsid Kjole
              med Besætning.

Denne unge, ranke Muse
              var forskønnet
ved den Foldekastets Fylde,
              hvormed Kønnet

- ikke netop over i'et
              sætter Prikken,
men, ved Tankestreg, forlænger
              Symboliken.

Thi mens Klædebonnet hendes
              Legem aver,
skjuler det, men vækker Tro paa
              skjulte Gaver.

Med lidt stilfuldt Blændværk vil hun
              os forblinde.
Er hun mere eller mindre
              end en Kvinde?

Hendes Haar er dybt som dunkle
              Foraarsskove,
hvor vi saas en Gang - jeg tror: ved
              Sjølunds Vove.

Hun servered Te for hele
              Kunstkritiken.
Ak jeg vidste ej, hun stammed
              fra Antiken.

IV
Men nu stormes Salen rask
              af andre Muser,
som bær Handsker, Hat og Spænder,
              Slag og Bluser.

De har Fødder, og de skrider
              gennem Salen.
De fordunkler Guderne paa
              Piedestalen,

som kan staa i tusind aar
              med nøgne Lænder,
men ej blusser af den Livsild,
              som forbrænder.

Jeg vil fly til andre Sale,
              længselsdragen
af Penélope - den blide -
              Ægtemagen.

... Men hvem ser jeg? - velbestøvlet
              uden Flitter,
Artemis, imens hun gennem
              Krattet skridter

og, mens Blikket følger Pilen,
              som hun sender,
endnu bøjer sig lidt sejgt
              i sine Lænder.

Hendes Knæ og Haser - skilt paa
              Jæger-Maade -
røber os en Kraft og Kyskhed
              uden Naade.

Denne Jomfrutrods er Skæbnens
              Pil, der sendes,
Naaden er saa tit det værste,
              som kan hændes.

V
For at mildne Luftens Raahed,
              som mig møder,
findes paa et Ildfad udbredt
              nogle Gløder.

Blot en Haandfuld Ild - der suger
              Fugt af Rummet,
hvor i Sten den stolte Oldtid
              er forstummet.

Intet Fyrsted! kun en flygtig
              Drøm om Varme,
men den tænder alle disse
              Gudebarme.

Det er ej ved lune Ovne,
              kælne Puder,
man skal se et Kuld af ranke
              nøgne Guder.

Isner du ved kolde Nymfer
              og Tritoner? ...
Slig en Haandfuld Gløder varmed
              Roms Neroner.

Tyve Vintre uden Frysen,
              uden Bæven,
med en Ildskaal sad Penélope
              ved Væven.

Mer lod ikke Hera paa sit
              Fyrfad fyre,
naar Apollon højt for Guder
              slog sin Lyre.

Stærke Aander vækkes, blanke
              Bækner skingre.
Yndighedsgudinden tøer de
              frosne Fingre.

Selv Olymperskarens Herre
              Zeus med Lynet
smiler, mild af Dampen,
              glatter Brynet.

Et Par slige Kul har stemt
              Horatses Toner?
og var nok for Tiberstadens
              utro Koner?

Og Tribunens Røst er ikke
              længer valen,
skønt der falder Sne paa Højen
              og i Dalen.

Her har Cæsar, - stor i Love
             som i Krige -
ved en Haandfuld Gløder skabt et
             Verdensrige ...

VI
Var det svage Mænd, som disse
             Guder dyrke,
saa har deres Blødhed ikke
             manglet Styrke.

Aldrig vil de nøgne Guder
             sig forbarme,
hvis vi ikke ejer selv en
             Haandfuld Varme,

hvis vi kommer tryglende med
             tomme Hænder,
uden Offer for at have
             dem til Venner.

De er kolde, de er friske,
             de er stærke,
og vor Higen, vore Kræfter
             vil de mærke,

før de fører os til Slag
             paa ranke Skuder,
der, hvor Livet er en Kamp
             imellem Guder.

VII
Blot en Haandfuld Ild, der suger
             Fugt af Rummet,
hvor i Sten den stolte Oldtid
             er forstummet!

Og vi kalder slige Guder
             lystne, dovne?
- vi fra Nord, der kun er lystne
             efter Ovne.

For at være livsudrustet,
             stærk tilfulde,
skal man kunde døje Hede,
             modstaa Kulde;

man skal kunne bære Skæbnen,
             elske Sorgen;
det var tragisk Pligt i hine
             Guders Morgen.

Selv om alting brister, er der
             Trøst at øse -
i Tragedien, hos <i>de store</i>
             <i>trøstesløse.</i>

... Er jeg kommen uden aand og
             uden Lampe?
Dette Fyrfads Røg er
             Afrodites Dampe.

VIII
Noget drager mig mod
             Afrodites Støtte
den lidt tomme Sten, som ingen
             dog kan flytte.

Hun var givet til den halte
             Gud for Fliden,
men hun tog en mere dristig
             Elsker siden.

Det er Oldtids-Sangen, hele
             Dityramben:
denne Dejlighedens Elskovs-
             Færd med Kampen.

Hun er flygtig, men hun kaarer
             kun en Heros;
hun har Ares kær, fra da hun
             fødte Eros.

Selv Penélope, - den blide,
              Ægtemagen -
er af Æventyr og mandig
              Daad betagen,

hun, som elskede Odysseus
              - Modet, Snillet -
holdt hans Arne tændt, hvor langt han
              sig forvilded.

Hun har næsten noget af
              Madonnas Ynde,
kristent Taalmod bænket paa en
              hedensk Hynde.

Men hun er en Genglans kun af
              Arodite,
som blev født paa Havet i
              Alverdens Midte.

Større Helteløn kan Helten
              ikke finde.
... Men hun er jo Ægtehustru,
              ej Gudinde.

IX
Afrodites Smil bestraaler
              Jordens Øde,
lover endnu kække Mænd et
              hedensk Møde,

naar Terpsikore ej evner
              mer at styre
Korets Danse med en vædderhornet
              Lyre -

naar den lyse Pallas tier
              for at læse
naar den store Pan er færdig
              med at blæse -

naar den sidste gyldne Pauke
              er forstummet,
og Urania er vendt mod
              Himmelrummet.

Afrodite har sit eget Vid
              trods nogen,
mens den meste Visdom bliver
              graa som Taagen.

Ofte blev hun smædet som en
              utæt Hjærne,
Glemsomhedens aand er hendes
              Lykkestjærne.

Sjælden ærer hun, hvad alle
              højlydt agter,
ler ad Ryets Larm som ad
              de stille Magter,

smiler ganske blidt, som om hun
              vidste bedre,
naar hun bliver vár de Tosser,
              <i>vi</i> maa hædre.

Den, hun rækker sine Haandled,
              Armen, Haanden,
rækker hun fra skjulte Kilder
              Visdomsaanden.

Afrodites Vid er brudt i
              tusend Straaler
som en fyrig Vin i Skæmtens
              skønne Skaaler.

Afrodites Vid er Solrus
              over Landet.
Thi hun ser kun ét og ler ad
              alt det andet.

<i>Den</i> skal være skøn som Livet,
              stærk som Døden,
som skal vække Afrodites
              dybe Gløden.

Tit ved Gæstebudet sad hun
              bortvendt - spydig
imod dem, som var de andres
              Love lydig.

Deres Hjærnespind - som fine
              Silkelidser -
vikled hun paa Dril om sine
              Fingerspidser.

Men naar Ares' Fodtrin runger,
              som de plejed,
har den gyldne Frue ikke
              langt til Lejet.

Nogle Gløder oser i et
              Varmebækken.
Nogle Døre bliver stængt for
              Vintertrækken.

Og naar Kløgten vaagner, som vort
              Dagslys skjuler,
Afrodites Haar er fuldt af
              Visdomsugler.

X
Det er Oltidssangen, hele
              Dityramben,
denne Dejlighedens Bryllups-
              Fest med Kampen.
</body>
</poem>
</content>
</section>

<section level="1">
<head>
   <toctitle>VII</toctitle>
</head>
<content>

<poem id="claussen2001122505">
<head>
   <title>Hos Hexen i Endor</title>
   <toctitle>Hos Hexen i Endor</toctitle>
   <indextitle>Hos Hexen i Endor</indextitle>
   <firstline>Jeg gik til en Hex, den Gang Mørket faldt paa</firstline>
   <notes>
      <note>Se <xref bibel="bibel1samuel28"/>.</note>
   </notes>
   <quality>korrektur1</quality>
</head>
<body>
Jeg gik til en Hex, den Gang Mørket faldt paa,
til Hexen i Endor. Der lod jeg mig spaa.
   Hun boede et Steds i en Gyde.
   Hun kogte Sejd i en Gryde.

Hun bød mig vakkert en lædskende Skaal.
Hun knælte og spejded med Iver sit Baal.
   Hun raabte: ,,Kong Saul, du er slagen,
   jeg seer det saa klart som Dagen!''

Hun gentog med Magt: ,,Det er ude med Saul!''
- ,,Ak, Israel er opfyldt af Kryb og Kravl,
   jeg ved det, Hex, jeg maa vige,
   men hvad vil der ske med mit Rige?

Og, Hex, naar jeg slutter mit plagsomme Liv,
hvordan skal det gaa med min Ægteviv?
   Og, vakre Hex, kan du sige,
   om en Søn skal arve mit Rige?'' -

,,Kong Saul, det er ude med dig og dit Hus.
Din Kongeborg skal de styrte i Grus.
   En Ven skal trøste din Kone.
   Og den lille David skal arve din Trone.''

- ,,Den lille David, den Harpedreng?
   ... Den lille David ... hvad Pokker!
Hør Hex, jeg er søvnig, red mig en Seng
   i dine udslagne Lokker!

Den lille David faar Arbejde nok
med Folk og med Kone og Børneflok.
   Men hvis man til Konge er kaldet,
   er man Konge ogsaa i Faldet.

Der raser et Uvejr om Husets Gavl.
Hvad nævnte du David? - Her trøster sig Saul
   hos Endors gentileste Hexe.
   Lad David med Jøderne exe!

Den faldne Storhed, hvis Tid er forbi,
den nyder hos Hexen, hvem Aanderne staar bi,
en Hyldest, som Tronens Tyranner ej faar
   eller den lille David ...''
</body>
</poem>

<poem id="claussen2002012702">
<head>
   <title>Visen om Himperigimpe</title>
   <toctitle>Visen om Himperigimpe</toctitle>
   <indextitle>Visen om Himperigimpe</indextitle>
   <firstline>Der var en Prins. Og der var en Gang</firstline>
   <quality>korrektur1</quality>
</head>
<body>
Der var en Prins. Og der var en Gang
en Vise om Himperigimpe,
om en gammel Himpe, en gammel Gimpe,
en ældgammel Himperigimpe.
Men Ordet har ingen Klang,
og Visen er temmelig lang.

De ypperste Aander i Landet
skulde lære vor Prins et og andet,
som Kongesønner maa lære.
Snart kunde han skelne med Ære
i Rektanglet Hypotenus'en
og en Hest fra en Hestepære.
Han fægted, han pløjede Jus'en
og maatte hos Hofpræsten dyrke
sin sædelige Styrke ...

Men Kongens Løjtnanter havde Forlov
at lære ham det, der er Sjov.
Og de lærte Prinsen en Vise,
hvis Omkvæd gjorde ham flov,
ja bragte ham rent til Forstening.
Han vidste jo ikke, at som der er Savn,
for hvilke man hverken har Ord eller Navn,
er der, omvendt, Ord uden Mening.
Han troede, de ansaa ham selv for en Himpe,
for en <i>Gimpe,</i>
for en <i>Himperigimpe.</i>


Det gik jo dog ikke, at Prinsen var dum.
Saa tog en Dame ved Dronningens Hof
sig for at lære ham alt i en Sum
- at tænde et Lys, i hvis Brydning
det hele fik en Betydning.

Hun lærte ham Kyssenes Smærte
og Favntagets Balsam. Til sidst
(hun var et poetisk Hjærte)
skrev hun med Lune og List:

,,Min Prins er hvid og er rød,
hans aande er fin som Lavendler,
men Prinsen er nu til sin Død
fanget i Hofdamens Bændler''.

Men Vers gjorde Prinsen koldblodig,
fordi hun jo ikke en Gang
havde tydet den tvivlsomme Sang.

,,Jeg lader dit Mundelæ'r rimpe,
jeg lader dit Mundelæ'r sy
og kysser i Morgen en ny,
du gamle Himpe, du gamle Gimpe,
du ældgamle Himperigimpe''.

Hun svared ham uden en Klage:
,,Min Prins vil komme tilbage
til den gamle Himperigimpe''.


Det hænder saa tit, at en Glose,
som egenlig mangled Forklaring,
blir stærk som en aabenbaring.
Da Livsproblemet er rasende tungt,
det gælder at finde et Udgangspunkt.

Den klogeste tør ej bevise''
at 2 Gange 3 giver 6,
og møder, hvorhen han sig vender,
det Ukendte, som kaldes X
- da hjælper en rask lille Vise,
som gør det til noget, man kender.

Og da vor Prins havde lært den en Gang,
saa var nu den eneste Vise, han sang:
,,en gammel Himpe, en gammel Gimpe,
en ældgammel Himperigimpe''.
Og vilde man komme og lære ham nyt,
saa sang han og indlod sig ej paa Dispyt.
Nu sagde han Gimpe om Jus'en
og Himpe om Hypotenus'en.

Og Prinsen drog med Marinen paa Tog,
de sydlandske Skønheder gjorde ham glad.
Og Taler ham hilste paa fremmede Sprog
med Tidsrummets fineste Videnskab i
og Vers med al Nutidens ny Poesi.
Han takked for Blomster, han takked for Mad.
Men aldrig var han saa sejrrig og stor,
som naar han forklared de' Gutter om Bord ...

   ,,Det var jo bare en Himpe,
   saadan en Gimpe,
en ældgammel Himperigimpe''.

Og hvor han end var, i den stolteste Stad,
med Længsel i Sejlet tilbage han foer
til det ældgamle Hus, hvor en Hofdame sad,
der godt kunde været hans Moer.
Hvad sang for Viser? Han kvad:
,,En gammel Himpe, en gammel Gimpe'' etc.
et cetera!

Man saa med Bekymring, han arted sig vildt,
og alt, hvad man kostede paa ham, var spildt.
Han lærte den Sang til sin Broder,
til sin Søster, sin høje Moder.
Ja gift med en dejlig og sprænglærd Prinsesse
han ventede knapt, til et aar var ude,
saa kom han til Hofdamens Hovedpude
og sagde, at Hustruens Lærdom jo blot
var det Himperigimpe, han kendte saa godt.

Og da han blev gammel, slog Vildskaben ud.
Han trodsed som Konge mod Grundlovens Bud.
Han spurgte sin Ven, sin Minister,
som stod ved Statens Ror,
hvad Grundloven var? - ,,Ak, Sire,
det er et usømmeligt Ord!''

Da lo Majestæten: - ,,En Himpe!
saa er det en gammel Gimpe,
en ældgammel Himperigimpe!''

           *

Hurra for Himpe og Gimpe,
Hurra for Himperigimpe!
Vi bryder os ikke Spor
om anden Visdom paa Jord.
Man lærte alle saa meget,
vi senere smed over Bord,
og mange synes, at Livet
er halvt et usømmeligt Ord.
Nu lad os da synge i Kor;
thi denne Prins, det er du, det er jeg,
som følger, trods bedre Belæring,
dæmonisk vor skæve Vej.

Da Kongen laa paa sit sidste,
og Præsterne bad og besvor,
han røbed forbavset sin tilvante
Mening om Himmel og Jord:
   ,,Det hele er bare en Himpe,
   det hele <i>er</i> vel en Gimpe,
en ældgammel Himperigimpe ...''
</body>
</poem>

<poem id="claussen2001122501">
<head>
   <title>Havnestad</title>
   <toctitle>Havnestad</toctitle>
   <indextitle>Havnestad</indextitle>
   <firstline>Nu fraader Vandene, og Bølgetumlen</firstline>
   <quality>korrektur1</quality>
   <keywords>sonnet</keywords>
</head>
<body>
Nu fraader Vandene, og Bølgetumlen
fylder den lille gamle Søstads Gader,
der staar med dunkle Ruder, graa Façader
som Børn og lytter med en bange Skumlen.

Tusmørket falder paa. Og Blæsten blader
i Linden; ved en Husgavl slingrer Humlen.
Mens Skummet kysser Skum i stride Rader,
fra Løvet lyder knapt en dæmpet Mumlen.

Skum kysser Skum. Mit Blod kan ogsaa skumme.
Jeg søger Havn i en af disse Slipper.
Luk Døren op for Knejper og for Kipper!

Jeg finder Pigebørn og Kortspil dumme.
Men jeg vil tale ved en ærlig Kumme
om Langfart som en helbefaren Skipper.
</body>
</poem>

<poem id="claussen2001122328">
<head>
   <title>Pigen fra Cadix</title>
   <toctitle>Pigen fra Cadix</toctitle>
   <indextitle>Pigen fra Cadix</indextitle>
   <firstline>Jeg hærged din Stad med ungdommeligt Mod</firstline>
   <quality>korrektur1</quality>
</head>
<body>
Jeg hærged din Stad med ungdommeligt Mod,
da midt i det vilde Solskin du stod,
men Kjolen var mørk af det strengeste Blaa.
Jeg grebes af Alvor, da ret jeg saa'
   Pigen fra Cadix.

Jeg plyndrede Cadix, din Fædrenestad,
skænded dens Templer med Ynglingehad.
Som Tyrefægter i Cirkus jeg stod
og vaded hver Aften i Oxernes Blod -
   Cadix, o Cadix!

Dog var der et stortærnet Broderi,
som dine Fingre var Mester i.
Det vandt mit Fribytterhjærtes Behag
at elskes af saadan en stormønstret Smag,
   Pige fra Cadix!

Fra dine Øjne, som elskelig lo,
til dine Skridt i de lette Sko,
en skrøbelig Kvinde, men stor i hver Fold,
og ingen skal sige, at du var kold,
   Pige fra Cadix!

Fordærvede Stad! Som i Oldtidens By'r
tilbad man Stude og alle Slags Dyr
og logred med Menneskeofre og Kræs
for Ypperstepræstens Firskillingsfjæs.
   Fordærvede Cadix!

Jeg ler endnu ad min raske Dom,
da denne Kapun mig i Vejen kom.
Jeg stak i hans flommede Bug min Dolk!
- ,,Jorden er ikke for Fæ, men for Folk!
   Min Hilsen til Cadix!''

Pige fra Cadix i Kjolen blaa,
der tæt som et Kys til dit Legem laa!
Jeg kyssed saa ofte, min Vej faldt forbi,
din fine Haand og dit Broderi,
   Pige fra Cadix!

Jeg kyssed din Haand for hvert Silkesting,
jeg gav dig omsider en gylden Ring,
hægted dig fast med en Sølv-Agraf
og bad dig være for evigt min Straf,
   Elskte fra Cadix!

Men Krigen for Krigens egen Plasér!
Man kan jo ej blive, hvor Pigerne ler.
Man ønsker at kæmpe i større Rum
mod federe Tyre med dybere Brum
   end nogen i Cadix.

Jeg laa ved Jævndøgn og vented paa Bør,
mens Havnen mylred af skumslagne Søer.
Om Børen var sløj, eller Børen var god,
jeg kyssede dig ved Ebbe og Flod - - -
</body>
</poem>

<poem id="claussen2001122327">
<head>
   <title>Til En</title>
   <toctitle>Til En</toctitle>
   <indextitle>Til En</indextitle>
   <firstline>I Gyngestolen i det lyse Hus</firstline>
   <quality>korrektur1</quality>
</head>
<body>
I Gyngestolen i det lyse Hus
sidder den allerfejreste og vugger.
Man hører Gængens Lyd og Kjolens Brus
og Aandedrættet, naar hun muntert sukker.
I Gyngestolen i det lyse Hus
den unge milde Frue muntert vugger.

Let bølger Stoffet om den Skønnes Knæ;
hun smiler med en fin og trodsig Hage,
som sad hun under Livets gyldne Træ
i Mildhed bænket nu og alle Dage.
Let bølger Stoffet om den Skønnes Knæ,
og ganske tyst de lette Gænger klage.

I hendes Øjne læser jeg min Gunst,
de smægter med en Smule bleget Flamme,
men flammer dog - som kan hun denne Kunst:
at være festlig, altid dog den samme.
Der sidder hun og gynger - uden Kunst,
bestandig frydefuld og dog den samme.

Hun hører til den lykkelige Slægt,
hvis Aande stiger frit, hvis Fod ej tynger
... Da kommer mine Djævlerier frækt
og til den smilende en Byrde slynger.
Dog mister hun ej Hjærtets Ligevægt,
kun stærkere paa samme Sted hun gynger.

Let bølger Stoffet om den Huldes Knæ,
og ganske tyst de lette Gænger klage,
som sad hun under Livets gyldne Træ
i Sejer bænket nu og alle Dage ...
</body>
</poem>

<poem id="claussen2001122326">
<head>
   <title>Sorte Blomst</title>
   <toctitle>Sorte Blomst</toctitle>
   <indextitle>Sorte Blomst</indextitle>
   <firstline>Jeg kom som ung til den store Stad</firstline>
   <quality>korrektur1</quality>
</head>
<body>
Jeg kom som ung til den store Stad,
hvor Larmen og Kvinderne gjorde mig glad.
Jeg boede i Værtshuset ,,Bondens Bekomst''
og elsked en Fe, som hed ,,Sorte Blomst''.
Hetærens Bryst var den stejle Bro,
hvorover mit Hjærte fuldtonende lo.
Hendes røde Mund, der var trang og smal,
af Latter klang for hvert Syndefald.
Hun lo ad Vorherre selv og hans Kors
og vendte Præsten sin Bag som et Hors.

Jeg boede i Værtshuset Bondens Bekomst
og elsked en Fe, som hed Sorte Blomst.
Den Rædsel, der volder saa mange Fortræd,
den gjorde mig ikke det mindste ræd.
Jeg syntes, at Byen var herlig og stor,
og Sorte Blomst stod hver Aften i Flor.
Hendes Sjæl var stum som de Dødes Port;
<i>intet</i> Kulstøv er mere sort.

Hendes Blod var vildt som den solviltre Dag,
Letsind og Flammer, Ild og Bedrag.
Kul hendes Øje og Kul hendes Skød,
men hendes Attraa var Nellike-rød.

To Junkere tjente ved ét Regiment.
som Sorte Blomst gennem mig har kendt,
den ene, en Fændrik, men halv Teolog,
som sukked for Blomst i det snurrigste Sprog.
Hun lo ad hans Præk: ,,Du kan hente din Løn,
naar Sorte Blomst beder Aftenbøn!''
Hun sparked ham fra sig: han kom kun igen
mer værdig ...
   Han havde en Galning til Ven,
som blæste Kornet, og som løb mig paa tværs,
thi Blomst kunde lide hans Løjer og Vers.
Han brugte et Mundheld, den pralende Hund:
,,Man kan ikke blæse med Mel i sin Mund.''
Og skønt han selv havde Kærest og Mor,
vil han elskes af Blomst og betale med Ord.
Og siden gik han og klynkede til: -
at Blomst havde sat hans Sundhed paa Spil,
og skabed sig lyrisk og tragisk, den Nar,
for en Sot, som det halve Neapel har.

Hans Mo'er havde Gaarde og Gods, blev jeg vaer!
Hun ejede Møller ... men kneb paa Moneten.
Jeg drilled ham: ,,Per, De har Mel i Trompeten.''

Kulsukker hedder en Urt, som gror
paa ensomme Pletter i Forstadsjord.
Kulsukker gror ved en fjærnere Kro
i Forstadens Udkant. Der søgte vi Ro,
naar Byen en Søndag var død overalt
med Sol paa Asfalt og Sol paa Asfalt.
Jeg smykked Hetæren til Elskovskamp
med Navne som ,,Kulsukker'', ,,Fluesvamp''.

Nu skal jeg fortælle Dem rent uden Spring
en Strid, som kom over Ingenting,
blev yppet en Søndag for Tidsfordriv
og endte før Aften den Møllersøns Liv.

Man kan ikke elske og være sund,
man kan ikke blæse med Mel i sin Mund.
... Og havde han Kærest og Mo'er, som han sa'e
saa kunde den Fændrik vel holde sig fra!
Vi sad omkring Kroværtens Suppeterrin
med Blomst bag det solede Rullegardin.
Og Teologen han vrøvled om Sjæl,
til Sorte Blomst var saa døv som en Fjæl.
Da fik jeg Blomst til at indkræve Vin,
som Per skal betale til Pers Ruin.

Hvor krymped han sig den vittige Per -
han havde slet ingen Rigdomme mer!
Han krængede Lommerne ud paa sit Tøj
(jeg vidste saa sikkert, at Pralhalsen løj.)
Men Skøgen, der elsked ham hidsig og hedt
og troede ham fattig, nu tav hun med ét.
Thi Per havde snydt - hendes Fændrik bedrog!
hun fandt i en lønlig Lomme en Bog
med Pakker af Sedler i Blaat, Gult og Grønt,
der gælder i Landet som kongelig Mønt.

Hun sagde: ,,Din Lykke, der var kun Papir,
der flyver den, Per, over Tage og Spir.''

At plukke alle hans Sedler itu
og strø dem for Vinden ... det var kun et Nu.

Han stod, som han knap kunde tælle til tre:
,,Nu faar jeg ej mere min Kærest at se!
Jeg skulde giftes og købe Gaard.
Nu bliver det ikke i mange Aar.
Her fik min fædrene Arv sin Bekomst.
Jeg vilde jo ogsaa ha'e Sorte Blomst.''

Til Krostedet hørte en Rejsestald
med Prangere, Hovtramp og Piskeknald.
Det morede Blomst, naar hun var der som Gæst.
Hun frygtede hverken for Mand eller Hest.
Der gik han i Stilhed, uden det saas,
og hængte sig op i den inderste Baas.

        *

Men jeg gik til Værtshuset Bondens Bekomst
og spiste til Aften med Sorte Blomst.
</body>
</poem>

<poem id="claussen2001122502">
<head>
   <title>Længsel efter Neapel</title>
   <toctitle>Længsel efter Neapel</toctitle>
   <indextitle>Længsel efter Neapel</indextitle>
   <firstline>I Dag brænder jeg efter Neapel</firstline>
   <quality>korrektur1</quality>
</head>
<body>
I Dag brænder jeg efter Neapel,
det brede, paa Vulkaner fra umindelige Tider myldrende
og altid splinternye!
Dronninge-Søstaden i Pjalter,
hvor det hellige vilde Sollys er hverdags
som Skidenheden og Støvet,
den alle Rammer brydende Hverdag
i det uoverkommelige Neapel.

Jeg brænder efter Bølgeslaget og de travende Heste
og den lurvede Markedsgade ved Mørkets Frembrud,
hvor Pigen talte sit grove Fransk fra Algier,
og Arabere og Marokkanere i sjældne Dragter
tilbød endnu sjældnere Varer og Tjenester.
Jeg brænder efter disse Bølger og Bredder,
hvor Oldtid og Middelalder og Nutid
har elsket og æventyret,
har kriget og snigmyrdet og drevet Handel,
væltet i Tyranner og Blodbad,
der kun gjorde Jorden rigere paa Mennesker.
Det ganske uoverkommelige Neapel!
- hvor den skønne Svælgen i helliglange Klæder
løser sit Haar og sine Blomster for den korte Lystighed,
hvor Gyderne har slimet Mørket til Knivstik og Forbandelse,
hvor alle Violiner er falden i Rendestenene
for at have des højere Himmel at juble imod
   (de vaade himmelfaldne Violiner)
men Rendestenene udspyr Fiskerprinsesser
og Tiggergydernes Kloakmund
eneste levende Vandliljer og Madonnaer.

            *

   Ah hvor strømmer de, færdes de
paa det solbelagte brede Via Roma!
Helt oppe fra det store Musæum
og helt ned mod Havnen - denne statelige Hverdag!
Kaffehusene og Posilipo-Vinen
og Damen fra det nærliggende Salerno,
som skyllede op midt i Trængslen,
en Legemgørelse af Via Roma.

Og jeg brænder efter de mørke Kirker, kryptagtige med Altre,
hvor bodfærdige, sortbeslørede Syndersker
knæler for Hellighedens Lys og hvide Roser
og søger umulige Skygge i en halvhedensk Gudsbedyrkelse.

      Og Damen fra Salerno
      - en eneste Solbølge
      i en sort Særk af Silke!
</body>
</poem>

<poem id="claussen2002012703">
<head>
   <title>Nætter</title>
   <toctitle>Nætter</toctitle>
   <indextitle>Nætter</indextitle>
   <firstline>Jeg hører, mens Frostnattens</firstline>
   <quality>korrektur1</quality>
</head>
<body>
I
Jeg hører, mens Frostnattens
        Maane driver,
en Lyd i det Fjærne
        af Lokomotiver,

de skifter Skinner
        og opkaster Flammer,
mens Maanen fra Højden
        gør lyst i dit Kammer.

Der pranger i Natten
        langs Gader og Mure
en Lysglans fra Menneskers
        Huse og Skure.

Vinteren bider
        os Buler og Skrammer.
Vi svarer med sprukne
        Lamper og Flammer.

II
Den natlige By
        var et glædeløst Skue,
hvis Maanen ej gjorde
        saa lyst i din Stue.

Den vandrer der øverst
        saa tavs og forbinder
i mit Savn med al Verdens
        Iltog og Skinner.

Den Maane har set mig
        paa Østersøs Færge.
Den Maane har fulgt mig
        i Sydtysklands Bjærge.

Hvorhen jeg end suste
        paa alle de Mile,
saas Maanen højt oppe
        samtidig ile.

Vi kom til Verona,
        da stod den derude
paa Taa for at kigge
        igennem vor Rude.

Vi vaagned en Nat
        nogle Mil før Milano,
da Toget med ét
        gik <i>piano-piano</i> -

og bag vore Ruder,
        der glimred forgrædte,
saas Maaneskin paa
        den lombardiske Slette.

Jeg glemte det ikke
        for senere Tanker,
hvor sælsomt lombardisk
        var Løvværk og Ranker.

Højsletten ligned
        et Kirkegaards-Øde
med Fabelblomster,
        der alle er døde.

III
Der strømmer herned
        fra den maanerene
Luft som en Længsel
        imod det Ene.

En Enhed du søger
        paa Torve, i Smøger,
i alle Kirker,
        i alle Bøger.

For <i>den</i> gad du stjæle
        dig Vej gennem Stene.
En Enhed jeg søger;
        hvad hedder det ene?

Et Bord for at mættes?
        en Ovn for at dovne?
Ak jeg har hvilt ved
        Saa mange Ovne!

Og jeg har drømt ved
        saa herlige Barme,
men ønsked som Trolden
        blot titusind Arme.

Begærer jeg Magt da
        og Myndigheds Mine?
Ak Venner, jeg hører
        slet ikke til hine:

fordi jeg som Fyrste
        dog aldrig forliged
mig med, at en anden
        tog Naboriget!

Jeg elsked Berømmelsens
        Morgenrøde,
hvor Hjærtet blir ungt
        af det Lys, det skal føde,

men søgte en Styrke
        langt bedre end Ære, -
hvorved selve Livet
        blev værd at begære.

En Enhed, en højeste
        Enhed maa findes,
en Glans, hvoraf alle
        dets Dybder beskinnes.

Hvad er det, vi søger
        i Byer og Bøger,
naar ej det er Ry
        eller Magt eller Skøger -?

Ak giv mig som Afgrunds -
        og Himmel-Stormer
det Greb, som kan knytte
        de tusinde Former,

den Kløgt, som faar Livsens
        Guldnøgler givet,
kongelig, uden at
        sparke til Livet,

den dybe Drift, som
        blev aldrig stillet,
men sejrende ser
        i Alverden sit Billed.

Hvad kan jeg da ønske?
        Lidt Brød og lidt Ære
------------
----------
------------
Men foreløbig
        kun Ret til at være.
</body>
</poem>

<poem id="claussen2001122329">
<head>
   <title>I Paris</title>
   <toctitle>I Paris</toctitle>
   <indextitle>I Paris</indextitle>
   <firstline>Hun var af de Kvinder</firstline>
   <quality>korrektur1</quality>
</head>
<body>
Hun var af de Kvinder,
hvem ukendte Kræfter blev givet.
Fyrstinder, der rejser
incognito ude i Livet...

Som født med et Scepter
hun hersked bekvemmest foruden;
hun havde den Vane
at optræde uindbuden.

Alene med Blikket
betvang hun to Gadebetjente,
som kaldtes til Hjælp
mod den trodsige Ubekendte.

Hun lignede Judith,
som just havde Perseren slagtet.
Det kribler saa dejligt
at blive saa dybt foragtet!

En knejsende Bronce
med haanende Blik (<i>que diable!</i>)
blodig som Spanjens
og Maurernes grummeste Fabel.

Med Øjenlaage
saa tunge og svulne af Flamme
og haanlige Skuldre
som sprungne af kongelig Stamme.

Hun havde den Skønhed,
som Intet i Verden forsoner.
Hvert Ansigt bær' Budskab
om kommende Revolutioner.

Hun tegned med Fingren
Sandhedens Linjer i Sporet
af Vinen, som randt
fra de væltede Glas over Bordet.
</body>
</poem>

<poem id="claussen2001122504">
<head>
   <title>Venezianske Fantasier</title>
   <toctitle>Venezianske Fantasier</toctitle>
   <indextitle>Venezianske Fantasier</indextitle>
   <firstline>Saa meget Løvværk hænger</firstline>
   <quality>korrektur1</quality>
</head>
<body>
Saa meget Løvværk hænger
   skyggende ud over Mur,
saa mange Skodder stænger
   for Solen de Vinduers Bur.
Jeg følger Stemningens Veje
   forbi Palads og Plads.
Jeg naar ad Lagunens Leje
   tilsidst vel den store Plads.

Hvis noget ukendt ej møder,
   som gør mit Hjærte stort!
... det rustgule Marmor gløder,
   og Skyggen er favnende sort ...
hvis ikke jeg møder en Lykke,
   og allerhøjst sammes Portræt
ror frem i Takt til et Stykke
   af Fløjte og Klarinet -!

Saa sejler jeg lykkelig ledig
   ... I Gaar under samme Sol
blev Moren af Venedig
   hidkaldt, som Dogen befoel ...
Bag stille Lagunepaladser
   aabner sig vrimlende stor
den ældste af Byens Pladser:
   der staaer han, den krigeriske Mor.

Duerne flyver derover!
   Han hilses af Doge og Raad
blandt Støtter af Marmor og Kobber.
   Desdemona gaar i hans Baad.

Gondoler er saa lette,
   hans Byrde var saa tung.
Men Bølgerne bliver ej trætte,
   Bruden er blussende ung.
Han luder sit Broncehoved
   tungsindig i Jomfruens Skød,
og den, som blev ham lovet,
   er hvid og god som Brød.

Der holdes paa Byens Taverner
   adelig ung Pokulats.
Man hædrer i gammel Falerner
   de to - og citerer Horats.
Man klinker til Morens Minde,
   det synes for evig Tid
en Daad, at en Patricierinde
   har sagt Ætioperen hvid.

... I Ædle! - ja hyld mig i Tide,
   mens Moren er from og god ...
Ak Klodsen ved Skønhedens Side,
   som tynger den muntre Flod,
er mig ... Og dyrt bliver Lykken,
   der adler os, betalt.
... De siger: en Mor i Venedig
   har sin Desdemona kvalt.


Rundt om i Syden finder
   man Gader med Lavasten
og Kvinder, som sidder og spinder
   i Skyggen saa mangen Person,
hvis Skønheder ungt sig runder
   om Kap med en Vandmelon.

En uklog Mor, der vil sætte
   sin Sjæl paa et enkelt Kort
og for en eneste Trætte
   slænge sin Livsmønt bort!
Langt heller ved Sol eller Stjerner
   da færdes i Ungdommens Baad
og vædes af gammel Falerner,
   af Dug og af Fløjtegraad.

Sol i Lagunerne vækker
   Æventyr op i mit Sind.
Let gennem Døre og Sprækker
   lister mit Øje sig ind.
Jeg frygter kun Stortorvets Stene.
   ... Da kommer skøn Portia
i Baad med den fine Verbene.
   Jeg slipper ikke derfra.
</body>
</poem>

<poem id="claussen2001122503">
<head>
   <title>Giulietta i Gravkamret</title>
   <toctitle>Giulietta i Gravkamret</toctitle>
   <indextitle>Giulietta i Gravkamret</indextitle>
   <firstline>Et Marmor uden Plet er denne Dukke</firstline>
   <quality>korrektur1,korrektur2</quality>
   <keywords>sonnet</keywords>
</head>
<body>
Et Marmor uden Plet er denne Dukke,
hvis lange Haar sig sort som Natten ringler
omkring det magre Legems stolte Vugge,
nær hvilket Romeo i Døden svingler.

Let blegner hendes Læbers fine Lukke.
Men intet Træk forstyrres hos den Smukke,
der hviler, som hun sov, forklaret næsten,
dræbt - mon af Maanestraaler eller Pesten?

Selv Døden rev fra disse Træk ej Masken.
Og naar hos andre Veroneserinder
vi endnu samme Dødsberedthed finder,

da lad os gløde for dem, selv i Asken,
og kranse dem og os til Bryllupsfesten ...
Forraader de os - vel, vi vælger Pesten.
</body>
</poem>

<poem id="claussen2002012704">
<head>
   <title>Venedig</title>
   <toctitle>Venedig</toctitle>
   <indextitle>Venedig</indextitle>
   <firstline>Man kommer til Venedig ad en Jærnbanebro</firstline>
   <quality>korrektur1</quality>
</head>
<body>
Man kommer til Venedig ad en Jærnbanebro
- en By i Lagunen, som aldrig gaar til Ro.

Der findes ingen Maager. En kurrende Sky
af Duer bedækker den vognløse By.

Af alle de Kvinder, som i Venedig bo,
gaar de halve med Tøfler og de halve med Sko.

Hvis du er velbeslaaet og ikke altfor bly,
hver eneste Aften kan du have en ny.

Og de, som kun har Tøfler, har om Skuldren et Sjal.
Men de fleste har en Elsker og desuden en Gemal.

                    *

Man hører i Venedig for hvert et Skridt, man gaar,
en Gondolieres Tilraab: <i>La gondola, signor?</i>

I Følge med to Landsmænd jeg kom der som Gæst
Den ene var en Købmand, den anden var en Præst.

Vor Købmand steg i Baaden og skyndte sig at bé'
om at blive roet hen, hvor de smukke Piger lé.

Der stod vi andre flove og vidste ikke Raad,
indtil Pastoren vinked ad den følgende Baad.

Vi sejled til den ø, hvor de døde har Plads,
og til en anden ø, hvor der pustedes Glas.

                    *

Min Præstemand var frisk og fornuftig hans Snak.
,,Der smider han sit Hjærte i den store Kloak.

,,Jeg kendte som ung saa mangen fiffig Ka'l,
der dog kom til kort i en mudret Kanal,

,,men leved længe efter og troede, ja mindst,
at have vundet Livets allerstørste Gevinst.''

                     *

... Man hører i Venedig for hvert et Skridt, man gaar,
en Gondolieres Tilraab: <i>La gondola, signor?</i>

Man tror, Venedigs Nætter bliver tilbragt med at ro
og beruse sig i Vand under Sukkenes Bro.

Ak nej! Naar Stadens Skønne forelsker sig saa let,
vil de drikke fyldig Vin og vil spise sig mæt.

Da ler de højt og følger, saa langt som du vil.
Uden Serenader har du vundet dit Spil.

Som trinde Pælemuslinger gror paa deres Pæl,
saa gror Venedigs Skønne: de fleste mangler Sjæl.

                      *

Det hele Venedig er dog en sær Butik,
et Dukkeskab med Skuffer og blank Mosaik.
Og da jeg gik derind, fik jeg en Trylledrik.

Det bugter sig i Gange, hvor man kan løbe vild.
Det er en Klynge Slanger, som udspyr Sol og Ild.

Det er Medusas Hoved ... se nærmere til!

                       *

Medusas Datter aabned vor Købmand sin Mund.
Der findes ingen Blomst i Venedig som hun.

Der findes mange Flaner, som tager lange Skridt
og som i Raahed - ritsj! - gaar tyve Mil for vidt,

men ingen som hun, der har stille sat sig hen
med sin lille trange Mund for at opæde Mænd,

som sidder med sin Attraa saa feberagtig stum
og giver Mandens Tanker des vildere Rum.

Det ligner Svangerskab - dog nej, hun fødtes gold.
Hun er Medusabilledet paa Byens blanke Skjold.

                        *

Jeg gad se Venedig paa en Festdag,
naar alt, hvad den rummer, tropper sammen
og rejser sig for vildt at sprænge Rammen,
Venedig er den underligste Verden.

Jeg gad se Venedig i dens Storhed.
Denne Stad - er den bygget paa Pæle? -
giver Storhed selv dem, der mangler Sjæle,
og har Vand til at slukke store Flammer.

Venedig er en Verden for sig,
organisk, et havomslynget Hele.
Jeg gad se dens splidagtige Dele
hylende - en Kampdag, en Festdag.

Og jeg tror, at de vilde klinge sammen,
og i Luften vilde Duerne sig parre.
Og Venedig vilde le ad alle Narre,
som ikke var født i Venedig.

                         *

Der findes her i Verden saa mangen fiffig Ka'l,
der er kommen til kort i en dyndet Kanal.

Det gik mig som Præsten: jeg turde ikke bé'
om at blive roet hen, hvor de smukke Piger lé.

Man førte os til Øen - de dødes Hvileplads!
og til en anden Ø, hvor der pustedes Glas.

Er jeg som denne Præst? Er mit Liv halvt forbi
og rinder kun i Draaber, som jeg gør til Poesi?
(jeg har kun mit poetiske Glaspusteri)

og kan jeg ikke føle, som andre, Fryd og Mén?
- da ro mig bort til Øen med de mange hvide Sten.
Dér er, selv i Live, mit rette Land og Len.

                         *

Men jeg er varm. Jeg mærked min Styrke i Behold,
da jeg saa' Medusas Hoved paa Byens blanke Skjold.
</body>
</poem>

<poem id="claussen2001122325">
<head>
   <title>Il letto</title>
   <subtitle>Til Signora Giovanna -</subtitle>
   <toctitle>Il letto</toctitle>
   <indextitle>Il letto</indextitle>
   <firstline>Den Jærnseng med Kniplingepuder</firstline>
   <quality>korrektur1</quality>
</head>
<body>
Den Jærnseng med Kniplingepuder
bred som den rolige Nyden,
den minder om Ungdomsrejser
og Middagstimer i Syden,

hvor Søvnen er tryg som Naturen
og Kniplinger haves kun ægte;
det hele er købt for en Hægte,
selv Helgenportrætet paa Muren -

hvor Kalkning og Kamfer fjærner
en Huslugt - af Olien og Osten -
hvor Sengen er hvid, og hvor Resten
bli'r renholdt med Vievandskosten.

Der luer bag Skoddernes Mørke
et Skær paa de Kniplingepuder,
i hvilke som unge Turister
vi sover til Middag som Guder.

Hvem véd hvilke Syndens Sirener
trods Lovbud og Myndigheder
paa denne Seng for en Time
har hvilt hvilke Yndigheder?

Og ikke Sirener, nej Kvinder
med Hjærter af fineste Silke-
Kniplinger fra Valenciennes
har hvilt her en Time ... Ak hvilke?

Paa Sengens Fodstykke græsser
idylliske Æsler og andet,
og Billeder ses af Prinsesser
fra Soria-Moria Landet.

Den dejlige Dronning af Saba
hun er med Muldyr og Gaader
paa Vej for at prøve Kongen,
som i Jerusalem raader.

Men selv blev hun haardest prøvet:
et Sted ved et Muldyr-Skifte -
hun tabte sin Dyd til en Slave
og misted sin Yndlingsvifte.

Og da hun kom frem for Kongen,
han afslog hver hendes Gave,
da Dronningens fineste Gaade
var skænket en kulsort Slave.

Den unge Kong Salomon rakte
den blussende Dronning Viften,
som Slaven havde bragt ham,
det sikre Pant paa Bedriften.

Hun hvisked: ,,Det var ved Middag
i Herberget, og jeg brændte
efter Jerusalems Konge:
da lod jeg en Slave hente.

,,Jeg hented en kulsort Slave.
Jeg selv er brunet af Solen.
Kong Salomon, du er en Daare!
jeg vilde jo elsket dig saare!''

Ved hver Station paa sit Hjemtog,
ved hvert et Mulæsel-Skifte
tog hun en Slave til Elsker
og sendte ham bort med en Vifte.

Hun sendte dem alle med Vifter
til Salomon en efter anden.
Han ejed en Samling, hvorover
af Længsel han gik fra Forstanden.

Han tilbød tilsidst sit Rige
blot for den Naadegave
en Time at blive den dejlige
Dronning af Sabas Slave.

Men Sabas Dronning lod svare,
at lykkelig lægt for sin Iver
hun elsked desværre ej Kongen -
,,Ak var han en Mulæseldriver!''

... Hvor snildt og forslagent de knejser
de Kvinder med Hjærter af Silke-
Kniplinger fra Valenciennes,
vi søgte paa Ungdommens Rejser!

Nu tror vi paa Drifter som Straaild
og Troskab som Favnebrænde.
Vi tror ikke mer, der er Hjærter
som Kniplinger fra Valenciennes.
</body>
</poem>
</content>
</section>

<section level="1">
<head>
   <toctitle>VIII</toctitle>
</head>
<content>

<poem id="claussen2001122320">
<head>
   <title>Grave</title>
   <toctitle>Grave</toctitle>
   <indextitle>Grave</indextitle>
   <firstline>Og før vi ved af det, er det forbi</firstline>
   <keywords>heine</keywords>
   <quality>korrektur1</quality>
</head>
<body>
<small>    Der findes Asner, som vil have,</small>
<small>    at Nattergale med en Sæk</small>
<small>    hver Morgen skal til Mølle trave.</small>
<small>    jeg kalder denne Fordring fræk,</small>
<small>    da ingen Nattergal forlanger,</small>
<small>    at noget Asen bliver Sanger.</small>
<small>               (Efter <i>Bürger</i>, se tilforn)</small>

Og før vi ved af det, er det forbi,
alt Livets livsalige Djævleri ...

Paa Kirkepladsen St. Clara,
hvor et Par Elme hælde,
der ligger Carl Michael Bellmann
og har ikke mer at fortælle.
Akademiet har rejst ham
en Sten, den største i Haven,
hvorunder Carl Michael Bellmann
er ... altsaa ... begraven.

Her hviler nu Stockholms Digter
maaske og befinder sig vel.
Den tæt tiltrampede Jordbund
ernærer end ikke en Nælde.
Naar Nabogyderne gjalder
af Sværm og af Sange ved Kvæld,
da ryster kun Elmenes Kroner
skæmtende med deres Bjælde.

Og jeg har set et Under
ved Graven en Sommernat:
et Pigebarn kyssed Medaljen,
som Akademiet har sat.

Halvt lod hun sig løfte, halvt klatred
hun op paa den kolde Sten,
mens fyrige Ungersvende
holdt fast ved Mamsellens Ben.
Der drak hun fra Sanggudens Læbe
en Rus, som var dobbelt sød,
fordi hun selv var saa ildfuld,
hans iskolde Mund saa død.

Hvor hviler en Digter vel bedre
end mellem sine egne ...
paa den snævre Plads ved St. Clara,
hvor Livet er nær alle Vegne -?
Man smuldrer allertryggest
i Fædrelandets Skød.
Der gør man de største Undere
- efter sin Død.

Og Elmen begyndte at smælde
og hviske og svinge sin Bjælde,
som vilde den gøre bekendt:
,,I Aften har Bellmann omsider
sit rette Monument.''

Hvem var hun? En Datter af Ulla?
hvis Uskyld (en skøn Ruin)
var styrtet ... maaske i Aften,
til Valhorn og Violin -?

De fleste er bange for Graven,
men hun tog Døden med Trumf -
hun var som et Billed paa Livets
evige unge Triumf.

Jeg dvælede længe ved Stenen
den lyse Stockholmernat
og husked en anden Digter,
den kække, landflygtige Heine,
som fjærnt fra de tyske Alkover
og hjemlig dryppende Regne
et Sted paa Montmartre sover
saa fornemt og dybt forladt.
Der saa jeg en Gang den Ligsten,
hvorunder han lagdes ned,
en Sten, hvis taalmodige Flade
var strakt paa den vandrette Led,
som skulde den lave Tavle
forraade med spøgefuld Viden,
at det, man med Flid holder nede,
des bedre vil staa imod Tiden.

Men ingen nordtysk Pige
kan over hans Gravsted sprede
sit fattige Knippe Violer,
en blid og beskeden Resede.
Ak Vejen er lang - saa lang,
de tyske Blomster vil falme.
Maaskee vil en Kejserinde
dog sende din Digter en Palme
og dø for en Snigmorders Dolk
som Tak for det skønsomme Folk.

Og dette er just i sin Orden;
thi han lo ad de Bjørne i Norden,
og med Spøg holdt han Mismodet nede
og spared ikke Ømhed og Vrede.
Og som der er ingen Retfærdighed til
af højere Art end i Handel og Spil,
hvor det gælder, at 2 plus 2 er 4,
det er Daarskab at spille paa Lire,
og ,,kom os ej nær med dine Harper,
her slaas vi som de røveriske Karper'',
og ,,der gives paa Jord ej Suveræner,
vi har hver vores egne smaa Domæner''
(Journalister, Pietister og Hyæner)
,,det gælder kun at regne med Tabellen
- og med den lille - ellers gaar du strax i Fælden'',
saa blev Heinrich Heine jævnet med Jorden,
og han ler endnu af Bjørnene i Norden.

... Han var fra sin Ungdom en Mester,
hvis Navn blev kastet fra Hav til Hav
som en drivende Palmestamme,
som Maanesølv eller Rav.
</body>
</poem>

<poem id="claussen2001122321">
<head>
   <title>Julebrev</title>
   <toctitle>Julebrev</toctitle>
   <indextitle>Julebrev</indextitle>
   <firstline>Jeg ønskede at skænke det hele Paris</firstline>
   <quality>korrektur1</quality>
</head>
<body>
Jeg ønskede at skænke det hele Paris til mine tre Piger
med Seinen og Luxembourgs Paradis, Versailles Æventyrriger.
Til Kitty Drue og til Ilsuccia,
og til deres Moder, Fru Annuccia,
jeg ønsked at skænke det hele Paris!

Jeg gik til det straalende Bon-Marché.
Jeg klatred paa Trapper og Stiger,
og dejlige Sager fik jeg at se:
en Kaffekande med mærkelig Hank,
en Pelsværkskaabe til tusind Frank,
et Æsel som skryder, en Dukke, som skriger.
Jeg vilde købe det hele Paris til mine tre Piger.

Jeg vilde købe to Gedebukke
til Kitty (de var for Resten saa smukke.)
Jeg vilde købe paa Bon-Marché
den nyeste franske A B C
til Ilse og skrive: min Julegris,
Ilsuccia mia, læs og bliv vis!

Og skulde vel Moderen staa til Skamme?
Jeg købte en højrød Silkevest
fra Væverier, som findes i Brest,
til Anna - ,,som Tak til en gammel Flamme''.

Men tænk! de kunde, ved Bon-Marchés Bank,
ej vexle en Seddel paa tusinde Frank!
Jeg havde i Haanden en Tusindfranks-Note.
Men Varerne blev mig dog ikke betro'te.

Og da jeg kom ud fra Bon-Marché
lidt trist, som jeg ikke nægter,
i Tusmørket gik der en fattig Mand
paa Gaden og solgte Prospekter.

Jeg købte Versailles, jeg købte Paris,
han solgte det hele til nedsat Pris
fra Kirken paa Place Madeleine
til Luxembourgs skønne Fontæne.

Jeg ejer Banknoter paa tusinde Frank,
naar bare de Folk kunde bytte
i Bon-Marché, som er Tidens Bank,
og som er til usigelig Nytte.

... Her købte jeg nu for lidt Smaamønt
Paris og dens Æventyrriger.
Jeg havde jo lovet at skænke Paris til mine tre Piger.
</body>
</poem>

<poem id="claussen2001122322">
<head>
   <title>Dansk Foraar</title>
   <toctitle>Dansk Foraar</toctitle>
   <indextitle>Dansk Foraar</indextitle>
   <firstline>Naturen min Elskerinde</firstline>
   <quality>korrektur1</quality>
</head>
<body>
Naturen min Elskerinde
har taget sit Forklæde paa,
sit Forklæde af Anemoner,
slængt over Kjolens Graa!

Naturen min Elskerinde
er bleven saa formiddagsklædt
med grønne Buketter ved Bæltet.
Nu er jeg ilde stedt ...

Jeg sidder atter i Lunden
paa Bænkens frønnede Træ
og stirrer henad en Gangsti
med Hænderne under mine Knæ;

Jeg attraar de spirende Urter
og trækker dog Vejret saa frit,
hænger ved dette Klæde
af Grønt broderet med Hvidt.

Naturen min kyske Veninde
skænker mig Sol og Læ
og alle slags friske Farver,
broderede ved hendes Knæ.

Men blir det mit Hjærte for broget,
saa slaar der en Nattergal
i Haven, til Tegn og til Trøst: - at
en anden er ligesaa gal.

Naturen min unge Moder
har rakt mig sit Forklædes Flig.
Og endt er Dæmonernes Hærværk.
Jeg er i mit Himmerig.
</body>
</poem>

<poem id="claussen2001122323">
<head>
   <title>Aftenandagt</title>
   <toctitle>Aftenandagt</toctitle>
   <indextitle>Aftenandagt</indextitle>
   <firstline>Det er den Stund, da Mørket, sig bredende</firstline>
   <quality>korrektur1</quality>
</head>
<body>
Det er den Stund, da Mørket, sig bredende,
   opfylder Haverne, Vangene,
   da Pindsvin sværmer i Gangene
   og Tjenestepigerne ved Ledene.

Den Time, da Natten, den fredende,
   vækker i Villaen Sangene,
   mens lille Rebekka til Klangene
   luger Salaten i Bedene.

Den Stund, efter Dagen, den hedende,
   da Blomsterne rejser sig prangende,
   men Fuglene tier bag Hangene
   og Vejene lytter til Fjedene.

Nu slæbes de selvopgivende
   søvntrætte Smaabørn i Badene.
   De bér til den Alt-forladende.
   Nu skjuler sig Svanen i Sivene.

Og Moderhjærtet, det anende,
   er bleven vidunderligt drømmende.
   Hvor taler du sødt og formanende,
   Caty, min Svane paa Strømmene.
</body>
</poem>

<poem id="claussen2001122324">
<head>
   <title>Brev fra Landet</title>
   <toctitle>Brev fra Landet</toctitle>
   <indextitle>Brev fra Landet</indextitle>
   <firstline>Efteraarsdage, Regnvejrs-rolige</firstline>
   <quality>korrektur1</quality>
</head>
<body>
Efteraarsdage,
          Regnvejrs-rolige,
i det Ømt-Forbundne,
          i det Dybt-Fortrolige.

     En Ledsagerinde,
     der sidder hos
     og botaniserer
     det bløde Mos.

Et Regnvejr, et Regnvejr
har sølvstænket Kappen,
men Træet gi'er Ly
foran Hovedtrappen.

Og Øjnene bort
imod Laden vanker
i gamle, betænksomme
Tagskæg-Tanker.

              *

Hvor er de Høst-Timer
         Tunge og frodige,
fulde af Bedrifter,
         som ikke er blodige.

     Bag Plovstyret brummer
     Forvaltren i Skæget,
     og Mulvarpen roder
     i Grananlæget.

     Og al Ting er Travlhed
     selv Regnen gør Nytte.
     I Bryggerset Mejersken
     vender sin Bøtte.

Ejeren og Ormen
         er alle Patrioter,
som hver har sit at passe,
         en Flok af smaa Despoter.

	    *

     Før blinkede Havet
     i Solen og Brisen,
     og over Altanen
     der knirked Markisen.

     Nu daler de Uger
     og Dage saa tætte,
     mens Hjærterne suger
     sig store og mætte.

     Og Elskeren løser
     sin Elskedes Tyl
     for sidste Gang
     i et græsgrønt Idyl.

     For sidste Gang
     skal den høstklamme Tue
     tændes af jublende
     jordvarm Lue.

            *

Der holder en Bonde
         med Tørv og med Brænde
til Næring for Ovnen.
         Vor Sommer fik Ende.

     Her damper en evig
     og velsindet Taage,
     mens Tusmørket lukker
     for Huller og Kroge.

     Vort Blod, som af Ungdom
     i Fortiden svulmed,
     skal lære at gløde
     ved Mørket og Mulmet -

     vort Væsen, som Kulden
     behandler ukærligt,
     - at aabne sig dobbelt
     saa menneskeherligt.

     Ved Efteraar sidder
            de visne Eroter
     ved Ovnen og gløder
            de iskolde Poter.
</body>
</poem>
</content>
</section>

<section level="1">
<head>
   <toctitle>IX</toctitle>
</head>
<content>

<poem id="claussen2001050202">
<head>
   <title>Mennesket</title>
   <toctitle>Mennesket</toctitle>
   <indextitle>Mennesket</indextitle>
   <firstline>Jeg er en Kongesøn, som blev født til for megen Lykke</firstline>
   <notes>
      <note type="credits">Bidrag fra Brian Bentsen.</note>
   </notes>
   <quality>korrektur1</quality>
</head>
<body>
Jeg er en Kongesøn, som blev født til for megen Lykke,
og jeg elsker hele Verden ... og jeg blæser den et Stykke.

Og jeg hører hele Verden som et vældigt Udyr larme
for at omslynge mig med hundredtusind Arme.

Og den lurer paa mit Liv mellem Skær i skjulte Bugter
som en Slange under Løvet - for at øde dets Frugter.

Og Alverden tror mig fældet og hos Døden fast forhyret,
men jeg vandrer velbestøvlet paa Ryggen af Dyret.

Og jeg elsker den. Jeg fødtes til Fare og til Lykke.
Og jeg og Verden blæser hinanden et Stykke.

Jeg har genkendt Dragens List hos en meget kysk Prinsesse,
som var kongelig og from ... og en Gang paa en Kermesse

hos en Slangetæmmerske, som med Haanden fuld af Slanger
mig bød en spændig Favn, som jeg modtog uden Anger.

Havde Kongens Barn mig fristet, saa var for Gud vi gifte,
og min Verdensfart var udsat til næste Kongeskifte.

Havde Slangetæmmersken med sin Ild ej sønderslidt mig
og <i>jeg ej</i> elsket hende - hendes Slanger havde bidt mig.

Men jeg saa med Studsen Dyret i dets stumme slangenøgne
Forladthed, og jeg rørtes af et Glimt i dets Øjne.

Thi de Øjne elsked mig med en talende Flamme!
,,Skønt vore Viljer strides, er vor Lyst dog den samme.''

Og jeg kaldte disse Øjne med de helligste Navne.
Og jeg selv har tusind Arme, og jeg kunde alt omfavne.

Ja paa min Vandrings Tinder jeg svimler kraft-berøvet,
naar jeg skimter ej det Levende, som lurer dybt bag Løvet -

naar Taaber spørger Prinsen, hvor hans smukke Dragt er skaaret,
og fritter travlt om Kongesønnens Indtægt om Aaret.

Aa disse Mænd og Kvinder med dumme Smil og Næser,
der kan slet ikke fatte de Stykker, Prinsen blæser.

Der er Folk, hvem hans Letsind forbitred uvilkaarlig,
og andre, som til Gengæld finder Prinsen for alvorlig.

Der er Folk, han aldrig kendte, som fornægter ham og hader,
fordi han er Søn af en Konge - af sin Fader.

Af Frygt for deres Arme de krummer sig og krymper,
og de kalder ham en Prins uden Land, derfor en Stymper.

Men jeg elsker hele Verden, og jeg blæser den et Stykke.
Jeg er en Kongesøn som blev født til for megen Lykke.

Jeg er kommen som et Raab fra Livets store Skove.
Ej ændrer jeg en Tøddel ved Eders Hverdagslove.

De Love kan I knytte saa fast, I selv det nemmer,
I vil dog altid mindes, at Skovene har Stemmer.

Ja Skovene har Stemmer, og Havets Sandbunds-nøgne
Bugter synes blinke med blaa og grønne Øjne.

Og jeg elsker disse Øjne, og min Lyst er ikke styret,
før jeg ser min arge Elskede - Verdensuhyret.

Ad slimede Kanaler med Dynd og Pakhusrotter ...
for at søge Drypstenssale og underfulde Grotter ...

jeg iler med et Hjærte, som Guden Pan forfærded,
og med et Mod til Døden, som Prøvelser har hærdet.

Jeg vover tit, naar Nætterne er bællene sorte,
at kalde paa den Dejlighed, der bor nær Dødens Porte.

Og i søde Middagsstunder, naar Slangen var bedaaret
af sit eget store Hjærte, jeg blev til Elsker kaaret.

Da gælder det at tage det Nu, som bliver givet,
for at favne Livets Drage, som staar mig efter Livet.

Men Haanden maa jeg støtte paa Verdens trygge Axe
for at undgaa Dyrets Hævn og de frygtelige Saxe.

Jeg elsker Dragens Vildskab, og Slangebraade stikke
kun dem, der ser paa Slanger med forgiftede Blikke.

Og jeg holder gyldne Fester med Guden eller Dyret,
som er det tavse Pulsslag i Verdensuhyret.

Jeg elsker selv den Flamme og Gift, som Slangen hvæser,
og jeg blæser den et Stykke. Vil I vide, hvad jeg blæser?

Ja, naar den fnyste giftig og morderisk i Hammen,
jeg hviskede som Præsten: ,,Det er Kærlighed altsammen.''

Og naar jeg skimted Glansen af den skønne Havfruhale,
jeg hørte Sus af Skove og sang af Nattergale.

En Gang skal helt i Elskov hinandens Hu vi fange.
Da vil jeg hviske til den: ,,Guddommelige Slange.

,,Guddommelige Slange! Jeg var min Kraft berøvet,
naar jeg ikke saa det Levende, der glimted dybt bag Løvet.''

Da bliver den en Guddom. Ikke Dragen ond og tornet!
Det Instrument, jeg blæser, kaldes Vidunderhornet.

<nonum><right><i>Capri, 1903</i></right></nonum>
</body>
</poem>
</content>
</section>
</workbody>
</kalliopework>

<?xml version="1.0" encoding="UTF-8"?>
<!DOCTYPE kalliopework SYSTEM "../../data/kalliopework.dtd">
<kalliopework id="1927" author="claussen" status="complete" type="poetry">
<workhead>
   <title>Titania holdt Bryllup</title>
   <year>1927</year>
   <cvs-timestamp>$Id$</cvs-timestamp>
</workhead>

<workbody>

<section level="1">
<head>
   <toctitle>I</toctitle>
</head>
<content>

<poem id="claussen2005052401">
<head>
   <title>Mordet i Værtshuset</title>
   <subtitle>eller Kvinden i dit Liv</subtitle>
   <firstline>Der findes ingen Orden paa det her Hotel!</firstline>
   <quality>korrektur1,korrektur2</quality>
</head>
<body>

<i>Personer:</i>
<sc>Hotelværten</sc>
<sc>Pigen Elsbeth</sc>
<sc>Tjeneren Per</sc>
<sc>Karlen Lars</sc>
<sc>Den store Pranger</sc>
<sc>Lovens Arm</sc>


FØRSTE SCENE
<i>Pigen. Værten</i>

<sc>Værten</sc> <i>(ind fra venstre)</i>
Der findes ingen Orden paa det her Hotel!

<sc>Pigen</sc>
Det er Hotellets Vært, som gør det værste Spræl!

<sc>Værten</sc>
I har forlagt mig Nøglerne til Nummer ni!

<sc>Pigen</sc>
Det Værelse, den rige Pranger sover i?

<sc>Værten</sc>
Forstil Dem ikke! Ræk mig Nøglen!

<sc>Pigen</sc>
                  Snikke Snak.
Da sagde for den Prangers Liv jeg mange Tak!

<wrap><i>(Værten ud. Lars lister frem fra den modsatte Side, uset af Pigen, som harmfuldt støver af)</i></wrap>

<sc>Lars</sc>
Nu farer Herren ud og ind og op og ned,
og Stuepigen Elsebeth er bleven vred.
De har den store, rige Prangers Penge kær,
men de vil eje hele Byttet hver især. <i>(Ud)</i>

<sc>Værten</sc> <i>(ind)</i>
Kom straks med Nøglerne!

<sc>Pigen</sc> 
                           Betal først Deres Gæld
til mig. Saa kan De slaa den Pranger frit ihjel!
<i>(Ud)</i>

<sc>Værten</sc> <i>(med oprakte Arme)</i>
Der findes ingen Orden paa det her Hotel! <i>(Ud)</i>


ANDEN SCENE

<sc>Lars</sc>
Nu fejer Pigen Elsebeth, og Kosten gaar.
Der flyver Dun i Stuepigens mørke Haar.
Hun spiller med Hotellets Herre under Dæk.
Hun er en dejlig Stuepige, stor og fræk,
som tit i Smug dog paa mit Karlekammer ler!
- Men hun er ringforlovet med vor Tjener Per.


TREDIE SCENE
<i>Per og den store Pranger (ind fra højre)</i>

<sc>Prangeren</sc>
Løft bedre, lille Per! Det er en Pengesæk.

<sc>Per</sc> <i>(med en stor Pose)</i>
Ih, den har Herren tjent i Dag, mens han var væk!

<sc>Prangeren</sc>
Ja, Per, i Hestehandel kan jeg pudse dem.
Nu gaar Knud Dunk, min Konkurrent, fra Hus og Hjem.
	 
<sc>Per</sc> <i>(indsmigrende)</i>
Jeg er saa ung endnu, jeg vilde gerne frem.

<sc>Prangeren</sc>
Det kommer nok, min gode Per, det kommer nok.

<sc>Per</sc>
Men ingen gider lære paa mig sølle Pjok.

<sc>Prangeren</sc>
Jeg synes godt om Værten paa det her Hotel.

<sc>Per</sc>
Ja, Husbond er en Karl. Han slaar sin Mand ihjel.

<sc>Prangeren</sc>
Her er en prægtig Stuepige, stor og fræk.

<sc>Per</sc> <i>(glad)</i>
Hun er min Kæreste.

<sc>Prangeren</sc>
                     Gaa, læg min Pengesæk!
<i>(afsides)</i>
Hun bliver ogsaa min, forinden jeg ta'r væk.
<i>(Ud)</i>


FJERDE SCENE

<sc>Per</sc> <i>(som standser ved Nøglebrædtet og søger)</i>
Men Nøglen til hans Dør?

<sc>Pigen</sc> <i>(frem fra Baggrunden med Nøglen)</i>
                    Jeg følger med derhen,
at jeg kan lukke op og laase af igen!


FEMTE SCENE

<sc>Lars</sc>
Det var en Pose Dalere, saa det forslaar.
Nu fejer Elsebeth paany. Hej, hvor det gaar!
Nu løber Per og tømmer hendes Skurespand
og bytter om det skidne med det rene Vand.

<i>(Pigen kommer, fulgt af Per)</i>

<sc>Per</sc> <i>(puffer overmodigt til Lars)</i>
Gaa bort, du Støvlepudserdreng!

<sc>Pigen</sc> <i>(ligeledes)</i>
                 Gaa bort, dit Drog!

<sc>Lars</sc>
Naar vi er ene, taler du et andet Sprog.

<sc>Pigen</sc>
Jeg taler, som jeg vil, og som mit Hoved staar!

<sc>Lars</sc>
Javel! Men jeg er ellers ikke født i Gaar.
<i>(Ud)</i>

<sc>Per</sc> <i>(klynkende)</i>
Du ser paa Lars med saadan grimme Øjekast.

<sc>Pigen</sc>
Jeg taaler ej, at noget lægges mig til Last!

<sc>Per</sc>
Du er en dejlig Pige, men slet ikke tro.

<sc>Pigen</sc>
Gaa ud og børst mig mine gamle Lædersko!
<i>(Ud)</i>

<sc>Per</sc> <i>(alene)</i>
Jeg ved, at hun og Husbond har mig lidt til Nars,
- men jeg kan ikke lide, hun besøger Lars.
<i>(Børster Sko)</i>
Jeg er saa glad, jeg gode Fyr, jeg unge Mand,
for Elsebeth, hun sender mig at hente Vand.
Jeg børster hendes gamle Sko, saa let, saa glad.
Hun har forlovet sig med mig, vi skil's ej ad!
<i>(Ud)</i>


SJETTE SCENE
<i>Pigen. Værten</i>

<sc>Værten</sc> <i>(ømt)</i>
Elisabeth!

<sc>Pigen</sc> <i>(koldt)</i>
Jeg vil ej mere, slet og ret
for Ingenting slaa Folk ihjel!

<sc>Værten</sc>
Elisabeth!
Kom, giv mig Nøglen. Kæreste, vær tillidsfuld,
og vi vil samme eje denne Prangers Guld.
Jeg gifter dig, saa snart min Frue falder væk.
Du er en dejlig Stuepige, stor og fræk.

<sc>Pigen</sc>
De er en slet og sløv Hotelvært, stor i Ord,
som knuser, hvad De træffer mellem Deres Knor,
men bliver mere fattig for hvert heldigt Mord!

<sc>Værten</sc>
Elisabeth! 

<sc>Pigen</sc>
De tror, at Kys og Sukkergodt betaler Gæld.
Jeg vil ej mer for Ingenting slaa Folk ihjel.

<sc>Værten</sc>
Kom, staa mig bi, Elisabeth, Du bringer Held.

<sc>Pigen</sc>
Men hvem skal myrde Prangeren?

<sc>Værten</sc>
                Det kan vel Per.
Han lystrer dig paa første Vink, naar blot du ber.
<i>(Ud)</i>


SYVENDE SCENE
<i>Pigen. Lars (træder frem)</i>

<sc>Lars</sc> <i>(rykker hende i Ærmet)</i>
Paa den Slags Gerninger har Per for lidt Forstand.
Send Prangeren til mig! Jeg er en Haandens Mand.

<sc>Pigen</sc>
Du Staldkarl! Støvlepudserdreng!

<sc>Lars</sc> <i>(med en Gebærde)</i>
                  En Haandens Mand.
<i>(Ud)</i>


OTTENDE SCENE
<i>Pigen. Prangeren</i>

<sc>Prangeren</sc>
Jeg er saa glad, jeg er saa glad, jeg er saa glad.
Nu drager jeg beriget bort fra denne Stad.
Kom, Elsebeth, og tal med mig et stille Ord!
Du er en prægtig Stuepige, fræk og stor.

<sc>Pigen</sc> <i>(værger sig)</i>
De er en dygtig Hestepranger, stor og kæk,
men Herren bliver vred, naar jeg er længe væk.

<sc>Prangeren</sc> <i>(slutter hende til sit Hjerte)</i>
Med fulde Poser gaar jeg bort fra denne Stad.
Hør, lille Elsebeth, skal vi to følges ad?

<sc>Pigen</sc>
Tag Dem i Agt for Husbond. Han er altid nær.
Han taaler ikke noget Ord af nogen her.

<sc>Prangeren</sc>
Saa lad os træffes siden.

<sc>Pigen</sc>
     Om en Time.

<sc>Prangeren</sc>
                 Hvor?

<sc>Pigen</sc>
I Karlekamret - der hvor Lars, vor Staldkarl, bor.

<sc>Prangeren</sc>
Jeg gaar og venter dig. Det er et aftalt Ord!


NIENDE SCENE

<sc>Per</sc> <i>(alene, med et broget Strømpebaand om Halsen)</i>
Jeg er saa ung endnu, jeg vilde gerne frem.
Nu skal den store Pranger myrdes. Og af hvem?
Hotellets Vært har sagt: ,,Vi sætter Per dertil,
det er et Svendestykke for en Karl, som vil!''
Han siger ogsaa, han har talt med Elsebeth,
som mener, det er let, - men det er ikke let!

<sc>Pigen</sc> <i>(kommer, tager Forklædet af og friserer sig)</i>
Jeg gaar og gør den rige Pranger elskovsmat.
Tag Nøglen her, skynd dig imens og skjul hans Skat!

<sc>Per</sc>
Jeg er saa ung endnu, jeg vilde gerne frem.

<sc>Pigen</sc>
Den fejge Hund! Han ryster paa hvert Led og Lem.

<sc>Per</sc>
Jeg vil ej dø for denne Prangers haarde Haand.
Jeg gaar og hænger mig i hendes Strømpebaand.
<i>(Gør Anstalter til at klynge sig op)</i>

<sc>Pigen</sc> <i>(efter at have friseret sig, vender sig og slaar ham)</i>
Dit Drog, du skal ej dræbe ham, men løbe glat
herfra med Pengene, før Husbond faar dem fat.
Og ved den første Korsvej mødes vi i Nat.

<wrap><i>(Per løber jublende ud til venstre. Pigen til højre)</i></wrap>


TIENDE SCENE
<i>(Scenen staar tom)</i>

<sc>Lars</sc> <i>(kommer fra højre)</i>
Nu har jeg gjort den rige Hestepranger kold.
Saa lad os se, om Posen er i god Behold.

<sc>Pigen</sc> <i>(følger efter, forbitret)</i>
Han var en dygtig Hestepranger, stor og kæk.
Hvem gav dig Lov at myrde ham, mens jeg var væk?
Din skidne Tyv, hvad angaar dig hans Pengesæk? 

<sc>Lars</sc> <i>(vil ud til venstre, truende)</i>
En Mand, som slaar ihjel, forandres paa en Studs.
Her kommer du for silde med dit Krøl og Puds.

<sc>Pigen</sc> <i>(stiller sig i Vejen)</i>
For silde, jeg! Du Staldkarl, Støvlepudser-Svend.
<i>(Pavse)</i>
Jeg taaler ingen Karl, som raat undliver Mænd,
naar ikke først en Kvinde har dem dysset hen.

<wrap><i> (Lars vil styrte løs. Som en Vind træder Pigen et Skridt frem, spænder Ben og vælter ham)</i></wrap>

<sc>Værten</sc> <i>(ind fra venstre med opløftede Hænder)</i>
Der findes intet Spor af Pengeposer mer,
og flygtet er den sledske Mordhund, Tjener Per!

<sc>Pigen</sc>
Er Per!

<sc>Lars</sc> <i>(griber Værten i Struben)</i>
Nej, Tjener Per var ej til sligt i Stand.
Kom frem med Pengene! Jeg er en Haandens Mand!

<sc>Pigen</sc> <i>(frem mod Værten)</i>
Betal os hvad De skylder, uden alt det Spræl.

<sc>Værten</sc> <i>(kæmpende med Lars)</i>
Der findes ingen Orden paa det her Hotel.


ELLEVTE SCENE
<wrap><i>(Mens Lars og Pigen forsvinder hver til sin Side, griber Lovens Arm - mekanisk fremstillet, ledsaget af en mørk Stemme - Værten med vældig Haand i Nakken)</i></wrap>

<sc>LOVENS ARM</sc>
I Lovens Navn, vi arresterer Dem for Gæld.

<i>Mørke paa Scenen.</i>
<i>Tableau i Baggrunden: To Betjente ses i Transparent</i> 
TÆPPE


EFTERSPIL
<i>En Landevej ved Midnatstid</i>


FØRSTE SCENE

<sc>Første Vandrer</sc> <i>(kommer raslende med en Pengesæk)</i>
Jeg er saa glad, jeg er saa glad, jeg er saa glad!

<sc>Anden Vandrer</sc> <i>(stærkt formummet)</i>
Jeg holder ikke af en Mand, der er saa glad.

<sc>Første</sc>
Jeg var en brav og fattig og uskyldig Mand.

<sc>Anden</sc>
Hvad nytter Æren, naar man har en sulten Tand?

<sc>Første</sc>
Kom hid og se, du gode Sjæl, mit meget Guld.
Nu ved jeg, at Elisabeth mig bliver huld!

<sc>Anden</sc>
Fortæl, fortæl, hvorledes fik du Skæbnen huld?
Og vis, hvor meget har du af det røde Guld?

<sc>Første</sc>
En Skæppefuld, du stakkels Nar, en Skæppefuld.
<i>(Rasler med Guldet)</i>
Jeg var som Tjener fæstet til et stort Hotel.
Hotellets Herre bød mig slaa en Mand ihjel!

<sc>Anden</sc> <i>(afsides)</i>
Jeg tjente i den samme Gaard. <i>(Højt)</i> Fortæl, fortæl!

<sc>Første</sc>
Den skændige, han bød mig Guld i Overflod.

<sc>Anden</sc>
Og til et Mord - du arme Nar - der var du god?

<sc>Første</sc>
Han sagde til mig: Peter, det vil falde let.
- Det samme sagde Stuepigen Elsebeth.

<sc>Anden</sc> <i>(afsides)</i>
Jeg kender selv Elisabeth! <i>(Højt)</i> Hvad saa? Hvad saa?

<sc>Første</sc>
Den Aften laa en Pranger død i Staldens Straa -
jeg takker Gud, jeg brave Sjæl, for alt mit Held.
Jeg slog ham ej. Dog var han død alligevel.
<i>(From)</i> Nu er jeg rig, men slap at slaa en Mand ihjel.

<sc>Anden</sc>
Og Stuepigen Elsebeth?

<sc>Første</sc>
          Nu er hun min!

<sc>Anden</sc>
Lad se dit Guld - du stakkels Nar - dit fromme Svin!
Skal du slaa Folk ihjel? Slip Sækken, eller føl!     
Din ækle Tyv, jeg sparker dig i denne Pøl!
<i>(Hamrer et Spiger gennem hans Hoved)</i>


ANDEN SCENE

<sc>Anden Vandrer</sc> <i>(alene)</i>
Saa er han død, min Kammerat, ved godt Humør.
Han vilde trodse mig, men jeg har myrdet før.
Der hviler han. Oh Herre, tag dig af hans Aand,
forført af Guld og Stuepigens Strømpebaand.
<i>(Pludselig vred)</i>
Han var en Tyv, en daarlig Karl, en Dumrian!
Nu gaar jeg bort fra dette til et andet Land!

<sc>Pigen Elsebeth</sc> <i>(dukker op)</i>
Du grove Lars, jeg kom, fordi du ypped Kiv -
Men jeg vil heller være Kvinden i dit Liv.
Da Per er død, jeg følger dig som Ægteviv!

TÆPPE
</body>
</poem>

<poem id="claussen2005060201">
<head>
   <title>Karnevallet</title>
   <firstline>Der hvirvled hvide Driver ind ad krogetgamle Stræder</firstline>
   <quality>korrektur1,korrektur2</quality>
</head>
<body>
		Saa sandt hjælp' mig Gud i Himmerig,
		saa visselig er hun Mø for mig.
		Foruden én Gang mig lyste,
		hendes Rosens Mund jeg kyste.
				(Af en Folkevise)

<nonum><i>I</i></nonum>
Der hvirvled hvide Driver ind ad krogetgamle Stræder,
og Gademyldret hylled sig i Pelsværk og Skind.
Der drømte over Sneen blaa Himle i mit Sind
med lyse Foraarsagre, hvorefter Hjertet græder.
Men Byen søgte Varme og tunge, stærke Glæder:
- et Favntag under Snefog, et Klammeri, man ypper
en Vinteraften optændt af Vinen hos en Kyper,
alt bærer endnu Smagen af Holbergs Tid og Sæder
og spinder som en Rok vore Oldefædres Lexe
i Vintrens brune Dæmring med dens Sabbat af Hexe.

Og først ved Maskeballernes Tid i Februar,
da kan der sværmes, digtes, er Natten stor og klar.
En Sne af Haab - jeg husker - var paa mit Hoved faldet,
den Nat jeg var med Henning og Mis paa Karnevallet.

<nonum><i>II</i></nonum>
Mis er en Borgerpige, hvis raske
Pande smiler betænksomt ren
frem fra et Haar, der er blond som Aske.
Jeg gjorde den Jomfru aldrig Mén -:
,,Foruden én Gang mig lyste,
hendes Rosens Mund jeg kyste.''

En Snefalds-Vinter bedrøvet og graa,
da Hjertet til brogede Drømme kan trænge,
til Smil og til Glimmer! Saa kom da den længe
forventede Aften og Skumring faldt paa:
Karneval! Byen er Lys og Røre,
der rulled Karether til alle Døre,
Maskebals-Konger med Droske-Fukser!
Og jeg var Fanden i røde Bukser.

Jeg stod, hvor det stimled paa brede Trapper
med nysgærrigt Bram under halvt aabne Kapper.
En fjern Musik gennem Tummel af talende.
Og Dans fløj paa Atlaskes Sko gennem Salene.

<nonum><i>III</i></nonum>
Hvor vrimler det med Masker! Da saa jeg: mild og moden,
af smidig Middelhøjde (hvor klogt hun flytted Foden!)
min tankefyldte Mis. Hun var blaa i hver Fold,
en frøkenagtig Venus i Ærmer af Mol,
som med sin ranke Buste, sin knejsende Hals,
sin Munterhed, sit Kast med den ubetvungne Nakke,
sin Tavshed og sin Hast, naar de travle Læber snakke,
var varm som Violinstrøgets Smægten i en Vals.

,,Godaften du!'' Hun greb mig og nikked blond og blaa,
sort Maske over Næsen og Øjnene paa skraa.
Jeg hvisked! ,,Giv mig Armen! Du kommer betids,
hør, hvor Musikken spiller ... de Ærmer er søde.
Skal vi danse Mazurka, du ... glimrende Mis.''

Hun pegte paa min Dragt: ,,Hvad betyder det røde?''

,,. . . en miskendt stakkels Fanden i Aften hidkommen
at putte jer ærbare Hexe i Lommen.
Jeg er den røde Ridder med Diskretion i Brystet.
De dumme smaa Frøkner gaar under i Bølgerne,
men vælg den rette Fanden, som staar inde for Følgerne.''

,,Kom, skal vi ikke danse!'' bad Mis lidt kold, lidt rystet.
I Dansen: ,,Hør Mis, jeg har kuret og flanet
med mangen lystig Troldkvind.''
			,,Aa har du?'' - Hun lo.
,,- Men længtes efter dig, ja du skulde kun anet:
Du ligner, søde Mis, paa min blaaeste Tro,
den blonde Galathea, Datter af Oceanet.''

Min blaa Fugl er fløjet. Men da jeg saa mig om,
kom Henning i sin Munkedragt listende from
og tog min Haand og messed: ,,Hold jer beredt i Aanden
og vær kun tryg paa Frelsen, hvor Fanden er for Haanden!''
Han vinked: ,,Kom Mefisto!'' og nu var Messen faldet.
Vi gik og drak for Mis som den fejreste paa Ballet,
og svor ved Vin os sammen til en Skjoldvagt, Munk og Fanden,
om Mis: for kun at dele hendes Selskab med hinanden.

<nonum><i>IV</i></nonum>
Ja Skaal for vor Karnevals-Metamorfose,
for Ungdomsvinen i Venskab og Ord,
for Sejren i Elskovs mørkt glødende Rose,
før Farven er tabt som en Sne fra i Fjor.
Det kommer tilbage med dansende Rids
af Rækker, som krydses, af Masker, de bære,
jeg mindes vor Karnevals-Nat fra den sære
Vinter, da jeg var forelsket i Mis.
Forklædt som en Graamunk gav Henning Møde.
Og jeg var Fanden med Bukser røde,
ung af Kostume med Hanefjers-Hat
Ridder Mefisto saa haansk og utøjlet,
uldforet Kaabe, men sort og glat
min Vams, hvor Kilerne flammed i Fløjlet,
Fanden med Slire og Snabler paa Skoene -
sjelden var jeg saa rød og saa troende.
Men Mis, som før var en Borgers Datter,
var bleven en Dame i Aar
og bar med kun halvt saa fri en Latter
den fornemme Pande, det lyse Haar.
Hendes Skridt er lette og Smilet let,
hendes Holdning er frank og kæk.
Men Blikket flagrer saa vagt, saa vidt
som en Flamme for Natvindens Træk.
Og mine Tanker, som var hende kære
og drog deres tyste Spor,
dem møder hun nu kun i flygtig Ære
med fjerne Tanker og halve Ord.

<nonum><i>V</i></nonum>
Mit Djævlehjerte vilde gennem Fløjelsvamsen brænde.
Jeg kasted mig i Dansen. Det Troldskab tog ej Ende,
galant en Vifte mærked jeg paa min Skulder klaske,
og med et Kniks, en Artighed for ,,den røde Maske!''
en rank og smidig Dejlighed, kaadest blandt Tusinde,
med den Slags mørke Øjne, man kalder for knusende,
slog sine Arme om mig og dansede mig træt,
og svang mig rundt og lo, da jeg tabte min Barret;
men skønt jeg loved Hofbal for mit Fyrstendømmes Porte,
hvis hun antog mine Farver, de røde og de sorte -
hun kunde aldrig tro, at en Hex befandt sig vel ved
før Hanegal at gæste Mefisto i hans Helved.

<nonum><i>VI</i></nonum>
,,Nu har jeg eftersøgt dig i Ballets tyve Sale;
du eneste, hos hvem jeg kan tie og kan tale:
Hvor er du, Mis min Hjemve, min Længsel fra i Fjor?''
Og midt i kaade Ord, medens alle Lamper lyser,
det er mig, som jeg vaagner og staar ensomt og fryser
og længes ud paa Natten i en kold Korridor .. .
,,Lad andre bære Kaarde og Hanefjers-Barret!
af Stolthed og af Spot er jeg saa syg og træt.
Dine Øjne har Violer, Mis, og Gækker din Mund,
men Verden er forrædersk og tom i Bund og Grund.
Saa und mig fra dit Blik - det blaa, hvorpaa jeg stoler -
i denne Februarnat et Par fattige Violer!''

<nonum><i>VII</i></nonum>
Da træffer jeg Munken og hører hans Spot,
at Mis har flanet, at Mis har danset,
har hørt paa hans Taler og intet sanset,
men snydt vort Munke- og Djævlekomplot
og fulgt i fordægtige Pirouetter
en udpyntet kjoleklædt Fyr med Lorgnetter.
De sidder - ak Gud, hvor forelsket og flot! -
og rødmer i et af de smaa Kabinetter
- det sødeste Par i den hele Stimmel!
(Jeg svor som Mefisto, da Faust fór til Himmel).
En Herre i sort, en Dame i blaat!
Og Mis, som er ærbar og fuld af Forhindringer,
Mis har fortrolig kastet sin Maske . . .
Aa Sorg, du minder mig, Mis, din Taske,
om Casanovas forbudte Erindringer!

<nonum><i>VIII</i></nonum>
Med Henning forlod jeg den lede Tummel.
Et isnende Tøvejr! og Staden laa skummel.
Vore Sko løb fuld af den vaade Sne,
vi tænkte paa Mis og vor store Vé . . .
Og da det blev Morgen en tung og vag
tøsne-hvirvlende Vinterdag,
og jeg skimted paa Stolen nær min Seng
min Fløjelsvams og mit Kaardegehæng
og de pralende Pjalter med Glimmer besprængt
over Gulv, over Borde i Hastværk slængt . . .
da laa der endnu i mit bogfyldte Rum
en Forventningens Duft fra i Gaar - saa dum.
Og jeg lallede skamfuld: ,,Det mishager mig!''
Og vendte min Pande den modsatte Vej.
</body>
</poem>

<poem id="claussen2005060202">
<head>
   <title>Besøget i Himlen</title>
   <firstline>Som jeg kom over Bakken, saa' jeg det milebrede</firstline>
   <quality>korrektur1,korrektur2</quality>
</head>
<body>
<nonum><i>I</i></nonum>
Som jeg kom over Bakken, saa' jeg det milebrede
Kornbølge-Højland uden Pletter af Muld
med Rugens hvide Aks og den brunmodne Hvede,
der straaler mat i Grunden som det lødige Guld.

Paa Hævning følger Dal, efter Sænkning krumme Banker
og midt i Sæden Gaarde blandt Haver med Frugt.
Der var tæt og frodig Lunhed, men for fjerne Blik og Tanker
trods det mandshøje Kornland dog ingen Udsigt lukt.

Om store Lav-graa Kampesten Græstotter vokser
i middagsstille Luft, som er regnvarm og ren.
Og Mænd, der gaar i Kløver og driver deres Okser,
er ældede og graa som de Lav-begro'de Sten.

<nonum><i>II</i></nonum>
Jeg vilde længer frem. Og da mødte jeg paa bare,
hastige Fødder en Dreng med ildrødt Haar;
hans Næse løb; han gav sig kun Stunder at svare:
,,Den gamle Mand bor omme i den store, røde Gaard.''

Som grublende paa Spørgsmaal og mange Slags Planer
jeg nærmed mig og ind i den snævre Have saa',
blandt broget Flor af Urter, Læbeblomster, Tulipaner
en Landsbydegn jeg skimted i hans Frakke sid og graa.

Han retted sig - jeg kendte den store gamle Mand -
og vinked mig og hilste med en vis forundret Glæde,
tog rolig Plads, mens Panden, som perled i Vand,
han visked med et storblomstret Lommetørklæde.

<nonum><i>III</i></nonum>
Jeg gjorde mange Spørgsmaal, som ærgred ham uhyre,
han vrissed: Nej, Jorden maa selv om sit Styre.
Min Lod er nu at køre en Beregning lidt paa tværs
eller stundum hjælpe til med at rime et Vers.

Jeg spurgte ydermere: ,,Er Kvinden valgretsmoden?''
,,Tør man brænde sine døde?'' - om <i>Tolden, Sølvmøntfoden!</i>
Men alt det Svar, jeg fik - ,,Det maa Mennesker forstaa,
Begravelse og Valg har de selv fundet paa.

Jeg har ikke paalagt Told eller ordnet Guldmøntfoden.
Det er Menneskenes Værk. Da fra først jeg satte Kloden
ud i Rummet for at sejle som en gasopfyldt Ballon,
var det hele fikst og velgjort fra Francisco til Hongkong.

Fra St. Croix man hented Sukker, Indien med Korn var lastet,
England havde Bomuldstøjer, før en ufrom Slægt formasted
sig at bygge Toldens Mure i den store Verdens Landkrig,
Fransk saa vel som franske Vine fik man kun fra selve Frankrig.

Hjemmets Industri fordærver nu de bedste Tunger, Maver,
og man drikker Vin og taler Fransk, som aldrig saa le Havre.
Man har dansk Tobak og danske Diktatorer. Aa det ækle
endevendte graa Aarhundred - dette lystne <i>fin du siècle.</i>''

<nonum><i>IV</i></nonum>
Ved Ordet lystne tav han og strøg sig over Hagen.
Jeg bad ham derfor yttre sig om Sædelighedssagen.
Han grubled lidt og lod mig notere disse Ord:
,,Hvor dumt de Folk dog skaber sig nede paa din Jord!

Hvi griber de ej Kvinden om hendes kønne Hals?
et rask og muntert Kys! - det var bedre allenfals
end at pine sig og sukke, vende Øjne saa længe,
til en Dag de løber sammen for Ægtemandens Penge.

Jere Præster har nævnt mig med altfor streng en Titel.
Jeg er ikke umedgørlig i dette Kapitel.
Jeg lider nok, at Ungdom tør kysses lidt og fjantes,
endskønt jeg ingenlunde er enig med B . . . . . .''

<nonum><i>V</i></nonum>
Mens saadan bænket under et landligt Morbærtræ
han smilte klog og mild bag de strenge Degnebriller,
jeg ser fra alle Veje der nærmes Folk og Fæ,
som i en landlig Stimmel sig ud for Haven stiller.

Saa gik han ud til Folket. Hver klaged ham sin Nød.
For gamle Karens Feber fik han plukket lidt Salvie,
bandt lille Jenses Finger i Omslag med Grød
og fandt paa nye Raad for Per Hansens syge Kvie.

Han talte Bondemaalet; en Spøg blev gerne hørt;
og Himlens Bønder flokkes som om Jakob, Patriarken,
med Kvinder, Børn og Hjord! - Jeg forsikrer siden rørt:
at jeg fornam mig ganske som hos Noah i Arken!

<nonum><i>VI</i></nonum>
Jeg vil saa gerne dvæle i denne sunde Ro
her hos den gamle Mand. Men Gud er skadefro.
Du lader Sjæle knuses, lader stolte Mænd gaa under
for at bruge dine Kure, Grødomslag for alle Vunder.

Du sad i Evighed, og din Dag var klar og fri.
Da plumred Du din Klarhed, lod Mulm og Skyer spire,
og for at elskes skabte Du i barnligt Narreri
en Slægt, hvoraf de fleste knapt kan tælle til fire -

hvoraf de fleste trofast vel kan røgte Himlens Bøfler
for deres gode Gud, men et dødt, unyttigt Slæng,
der vil, at Gud med Gaver skal fylde deres Tøfler,
som stilles udenfor, mens de kravler selv i Seng.

<nonum><i>VII</i></nonum>
Den gamle Mand betragted mig med smilende List.
,,De høje Ting, du siger, er vor Landsby ubekendte.
Du krammer dine Fraser . . . som en <i>Seminarist,</i>
der slipper ej sin Lærdom, før med Vingerne brændte.

Du har for mange Nykker. Du skulde tage Bo
imellem os og omgaas vore brave, vakte Bønder,
besøge Folkehøjskolen. Fandt du <i>da</i> ej Ro,
da bør du udleveres til Præsterne, Synder.''

Da raabte jeg: ,,Jeg kræver en utaalmodig Gud,
som lider med det skønneste og elsker stolte Sjæle,
som læger, dulmer, hersker, skønt han ler ad dine Bud,
den Gud for Sol og Sang, som har givet Manden Mæle.

Den Gud, som skrev Historien, bevæget, klar og snild,
som bruger Cæsars Kaarde, Brutus' Dolk - den sikre Spejder,
som kaster nye Tropper frem i Kulturens Ild,
indringer vide Kredse, rører opad, bearbejder.

Han gør vort Liv saa broget, som din Himmel er trist,
han aabner nye Jordlag, besvangrer hver en Fure.
Han er en Fødselshjælper, ingen Seminarist,
der kalder Skønhed <i>Skab!</i> og beordrer Landsby-Kure.

Du store Pottemager, vi er jo dine Skaar
og fine Sæbebobler, du i ledig Lyst fremkogler.
Vi selv er Gudens Drømme, som de kommer og gaar,
Alverden er hans Hoved, og vi bygger i dets Knogler.''

Og jeg blev mere heftig: Skønt smigret og svimmel
ved Tanken om at sove i saa blaamalet Himmel
og se de vakre Bønderbørn, som alle er Dus,
forsamlet Søndag Aften til et sædeligt Kantus.

Jeg beder dog, man undskylder venligt min Person,
<i>den</i> Skønhed, jeg har kær, er af en anden Nation,
min egen Sjæls Gudinde, som alene bør lydes,
hvis Navn er som en Salve, der duftende udgydes.

<nonum><i>VIII</i></nonum>
,,Den rige Frue Venus, lagt for Had hos snørte Kvinder,
ej fødtes mere straalende, mens alle Bølger skinner,
end gennem Skum af Minder, som Storm og Strøm begraved,
min Eva Aphrodite er opstegen af Havet.

Paa hendes unge Ansigt et Spil af Straaler hviler.
Hun hælder næsten barnlig sit Øre lidt og smiler
fortumlet, let bedøvet af Vind og Bølgeslag
med Øjne fuld af Kærtegn, god som en Foraarsdag!

Der vinder sig en Fletning af Vedbend i det bløde,
det matte Haar, mens Panden sødt dukker mig i Møde
med fromt-forsoren List, der gør Tankerne rebelske,
et Smigreri som <i>hendes,</i> der lærte mig at elske . . .

Ja <i>hende,</i> der lidt sky for det overdrevne - lidt
forlegen ved at nævne ,,Jeg-elsker-Dig'' - med ét,
som Lægen finder Vej for den famlende Sonde,
har trængt i mine Dybder og gjort alle Tanker blonde.

Hun ligner ikke Nymfernes kælent nøgne Æt,
bredbarmet, ædelttegnet er hun moderne klæd
med Simpelhed og Anstand i muntre, lyse Kjoler;
i hendes unge Skygge det dufter af Violer.

Det er min Skønhed, Venus, min Pallas Athene,
en smukt indbunden Bog, der ej lader mig alene;
saa jeg skal aldrig flere Forladtheds Taarer græde,
skønt hun er kun et Billed paa Fordybelse og Glæde.''

<nonum><i>IX</i></nonum>
Da lød der mange Stemmer med ét - ,,Nu er han moden!''
En Sværm brød ind i Haven, jeg slæbtes bort ved Foden,
mens sorte Præster gentog: ,,Kun ingen Pardon:
Det er en Afgudsdyrker uden sand Religion.''

Jeg raabte: ,,Troens Sandhed skal ses af Hjerteslaget,
min Venus og Madonna har mig ikke bedraget,
hun lever i og om mig, uden Prøver og Beviser,
hendes Fodtrin klinger i mig som paa Domkirke-Fliser.''

Jeg førtes ned ad Himlen. Og Folk og Præster yngler.
Der stod en hel Valpurgisnat af hjertesøde Slyngler.
Og Hekse hørtes jodle. Det lød saa djærvt og klagende,
de sejled frem i Dejgtrug med Humlestænger stagende.

<nonum><i>X</i></nonum>
Men som de vilde hugge mit Hoved fra min Krop,
da kom den gamle vinkende og raabte: ,,Stop der, stop!''
Og da man spydig knurred, han tordned: ,,Vær stille!
her er det ene mig, som skal tænke og ville!

Gaa hjem paa Stedet, Taaber, og vær kun ej for trygge!
I tror vel, I er Solen - og jeg kun er en Skygge?!''
Saa greb han mine Hænder: ,,Rejs ikke bort i Vrede!
Jeg har jo nok, som grusomt bagtaler mig dernede!

Hils mine Børn, jeg elsker dem som Kunstnere, der spiller
snart Violin, snart Bas - Bratsj, Horn, Obo, Skalmej.
Det nye morer mig: Vers, Tragedier, Vaudeviller.
Jeg støtter alle Retninger - enhver er god for sig!''
</body>
</poem>
</content>
</section>

<section level="1">
<head>
   <toctitle>II</toctitle>
</head>
<content>

<poem id="claussen2005060203">
<head>
   <title>Drinks</title>
   <firstline>Jeg havde Bourgogne, jeg har det ej mer</firstline>
   <quality>korrektur1,korrektur2</quality>
</head>
<body>
Jeg havde Bourgogne, jeg har det ej mer . . .
Den røde Vin er en født Kavaler,
som er taktfuld og fin og har gode Ideer.
En Rus i Cidre?
	          Jeg er paa min Ære
lidt sky for de Lande med Æble og Pære.

Ej heller i Aftes den engelske Ale,
den bedske saa lidt som den svære,
der stundum maa tjære en skibbruden Sjæl,
har sendt mig den Rus, jeg vil bære.

Ved Middagsbordet blandt slukkende Vædsker
jeg tænker tit, mens jeg Vinkortet æsker,
at Kvinden er en Likør, som læsker.

Hun gør mig vaagen og let som Absinten,
der renser mit Øje for Djævlesplinten
og ved sin forklarede Malurtsdraabe
sætter den bitre i Stand til at haabe.

Hvis Kvinden er rede, en Lindring er funden.
Jeg hilser de Øjne med Tavshed i Bunden
og fylder to Glas, som vi fører til Munden.

Benedictine, hos Munke opfostret,
jeg priser dig, store Søster fra Klostret!
i høje Kalke paa Fødder som Stilke,
med Hjertet, der glitrer af Guld og Silke.

Ak, Søster fra Klostret, din Urtekost brænder,
men ofres med Kærtegn af svale Hænder.

. . . Men bliver Kvinden mig svigefuld,
da køber jeg Whisky for Guineas og Guld,
jeg opkøber Whisky for Guineas og Piaster.
Hvem kender ikke Lord Whiskys Laster?

Hos Lorden af Whisky er Hvile og Ro.
Hvad kan vi ej elske og haabe og tro?
Paa Tro, Haab og Kærligheds Skib med Tremaster
	vi sejle og ro
og stedes for Døden i vaade Sko. 
</body>
</poem>

<poem id="claussen2005060204">
<head>
   <title>Vin i Huset</title>
   <firstline>En Flaskekarl med Kurv og Skødeskind</firstline>
   <quality>korrektur1,korrektur2</quality>
</head>
<body>
En Flaskekarl med Kurv og Skødeskind
i Skumring til en Frue kommer ind.
,,Hvor kan jeg stille Vinen, gode Dame?''

Men hun ved Spejlet, flammende sit Haar,
og ikke meget paaklædt, som hun staar -
,,Dér i Entréen!'' - siger hun til Svenden.

Han tømmer Kurven. Gaar han snart sin Vej?
Da stirrer han paa Fruen stift: ,,Nej - nej!
De glemmer min Betaling, gode Dame!''

Hun ser, at hendes Krøllepind blir kold.
Men Penge! Fyren kunde bruge Vold:
han tager sine Flasker med tilbage . . .

,,Jeg skal betale selv min Principal.
Det nytter ikke, Fruen bliver gal
og vender Enden til mig,'' sagde Svenden.

Da Fruen lagde Krøllejernet bort,
hun fandt i Huset ikke én Rigs-Ort.
,,Lad os se bedre efter!'' sagde Svenden.

Saa søgte begge, og den Sag er vis:
han blev tilfreds, men Fruen mest tilfreds.
,,Den Flaskekarl har gjort mig helt beruset.

En Flaskekarl med Kurv og Skødeskind
i Skumring skulde ikke komme ind.
Nu ved jeg dog, at vi har Vin i Huset.''
</body>
</poem>

<poem id="claussen2005060205">
<head>
   <title>Skæmte-Vise</title>
   <subtitle>Til Carl Nielsen</subtitle>
   <firstline>Hønsefødder og Gulerødder</firstline>
   <quality>korrektur1,korrektur2</quality>
</head>
<body>
Hønsefødder og Gulerødder
		det elsker vi af Vane.
Sælger du din Strengeleg
		for Halsen af en Svane?
Gode, gæve Spillemænd,
		de er slet ikke mange.
Onde Mænd er ogsaa til,
		men de har ingen Sange.

Pauker, Trommer og Klarinetter
		lyder paa Spillemands Veje.
Onde Mænd ser vrede til -
		for de har ingen Lege.
Strid er Kampen med Violiner -
		det gaar ej af som Valse -
vel har de et følsomt Bryst,
		men de har haarde Halse.

Musikanten til Lergulvs-Stampen
		ta'r Musen i Kardusen,
Landsbykarlen med Træsko-Klampen
		slaar Takt til Glædesrusen.
Ak, du gladeste Mascarade
		for Kone som for Pige,
aner du i Musikanten
		det Uudslukkelige?

Nye Toner symfonisk kroner
		med Sejr den fynske Svane.
Ingen Ælling i en Fortælling
		har haft en gladere Bane.
Spil, du Spillemand, som har Sange,
		og lad de Onde skele!
Livet klinger i dine Noder
		og dermed klinger det Hele.
</body>
</poem>

<poem id="claussen2005060210">
<head>
   <title>Udsat for Kritik</title>
   <subtitle>Et Prosadigt</subtitle>
   <firstline>Det er naturligvis ikke den allersmukkeste Hat</firstline>
   <quality>korrektur1,korrektur2</quality>
</head>
<body>
Det er naturligvis ikke den allersmukkeste Hat,
sagde Karl bevæget og saa' i sin Hat.
Men den er dog alligevel ganske net,
og jeg holder af den. Jeg har ingen bedre.

Det er naturligvis ikke den allersmukkeste By,
sagde Karl bevæget og saa' i sin Hat.
Men nu bor jeg i den, og her har jeg funden mit Levebrød.

Det er naturligvis ikke det allerfortrinligste Levebrød,
sagde Karl bevæget og saa' i sin Hat.
Men jeg har nu levet af det, og det har ogsaa ernæret min Kone.

Det er naturligvis ikke den allersmukkeste Kone,
sagde Karl bevæget og saa' i sin Hat.
Men hun er jo dog ganske net, og jeg holder af hende.
Jeg har ingen anden. 
</body>
</poem>
</content>
</section>

<section level="1">
<head>
   <toctitle>III</toctitle>
</head>
<content>

<poem id="claussen2005060206">
<head>
   <title>Fyraften</title>
   <firstline>Læredrenge, hæse Stemmer</firstline>
   <quality>korrektur1,korrektur2</quality>
</head>
<body>
Læredrenge, hæse Stemmer,
Snak, Tobak og meget Spyt,
Barnepiger er der ogsaa,
én er dristig, én forknyt.

En er ny i Konditionen,
taler fint, som var hun skabt
ved et Hof for Kammertonen.
Her skal du ej give tabt.

Nana, Fejekonens Datter,
har sin Moders Mundelær,
hun fornærmer Parkens Bænke
med sin Raaben fjern og nær.

Alexandra, blandt Syrener,
blir saa stille som en Mus,
og i Fald du kysser hende,
er hun blomsterblid og dus.

Stolt er Alexandras Væsen
med en lille Helligdom
i det luevarme Hjerte,
som hun ikke prutter om.

Poul er kun en grøn Latiner,
en Tyran paa femten Aar,
og han synes, det er Spanien,
Alexandras brune Haar. 

Og den unge Herre synger,
naar hun smutter ham forbi,
om de spanske Pigers Roser
paa en sydlandsk Melodi.

Og den unge Pige svarer:
,,Hvis jeg var saa smuk som De,
fik jeg aldrig Søvn om Natten,
lukked ej et Øje i.''

Alexandra, næppe sytten,
aabner ham sin Dør paa Klem,
bange, som en fattig Jomfru,
der vil nødig blive slem.
- -
Der er Fejltrin alle Vegne,
Fejltrin maa enhver begaa,
og de største Fejltrin gøres
tit af dem, der synes smaa.
- - - -
Hvorfor kunde Poul bedrøve
Alexandra øm og bly?
Poul, hver Gang I siden mødes,
hvorfor knejser du saa kry?

Var hun kun en fattig Pige,
havde kun en enkelt Særk?
Har en Jomfruloppe bidt dig?
Poul, som i Latin er stærk?

Husk, den ømme Alexandra,
hun var din, aldeles din,
og forstod det som en Kvinde,
du, som kun forstaar Latin.

Alexandra slaar med Nakken
og er spansk og stolt som du,
men i hendes brune Øjne
er der Kærlighed endnu.

Hvorfor skærer han Grimacer,
som hun svarer stiv af Skam,
mens i Spøg hun fordums svor: at
,,rykke Hovedet'' af ham -?

Hvorfor bliver Alexandra
stundum bleg og rød som Blod,
mens hun greb ham før i Haaret
for at vise ham sit Mod?

Stakkels Dreng, du fatted ikke,
at en Kvinde helt var din.
Før du plukker Spaniens Roser,
maa du lære mer Latin.
- -
Der er Fejltrin alle Vegne,
Fejltrin maa enhver begaa,
og de største Fejltrin gøres
tit af dem, der synes smaa.
- - - -
Læredrenge, hæse Stemmer,
Snak, Tobak og meget Spyt.
Barnepiger er der ogsaa,
én er dristig, én forknyt.
</body>
</poem>

<poem id="claussen2005060207">
<head>
   <title>Frugtbarhedens Tog</title>
   <firstline>Den søde, forelskede Blomst</firstline>
   <quality>korrektur1,korrektur2</quality>
</head>
<body>
Den søde, forelskede Blomst
og Rankerne, der kror sig og gror
ud over alle Mure og Ruiner,
og Frugter, gule Nespler
og mørke Kirsebær
og de sælsomme Oranger, rødmende Appelsiner
suger sig runde af Sol og af Himmeldyb.
Og de flittige Firben og Kryb,
der tumler sig i Støv og leger Skygge,
tager Del i Foraarstankerne
og i Glæden over Rankerne.

Og om Natten mellem sølvgraa Oliven,
der staar som fine gamle Tanter
i det hvide, nøgne Lys fra Maaneskiven,
hvis Væld spreder Skræk til alle Kanter -
det er, som slog der Hymner op fra Støvet,
som hørtes der en Syngen under Løvet
af nøgne Ranker mod det nøgne Lys,
som følte alle Væsner, Ting og Planter
et varmt, et Frugtbarhedens Gys.
Snart skal det store Bacchos-Tog fornyes,
og Dionysos ride paa sin Panter.
</body>
</poem>

<poem id="claussen2005060208">
<head>
   <title>Bevidsthedens Grænser</title>
   <firstline>Dit Hoved siger: Jeg er Aanden</firstline>
   <quality>korrektur1,korrektur2</quality>
</head>
<body>
Dit Hoved siger: Jeg er Aanden
og jeg er redebon og nær forhaanden.
Man viser mig et Kim til noget stort, -
straks i mit Indre er det gjort
som Trær, der bugner ud med underfulde Vækster:
dér synger Fuglene mit Hjertes Tekster.
Min Overdaadighed kan ikke rummes,
men nu skal jeg af Legemet fordummes.

Dit Legem siger: Tag mig med
og lær mig Led for Led
det ny og herlige, du ved.
Det er ej nok, at Lyset standser
i Kløgtens Spil paa Pandens Høje,
mens jeg gaar om med ubelyste Sanser
og paa hver Finger ønsker mig et Øje.
Ak, hvor de dumme Sanser støje!
</body>
</poem>

<poem id="claussen2005060209">
<head>
   <title>Ak, den unge Svæven</title>
   <firstline>Ak, den unge Svæven, ak, den lange Favnen</firstline>
   <quality>korrektur1,korrektur2</quality>
</head>
<body>
Ak, den unge Svæven, ak, den lange Favnen
af den korte Drøm om evigvarig Lykke,
ak, den sære Sværmen, Kyssen, Savnen!

Skal dens Fryd og Sorger fylde hele Livet,
elskes, æres, til den helt udtømmes,
og er ingen Skaben mere givet?

Kan en Høvdingaand de lyse Norner fritte?
avle med den døde Jord en Eva
og et Mandekuld med Aphrodite?

Hvor er Guden med den nye Mythe,
som skal Rummets Tanketraade knytte
til sin Skaber-Attraas gyldne Bytte?

Nærmest Kirken med de gamle Munkestene
i et sirligt Hus en slank ung Pige
ses blandt Potteplanter helt alene.

I et andet Hus mod Vindueskanten
er en bleg ung Mand, mens Mørket tættes,
fremstrakt, ludet over Lærdoms-Folianten.

Ingen ser hinanden . . . alle venter
blidt, i Tavshed og Forlæsthed, Skæbnen.
Lydige som Døtre og Studenter.

Dumme Pigebørn og tossede Studenter
stoler mer paa Lykken end Forstanden;
men de kloge ser ej paa hinanden.

Og de unge Daarer, mens de kloge tier,
digter Elskovsregler, Hjertelitanier,
Flirt-Ordbog for Jomfru og for Frier.

Ak, den kaade Dasen, ak, den ømme Fjasen,
gennemført som Hof-Ceremonier:
Aah, dit Bæst! Min Engel! Søde Asen!

Under Leg forløses Tungebaand og Aand,
unge Kvindeviljer tændes. Unge Midier
bliver stridige, men smidige som Vidier.

Og hun siger angstfuld: ja, nu kom det,
hvad det dumme Hjerte længe havde ventet.
Det er vel fortjent, jeg selv var ude om det.

Hendes Sprog blir panisk i Ekstasen:
. . . Jeg vil ikke . . . ud i . . . Suppedasen . . .
Frister, Afskum! . . . Engel! . . . Søde Asen!

Skønne Mand, af hvem jeg er betagen,
Du er ikke lumpen? Du vil ikke ha' mig ned i Sumpen. . .
Store, milde Gud, nu faar jeg Ris paa - Bagen!

Dumme Pigebørn og tossede Studenter
stoler mer paa Lykken end Forstanden;
men de kloge ser ej paa hinanden.
</body>
</poem>

</content>
</section>

<prose id="claussen2005060501">
<head>
   <title>Efterskrift</title>
   <quality>korrektur1,korrektur2</quality>
</head>
<body>
Af de tolv Digte, som her for første Gang opstaar i Bogform, er ,,Karnevallet'' og ,,Besøget i Himlen'' Ungdomsarbejder, hvoraf det ene fremkom i det i sin Tid meget ansete norske Tidsskrift ,,Samtiden'', mens det andet har staaet i et Dagblad, hvis Tendenser paa det Tidspunkt meget lidt tjente til at sætte slige forkyndende Vers i det rette Lys. Selv stolede jeg paa Verset som paa Thors Hammer. ,,Mordet i Værtshuset'' ser Dagen paa disse Sider og har sin Plads her, hvad enten man vil anse det for et Livsopgør eller en Satire i en dionysisk Stund.

    S. C.
</body>
</prose>

</workbody>
</kalliopework>

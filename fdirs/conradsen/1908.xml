<?xml version="1.0" encoding="UTF-8"?>
<!DOCTYPE kalliopework SYSTEM "../../data/kalliopework.dtd">
<kalliopework id="1908" author="conradsen" status="complete" type="poetry">
<workhead>
    <title>Anakreontiske Digte</title>
    <year>1908</year>
    <notes>
        <note>Teksten følger Karl Conradsen: <i>Anakreontiske Digte</i>, Kr. Kongstad, Fredensborg, 1908.</note>
    </notes>
    <pictures>
        <picture src="1908-p1.jpg">Titelbladet til <i>Anakreontiske Digte</i> (1908) lyder ,,Anakreontiske Digte / oversatte fra Græsk af / Karl Conradsen // Trykt hos / Kr. Kongstad / Fredensborg / MDCCCCVIII''.</picture>
    </pictures>
    <source facsimile="130023573521-color" facsimile-pages-num="63" facsimile-pages-offset="16">Karl Conradsen: <i>Anakreontiske Digte</i>, Kr. Kongstad, Fredensborg, 1908.</source>
</workhead>
<workbody>

<text id="conradsen2025123001">
<head>
    <title>Indledning</title>
    <source pages="1"/>
    <quality>korrektur1,kilde,side</quality>
</head>
<body>
<prose>
    De 28 Smaavers, denne lille Bog indeholder, er græske Efterklangsdigte fra Oldtidens Slutning. Med deres Lethed og Ynde peger de tilbage paa den - nu kun af spredte Brudstykker kendte - Anakreon, der omtrent 500 Aar før Kristi Fødsel levede ved Tyrannen Potykrates’ Hof paa Øen Samos og med sin ioniske Smidighed besang Vin og Kærlighed, og fremad mod de yndefulde kunstværker, til hvilke Thorvaldsen hentede Æmner fra nogle af dem (III, XV, XXI, XXIII, XXIV), og mod de Digtninge, hvori H. C. Andersen (III), Holberg (XVI), Chr. Winther (XLII) o. fl. har omskrevet andre af dem.
    Oversættelsen er - med Smaaændringer, Tiden har nødvendiggjort - i det hele saadan, som den forelaa fra Karl Conradsens Haand, da han 1871 døde. Han var Student fra 1859, blev teologisk Kandidat, men havde væsentlig filologiske Interesser. Til en karakteristik af ham kunde man laane adskillige af de Træk, hvormed Georg Brandes i sine Erindringer har tegnet Billedet af sin Ungdomsven Sebastian. Kort efter hans Død udkom en Oversættelse, han havde udarbejdet, af Tibullus’ kærlighedsdigte.
</prose>
</body>
</text>

<text id="conradsen2025123002">
<head>
    <title><num>I</num>Jeg ønsker at besynge</title>
    <firstline>Jeg ønsker at besynge</firstline>
    <source pages="5"/>
    <notes>
        <note>Gendigtning af Anakreontika <xref type="translation" poem="anakreontika2025122801"/>.</note>
    </notes>
    <quality>korrektur1,kilde,side</quality>
</head>
<body>
<poetry>
Jeg ønsker at besynge
Atriders Daad og Kadmos';
men Lyrens fine Strenge
toner om Elskov ene.

Jeg bytted nylig Strenge
og skifted hele Lyren
og tænkte saa at prise
Herakles' Mod.
                Dog Lyren
gav Elskov kun tilbage.

I Helte, far da vel nu
for evigt, ti min Lyra
vil kun om Elskov klinge.
</poetry>
</body>
</text>

<text id="conradsen2025123003">
<head>
    <title><num>II</num>Horn gav Naturen Tyren</title>
    <firstline>Horn gav Naturen Tyren</firstline>
    <source pages="6"/>
    <notes>
        <note>Gendigtning af Anakreontika <xref type="translation" poem="anakreontika2025122802"/>.</note>
    </notes>
    <quality>korrektur1,kilde,side</quality>
</head>
<body>
<poetry>
Horn gav Naturen Tyren
og Hesten Hove. Haren
fik rappe Fødder. Løven
et grufuldt Gab. Til Fisken
skænked den Svømmefinner,
til Fuglen lette Vinger,
til Manden kraftig Tanke.
Tilovers blev til Kvinden
intet.
    Da fik hun Skønhed.
mer værd end tusind Skjolde
og tusind stærke Lanser:
Selv Ild og Sværd besejrer
ved Skønheds Glans en Kvinde.
</poetry>
</body>
</text>

<text id="conradsen2025123004">
<head>
    <title><num>III</num>Det var Midnatstid, og Bjørnen</title>
    <firstline>Det var Midnatstid, og Bjørnen</firstline>
    <source pages="7-8"/>
    <notes>
        <note>Gendigtning af Anakreontika <xref type="translation" poem="anakreontika2025122803"/>.</note>
    </notes>
    <quality>korrektur1,kilde,side</quality>
</head>
<body>
<poetry>
Det var Midnatstid, og Bjørnen
bøjede sig allerede
mod Bootes' Haand paa Himlen.
Af den dybe Søvn betvungne
hviled alle Jordens Slægter.

Da kom Eros til min Dør og
bankede med Hamren paa den.
,,Hvem er du,'' jeg raabte harmfuld,
,,der saa plump min Søvn forstyrrer?''
Og han svared: ,,Vær ej bange,
luk mig op! Jeg lille Pog, jeg
er hel gennemblødt af Regnen;
jeg er faren vild i Mørket.''

Ved hans Ord blev jeg bevæget,
tændte straks min slukte Lampe,
lukked Døren op og saa' en
Dreng, en lille én med Vinger -
Bue bar han og et Kogger.

Hen til Arnen jeg ham førte,
mellem mine Hænder varmed
jeg hans lille Haand og vred saa
Vandet af hans gyldne Lokker.

Snart var han igen ved Kræfter,
raabte højt: ,,Men, aa, min Bue
maa jeg prøve. Stærkt jeg frygter
for, dens Streng er slap af Regnen,'' -
spændte Buen, skød og traf mig
midt i Hjærtet. Braaden smerted.

Men da hopped han og jubled:
,,Nej, hvor herligt, Ven, min Bue
har jo ej lidt Spor af Skade -
det vil nok dit Hjærte føle.''
</poetry>
</body>
</text>

<text id="conradsen2025123005">
<head>
    <title><num>IV</num>Vær mig hilset, Elskovs Rose</title>
    <firstline>Vær mig hilset, Elskovs Rose</firstline>
    <source pages="9"/>
    <notes>
        <note>Gendigtning af Anakreontika <xref type="translation" poem="anakreontika2025122805"/>.</note>
    </notes>
    <quality>korrektur1,kilde,side</quality>
</head>
<body>
<poetry>
Vær mig hilset, Elskovs Rose,
vær mig hilset, Bakchos' Ranke!

Rose, dine skønne Blade
vil jeg slynge om min Tinding
og med lystig Latter drikke.
Rosensblomst, saa dejlig er du,
at som Vaarens Kæledægge
du er selve Gaders Glæde,
og den skælmske Eros kranser
sine skønne Lokker med dig,
naar han danser med Chariter.
Krans da ogsaa mig!
                    Med Lyren
og en Rosenkvist i Haaret
vil jeg i din Lund, o Bakchos,
med en skøn, sortøjet Pige
ung og munter træde Dansen.
</poetry>
</body>
</text>

<text id="conradsen2025123006">
<head>
    <title><num>V</num>Kom, lad Tindingen os smykke</title>
    <firstline>Kom, lad Tindingen os smykke</firstline>
    <source pages="10"/>
    <notes>
        <note>Gendigtning af Anakreontika <xref type="translation" poem="anakreontika2025122806"/>.</note>
    </notes>
    <quality>korrektur1,kilde,side</quality>
</head>
<body>
<poetry>
Kom, lad Tindingen os smykke
med de skønne Rosenkranse
og med lystig Latter drikke!

Til Kitarrens Klang en Pige
paa den spæde Fod sig svinger
med en Tyrsosstav i Haanden,
vunden om med Vedbendkviste,
mens en Knøs med Haaret kruset
spiller paa en Hyrdefløjte -
varsomt, med sit Aandepust han
véd at vække klare Toner.

Eros med de gyldne Lokker
og den yndige Afrodite
og den skønne Bakchos blander
sig i Dansen glad.
                    Og selve
Oldingen forynger Glæden.
</poetry>
</body>
</text>

<text id="conradsen2025123007">
<head>
    <title><num>VI</num>Med en Hyakintosstængel</title>
    <firstline>Med en Hyakintosstængel</firstline>
    <source pages="11"/>
    <notes>
        <note>Gendigtning af Anakreontika <xref type="translation" poem="anakreontika2025122806"/>.</note>
    </notes>
    <quality>korrektur1,kilde,side</quality>
</head>
<body>
<poetry>
Med en Hyakintosstængel
rørte Eros mig, den grumme,
bød mig følge ham paa Stedet.

Gennem Bjærgets stride Elve,
gennem Tjørnekrat og Kløfter
maatte stønnende jeg ile,
til jeg standsed træt og dødsmat,
Øjet næsten ved at briste.

Med sin fine Vinge tørred
han min Pande af og smiled:
,,Nu du véd en Elskers Skæbne.''
</poetry>
</body>
</text>

<text id="conradsen2025123008">
<head>
    <title><num>VII</num>I Nat jeg drømte, at jeg spøgte</title>
    <subtitle>(Frit oversat)</subtitle>
    <firstline>I Nat jeg drømte, at jeg spøgte</firstline>
    <source pages="12"/>
    <notes>
        <note>Fri gendigtning af Anakreontika <xref type="translation" poem="anakreontika2025122808"/>.</note>
    </notes>
    <quality>korrektur1,kilde,side</quality>
</head>
<body>
<poetry>
I Nat jeg drømte, at jeg spøgte
som Ungersvend i muntre Pigers Flok.
Vi sang og dansed, og de smykte
med Roser, sat i Krans, min lyse Lok.
Vi spilled Bold med lystig Latter.
vi løb om Kap, et Kys var Kampens Løn.
Jeg vandt, -
            men da jeg nærmed mig med Bøn,
vaagned jeg gammel, styg og sorgfuld atter.
</poetry>
</body>
</text>

<text id="conradsen2025123009">
<head>
    <title><num>VIII</num>Du elskelige Due</title>
    <firstline>Du elskelige Due</firstline>
    <source pages="13-14"/>
    <notes>
        <note>Gendigtning af Anakreontika <xref type="translation" poem="anakreontika2025122809"/>.</note>
    </notes>
    <quality>korrektur1,kilde,side</quality>
</head>
<body>
<poetry>
Du elskelige Due,
sig mig, hvorfra du kommer.
Du iler gennem Luften,
din lette Vinge dufter
af Virak. Sig, hvor kommer
du fra, hvad er dit Ærind?

,,Anakreon har sendt mig
med Budskab til den elskte,
hvis blide Magt behersker
hans Sind og Sjæl og Tanke.
Kypris har solgt mig til ham
en lille Sang var Prisen.
og derfor, Vandrer, er det
Anakreon, jeg tjener,
og, som du ser, jeg bærer
hans Brev til Vingen bundet.
Han siger, han vil skænke
mig atter straks min Frihed.
Men selv om han mig slipper
bliver jeg ydmyg hos ham.

Hvorfor dog skulde jeg flyve
hen over Mark og Høje,
hvile paa Træets Kviste,
nære af Skovens Bær mig?
Nu spiser jeg det hvide
Brød, som med Haanden kærlig
Anakreon mig rækker.
Han giver mig at drikke
Vin af sit eget Bæger.
Og siden hopper let jeg
paa Skuldren op og klapper
hans Kind med mine Vinger.
Om Natten jeg mig reder
et Leje i hans Lyra.

Nu véd du alt. Far vel nu.
Du har jo, Vandrer, gjort mig
saa snaksom som en Skade.''
</poetry>
</body>
</text>

<text id="conradsen2025123010">
<head>
    <title><num>IX</num>En Knøs falbød en Eros</title>
    <firstline>En Knøs falbød en Eros</firstline>
    <source pages="15"/>
    <notes>
        <note>Gendigtning af Anakreontika <xref type="translation" poem="anakreontika2025122810"/>.</note>
    </notes>
    <quality>korrektur1,kilde,side</quality>
</head>
<body>
<poetry>
En Knøs falbød en Eros -
af Voks den smukt var formet.

Jeg gik til ham og sagde:
,,Hvad vil du, jeg skal give,
min Ven, dig for dit Arbejd?''

Han svared mut: ,,Min Herre,
betal, hvad selv jer lyster.
Men Billedmager er jeg
ikke, det maa I vide.
Jeg lider i mit Hus kun
ej denne Gavtyv Eros.''

,,Velan, her er en Drakme,
giv mig den Skælm til Fælle. -

Nu, Eros, opfyld venlig
min Bøn; thi vogt dig, ellers
skal Ilden snart dig smelte.''
</poetry>
</body>
</text>

<text id="conradsen2025123011">
<head>
    <title><num>X</num>De skælmske Piger sige</title>
    <firstline>De skælmske Piger sige</firstline>
    <source pages="16"/>
    <notes>
        <note>Gendigtning af Anakreontika <xref type="translation" poem="anakreontika2025122811"/>.</note>
    </notes>
    <quality>korrektur1,kilde,side</quality>
</head>
<body>
<poetry>
De skælmske Piger sige:
,,Anakreon, du ældes,
Tag kun et Spejl og se saa,
hvor tynd din Lok er bleven,
hvor skaldet-bar din Pande.''

,,Kun lidt det mig bekymrer,
selv om mit Haar er graanet.
Det véd jeg, at den gamle
med desto større Iver
maa tømme Glædens Bæger,
snart kommer Døden til ham.''
</poetry>
</body>
</text>

<text id="conradsen2025123012">
<head>
    <title><num>XI</num>Du slemme Sladresvale</title>
    <firstline>Du slemme Sladresvale</firstline>
    <source pages="17"/>
    <notes>
        <note>Gendigtning af Anakreontika <xref type="translation" poem="anakreontika2025122812"/>.</note>
    </notes>
    <quality>korrektur1,kilde,side</quality>
</head>
<body>
<poetry>
Du slemme Sladresvale,
hvad vil du jeg skal gøre?
Mon dine lette Vinger
jeg absolut skal stække?
Eller mon jeg din Tunge,
Mesteren for det hele,
skal skære dig af Næbet?

Hvorfor har med din Kvidren
i Morges dog du vækket
Myrilla af sin Slummer?
</poetry>
</body>
</text>

<text id="conradsen2025123013">
<head>
    <title><num>XII</num>Nu vil, nu vil jeg elske!</title>
    <firstline>Nu vil, nu vil jeg elske!</firstline>
    <source pages="18"/>
    <notes>
        <note>Gendigtning af Anakreontika <xref type="translation" poem="anakreontika2025122814"/>.</note>
    </notes>
    <quality>korrektur1,kilde,side</quality>
</head>
<body>
<poetry>
Nu vil, nu vil jeg elske!

Længe mig Eros fristed,
men i mit Hjærtes Daarskab
vilde jeg ham ej lyde.
Da greb han fluks sin Bue.
sit gyldne Pilekogger
og æsked mig til Tvekamp.
De stærke Panserplader
lagde jeg om min Skulder,
greb Lansen fat og Skjoldet
og kæmpede med Eros.
Han skød og skød. Jeg undveg.
Da Pilene var opbrugt,
harmfuld sig selv han slynged
som Kastespyd imod mig.
Han traf mig midt i Hjærtet,
som grumt han gennembored.
Ak, Skjoldet hjalp mig intet -
hvad gavner ydre Vaaben,
naar Kampen staar i Hjærtet?
</poetry>
</body>
</text>

<text id="conradsen2025123014">
<head>
    <title><num>XIII</num>En synger kun om Teben</title>
    <firstline>En synger kun om Teben</firstline>
    <source pages="19"/>
    <notes>
        <note>Gendigtning af Anakreontika <xref type="translation" poem="anakreontika2025122816"/>.</note>
    </notes>
    <quality>korrektur1,kilde,side</quality>
</head>
<body>
<poetry>
En synger kun om Teben,
en kun om Frygerkampe, -
jeg kun om mine Sorger.
Ej Ryttertroppe tvang mig,
ej Fodfolks Hær, ej Flaader,
det var en anden Vælde:
en Hær af Flammeblikke.
</poetry>
</body>
</text>

<text id="conradsen2025123015">
<head>
    <title><num>XIV</num>Ej Kongers rige Skatte</title>
    <firstline>Ej Kongers rige Skatte</firstline>
    <source pages="20"/>
    <notes>
        <note>Gendigtning af Anakreontika <xref type="translation" poem="anakreontika2025122815"/>.</note>
    </notes>
    <quality>korrektur1,kilde,side</quality>
</head>
<body>
<poetry>
Ej Kongers rige Skatte,
ej Dynger Guld mig frister,
slet ingen jeg misunder,
behold, Tyran, din Vælde!
Min Lyst er kun at salve
mit Skæg og mine Lokker,
kranse mig om min Tinding
med foraarsfriske Roser,
nyde den Dag i Dag, - hvem
véd, hvad den næste bringer?
</poetry>
</body>
</text>

<text id="conradsen2025123016">
<head>
    <title><num>XV</num>Hefæstos, smed nu Sølvet</title>
    <firstline>Hefæstos, smed nu Sølvet</firstline>
    <source pages="21"/>
    <notes>
        <note>Gendigtning af Anakreontika <xref type="translation" poem="anakreontika2025122817"/>.</note>
    </notes>
    <quality>korrektur1,kilde,side</quality>
</head>
<body>
<poetry>
Hefæstos, smed nu Sølvet
og dan mig, hvad jeg ønsker.

En Rustning ej jeg fordrer
- hvad skulde jeg i Kampen? -
Nej, dan du mig et Bæger,
hel rummeligt og vældigt,
og smyk det kønt, -
            men Stjærner,
som Bjørnen og Bootes,
den truende Orion,
Plejaders skønne Syvtal,
vil ej mit Øje fryde.

Ranken du mig afbilde
med modne Drueklaser.
Glem heller ikke Persen,
men lad den skønne Bakchos
med Eros og Bathyllos
i Karret stampe Druer.
</poetry>
</body>
</text>

<text id="conradsen2025123017">
<head>
    <title><num>XVI</num>Den sorte Jord jo drikker</title>
    <firstline>Den sorte Jord jo drikker</firstline>
    <source pages="22"/>
    <notes>
        <note>Gendigtning af Anakreontika <xref type="translation" poem="anakreontika2025122819"/>.</note>
    </notes>
    <quality>korrektur1,kilde,side</quality>
</head>
<body>
<poetry>
Den sorte Jord jo drikker,
og Træet drikker Jorden,
og Havet drikker Elven,
men Solen drikker Havet,
og Maanen drikker Solen.

Hvorfor maa jeg da ikke,
I Venner, ogsaa drikke?
</poetry>
</body>
</text>

<text id="conradsen2025123018">
<head>
    <title><num>XVII</num>O, Pige, som i Ungdomsvaar</title>
    <subtitle>(Frit oversat.)</subtitle>
    <firstline>O, Pige, som i Ungdomsvaar</firstline>
    <source pages="23"/>
    <notes>
        <note>Fri gendigtning af Anakreontika <xref type="translation" poem="anakreontika2025122820"/>.</note>
    </notes>
    <quality>korrektur1,kilde,side</quality>
</head>
<body>
<poetry>
O, Pige, som i Ungdomsvaar
mig til din Fod som Slave lænker,
en Lykke, som jeg aldrig naar,
til døde Ting du daglig skænker.

Var jeg dit Spejl, o hvilken Fryd!
da favned daglig jeg dit Billed,
dit klare Øjes blide Dyd
og Mundens Smil jeg ømt fremstilled.

O, gid jeg var den Perlerad,
der smykker stolt din Hals den ranke!
Var jeg din Kam, jeg kunde glad
til Krans de rige Lokker sanke.

Gid jeg var Kjolen, der saa tæt
sig om din hulde Skabning slynger!
Gid jeg kun Sløjfen var, der let
sig op og ned paa Barmen gynger!

Gid jeg var Skoen paa din Fod -
du træder den i Støv, sandt er det -!
Selv det mig Skæbnen ej tilstod -
nu søndertræder du mit Hjærte.
</poetry>
</body>
</text>

<text id="conradsen2025123019">
<head>
    <title><num>XVIII</num>Hvis man for Guld sig kunde Livet købe</title>
    <subtitle>(Frit oversat.)</subtitle>
    <firstline>Hvis man for Guld sig kunde Livet købe</firstline>
    <source pages="24"/>
    <notes>
        <note>Fri gendigtning af Anakreontika <xref type="translation" poem="anakreontika2025122823"/>.</note>
    </notes>
    <quality>korrektur1,kilde,side</quality>
</head>
<body>
<poetry>
Hvis man for Guld sig kunde Livet købe,
saa Døden høflig vandred én forbi
og tæmmed mild sit glubske Raseri,
da lod jeg ej saa ødselt Mønten løbe.
Men Døden er jo vis. Den Tankes Plage
kan ene Vin og hede Kys forjage.

Tøm derfor Glasset, Ven! Nu drikker vi.
</poetry>
</body>
</text>

<text id="conradsen2025123020">
<head>
    <title><num>XIX</num>Kom hid! Ræk mig, I Piger</title>
    <firstline>Kom hid! Ræk mig, I Piger</firstline>
    <source pages="25"/>
    <notes>
        <note>Gendigtning af Anakreontika <xref type="translation" poem="anakreontika2025122821"/>.</note>
    </notes>
    <quality>korrektur1,kilde,side</quality>
</head>
<body>
<poetry>
Kom hid! Ræk mig, I Piger,
en Drik af Bakchos' Bæger!

Af Solens Brand udmattet
jeg smægter og jeg stønner.
Ræk mig de tætte Kranse,
jeg har af Vedbend flettet,
ti heftigt brænder Panden. -

Men Elskovs Brand i Hjærtet,
hvormed skal den jeg køle?
</poetry>
</body>
</text>

<text id="conradsen2025123021">
<head>
    <title><num>XX</num>Naar Bægeret jeg tømmer</title>
    <firstline>Naar Bægeret jeg tømmer</firstline>
    <source pages="26"/>
    <notes>
        <note>Gendigtning af Anakreontika <xref type="translation" poem="anakreontika2025122825"/>.</note>
    </notes>
    <quality>korrektur1,kilde,side</quality>
</head>
<body>
<poetry>
Naar Bægeret jeg tømmer,
indslumrer alle Sorger.

Ha, bort med Nød og Jammer
og bort med alle Sorger!
Jeg dør, om end jeg vil ej,
hvorfor da spilde Livet?
Nej, lad os drikke Vinen,
den skønne Bakchos' Gave!

Naar Bægrene vi tømmer,
indslumrer alle Sorger.
</poetry>
</body>
</text>

<text id="conradsen2025123022">
<head>
    <title><num>XXI</num>Engang blev Eros bunden</title>
    <firstline>Engang blev Eros bunden</firstline>
    <source pages="27"/>
    <notes>
        <note>Gendigtning af Anakreontika <xref type="translation" poem="anakreontika2025122830"/>.</note>
    </notes>
    <quality>korrektur1,kilde,side</quality>
</head>
<body>
<poetry>
Engang blev Eros bunden
af Muserne med Kranse
og skønne Rosenkæder.

Kytere bringer Løsning,
en kostbar Skat, og søger
at løse ham af Trældom.

Men selv om man ham løser,
bliver han glad tilbage -

ti han har lært at trælle.
</poetry>
</body>
</text>

<text id="conradsen2025123023">
<head>
    <title><num>XXII</num>Tal dog ej til mig om Love</title>
    <firstline>Tal dog ej til mig om Love</firstline>
    <source pages="28"/>
    <notes>
        <note>Gendigtning af Anakreontika <xref type="translation" poem="anakreontika2025122836"/>.</note>
    </notes>
    <quality>korrektur1,kilde,side</quality>
</head>
<body>
<poetry>
Tal dog ej til mig om Love,
om pedantiske Moralbud,
hvad bekymrer saadant mig vel?
Intet gavner al den Snak mig.

Lær du heller mig at drikke
af Lyæos' ædle Gave!
Lær mig heller huldt at spøge
med den gyldne Afrodite!
Sølvkaar kranser jo min Isse.

Kom med Vand, bland Vinen, Slave!
Kom og dys min Sjæl i Slummer!

Snart du kan mit Lig tilhylle,
- og den døde tørster ikke.
</poetry>
</body>
</text>

<text id="conradsen2025123024">
<head>
    <title><num>XXIII</num>Engang for uforsigtigt</title>
    <firstline>Engang for uforsigtigt</firstline>
    <source pages="29"/>
    <notes>
        <note>Gendigtning af Anakreontika <xref type="translation" poem="anakreontika2025122840"/>.</note>
    </notes>
    <quality>korrektur1,kilde,side</quality>
</head>
<body>
<poetry>
Engang for uforsigtigt
Eros en Rose klapped,
hvori en Bi der slumred.

Den stak ham saa i Fingren,
han hyled højt og jamred
og løb, og fløj i Skynding
til Moderen Kytere.

,,O Moder, alt er ude!
Jeg dør, ak, alt er ude!
En lille vinget Slange,
som Bonden kalder Bien,
har stukket mig i Haanden.''

Da smiled hun og sagde:
,,Hvis Biens Braad dig smerter,
hvor maa da de ej lide,
som du, o Eros, saarer!''
</poetry>
</body>
</text>

<text id="conradsen2025123025">
<head>
    <title><num>XXIV</num>Hist paa Lemnos' Ø Hefæstos</title>
    <firstline>Hist paa Lemnos' Ø Hefæstos</firstline>
    <source pages="30"/>
    <notes>
        <note>Gendigtning af Anakreontika <xref type="translation" poem="anakreontika2025122845"/>.</note>
    </notes>
    <quality>korrektur1,kilde,side</quality>
</head>
<body>
<poetry>
Hist paa Lemnos' Ø Hefæstos
i sin Esse hamred Jærnet
smeddende med kløgtigt Snille
skarpe Pile til Eroter.
Odden dypped Afrodite
i den søde Honning - Eros
blanded Honningen med Galde.

Saa kom Ares hjem fra Kampen.

Mens han svang den tunge Lanse,
spotted stolt han Eros' Pile.
Dog til Svar gav Eros: ,,Pilen
er dog tung. Prøv selv og se saa!''

Da nu Ares prøved Pilen
- mens i Løn Kytere smiled -,
sukked han og bad og stønned:
,,Den er tung. Tag den tilbage!''

,,Nej, behold den,'' svared Eros.
</poetry>
</body>
</text>

<text id="conradsen2025123026">
<head>
    <title><num>XXV</num>Tungt det er vel: ej at elske</title>
    <firstline>Tungt det er vel: ej at elske</firstline>
    <source pages="31"/>
    <notes>
        <note>Gendigtning af Anakreontika <xref type="translation" poem="anakreontika2025122846"/>.</note>
    </notes>
    <quality>korrektur1,kilde,side</quality>
</head>
<body>
<poetry>
Tungt det er vel: ej at elske,
stundom ogsaa tungt at elske,
ak, men tungest dog af alting
at forkastes, naar man elsker.
Hvad er fornem Byrd for Eros?
Ædelt Sind og Visdom haanes.
Stedse skriges der paa Penge.

O, forbandet være alle,
der til Guldet binder Sjælen!
Broderpligterne de glemmer,
alle Sønlighedens Love.
Guld forvolder Mord og Tvedragt.

Dog det værste er: for Guldets
Skyld jeg miste maa min elskte.
</poetry>
</body>
</text>

<text id="conradsen2025123027">
<head>
    <title><num>XXIV</num>Naar en Ynglingflok jeg skuer</title>
    <firstline>Naar en Ynglingflok jeg skuer</firstline>
    <source pages="32"/>
    <notes>
        <note>Gendigtning af Anakreontika <xref type="translation" poem="anakreontika2025122854"/>.</note>
    </notes>
    <quality>korrektur1,kilde,side</quality>
</head>
<body>
<poetry>
Naar en Ynglingflok jeg skuer,
faar min Ungdom jeg tilbage,
og min Oldingfod bevinges,
træder Dansens muntre Hvirvel.

Vent kun lidt, o Død, og slip mig,
lad mig smykke mig med Kranse!
Bort med dig, graa Oldingalder!
Ung jeg danser blandt de unge.

Bring mig Saften hid, der liflig
presses ud af Bakchos' Ranker -
og en Olding skal du skue,
som forstaar at synge lifligt,
som forstaar til Bunds at drikke
og til yndig Skæmt begejstres!
</poetry>
</body>
</text>

<text id="conradsen2025123028">
<head>
    <title><num>XXVII</num>Heste plejer at bære</title>
    <firstline>Heste plejer at bære</firstline>
    <source pages="33"/>
    <notes>
        <note>Gendigtning af Anakreontika <xref type="translation" poem="anakreontika2025122854"/>.</note>
    </notes>
    <quality>korrektur1,kilde,side</quality>
</head>
<body>
<poetry>
Heste plejer at bære
som Tegn et Brændemærke,
og paa den spidse Turban
kan Perseren du kende.
Saaledes kan jeg kende
elskende straks jeg ser dem:
de bar jo alle sammen
en lille Rift i Hjærtet.
</poetry>
</body>
</text>

<text id="conradsen2025123029">
<head>
    <title><num>XXVIII</num>Graa er nu, ak, min Tinding</title>
    <firstline>Graa er nu, ak, min Tinding</firstline>
    <source pages="34"/>
    <notes>
        <note>Gendigtning af Anakreontika <xref type="translation" poem="anakreontika2025122856"/>.</note>
    </notes>
    <quality>korrektur1,kilde,side</quality>
</head>
<body>
<poetry>
Graa er nu, ak, min Tinding,
sølvhvide mine Lokker,
tandløs min Mund og rynket,
for længst min Ungdom flygtet.
Af Livets søde Timer
vil snart den sidste svinde.

Derfor jeg vel maa sukke
saa tit. Mig Hades ængster.
Det er en grufuld Bolig
og frygtelig dens Tærskel.

Ti har man først betraadt den,
ser man ej Lyset atter.

<!--
NOTER:

ATRIDER, de græske Konger Agamemnon og Menelaos, Sønner af Atreus; A.s Da ad, den trojanske Krig.
BATHYLLOS, en skøn Dreng eller Yngling.
BJØRNEN, Stjærnebilledet den store Bjørn, Karlsvognen.
BOOTES eller Bonden, Stjæmebillede paa den nordi. Himmel.
DUEN, Afrodites Fugl; hendes Vogn er forspændt med Duer.
FRYGERKAMPE, Kampe i Frygien, Lilleasien, Trojanerkampe.
HAMREN, Dørhammeren.
KADMOS, Fønikier, Dragedræber, Grundlægger af Byen Teben.
KYPRIS, den kypriske, Tilnavn til Afrodite, som dyrkedes paa Øen Kypern.
KYTERE, græsk 0 med Tempel for Afrodite; derefter Tilnavn til A.
LEMNOS, græsk 0 med (udslukte) Vulkaner; derfor Opholdssted for Smedekunstens Gud.
LYÆOS, Befrieren, Tilnavn til Bakchos.
ORION, Stjæmebillede opkaldt efter Jægeren O. i græsk Myte.
PLEJADERS SYVTAL, Stjærnebilledet Syvstjærnen, opkaldt efter Atlas’ syv Døtre i græsk Myte.
-->
</poetry>
</body>
</text>

</workbody>
</kalliopework>

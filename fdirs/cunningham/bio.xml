<?xml version="1.0" encoding="UTF-8"?>
<bio>
<body>
Cunningham, Allan, skotsk Forforfatter (1784-1842), var Søn af fattige Forældre og blev 11 Aar gammel sat i Murerlære. Han læste imidlertid selv med megen Flid, og da han 1810 kom til London, begyndte han at skrive for <i>The Literary Gazette</i>, <i>The London Magazine</i> og <i>The Athenæum</i>. Han udgav efterhaanden en lang Række af Bøger: Skuespil, Romaner og Sange, hvilke sidste er iblandt de bedste skotske Arbejder af denne Art. Han er ligeledes Forfatter til et stort biografisk Værk: <i>Lives of Eminent British Painters, Sculptors and Architects</i> (5 Bd) samt <i>A Life of David Wilkie</i> og har besørget en Udgave af <a poet="burns">Burns</a> med Biografi af Digteren. Hans <i>Poems and Songs</i> blev udgivne af <w>Peter Cunningham</w> 1847. En Levnedsskildring af ham er givet af David Hogg 1875.

<right><small>(C. K.) I. O. in <i>Salmonsens konversationsleksikon</i>, 2. udg., 1915-1930, Bd. V, p. 346.</small></right>
</body>
</bio>


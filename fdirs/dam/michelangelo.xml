<?xml version="1.0" encoding="ISO-8859-1"?>
<!DOCTYPE kalliopework SYSTEM "../../data/kalliopework.dtd">
<kalliopework id="michelangelo" author="dam" status="incomplete" type="poetry">
<workhead>
   <title>Michelangelos sonetter</title>
   <year>1945</year>
   <quality>korrektur1</quality>
   <cvs-timestamp>$Id$</cvs-timestamp>
   <notes>
      <note>Første gang udgivet som <i>Digte af Michel Agniolo Buonarroti i Udvalg og Oversættelse ved Johannes Dam</i>, Gyldendalske Boghandel, Kbh., 1912.</note>
      <note>Kilde er <i>Michelangelos sonetter ved Johannes Dam</i>, Parnas-bøgerne, Thaning &amp; Appels Forlag, Kbh., 1945.</note>
   </notes>
</workhead>
<workbody>

<poem id="dam2004082301">
<head>
   <title>Hvor var jeg glad og tryg i svundne Aar</title>
   <toctitle>Hvor var jeg glad og tryg i svundne Aar</toctitle>
   <indextitle>Hvor var jeg glad og tryg i svundne Aar</indextitle>
   <firstline>Hvor var jeg glad og tryg i svundne Aar</firstline>
   <notes>
      <note>* Dette Kærlighedsdigt, hvis Genstand ikke nu kan efterspores, er vistnok det ældste kendte Digt af Ma., bortset fra et ubetydeligt Brudstykke, der refererer sig til Davidstatuens Udarbejdelse (ikke optaget her). Digtet antages skrevet i Firenze sidst i 1504 eller i Begyndelsen af 1505, altsaa i Mesterens 30te Aar.<br/>   Manuskriptet er af Forfatteren selv gjort ulæseligt ved Ændring og Overmaling af en Mængde Bogstaver og først i vore Dage beundringsværdig Skarpsindighed rekonstrueret af Carl Frey.</note>
      <note>Bidrag fra Tobias Davidsen.</note>
   </notes>
   <keywords>sonnet</keywords>
   <quality>korrektur1</quality>
</head>
<body>
Hvor var jeg glad og tryg i svundne Aar, 
   Da sejrrig mod din vilde Magt jeg stred -
   Nu væder mod min Vilje Taaren hed
   Mit bange Bryst, jeg ved, hvad du formaar.

Saa længe var mit Hjærte uden Saar,
   Skønt skarpe Pile regned mod det ned.
   To skønne Øjnes Pile bedre bed,
   Thi hvert et Saar, de gav, mig Døden spaar.

Som Fuglen kan af Skæbnens Lune fredes
   Og Aar igennem undgaa Net og Snarer
   Blot for en endnu værre Død at møde,

Saaledes ser I Kvinder her, hvorledes
   Mig Amor længe skaanede for Farer
   For nu til sidst at pine mig til Døde.
</body>
</poem>

<poem id="dam2004082302">
<head>
   <title>O Herre, intet Ord som hint er sandt</title>
   <toctitle>O Herre, intet Ord som hint er sandt</toctitle>
   <indextitle>O Herre, intet Ord som hint er sandt</indextitle>
   <firstline>O Herre, intet Ord som hint er sandt</firstline>
   <notes>
      <note>* Digtets Tilblivelse ansættes med stor Sikkerhed til Sommeren 1511, og den ,,Herre'', hvem Forfatteren anklager for at have tilsidesat ham som Følge af Fjenders Sladder, maa da være Julius II. (de la Rovere, 1503-1513). Bagvaskeren og Løgnhalsen er sikkert Arkitekten Bramante, Mesterens uforsonlige Uven. - I V.8 staar <i>den</i>, læs <i>des</i>.</note>
      <note>Bidrag fra Tobias Davidsen.</note>
   </notes>
   <keywords>sonnet</keywords>
   <quality>korrektur1</quality>
</head>
<body>
O Herre, intet Ord som hint er sandt:
   Just den ej vil, som kan; du laante Øre
   Til hver, som sladder gad paa Torvet føre,
   Og Hæderspris hos dig hver Løgner vandt.

Jeg er og var din gamle, tro Drabant
   Saa vist som Straalerne til Solen høre,
   Men aldrig lod du af min Flid dig røre,
   Jo mer jeg sled, des mindre Tak jeg fandt.

Jeg haabed fra din Højhed Glans at laane,
   Ved Retfærds Vægt og Magtens Sværd at nyde
   Det Eden, onde Tunger havde lukt.

Men Himlen synes Dyden selv at haane
   Ved først at skabe den og siden byde
   Os af et vissent Træ at plukke Frugt.
</body>
</poem>

<poem id="dam2004111301">
<head>
   <title>Alverdens store Ophav skabte alt</title>
   <toctitle>Alverdens store Ophav skabte alt</toctitle>
   <indextitle>Alverdens store Ophav skabte alt</indextitle>
   <firstline>Alverdens store Ophav skabte alt</firstline>
   <notes>
   	<note>* Er rimeligvis stilede til den samme, os ubekendte, Dame som Sonetten Side 1.</note>
   </notes>
   <quality>korrektur1</quality>
</head>
<body>
Alverdens store Ophav skabte alt
Og valgte saa, hvad skønnest var at prise,
For her i fuldendt Herlighed at vise,
Hvad han ved Guddomskunst til Liv har kaldt.
</body>
</poem>

<poem id="dam2004111302">
<head>
   <title>Hvem kan saa modstandsløs mig mod dig drage</title>
   <toctitle>Hvem kan saa modstandsløs mig mod dig drage</toctitle>
   <indextitle>Hvem kan saa modstandsløs mig mod dig drage</indextitle>
   <firstline>Hvem kan saa modstandsløs mig mod dig drage</firstline>
   <notes>
   	<note>* Er rimeligvis stilede til den samme, os ubekendte, Dame som Sonetten Side 1.</note>
   </notes>
   <quality>korrektur1</quality>
</head>
<body>
Hvem kan saa modstandsløs mig mod dig drage,
Ak ve mig Arme, ve!
Hvem mægted mig, den Frie, saa at binde?
Kan uden Lænker du mig fangen tage
Og uden Haand og Arm i Garnet spinde,
Hvor skal jeg Værn da mod din Skønhed finde?
</body>
</poem>

<poem id="dam2004082303">
<head>
   <title>Lyksalig er den Krans af Blomster smaa</title>
   <toctitle>Lyksalig er den Krans af Blomster smaa</toctitle>
   <indextitle>Lyksalig er den Krans af Blomster smaa</indextitle>
   <firstline>Lyksalig er den Krans af Blomster smaa</firstline>
   <notes>
      <note>* I Bologna hvor Ma. opholdt sig omkring Nytaar 1508, synes han at have forelsket sig hæftigt i en unge Pige. Vistnok har Herm. Grimm Ret i, at man ikke altid i Renæssancens Kærlighedsdigte tør forudsætte en bestemt eksisterende Dame som Genstand; men endnu mindre gaar det an, som nogle vil, at gøre det 16de Aarhundredes erotiske Poesi til lutter Abstraktion. Lad det være, som det være vil, med Beatrice og Laura; Kvindens Betydning for Tidens toneangivende Aander, fremgaar den Dag i Dag endog af Ligstenene over fejrede Kurtisaner (M. Valery, Curiosités et anecdotes Italiennes XVII, Bruxelles 1843). I den her omhandlede henrivende Sonet, som uvilkaarlig henleder danske Læseres Tanker paa Aarestrup, vidner Billedet i sin haandgribelige Klarhed saa uafviseligt om levende Model, at Sonetten fortjener at fremhæves som et vigtigt Dokument i Striden om, hvorvidt ,,Kvinden som saadan'' (Scheffler) har eksisteret for Ma.</note>
      <note>Bidrag fra Tobias Davidsen.</note>
   </notes>
   <keywords>sonnet</keywords>
   <quality>korrektur1</quality>
</head>
<body>
Lyksalig er den Krans af Blomster smaa,
   Som huldt fra hendes gyldne Lokker smiler;
   Der er, som Blomsterne i Kapløb iler
   Mod Panden for dens første Kys at faa.

Hvor henrykt denne Kjole være maa,
   Hvis Folder Dagen lang om Brystet hviler,
   Og Ørets Guldring, som i Længsel stiler
   Mod Kind og Hals for dem i Hast at naa.

Men endnu større Salighed dog kender
   Den gyldenstukne Bort, som frit tør kæle
   For hendes Barm og tæt imod den ligge.

Det simple Bælte, som om Midjen spænder,
   Nok hvisker: Her vil jeg bestandig dvæle!
   Ak ja, hvad vilde mine Arme ikke!
</body>
</poem>

<poem id="dam2004111303">
<head>
   <title>Til Giovanni af Pistoia</title>
   <toctitle>Til Giovanni af Pistoia</toctitle>
   <indextitle>Til Giovanni af Pistoia</indextitle>
   <firstline>Af disse Kvaler har jeg faaet Krop</firstline>
   <notes>
   	<note>* Digteren skildrer spøgefuldt sine Kvaler under Udarbejdelsen af den første Halvdel af Loftsmalerierne i det sikstinske Kapel. Dette Arbejde stod paa fra November 1508 til Sommeren 1510, og Digtet er formodentlig skrevet omtrent ved Juni-Juli 1510. Digtets Form er den oprindelige Sonetform, <i>sonetto ritornellato</i> eller <i>caudato</i>, som fra Midten af det 14de Aarhundrede omtrent gik af Brug for to Aarhundreder senere af Berni at bringes til Ære igen som Yndlingsform for den burleske Digtgenre.<br/>   Den sidste Linje understreger, hvad Ma. saa ofte hævdede, at han som Maler kun ansaa sig for Amatør.<br/>   Om Giovanni af Pistoja vides intet sikkert.</note>
   </notes>
   <quality>korrektur1</quality>
</head>
<body>
Af disse Kvaler har jeg faaet Krop -
   Som Kattene skal faa et Steds paa Landet,
   I Lombardiet vist, af Drikkevandet;
   Min Bug har under Hagen skudt sig op.

Mod Himlen Skægget - bag ud Haarets Top!
   Mit Bryst er hæsligt som Harpyiens dannet,
   Og Farvedryp har i mit Ansigt blandet
   Et pragtfuldt Mosaik ved Penslens Hop.

Hvor Maven sad, nu sidder mine Lænder,
   Min Ryg til Kontravægt har faaet Bagen,
   Og halvvejs blindet vakler jeg afsted.

Bag paa min krumme Ryg sig Huden spænder,
   Men fortil slap den slasker som et Lagen,
   En syrisk Bue kan jeg ligned ved.
         Min Tanke er af Led,
   Min Dømmekraft mig mer ej Bistand yder,
   Thi slet med krumme Pusterør man skyder.
         Giovanni, dig jeg byder,
   At Værkets Sag og min blandt Folk du taler -
   Her gik det ilde, selv om jeg var Maler.
</body>
</poem>

<poem id="dam2004082304">
<head>
   <title>Af Kalke gør man Sværd og Hjælme her</title>
   <toctitle>Af Kalke gør man Sværd og Hjælme her</toctitle>
   <indextitle>Af Kalke gør man Sværd og Hjælme her</indextitle>
   <firstline>Af Kalke gør man Sværd og Hjælme her</firstline>
   <notes>
      <note>Bidrag fra Tobias Davidsen.</note>
   </notes>
   <keywords>sonnet</keywords>
   <quality>korrektur1</quality>
</head>
<body>
Af Kalke gør man Sværd og Hjælme her,
   Man sælger Kristi Blod med Markedsiver,
   Hans Kors og Torn til Skjold og Lanse bliver,
   Forvist han angre maa sin Frelserfærd.

Gid aldrig han maa komme Roma nær!
   Straks Prisen paa hans Blod til Vejrs man driver,
   Endog hans Hud i handelen man giver,
   Det Gode har hos os ej mere Værd.

I Fald det var min Lyst at miste Guld
   Ved Tab af Arbejd, han i lange Klæder
   Mig hjælper, som Medusa hjalp hin Mohr.

Men dersom Himlen er mod Armod huld,
   Hvad sker der saa, naar mod helt andre Steder
   Vi drager i en anden Fanes Spor?
</body>
</poem>

<poem id="dam2004082305">
<head>
   <title>Du ædle Aand, hvis indre Væsen nøje</title>
   <toctitle>Du ædle Aand, hvis indre Væsen nøje</toctitle>
   <indextitle>Du ædle Aand, hvis indre Væsen nøje</indextitle>
   <firstline>Du ædle Aand, hvis indre Væsen nøje</firstline>
   <notes>
      <note>Bidrag fra Tobias Davidsen.</note>
   </notes>
   <keywords>sonnet</keywords>
   <quality>korrektur1</quality>
</head>
<body>
Du ædle Aand, hvis indre Væsen nøje
   I herlig ydre Pragt afspejlet staar
   Og viser, hvad Natur og Himmel naar,
   Hvor de alt andet Skabt vil overfløje -

Du skønne Aand, hvis legemlige Øje
   Om Sjælens Dyb med ringe Løfter spaar,
   At Elskov, Fromhed, Mildhed her formaar
   Som aldrig før til Skønhed sig at føje!

I Elskovs Vold jeg er, af Skønhed bundet,
   Fromhed og Mildhed mig med hulde Blikke
   Forjætter, mig skal Naade vederfares - 

Paa hvilken grusom Orden er det grundet,
   Paa hvilken ubønhørlig Lov, at ikke
   Saa skønt er Værk mod Undergang bevares?
</body>
</poem>

<poem id="dam2004082306">
<head>
   <title>Mon virkelig jeg ser, o Amor, svar!</title>
   <toctitle>Mon virkelig jeg ser, o Amor, svar!</toctitle>
   <indextitle>Mon virkelig jeg ser, o Amor, svar!</indextitle>
   <firstline>Mon virkelig jeg ser, o Amor, svar!</firstline>
   <notes>
      <note>Bidrag fra Tobias Davidsen.</note>
   </notes>
   <keywords>sonnet</keywords>
   <quality>korrektur1</quality>
</head>
<body>
Mon virkelig jeg ser, o Amor, svar!
   Den Skønhed, hvorimod jeg altid higer,
   Eller mon af min egen Sjæl den stiger
   Forskønnet, som et mejslet Billed klar?

Du ved det jo, du, som med hende bar
   Min Fred til Graven, saa mit Hjerte skriger,
   Skønt hvert et Smærtens Suk mig sødt beriger,
   Og Ildens Glød en salig Vellyst har.

Vist er det hendes Skønhed, du beskuer,
   Kun højnet ved mod Højderne at ile,
   Idet den gennem Øjet Sjælen naar.

Først her som Guddomsskønhed ren den luer,
   Hvad evigt er, maa imod Evigt stile 
   Den er det, ikke hin, som for dig staar.
</body>
</poem>

<poem id="dam2004082307">
<head>
   <title>Fornuften klager og bebrejder mig</title>
   <toctitle>Fornuften klager og bebrejder mig</toctitle>
   <indextitle>Fornuften klager og bebrejder mig</indextitle>
   <firstline>Fornuften klager og bebrejder mig</firstline>
   <notes>
      <note>Bidrag fra Tobias Davidsen.</note>
   </notes>
   <keywords>sonnet</keywords>
   <quality>korrektur1</quality>
</head>
<body>
Fornuften klager og bebrejder mig,
   At jeg et Haab om Kærlighed tør nære,
   Den taler til min Dømmekraft og Ære
   Med Ord og Grunde, som bedrager ej!

Hvad kan i Solens Brand du vente dig
   Undtagen Død? Du er ej Fønix, kære!
   Forgæves! Hvo sin Moder selv vil være
   Ham faar ej andres Hjælp paa rette Vej.

Jeg ser og fatter Ondet med Forstanden,
   Men Hjærtet i mit Bryst som Ild mig svider,
   Jo mere veg jeg er, des større Branden.

Min Kærlighed har Død til begge Sider.
   Den ene flyr jeg, vil ej se den anden,
   Saa Sjæl og Legem sig til Døde strider.
</body>
</poem>

<poem id="dam2004082308">
<head>
   <title>Om mine Tanker blot som andres kunde</title>
   <toctitle>Om mine Tanker blot som andres kunde</toctitle>
   <indextitle>Om mine Tanker blot som andres kunde</indextitle>
   <firstline>Om mine Tanker blot som andres kunde</firstline>
   <notes>
      <note>Bidrag fra Tobias Davidsen.</note>
   </notes>
   <keywords>sonnet</keywords>
   <quality>korrektur1</quality>
</head>
<body>
Om mine Tanker blot som andres kunde
   Paa evig Længsels Vinger opad stige,
   Da vilde den, som Kærlighedsens Rige
   Behersker, ogsaa mig sin Medynk unde.

Men da vor Sjæl ved Himlens Lov maa stunde
   Mod Evighed, mens Kød for Død maa vige,
   Dens høje Værd og Væsen ej saa lige
   Sig lader af Fornuften gennemgrunde.

Ak ve mig da! Hvorledes forebringe
   Det kyske Ønske, som i Sjælen bor
   For den, som kun sig selv i andre ser?

For stedse maa jeg da mig lade tvinge
   Bort fra min Herre, som paa Løgne tror.
   Den lyver, som ej Sandhed hører mer.
</body>
</poem>

<poem id="dam2004082309">
<head>
   <title>Naar i kysk, ophøjet Kærlighed</title>
   <toctitle>Naar i kysk, ophøjet Kærlighed</toctitle>
   <indextitle>Naar i kysk, ophøjet Kærlighed</indextitle>
   <firstline>Naar i kysk, ophøjet Kærlighed</firstline>
   <notes>
      <note>Bidrag fra Tobias Davidsen.</note>
   </notes>
   <keywords>sonnet</keywords>
   <quality>korrektur1</quality>
</head>
<body>
Naar i kysk, ophøjet Kærlighed,
   I fælles Kaar to Sjæle sammen klinger,
   Naar Kval for èn dem begge kvaler bringer,
   Naar to kun af èn Aand, èn Vilje ved -

Naar samme Sjæl, for Evighed lagt ned
   I hylstre to, dem giver fælles Vinger,
   Naar Amors gyldne Pil dem begge tvinger
   I Knæ og svider dem i Hjærtet hed -

Naar hver især af to uselvisk vinder
   Kun ved den andens Fryd sin Lyst og Glæde,
   Saa begge kun ved fælles Stræben frydes -

Naar ej blandt Tusinder et Par man finder,
   Hvor Vennetroskab er saa rigt til Stede 
   Kan da en saadan Pagt af Mistro brydes?
</body>
</poem>

<poem id="dam2004082310">
<head>
   <title>Du, Herre, som jeg selv maa jo forstaa</title>
   <toctitle>Du, Herre, som jeg selv maa jo forstaa</toctitle>
   <indextitle>Du, Herre, som jeg selv maa jo forstaa</indextitle>
   <firstline>Du, Herre, som jeg selv maa jo forstaa</firstline>
   <notes>
      <note>Bidrag fra Tobias Davidsen.</note>
   </notes>
   <keywords>sonnet</keywords>
   <quality>korrektur1</quality>
</head>
<body>
Du, Herre, som jeg selv maa jo forstaa:
   Helst i din Nærhed vil jeg mig befinde,
   Du ved som jeg, jeg svigted ingensinde - 
   Hvorfor da koldt forbi hinanden gaa?

Er sandt det Haab, du lod mig bygge paa,
   Er sand den Længsel dybt i Hjærtet inde,
   Saa lad den Mur, som skiller os, forsvinde,
   Thi dobbelt svær er kval, som dølges maa.

Naar, kære Herre, just hos dig mig drager,
   Hvad selv du skatter højst, da bliv ej vred,
   At Sjæl til Sjæl sig maa i Elskov vende.

Hvad i dit Aasyn mig saa stærkt betager,
   Hvad jordisk Tanke ej forstaar og ved - 
   For det at fatte, maa man Døden kende.
</body>
</poem>

<poem id="dam2004082311">
<head>
   <title>Ifald jeg havde troet, da først jeg saa</title>
   <toctitle>Ifald jeg havde troet, da først jeg saa</toctitle>
   <indextitle>Ifald jeg havde troet, da først jeg saa</indextitle>
   <firstline>Ifald jeg havde troet, da først jeg saa</firstline>
   <notes>
      <note>Bidrag fra Tobias Davidsen.</note>
   </notes>
   <keywords>sonnet</keywords>
   <quality>korrektur1</quality>
</head>
<body>
Ifald jeg havde troet, da først jeg saa
   Hans Sjæl, at jeg ved Solens Straaler rige,
   Som gløder mig, trods Alder kunde stige
   Som Fønix op og atter Ungdom faa.

Da vilde jeg som Panther, Los og Raa,
   Der søge Lyst, men sky for Smærten vige,
   Imod dit vennehulde Væsen hige,
   Mens nu du ser mig sløv tilbage staa.

Dog hvorfor klage mer? Jeg ser dog ind
   I denne mageløse Engels Øje,
   Hvori jeg finder Hvile, Fred og Kraft.

Om jeg ham havde mødt med yngre Sind,
   Hvo ved, om da til Dydens Flugt den høje
   I Pagt med ham jeg havde Vinger haft?
</body>
</poem>

<poem id="dam2004082312">
<head>
   <title>Maaske for ret at vorde Andre god</title>
   <toctitle>Maaske for ret at vorde Andre god</toctitle>
   <indextitle>Maaske for ret at vorde Andre god</indextitle>
   <firstline>Maaske for ret at vorde Andre god</firstline>
   <notes>
      <note>Bidrag fra Tobias Davidsen.</note>
   </notes>
   <keywords>sonnet</keywords>
   <quality>korrektur1</quality>
</head>
<body>
Maaske for ret at vorde Andre god,
   For ej i Lys af Næstens Fejl at finde
   Sin egen Dyd for stor, blev fra sin Tinde
   Min Sjæl stødt ned, som før højt hævet stod.

Ej nogen anden Fane gav mig Mod
   Til Sejr, ja blot til sikkert Ly at vinde,
   Og nu af Striden Tummel ingensinde
   Jeg frelste mig, hvis mig din haand forlod.

O Kød, o Blod, o kors, o Dødsens Smærte!
   Den Syndeskyld, der ved min Fødsel hæfter
   Som ved min Faders, slet den naadigt ud!

Kun du er god! Dit grænseløse Hjærte
   Maa i min Usselhed mig laane Kræfter -
   Saa nær ved Døden og saa langt fra Gud!
</body>
</poem>

<poem id="dam2004082313">
<head>
   <title>Hvis Blikket aabner ind til Hjærtet Vej</title>
   <toctitle>Hvis Blikket aabner ind til Hjærtet Vej</toctitle>
   <indextitle>Hvis Blikket aabner ind til Hjærtet Vej</indextitle>
   <firstline>Hvis Blikket aabner ind til Hjærtet Vej</firstline>
   <notes>
      <note>Bidrag fra Tobias Davidsen.</note>
   </notes>
   <keywords>sonnet</keywords>
   <quality>korrektur1</quality>
</head>
<body>
Hvis Blikket aabner ind til Hjærtet Vej
   Kan intet mere sikkert Tegn dig minde
   Om mine Følelser. Lad det da vinde 
   Med Bud og Bøn, o Herre, frem til dig.

Naar da du ser den kysker Glød derinde,
   Vil vel din Sjæl, som kender Mistro ej,
   Før jeg det venter, aabne sig for mig 
   Den rette Bøn maa tifold Naade finde.

O Lykke Dag, da denne Sag er klar!
   Da maa vel tid og Timer ophørt være
   Og Dag og Sol i Flugten stille staa,

At henrykt jeg som jeg begæret har,
   Endskønt uværdigt kun, min Ven den kære
   I mine Arme evigt slutte maa.
</body>
</poem>

<poem id="dam2004082314">
<head>
   <title>Var Sjælens Glød i disse Øjne klare</title>
   <toctitle>Var Sjælens Glød i disse Øjne klare</toctitle>
   <indextitle>Var Sjælens Glød i disse Øjne klare</indextitle>
   <firstline>Var Sjælens Glød i disse Øjne klare</firstline>
   <notes>
      <note>Bidrag fra Tobias Davidsen.</note>
   </notes>
   <keywords>sonnet</keywords>
   <quality>korrektur1</quality>
</head>
<body>
Var Sjælens Glød i disse Øjne klare
   Saa stærk, som deres Skønheds Magt er stor,
   Da var der ej den Ismark paa vor jord,
   Som ikke for at brænde stod i Fare.

Men Himlen nænned ej at aabenbare
   Den fulde Skønhedspragt, som i dig bor,
   Derfor den naadigt dulgte os dens Spor
   For os mod Livets Storme at bevare.

Derfor er Flammen ej din Skønhed lig:
   Vi evner kun at elske, hvad vi kender,
   Og hvad af himmelsk Glans vi fatter ret.

Mig, Herre, som er gammel, gaar det slig,
   Naar ej for dig jeg nu til Døde brænder,
   Er det, fordi jeg er som Brændsel slet.
</body>
</poem>

<poem id="dam2004082315">
<head>
   <title>Jeg ser i dine skønne Øjne to</title>
   <toctitle>Jeg ser i dine skønne Øjne to</toctitle>
   <indextitle>Jeg ser i dine skønne Øjne to</indextitle>
   <firstline>Jeg ser i dine skønne Øjne to</firstline>
   <notes>
      <note>Bidrag fra Tobias Davidsen.</note>
   </notes>
   <keywords>sonnet</keywords>
   <quality>korrektur1</quality>
</head>
<body>
Jeg ser i dine skønne Øjne to,
   O Herre, hvad paa Jord jeg knapt kan sige,
   De lod saa ofte op til Himlen stige
   Min Sjæl, skønt end den maa i Kødet bo.

Lad da kun Pøblen, ond og skadefro,
   Os tro i syndig Lyst dens egne Lige,
   Er derfor vi i Hjærtet mindre rige,
   Er mindre kysk vor Kærlighed, vor Tro?

De Vise ved, at alt, hvad skønt paa Jord
   Vi skuer, mer end noget andet ligner
   Det Himmelvæld, hvoraf vi alle flød  

Vi ejer her ej anden Frugt og Spor
   Af Himlen; hvo dig elsker og velsigner,
   Skal møde Gud og smile i sin Død.
</body>
</poem>

<poem id="dam2004082316">
<head>
   <title>Mon det er Skaberlysets ædle Skær</title>
   <toctitle>Mon det er Skaberlysets ædle Skær</toctitle>
   <indextitle>Mon det er Skaberlysets ædle Skær</indextitle>
   <firstline>Mon det er Skaberlysets ædle Skær</firstline>
   <notes>
      <note>Bidrag fra Tobias Davidsen.</note>
   </notes>
   <keywords>sonnet</keywords>
   <quality>korrektur1</quality>
</head>
<body>
Mon det er Skaberlysets ædle Skær,
   Jeg denne Følelse i Sjælen skylder,
   Eller kun Mindet, som med Sol forgylder
   En anden Skønhed, mødt i Livets Færd?

Er det et sagn, en Drøm, der med saa sær
   En Klarhed frem for Syn og Hjærte tryller
   Hvad sælsom Ild i mine Aarer fylder
   Og tvinger frem i Øjet Taarers Hær?

Jeg føler, aner det, omsonst dog leder
   Jeg overalt, hvor skal jeg finde Vej?
   Her maa en andens Naade staa mig bi.

Saa gaar det, siden først jeg mødte Eder:
   Mig jager Sødme, Beskhed, ja og Nej,
   Forvist er Eders Øjne Skyld deri.
</body>
</poem>

<poem id="dam2004082317">
<head>
   <title>Det største Maal, en Kunstner har sig stillet</title>
   <toctitle>Det største Maal, en Kunstner har sig stillet</toctitle>
   <indextitle>Det største Maal, en Kunstner har sig stillet</indextitle>
   <firstline>Det største Maal, en Kunstner har sig stillet</firstline>
   <notes>
      <note>Bidrag fra Tobias Davidsen.</note>
   </notes>
   <keywords>sonnet</keywords>
   <quality>korrektur1</quality>
</head>
<body>
Det største Maal, en Kunstner har sig stillet,
   I Marmorblokken ligger alt i Gem,
   At trylle det af Formløsheden frem
   Formaar kun Haanden, ført af Kunstnersnillet.

I dig, mit høje, guddomsskønne Billed,
   Har al min Kval og al min Fryd sit Hjem,
   Ak, kun den første vinder jeg af dem,
   Fordi min Kunst ej naar, hvad den har villet.

Saa er det ikke Elskov, heller ej
   Din Skønhed, Haardhed, Lykketræf, Foragt,
   Ej heller Skæbnens Spil, som volder Nøden 

Naar Død og Elskov begge bor i dig,
   Og jeg forelsket, kejtet og forsagt
   Af Stoffet kun formaar at skabe Døden.
</body>
</poem>

<poem id="dam2004082318">
<head>
   <title>Vel kan med Blikket jeg paa hver en Plet</title>
   <toctitle>Vel kan med Blikket jeg paa hver en Plet</toctitle>
   <indextitle>Vel kan med Blikket jeg paa hver en Plet</indextitle>
   <firstline>Vel kan med Blikket jeg paa hver en Plet</firstline>
   <notes>
      <note>Bidrag fra Tobias Davidsen.</note>
   </notes>
   <keywords>sonnet</keywords>
   <quality>korrektur1</quality>
</head>
<body>
Vel kan med Blikket jeg paa hver en Plet,
   Hvorhen du gaar, dit skønne Aasyn finde,
   Men bringe Arme, Hænder, Herskerinde,
   Tid dig, formaar kun mine Fødder slet.

Den rene Sjæl paa Aandens Vinge let
   Igennem Øjet til din Skønheds Tinde
   Sig svinger frit, men Hjærtets Glød her inde
   Ej giver Kødet samme Kraft og Ret,

Thi vingeløst, i Dødens Lænker lagt,
   Det kan ej følge Englen mod det høje,
   Maa være glad ved Synet blot at nyde.

Ak, hvis i Himlen du som her har Magt,
   Gør af mit hele Legem kun ét Øje,
   At hver en Fiber sig ved dig kan fryde.
</body>
</poem>

<poem id="dam2004082319">
<head>
   <title>Et herligt Lys, skjult for mit sløve Øje</title>
   <toctitle>Et herligt Lys, skjult for mit sløve Øje</toctitle>
   <indextitle>Et herligt Lys, skjult for mit sløve Øje</indextitle>
   <firstline>Et herligt Lys, skjult for mit sløve Øje</firstline>
   <notes>
      <note>Bidrag fra Tobias Davidsen.</note>
   </notes>
   <keywords>sonnet</keywords>
   <quality>korrektur1</quality>
</head>
<body>
Et herligt Lys, skjult for mit sløve Øje,
   Med dine klare ser jeg allevegne.
   Den Byrdes Vægt, hvorunderjeg maa segne,
   Med dine Fødder bær jeg uden Møje.

Skønt vingeløs, jeg flyver mod det høje,
   Ført af din Aand til lyse Himmelegne,
   Alt som du vil, jeg rødme maa og blegne,
   I Solen Frost, i Frostvejr Hede døje.

Min hele Vilje hviler kun i din,
   Dit Hjærte er min Tankes Kildespring,
   Kun af dit Aandepust min Tale fødes.

Som Maanens Glans paa Himlen, saa er min;
   For vore Øjne er den ingen Ting, 
   Vi ser den ej, før den af Solen glødes.
</body>
</poem>

<poem id="dam2004082320">
<head>
   <title>Fra Himlen kom han, og endnu i Live</title>
   <toctitle>Fra Himlen kom han, og endnu i Live</toctitle>
   <indextitle>Fra Himlen kom han, og endnu i Live</indextitle>
   <firstline>Fra Himlen kom han, og endnu i Live</firstline>
   <notes>
      <note>Bidrag fra Tobias Davidsen.</note>
   </notes>
   <keywords>sonnet</keywords>
   <quality>korrektur1</quality>
</head>
<body>
Fra Himlen kom han, og endnu i Live
   Han Helveds Kval og Skærsilds Lutring saa,
   Ham undtes levende for Gud at staa,
   For alt i Sandheds Lys os at beskrive.

En Stjærne klar, som skulde Lysglans give
   Helt ufortjent den Plet, jeg fødtes paa;
   Alverdens Tant som Tak vil ej forslaa,
   Kun du, som skabte ham, hans Løn kan blive.

Om Dante taler jeg, hvis Værker satte
   Kun ringe Spor i Folkets sløve Sans,
   Just det, som duer, formaar det ej at fatte.

Dog, var jeg ham! Thi for en Lod som hans,
   Landflygtighedens Nød med Aandens Skatte,
   Jeg gærne gav Alverdens Lykkeglans. 
</body>
</poem>

<poem id="dam2004082321">
<head>
   <title>Snart stævner paa de hvide Bølgers Flod</title>
   <toctitle>Snart stævner paa de hvide Bølgers Flod</toctitle>
   <indextitle>Snart stævner paa de hvide Bølgers Flod</indextitle>
   <firstline>Snart stævner paa de hvide Bølgers Flod</firstline>
   <notes>
      <note>Bidrag fra Tobias Davidsen.</note>
   </notes>
   <keywords>sonnet</keywords>
   <quality>korrektur1</quality>
</head>
<body>
Snart stævner paa de hvide Bølgers Flod
   Min skrøbelige Livsbaad, som af Vind
   Og Vejr omtumlet blev, i Havnen ind
   Til Regnskab for hver Handling, ond og god.

Nu ser jeg klart, hvor taabeligt jeg lod
   Min Kunst af Fantasiens Hjernespind
   Som Gud og Hersker hyldes i mit Sind,
   Og hvad vi all drages hen imod.

O glade Elskovstanker, dog saa tomme!
   Hvor er I nu? Mig venter dobbelt Død,
   Den ene er mig vis, den anden truer.

Nu Penslens, Mejslens Tider brat er omme,
   Guds Naade søger Sjælen i sin Nød,
   Med aaben Favn på Korset vi den skuer.
</body>
</poem>

<poem id="dam2004082322">
<head>
   <title>Med Muldyr, Sukkertop og Kærtens Pragt</title>
   <toctitle>Med Muldyr, Sukkertop og Kærtens Pragt</toctitle>
   <indextitle>Med Muldyr, Sukkertop og Kærtens Pragt</indextitle>
   <firstline>Med Muldyr, Sukkertop og Kærtens Pragt</firstline>
   <notes>
      <note>Bidrag fra Tobias Davidsen.</note>
   </notes>
   <keywords>sonnet</keywords>
   <quality>korrektur1</quality>
</head>
<body>
Med Muldyr, Sukkertop og Kærtens Pragt
   Samt Malvasieren, I mig skænked naadigt,
   Har I beriget mig saa overdaadigt,
   At jeg min Vægt har til Sankt Michael bragt.

I Magsvejr, naar sig hver en Vind har lagt,
   Da slappes mine Sejl, og egenraadigt
   Mig Strømmen driver hid og did, mens graadigt
   Den favner Baaden som et straa med Magt.

Ak, skulde jeg erstatte, hvad elskværdig
   I skænked mig, alt, hvad jeg aad og drak,
   Mens I mig hjemme, ude holdt i Live  

Ret aldrig, kære Herre, blev jeg færdig,
   Ja gav jeg end mit hele Jeg til Tak 
   Thi at betale Gæld er ej at give. 
</body>
</poem>

</workbody>
</kalliopework>


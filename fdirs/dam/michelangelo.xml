<?xml version="1.0" encoding="UTF-8"?>
<!DOCTYPE kalliopework SYSTEM "../../data/kalliopework.dtd">
<kalliopework id="michelangelo" author="dam" status="complete" type="poetry">
<workhead>
   <title>Digte af Michel Agniolo Buonarroti</title>
   <year>1912</year>
   <quality>korrektur1,kilde,side</quality>
   <cvs-timestamp>$Id$</cvs-timestamp>
   <notes>
      <note>Kilden er <i>Digte af Michel Agniolo Buonarroti i Udvalg og Oversættelse ved Johannes Dam</i>, Gyldendalske Boghandel, Kbh., 1912.</note>
      <!--<note>Kilde til enkelte digte er <i>Michelangelos sonetter ved Johannes Dam</i>, Parnas-bøgerne, Thaning &amp; Appels Forlag, Kbh., 1945.</note>-->
      <note>Noterne markeret med * er Johannes Dams egne.</note>
   </notes>
</workhead>
<workbody>

<prose id="dam2004111802">
<head>
   <title>Indledning</title>
   <quality>korrektur1,kilde,side</quality>
   <notes>
      <note>Indtastet efter <i>Digte af Michel Agniolo Buonarroti i Udvalg og Oversættelse ved Johannes Dam</i>, Gyldendalske Boghandel, Kbh., 1912, pp. I-X.</note>
   </notes>
</head>
<body>
De sidste Aartiers Aandsliv har ikke mindst i germanske Lande været præget af en stedse stigende Interesse for og Tilegnelse af italiensk Renæssancekultur, som har sat dybe Mærker i moderne bildende Kunst og Literatur.
   Det vil sikkert ikke være vanskeligt at paavise kulturhistoriske Aarsager til denne ,,Renæssancens Renæssance'', en Opgave, der imidlertid ligger udenfor Hensigten med disse indledende Bemærkninger. Rent praktisk set tør det vistnok hævdes, at Nutidens fotografiske Kunst og dens fuldkomne Reproduktionsmetoder har haft deres store Del i, at de gamle Mestre ligesom har faaet nyt Liv i den dannede Bevisthed, ogsaa i Kredse <footnote>Kredse] Krese</footnote>, der ikke har Lejlighed til at staa Ansigt til Ansigt med selve Renæssancens Kunstskatte.
   Dette gælder da i særlig Grad Skulpturen. Navne som Verocchio, Settignano, Donatello, der for de mange før kun var tomme Klange, har nu faaet Indhold og Betydning, og en hidtil uanset kunstnerisk Rigdom, som før kun var til de Udvalgte, er bleven Almeneje.
   Saaledes er da ogsaa Mesteren for alle Tider, Michelagniolo Buonarroti, stegen ned fra den Himmel, hvor han tronede bag tætte Taageskyer, og er bleven til Menneske for alles Øjne gennem de store Skikkelser, hans Mejsel og hans Pensel skabte, og som nu i hvert Fald paa anden Haand er tilgængelig for alle.
   Naar Michelagniolo nævnes her hjemme, tænkes der som oftest paa Billedhuggeren, Skaberen af den mægtige David, af Moses, af Medici-Kapellet og de geniale ,,Fanger'' i Louvre og Museo Nazionale i Firenze. Noget fjærnere for de fleste staar Loftsmalerierne og Dommedag i det sikstinske Kapel, som vel er almindelig kendte gennem Fotografier, men hvis Storhed dog næppe er gaaet fuldt op for nogen, som ikke har staaet paa selve Stedet, hvor de blev til, og har ladet sig gribe af den maleriske Virkning i disse visionære Værker. Endelig ved man, at Michelagniolo som Arkitekt er Mesteren for Peterskirkens Kuppel og Anlæget af Kapitolium, og at Firenzes Omgivelser endnu bærer storslaaede Minder om hans Virksomhed som Fæstningsingeniør (Fortet paa S. Miniato-Højen).
   Kun saare faa er der, som har haft Blikket aabent for den Side af Michelagniolos Geni, som gjorde ham til en af sin Tids store Digtere. Dels lægger jo Sproget for de fleste Danske Hindringer i Vejen for en Tilegnelse af hans digteriske Produktion, dels har man vel nærmest anset hans Digtning som et elskværdigt og ganske kuriøst Dilettanteri, hvortil den store Billedhugger og Maler ligesom de fleste af sine fremragende Samtidige i ledige Stunder hengav sig, men som var uden literær eller kulturhistorisk Betydning.
   Fru Martha Drachmann Benzon<footnote>Martha Drachmann Bentzon (1866-1912), dansk forfatterinde og kunsthistoriker.</footnote> har i sin grundige og paa visse Punkter banebrydende Studie (Michelagniolo som erotisk Personlighed, København 1908) bidraget betydeligt til at hæve den gængse Misforstaaelse, idet hun netop ud fra Michelagniolos Digtning har kastet nyt Lys over meget af hans Liv og Væsen, som hidtil forekom dunkelt. Uden at ane, at det nævnte Værk var under Arbejde, havde jeg begyndt at omplante Michelagniolos <i>Rime</i> paa Dansk, og som en Prøve paa dette Arbejde, hvis Fuldendelse vil kræve endnu nogle Aar, bedes dette Udvalg betragtet.
   Ikke blot her hjemme, men ogsaa ude i Europa var Michelagniolos Poesier indtil for et halvt Aarhundrede siden saa godt som glemte, men hans egen Tid forstod ogsaa i denne Retning at værdsætte ham. Paa Gravmonumentet i Santa Croce i Firenze er der ganske vist kun ydet ham den Hyldest, der tilkommer ham som <i>sculptor, pictor, architectus</i> (i tre sindbilledlige Statuer). Men ved hans Ligfærd havde de tre Genier endnu en fjerde ved deres Side, Digtekunstens, og Benedetto Varchi<footnote>Benedetto Varchi (1503-1565), italiensk filolog og historiker.</footnote>, som holdt Ligtalen om ham og berømmede ham som Poet, havde allerede i hans Levetid (1546) viet et af hans berømteste Digte (se S. 55)<footnote>Dette er digtet <xref poem="dam2004082317"/>.</footnote> en hel Forelæsning i det florentinske Akademi. Og allerede den Kendsgærning, at Michelagniolo selv navnlig i sine senere Aar utrætteligt gennemsaa og omarbejdede sine Digte, ja endog i Forening med et Par Venner foranstaltede et Udvalg af dem med Udgivelse for Øje (Manuskriptet er endnu bevaret), viser tilstrækkeligt, at han selv har betragtet sit Forfatterskab som mere end en behagelig Tidsfordriv i ledige Timer.
   Det bliver da nødvendigt for den, der vil søge at trænge ind til Kærnen af denne storslaaede Personlighed, at anlægge et helt nyt Synspunkt for hans digteriske Produktion. Den maa ses som en selvstændig Ytringsform for Mesterens eminente kunstneriske Skabeævne, beslægtet og jævnbyrdig med de almenkendte. For Michelagniolo, der som ingen anden Aand, Dante maaske undtagen, har loddet Dybden af menneskelig Lyst og Ve, var ingen enkelt Kunstform tilstrækkelig som Udtryk for det, der gærede i ham. Det ses da ogsaa, at han i visse Perioder af sit Liv, og netop dem, der var rigest paa indre Oplevelser, i Poesien, og saa godt som kun i den, har fundet Udløsning for sin Sjæls dybeste Rørelser, medens Mejsel og Pensel i lange Tider laa urørte.
   Hvorledes kan det da været gaaet til, at hele Michelagniolos store Digtning i Aarhundreder kunde ligge hengemt, uænset og saa godt som uanet, medens hans øvrige Kunst bestandig stod for Verden som stor og uopnaaelig? Hovedgrunden maa vel søges i den Smagsretning, som fulgte efter hans Periode - den saakaldte <i>stil marinesco</i>, opkaldt efter Retningens Hovedmester Giambattista Marini -, og som for en Tid bragte den literære Verden i Italien til at glemme den store Guldalders Poesi for kunstlede Subtiliteter, affekterede Antiteser og fjottede Ordspil. Paavirket af denne Smag søgte Michelagniolos Grandnevø (i Reglen betegnet som Michelagniolo Bisnipote<footnote><i>Bisnipote</i> er synonymt med <i>pronipote</i> som betyder oldebarn.</footnote>) at genopvække sin store Slægtnings Digterry ved en Bearbejdelse i Tidens Stil, samtidig med, at han for at rense sin Grandonkels Navn for enhver Plet ganske forvanskede alle de Digte, der er stilede til hans Venner. Han ,,marinerede'' Digtene saa grundigt, at deres oprindelige Skønhed og Ejendommelighed næsten overalt gik tabs. Ingen brød sig om dem, og i over to Hundrede Aar laa da denne Skat begravet i Glemsel.
   Saa skete det, at den sidste af Slægten Michelagniolo, Commodore Cosimo Buonarroti, ved sin Død i 1858 efterlod Slægtens Hus ved Via Ghibellina i Firenze med alt, hvad det rummede af Minder fra Fortiden, til Staden Firenze. Da kom ogsaa Michelagniolos Manuskripter for en Dag, og dermed blev den skete Vandalisme afsløret. Cesare Guasti<footnote>Cesare Guasti (1822-1889).</footnote> fik det Hverv at foranstalte en ny Udgave af samtlige Michelagniolos Poesier, og de udkom i et stort og stateligt Bind i Firenze 1863. Det var lykkedes Guasti ved at sammenholde Haandskrifterne - dels de mange Kladder, dels den af Digteren foranstaltede Renskrift af en stor Del Digte, endelig en Mængde Afskrifter, der fandtes spreds rundt omkring - at rense Originalerne for alt det uægte, som ,,Bisnipote'' havde hængte paa dem, og hele den kunstelskende Verden i og udenfor Italien modtog hans Arbejde med Begejstring som en kostelig Gave.
   Fuldkomment i alle Henseender var dette Samlerværk ganske vist ikke. Guasti raadede ikke over Midlerne til paa alle Punkter at sigte det mægtige Materiale, der forelaa, navnlig krævede de mange foreliggende Varianter, tildels fra Digterens egen Haand, et kritisk Studium, hvortil Tiden næppe var moden. Først Tyskeren Carl Frey har i sin store Udgave (Dichtungen des Michelagniolo Buonarroti, Berlin 1897) naaet at føre hvert enkelt Digt tilbage til en saadan Skikkelse, at vi med Tryghed tør modtage det som den store Renæssancekunstners<footnote>Renæssancekunstners] Renæssancekunstner</footnote> aandelige Efterladenskab.
   Af endnu større Værdi end Carl Freys Tekstredaktion, hvor højt den end er at beundre, er dog hans utrættelige Arbejde for gennem Haandskriftstudier at give nøjagtige Tidsbestemmelser for de enkelte Digte. Kun ganske faa af disse indeholder saadanne Data eller Hentydninger, at man ved deres Hjælp er i Stand til at<footnote>til at] til</footnote> tidfæste dem. Men uden dette vil de kun i ringe Grad kunne være til Nytte for dem, der ikke blot i Læsningen søger æstetisk Nydelse, men haaber ved dens Hjælp at vinde dybere ind i Forstaaelsen af Michelagniolos Karakter og Udvikling. Det er lykkedes Frey - i de allerfleste Tilfælde med uafviselig Sikkerhed - at fastslaa Tilblivelsestiden for hvert enkelt Digt, og ligesom Oversætteren har benyttet hans Tekstredaktion, skyldes ogsaa samtlige Datoangivelser i Noterne Frey.
   I Følge denne ansættes da det første færdige Digt, der kendes fra Michelagniolos Haand, til 1504-5, altsaa Digterens 30te Aar. Der er ingen Grund til at betvivle, at han allerede før den Tid har skrevet Vers. Ved Lorenzo den Prægtiges Hof, hvor han daglig færdedes i sin Ungdom, digtede alle, hvorfor saa ikke han? Hvad der er blevet af hans tidligste Produktion, ved ingen; maaske har han selv tilintetgjort den, det vides i hvert Fald, at hans flere Gange i ældre Aar har brændt mange Manuskripter. Ogsaa af hans tidligste Billedhuggerarbejder er jo kun saa lidet bevaret.
   Det ligger saa meget nærmere at drage denne Parallel, som der ogsaa paa andre Punkter lader sig paavise en slaaende Ensartethed i Michelagniolos Forhold til sine Værker i de forskellige Kunstarter, han dyrkede. Ligesom der blandt hans plastiske Arbejder findes saare mange ufuldendte - ikke Skitser eller Studier, men store, omhyggeligt forberedte Værker i kostbart Materiale, hvorpaa han i Aarevis har arbejdet for saa pludseligt at sætte dem til Side -, saaledes vil vi ogsaa blandt Digtene finde en Mængde ,,Torsoer'', indtil et vist Punkt fuldt færdige og omhyggeligt gennemarbejdede og saa pludseligt afbrudte og henlagte. Det vilde være urigtigt at søge Grunden hertil i en Ustadighed og Flygtighed, som laa Michelagniolos Karakter saa fjærnt som noget. Forklaringen maa findes paa et helt andet Punkt. For ham var den kunstneriske Produktions Maal ikke Frembringelse af en Salgsvare i saa og saa stort Kvantum, men Udløsningen af en indre Spænding. Naar den Idè, der førte hans Haand, havde fundet sit fuldkomneste Udtryk - eller naar han under Smærte havde erfaret, at han havde sat sig et uopnaaeligt Maal - da var Kunstværket færdigt fra hans Haand, hvor brudstykkeagtigt det end kunde se ud for andre, og intet kunde bevæge ham til at røre det mere. Til andre Tider har han taget Digte, der laa fuldt færdige, frem igen atter og atter, har gennemtænkt og gennemrettet dem, - enkelte eksisterer endnu i indtil otte egenhændige Versioner.
   Michelagniolos Poesier er i Formen skaarne over Tidens traditionelle Læst; det er Sonetter, Madrigaler, Canzoner og Capitoli - alt efter som Indholdet krævede det efter de gældende æstetiske Love. De frembyder i Enkeltheder, i Valg af Billeder og Vendinger ofte Paavirkning af de store Forgængere, Petrarca, Poliziano og Bojardo, men naar ingen af dem i Retning af Tankens Klarhed og Sprogets Rytmik. Naar Varchi saaledes i sin Forelæsning berømmede hans Stil for ,,antik Renhed og dantesk Værdighed'', da er i hvert Fald det første Udtryk stærkt overdrevet. Med Sproget som digterisk Materiale levede Michelagniolo paa en ret spændt Fod.
   Til Gengæld øser han dybere end maaske nogen anden blandt Renæssancens Lyrikere af Sjælens skjulte Væld. Francesco Berni forstaar dette og tilraaber Samtidens Smaapoeter: <i>Ei dice code e voi dite parole</i> - han siger Ting, mens I siger Ord, eller kortere: Han taler, I snakker!
   Digtningen var for Michelagniolo som al hans Kunst ingen Leg, men en Kamp. Derfor siger hans Vers os kun saa lidt om hans ydre Liv; selv om hans Kunsts Tilblivelse giver de kun spredte Oplysninger, men desto mere fortæller de os om hans evige Higen og hans møjsommelige Stræben mod de uopnaaelige Idealer. Ikke for intet berømmedes han af Gianotti som sin Tids største Kender og Elsker af Dante. Der er baade Skærsild og Helvede i hans Digtning, men ganske vist kun saa lidet af det Paradis, Dantes lykkelige Sjæl fik Lov at se.
   Om Michelagniolos ,,erotiske Personlighed'', saaledes som den lægger sig for Dagen i Digtene, er der talt paa enkelte Steder i Noterne; Fru Drachmann Benzon har i det ovenfor nævnte Værk fremdraget, hvad der i Digtene kan tjene til Klarhed over denne Side af hans Væsen, og paa dette Sted skal derfor blot gøres en enkelt Bemærkning: Firkantede Hjærner, der skal have alting i Skuffer, har dristigt anbragt Michelagniolo i en Straffelovsparagraf paa Grundlag af nogle slet forstaaede Sætninger i hans Breve. Der turde da være Grund til at minde om, at Genier som overhovedet ikke lader sig maale med elementær Plangeometri; kun den, der formaar at ane den mægtige Længsel mod Evigheden, som lod Michelagniolo i Mennesket se Guddommens højeste Aabenbaring, vil forstaa hans Tilbedelse af Skønhed i hver Form og Renheden af de Følelser, han uforbeholdent lagde for Dagen over for alle dem, i hvem han saa Guds Billed renest udtrykt.
   Med stor Finhed har Cesare Guasti karakteriseret Michelagniolos erotiske Digtning:
   ,,Buonarroti besang Kærligheden, men han indfattede den ikke i en Kvindes Øjne, som Petrarkisterne gjorde; som den eneste, eller i hvert Fald som en stor Sjældenhed blandt Nyplatonikerne hævede han sig op til den evige Ide, som er den eneste Kilde og det fælles Udspring for det, der i Poesien og i Kunsten kaldes <i>Skønhed</i>, i Forhold til Moralen og Samfundet <i>Dyd</i>. Hvilken, enten den ytrer sig som Fædrelandskærlighed eller som Gudsdyrkelse, opflammer Sjælen til ædle Formaal, til nyttig, udholdende Aands- og Tankevirksomhed og efter et hæderligt Liv lover os en salig Død. Denne Lære blev fremsat af Buonarroti, maaske bedre i hans Vers end i hans Statuer og Malerier, fordi Aanden var den herskende i de første, medens Lidenskaben havde Overmagten i de sidste''.
   Om Vanskeligheden ved med fuld Troskab at gengive Digte som disse i gode Vers paa et rimfattig Sprog tilkommer det mig ikke at tale. Jeg har af Michelagniolos godt halvtredje Hundrede Digte, hvoraf jeg i Løbet af fire Aar har naaet at oversætte godt Halvdelen, udvalgt de her forliggende med et dobbelt Hensyn for Øje: at give det, som gav mest af Mennesket Michelagniolo samtidig med at yde Nutidslæseren den størst mulige kunstneriske Nydelse.

      <i>Firenze - Roma, November 1911.</i>
          
	         <sc>Johannes Dam</sc>
</body>
</prose>

<poem id="dam2004082301">
<head>
   <firstline>Hvor var jeg glad og tryg i svundne Aar</firstline>
   <notes>
       <note>
   * Dette Kærlighedsdigt, hvis Genstand ikke nu kan efterspores, er vistnok det ældste kendte Digt af Ma., bortset fra et ubetydeligt Brudstykke, der refererer sig til Davidstatuens Udarbejdelse (ikke optaget her). Digtet antages skrevet i Firenze sidst i 1504 eller i Begyndelsen af 1505, altsaa i Mesterens 30te Aar.
   Manuskriptet er af Forfatteren selv gjort ulæseligt ved Ændring og Overmaling af en Mængde Bogstaver og først i vore Dage beundringsværdig Skarpsindighed rekonstrueret af Carl Frey.
      </note>
      <note>Indtastet af Tobias Davidsen efter <i>Digte af Michel Agniolo Buonarroti i Udvalg og Oversættelse ved Johannes Dam</i>, Gyldendalske Boghandel, Kbh., 1912, p. 1.</note>
   </notes>
   <keywords>sonnet</keywords>
   <quality>korrektur1,kilde,side</quality>
</head>
<body>
Hvor var jeg glad og tryg i svundne Aar, 
   Da sejrrig mod din vilde Magt jeg stred -
   Nu væder mod min Vilje Taaren hed
   Mit bange Bryst, jeg ved, hvad du formaar.

Saa længe var mit Hjærte uden Saar,
   Skønt skarpe Pile regned mod det ned.
   To skønne Øjnes Pile bedre bed,
   Thi hvert et Saar, de gav, mig Døden spaar.

Som Fuglen kan af Skæbnens Lune fredes
   Og Aar igennem undgaa Net og Snarer
   Blot for en endnu værre Død at møde,

Saaledes ser I Kvinder her, hvorledes
   Mig Amor længe skaanede for Farer
   For nu til sidst at pine mig til Døde.
</body>
</poem>

<poem id="dam2004082302">
<head>
   <firstline>O Herre, intet Ord som hint er sandt</firstline>
   <notes>
      <note>* Digtets Tilblivelse ansættes med stor Sikkerhed til Sommeren 1511, og den ,,Herre'', hvem Forfatteren anklager for at have tilsidesat ham som Følge af Fjenders Sladder, maa da være Julius II. (de la Rovere, 1503-1513). Bagvaskeren og Løgnhalsen er sikkert Arkitekten Bramante, Mesterens uforsonlige Uven. - I V.8 staar <i>den</i>, læs <i>des</i>.</note>
      <note>Indtastet af Tobias Davidsen efter <i>Digte af Michel Agniolo Buonarroti i Udvalg og Oversættelse ved Johannes Dam</i>, Gyldendalske Boghandel, Kbh., 1912, p. 2.</note>
   </notes>
   <keywords>sonnet</keywords>
   <quality>korrektur1,kilde,side</quality>
</head>
<body>
O Herre, intet Ord som hint er sandt:
   Just den ej vil, som kan; du laante Øre
   Til hver, som sladder gad paa Torvet føre,
   Og Hæderspris hos dig hver Løgner vandt.

Jeg er og var din gamle, tro Drabant
   Saa vist som Straalerne til Solen høre,
   Men aldrig lod du af min Flid dig røre,
   Jo mer jeg sled, des mindre Tak jeg fandt.

Jeg haabed fra din Højhed Glans at laane,
   Ved Retfærds Vægt og Magtens Sværd at nyde
   Det Eden, onde Tunger havde lukt.

Men Himlen synes Dyden selv at haane
   Ved først at skabe den og siden byde
   Os af et vissent Træ at plukke Frugt.
</body>
</poem>

<poem id="dam2004111301">
<head>
   <firstline>Alverdens store Ophav skabte alt</firstline>
   <notes>
   	<note>* Er rimeligvis stilede til den samme, os ubekendte, Dame som Sonetten Side 1.</note>
        <note>Indtastet efter <i>Digte af Michel Agniolo Buonarroti i Udvalg og Oversættelse ved Johannes Dam</i>, Gyldendalske Boghandel, Kbh., 1912, p. 3.</note>
   </notes>
   <quality>korrektur1,kilde,side</quality>
</head>
<body>
Alverdens store Ophav skabte alt
Og valgte saa, hvad skønnest var at prise,
For her i fuldendt Herlighed at vise,
Hvad han ved Guddomskunst til Liv har kaldt.
</body>
</poem>

<poem id="dam2004111302">
<head>
   <firstline>Hvem kan saa modstandsløs mig mod dig drage</firstline>
   <notes>
   	<note>* Er rimeligvis stilede til den samme, os ubekendte, Dame som Sonetten Side 1.</note>
        <note>Indtastet efter <i>Digte af Michel Agniolo Buonarroti i Udvalg og Oversættelse ved Johannes Dam</i>, Gyldendalske Boghandel, Kbh., 1912, p. 4.</note>
   </notes>
   <quality>korrektur1,kilde,side</quality>
</head>
<body>
Hvem kan saa modstandsløs mig mod dig drage,
Ak ve mig Arme, ve!
Hvem mægted mig, den Frie, saa at binde?
Kan uden Lænker du mig fangen tage
Og uden Haand og Arm i Garnet spinde,
Hvor skal jeg Værn da mod din Skønhed finde?
</body>
</poem>

<poem id="dam2004082303">
<head>
   <firstline>Lyksalig er den Krans af Blomster smaa</firstline>
   <notes>
      <note>* I Bologna hvor Ma. opholdt sig omkring Nytaar 1508, synes han at have forelsket sig hæftigt i en unge Pige. Vistnok har Herm. Grimm Ret i, at man ikke altid i Renæssancens Kærlighedsdigte tør forudsætte en bestemt eksisterende Dame som Genstand; men endnu mindre gaar det an, som nogle vil, at gøre det 16de Aarhundredes erotiske Poesi til lutter Abstraktion. Lad det være, som det være vil, med Beatrice og Laura; Kvindens Betydning for Tidens toneangivende Aander, fremgaar den Dag i Dag endog af Ligstenene over fejrede Kurtisaner (M. Valery, Curiosités et anecdotes Italiennes XVII, Bruxelles 1843). I den her omhandlede henrivende Sonet, som uvilkaarlig henleder danske Læseres Tanker paa Aarestrup, vidner Billedet i sin haandgribelige Klarhed saa uafviseligt om levende Model, at Sonetten fortjener at fremhæves som et vigtigt Dokument i Striden om, hvorvidt ,,Kvinden som saadan'' (Scheffler) har eksisteret for Ma.</note>
      <note>Indtastet af Tobias Davidsen efter <i>Digte af Michel Agniolo Buonarroti i Udvalg og Oversættelse ved Johannes Dam</i>, Gyldendalske Boghandel, Kbh., 1912, p. 5.</note>
   </notes>
   <keywords>sonnet</keywords>
   <quality>korrektur1,kilde,side</quality>
</head>
<body>
Lyksalig er den Krans af Blomster smaa,
   Som huldt fra hendes gyldne Lokker smiler;
   Der er, som Blomsterne i Kapløb iler
   Mod Panden for dens første Kys at faa.

Hvor henrykt denne Kjole være maa,
   Hvis Folder Dagen lang om Brystet hviler,
   Og Ørets Guldring, som i Længsel stiler
   Mod Kind og Hals for dem i Hast at naa.

Men endnu større Salighed dog kender
   Den gyldenstukne Bort, som frit tør kæle
   For hendes Barm og tæt imod den ligge.

Det simple Bælte, som om Midjen spænder,
   Nok hvisker: Her vil jeg bestandig dvæle!
   Ak ja, hvad vilde mine Arme ikke!
</body>
</poem>

<poem id="dam2004111303">
<head>
   <title>Til Giovanni af Pistoia</title>
   <firstline>Af disse Kvaler har jeg faaet Krop</firstline>
   <notes>
       <note>* Digteren skildrer spøgefuldt sine Kvaler under Udarbejdelsen af den første Halvdel af Loftsmalerierne i det sikstinske Kapel. Dette Arbejde stod paa fra November 1508 til Sommeren 1510, og Digtet er formodentlig skrevet omtrent ved Juni-Juli 1510. Digtets Form er den oprindelige Sonetform, <i>sonetto ritornellato</i> eller <i>caudato</i>, som fra Midten af det 14de Aarhundrede omtrent gik af Brug for to Aarhundreder senere af <a person="berni">Berni</a> at bringes til Ære igen som Yndlingsform for den burleske Digtgenre.
    Den sidste Linje understreger, hvad Ma. saa ofte hævdede, at han som Maler kun ansaa sig for Amatør.
    Om Giovanni af Pistoja vides intet sikkert.</note>
        <note>Indtastet efter <i>Digte af Michel Agniolo Buonarroti i Udvalg og Oversættelse ved Johannes Dam</i>, Gyldendalske Boghandel, Kbh., 1912, p. 6.</note>
   </notes>
   <quality>korrektur1,kilde,side</quality>
</head>
<body>
Af disse Kvaler har jeg faaet Krop -
   Som Kattene skal faa et Steds paa Landet,
   I Lombardiet vist, af Drikkevandet;
   Min Bug har under Hagen skudt sig op.

Mod Himlen Skægget - bag ud Haarets Top!
   Mit Bryst er hæsligt som Harpyiens dannet,
   Og Farvedryp har i mit Ansigt blandet
   Et pragtfuldt Mosaik ved Penslens Hop.

Hvor Maven sad, nu sidder mine Lænder,
   Min Ryg til Kontravægt har faaet Bagen,
   Og halvvejs blindet vakler jeg afsted.

Bag paa min krumme Ryg sig Huden spænder,
   Men fortil slap den slasker som et Lagen,
   En syrisk Bue kan jeg ligned ved.
         Min Tanke er af Led,
   Min Dømmekraft mig mer ej Bistand yder,
   Thi slet med krumme Pusterør man skyder.
         Giovanni, dig jeg byder,
   At Værkets Sag og min blandt Folk du taler -
   Her gik det ilde, selv om jeg var Maler.
</body>
</poem>

<poem id="dam2004082304">
<head>
   <firstline>Af Kalke gør man Sværd og Hjælme her</firstline>
   <notes>
      <note>* Man har i dette Digt villet se et Bevis for, at Ma. gennem Paavirkning af Luther var vakt til bevidst Oprør mod Pavedømmet og Præsteskabet, hvis Færd skildres i de to første Quartiner. Dette ville dog være uberettiget, om end Ma. som Tidens andre Stormænd gennem Humanismens Paavirkning var gledet over i en religiøs Opfattelse, der i visse Henseender nærmede sig den evangeliske (se bl a. C. Cantù: Gli Eretici d'Italia, Torino 1883). Her udtaler han dog kun sin Harme over, at den krigeriske Pave Julius II (,,han i lange klæder'') fyldte Rom med Vaabenlarm og Krigsfanfarer og forsømte Omsorgen for Kunsten. Den uforstaaelige Sammenligning med Medusa og Mohren maa sigte til en Myte, der nu er gaaet tabt. Digtet er skrevet i 1512.</note>
      <note>Indtastet af Tobias Davidsen efter <i>Digte af Michel Agniolo Buonarroti i Udvalg og Oversættelse ved Johannes Dam</i>, Gyldendalske Boghandel, Kbh., 1912, p. 7.</note>
   </notes>
   <keywords>sonnet</keywords>
   <quality>korrektur1,kilde,side</quality>
</head>
<body>
Af Kalke gør man Sværd og Hjælme her,
   Man sælger Kristi Blod med Markedsiver,
   Hans Kors og Torn til Skjold og Lanse bliver,
   Forvist han angre maa sin Frelserfærd.

Gid aldrig han maa komme Roma nær!
   Straks Prisen paa hans Blod til Vejrs man driver,
   Endog hans Hud i handelen man giver,
   Det Gode har hos os ej mere Værd.

I Fald det var min Lyst at miste Guld
   Ved Tab af Arbejd, han i lange Klæder
   Mig hjælper, som Medusa hjalp hin Mohr.

Men dersom Himlen er mod Armod huld,
   Hvad sker der saa, naar mod helt andre Steder
   Vi drager i en anden Fanes Spor?
</body>
</poem>

<poem id="dam2004111401">
<head>
   <firstline>Hvor skal jeg vinde Mod</firstline>
   <notes>
   	<note>* Vistnok skrevet i Rom 1517 til en nu ubekendt Dame og udkommet allerede i 1519 i Napoli som Tekst til Tromboncinos Musik. Madrigalen bærer i stærkere Grad end de fleste andre Digte af Ma. Præg af petrarkisk Paavirkning.</note>
        <note>Indtastet efter <i>Digte af Michel Agniolo Buonarroti i Udvalg og Oversættelse ved Johannes Dam</i>, Gyldendalske Boghandel, Kbh., 1912, p. 8.</note>
   </notes>
   <quality>korrektur1,kilde,side</quality>
</head>
<body>
Hvor skal jeg vinde Mod
Til Livet uden dig, min Fryd, at friste,
Naar uden Trøst fra dig jeg maa dig miste?
Min Hulken, mine Suk, min bitre Klage,
Som med mit stakkels Hjærte til dig naaede,
Har vist mig, Elskede, paa grusom Maade,
At ikkun Kval og Død jeg har tilbage.
Men er det sandt, at naar jeg helt er borte,
Din Tjeners Troskab hurtig glemmes vil,
Tag Hjærtet da, mig hører det ej til.
</body>
</poem>

<poem id="dam2004111402">
<head>
   <firstline>O grumme, haarde, hjærteløse Sind</firstline>
   <notes>
   	<note>* Ufuldendt Kærlighedsklage paa Bagsiden af et Brev fra Stefano di Tomaso i Firenze til Michelagniolo i Carrara, dateret 20 April 1521.</note>
    <note>Indtastet efter <i>Digte af Michel Agniolo Buonarroti i Udvalg og Oversættelse ved Johannes Dam</i>, Gyldendalske Boghandel, Kbh., 1912, p. 9.</note>
   </notes>
   <quality>korrektur1,kilde,side</quality>
</head>
<body>
O grumme, haarde, hjærteløse Sind,
   Hvor Malurt besk bag Sødme skjult man finder,
   Din Ømhed, født af Lunet, Brat forsvinder
   Som Foraarsblomsten, dræbt af Nattens Vind.

Mens Tiden gaar, hver Stund, den ringer ind,
   En Draabe Gift i Livets Kald der rinder,
   Som Seglen mejer Græsset, Døden vinder.
   ........................................

Kortvarig Troskab er, og Skønhed falmer,
   Den ene af den anden vel fortæres,
   Som snart din Brøde vil min Smærte stille,

   ........................................
   ........................................
   Til alle Tider dig og mig til skille.
</body>
</poem>

<poem id="dam2004111403">
<head>
   <firstline>Langt mindre grufuld er den bratte Død</firstline>
   <notes>
   	<note>* Kan ikke med Sikkerhed tidfæstes, men synes i Følge Indholdet samhørig med den foregaaende Madrigal.</note>
    <note>Indtastet efter <i>Digte af Michel Agniolo Buonarroti i Udvalg og Oversættelse ved Johannes Dam</i>, Gyldendalske Boghandel, Kbh., 1912, p. 10.</note>
   </notes>
   <quality>korrektur1,kilde,side</quality>
</head>
<body>
Langt mindre grufuld er den bratte Død
End Døden tusend Gange, Stund for Stund,
Ved den, som giver Død for Elskov kun!
              Maa ej mit Hjærte briste
Ved denne Tanke, fuld af navnløs Kvide,
At den jeg elsker, støder mig til Side -
              Kan end jeg Livet friste?
Hun siger, for at øge mine Kvaler,
Hun elsker ej sig selv - vist sandt hun taler.
Men hvor tør jeg hos den paa Naade haabe,
Som elsker ej en Gang sig selv? Jeg Arme
Vil over mig kun Døden sig forbarme?
</body>
</poem>

<poem id="dam2004111404">
<head>
   <firstline>De tusend Raad forsøger jeg i Blinde</firstline>
   <notes>
   	<note>* Paa Bagsiden af et Brev fra Giovanni da Udine i Venezia til Michelangelo i Firenze 1522.</note>
    <note>Indtastet efter <i>Digte af Michel Agniolo Buonarroti i Udvalg og Oversættelse ved Johannes Dam</i>, Gyldendalske Boghandel, Kbh., 1912, p. 11.</note>
   </notes>
   <quality>korrektur1,kilde,side</quality>
</head>
<body>
De tusend Raad forsøger jeg i Blinde:
Bort fra den rette Bane paa min Færd
Jeg kommen er og kan den mer ej finde.
Af Hav og Fjæld, af Ild og skarpe Sværd
Til alle Sider spærret er min Vej,
Til Højderne at naa mig under ej
Den, som mig Sans og Samling har berøvet
................................
</body>
</poem>

<prose id="dam2004111405">
<head>
   <firstline>Dagen og Natten taler og siger</firstline>
   <notes>
   	<note>* Dette Prosaudkast, der hentyder til <i>Dagen</i> og <i>Natten</i> paa Giuliano-Gravmælet i San Lorenzo, men stammer fra en langt senere Tid (1523), er skrevet ud i ét uden Udgange; Frey har for Forstaaelsens Skyld inddelt det saaledes, som det her meddeles.</note>
        <note>Indtastet efter <i>Digte af Michel Agniolo Buonarroti i Udvalg og Oversættelse ved Johannes Dam</i>, Gyldendalske Boghandel, Kbh., 1912, p. 12.</note>
   </notes>
   <pictures>
      <picture src="dam2004111405-p1.jpg">Michelangelo: Gravmælet over Giuliano de' Medici, 1526-31, Medici kapellet, San Lorenzo, Firenze.</picture>
   </pictures>
   <quality>korrektur1,kilde,side</quality>
</head>
<body>
Dagen og Natten taler og siger:
Vi har i vort ilsomme Løb ført Hertug Giuliano i Døden,
Kun ret og billigt, at han hævner sig, som han gør.
Og dette er hans Hævn:
At nu, da vi har lagt ham i Graven,
Har han, skønt død, berøvet os Lyset og ved at lukke sine
Øjne ogsaa lukket vore, saa at de ikke mere straaler over Jorden.
Hvad vilde han ikke have faaet ud af os, om han var vedblevet at leve?
</body>
</prose>

<poem id="dam2004111406">
<head>
   <firstline>Jeg ser og hører det af mig, som bor</firstline>
   <notes>
   	<note>* Antagelig 1524.</note>
        <note>Indtastet efter <i>Digte af Michel Agniolo Buonarroti i Udvalg og Oversættelse ved Johannes Dam</i>, Gyldendalske Boghandel, Kbh., 1912, p. 13.</note>
   </notes>
   <quality>korrektur1,kilde,side</quality>
</head>
<body>
Jeg ser og hører det af mig, som bor
I dig og kalder mig mod Himlen hjem,
Og viljeløs mod dig jeg haster frem
Som Fisken, fangen paa en Medesnor.
Et Hjærte delt i tvende sygt sig vaander,
Derfor gav helt jeg mit i dine Hænder -
Ak, Resten af mig aldrig stort betød.
Og da nu Sjæl mod Sjæl i Længsel aander,
Saa længe jeg er til, for dig jeg brænder;
Kun Træ er jeg, mens du er lutter Glød.
</body>
</poem>

<poem id="dam2004111407">
<head>
   <firstline>Naar Solens Straaler bort fra Jorden haster</firstline>
   <notes>
   	<note>* Petrarca har i en Canzone: <a poem="petrarca2004011101"><i>Ne la stagion che 'l ciel rapido inchina</i></a> aandfuldt udviklet den samme Tanke, som Ma. her har sammentrængt i fire knappe Verslinjer. Man fristes til at tro, at det netop har været Ma.s Hensigt at brillere med et saadant versifikatorisk Virtuosnummer.</note>
        <note>Indtastet efter <i>Digte af Michel Agniolo Buonarroti i Udvalg og Oversættelse ved Johannes Dam</i>, Gyldendalske Boghandel, Kbh., 1912, p. 14.</note>
   </notes>
   <quality>korrektur1,kilde,side</quality>
</head>
<body>
Naar Solens Straaler bort fra Jorden haster,
Kun jeg i Mørket flammer som en Kærte,
Naar andre roligt hviler, jeg i Smærte
Til Jord med høje Jammerskrig mig kaster.
</body>
</poem>

<poem id="dam2004111408">
<head>
   <firstline>Fly Elskov, I som elske, fly dens Brand</firstline>
   <notes>
   	<note>* 1524 - Stærke Paavirkninger baade fra <a person="petrarca">Petrarca</a> og <a person="boiardo">Bojardo</a>.</note>
        <note>Indtastet efter <i>Digte af Michel Agniolo Buonarroti i Udvalg og Oversættelse ved Johannes Dam</i>, Gyldendalske Boghandel, Kbh., 1912, p. 15.</note>
   </notes>
   <quality>korrektur1,kilde,side</quality>
   <keywords>sonnet,fragment</keywords>
</head>
<body>
Fly Elskov, I som elske, fly dens Brand,
   Den flammer vildt og bringer Dødens Kvide,
   Har første den Magt, det nytter ej at stride,
   Omsonst er Flugt og Styrke og Forstand.

Ja fly, thi her kan I jo se, hvordan
   Gud Amor saarer, og hans Pile svide!
   Spejl Jer i mig og se, hvad I vil lide,
   Hvis ej hans frække Leg I trodse kan.

Betænk Jer ikke, frels Jer med det samme!
   Jeg var saa tryg og drømte ej om Fare -
   Nu er jeg, som I ser, kun Fyr og Flamme.

................................
................................
................................
</body>
</poem>

<poem id="dam2004111409">
<head>
   <firstline>Saa sandt jeg aldrig, aldrig glemme kan</firstline>
   <notes>
   	<note>* 1524-26. Om Ma.s Hjærteanliggender i denne Periode af hans Liv ved man lidet eller intet med Sikkerhed.</note>
        <note>Indtastet efter <i>Digte af Michel Agniolo Buonarroti i Udvalg og Oversættelse ved Johannes Dam</i>, Gyldendalske Boghandel, Kbh., 1912, p. 16.</note>
   </notes>
   <quality>korrektur1,kilde,side</quality>
</head>
<body>
Saa sandt jeg aldrig, aldrig glemme kan
De Øjne to og aldrig slippe vil
Det Haab, som blev mit Liv, min Lykkes Anker,
Saa tvinger baade Følelse, Forstand,
Naturen selv og Vanens Magt mig til
At dyrke dem, saa længe Hjærtet banker.
Kom jeg paa andre Tanker,
Jeg døde, thi ved dem blev Liv mig givet,
Og uden dem sig Livet
Kun usselt vilde lønne,
Min Gud, hvor er de skønne!
Den, som i dem ej lever, er ej fød
Endnu, og den, som kender
Dem ikke, tro mig, Venner,
Han er saa godt som i sin Fødsel død.
Hvem dette Blik i Glød
Ej tænder, lever ikke,
................................
</body>
</poem>

<poem id="dam2004082305">
<head>
   <firstline>Du ædle Aand, hvis indre Væsen nøje</firstline>
   <notes>
      <note>Indtastet af Tobias Davidsen efter <i>Digte af Michel Agniolo Buonarroti i Udvalg og Oversættelse ved Johannes Dam</i>, Gyldendalske Boghandel, Kbh., 1912, p. 17.</note>
   </notes>
   <keywords>sonnet</keywords>
   <quality>korrektur1,kilde,side</quality>
</head>
<body>
Du ædle Aand, hvis indre Væsen nøje
   I herlig ydre Pragt afspejlet staar
   Og viser, hvad Natur og Himmel naar,
   Hvor de alt andet Skabt vil overfløje -

Du skønne Aand, hvis legemlige Øje
   Om Sjælens Dyb med ringe Løfter spaar,
   At Elskov, Fromhed, Mildhed her formaar
   Som aldrig før til Skønhed sig at føje!

I Elskovs Vold jeg er, af Skønhed bundet,
   Fromhed og Mildhed mig med hulde Blikke
   Forjætter, mig skal Naade vederfares - 

Paa hvilken grusom Orden er det grundet,
   Paa hvilken ubønhørlig Lov, at ikke
   Saa skønt er Værk mod Undergang bevares?
</body>
</poem>

<poem id="dam2004082306">
<head>
   <firstline>Mon virkelig jeg ser, o Amor, svar!</firstline>
   <notes>
      <note>Indtastet af Tobias Davidsen efter <i>Digte af Michel Agniolo Buonarroti i Udvalg og Oversættelse ved Johannes Dam</i>, Gyldendalske Boghandel, Kbh., 1912, p. 18.</note>
   </notes>
   <keywords>sonnet</keywords>
   <quality>korrektur1,kilde,side</quality>
</head>
<body>
Mon virkelig jeg ser, o Amor, svar!
   Den Skønhed, hvorimod jeg altid higer,
   Eller mon af min egen Sjæl den stiger
   Forskønnet, som et mejslet Billed klar?

Du ved det jo, du, som med hende bar
   Min Fred til Graven, saa mit Hjerte skriger,
   Skønt hvert et Smærtens Suk mig sødt beriger,
   Og Ildens Glød en salig Vellyst har.

Vist er det hendes Skønhed, du beskuer,
   Kun højnet ved mod Højderne at ile,
   Idet den gennem Øjet Sjælen naar.

Først her som Guddomsskønhed ren den luer,
   Hvad evigt er, maa imod Evigt stile 
   Den er det, ikke hin, som for dig staar.
</body>
</poem>

<poem id="dam2004082307">
<head>
   <firstline>Fornuften klager og bebrejder mig</firstline>
   <notes>
      <note>Indtastet af Tobias Davidsen efter <i>Digte af Michel Agniolo Buonarroti i Udvalg og Oversættelse ved Johannes Dam</i>, Gyldendalske Boghandel, Kbh., 1912, p. 19.</note>
   </notes>
   <keywords>sonnet</keywords>
   <quality>korrektur1,kilde,side</quality>
</head>
<body>
Fornuften klager og bebrejder mig,
   At jeg et Haab om Kærlighed tør nære,
   Den taler til min Dømmekraft og Ære
   Med Ord og Grunde, som bedrager ej!

Hvad kan i Solens Brand du vente dig
   Undtagen Død? Du er ej Fønix, kære!
   Forgæves! Hvo sin Moder selv vil være
   Ham faar ej andres Hjælp paa rette Vej.

Jeg ser og fatter Ondet med Forstanden,
   Men Hjærtet i mit Bryst som Ild mig svider,
   Jo mere veg jeg er, des større Branden.

Min Kærlighed har Død til begge Sider.
   Den ene flyr jeg, vil ej se den anden,
   Saa Sjæl og Legem sig til Døde strider.
</body>
</poem>

<poem id="dam2004111410">
<head>
   <firstline>Her var det, hendes Skønheds Trylleri</firstline>
   <notes>
        <note>Indtastet efter <i>Digte af Michel Agniolo Buonarroti i Udvalg og Oversættelse ved Johannes Dam</i>, Gyldendalske Boghandel, Kbh., 1912, p. 20.</note>
   </notes>
   <quality>korrektur1,kilde,side</quality>
</head>
<body>
Her var det, hendes Skønheds Trylleri
   Mit Hjærte, ja mit Liv i Garnet spandt,
   Her saligt Haab i hendes Blik jeg fandt,
   Og næppe tændt var Haabet brat forbi.

Her bandt hun mig og gav mig atter fri,
   Dybt ynkende mig selv, mens Taaren randt,
   Ved denne Sten jeg stod, da hun forsvandt,
   Mit Liv hun tog, fandt selv ej Fryd deri.
</body>
</poem>

<poem id="dam2004111501">
<head>
   <firstline>Jeg skulde tro, at var af Sten du end</firstline>
   <notes>
        <note>Indtastet efter <i>Digte af Michel Agniolo Buonarroti i Udvalg og Oversættelse ved Johannes Dam</i>, Gyldendalske Boghandel, Kbh., 1912, pp. 21-25.</note>
   </notes>
   <quality>korrektur1,kilde,side</quality>
</head>
<body>
Jeg skulde tro, at var af Sten du end,
   Min Elskovs Magt dog kunde dig befale,
   Ret raskt endda, at il til mig hen.
   Om du var død, jeg tvang dig til at tale.
   Var du i Himlen, drog jeg dig igen
   Ved Taarer, Bønner, Suk til Jordens Dale.
   Nu ser jeg dig i Kødet iblandt os bo -
   Hvad tør saa, trofast, elskende, jeg tro?

Dit Fodspor maa jeg følge uden Naade
   Og angrer ej en Gang min Dristighed.
   Du lader dig dog ej paa samme Maade
   Som Kludedukken vride op og ned.
   Og at en Dag, naar din Forstand maa raade,
   Du gør mig lykkelig, fuldt vel jeg ved.
   Thi kærlig Røgt kan Slangens Giftbrod døve,
   Som Eddike kan gøre Tænder sløve.

Den vilde Kraft kan Ydmygheden binde,
   Mod Kærlighed kan Grumhed ej bestaa,
   Medlidenhed kan Haardhed overvinde,
   Og Glæden kan hver Sorg af Marken slaa.
   Saa ypperlig og straalende en Kvinde
   Som du et ædelt Hjærte eje maa;
   Thi aldrig saa' man, at en kroget Klinge
   Ind i en lige Skede lod sig tvinge.

Umuligt dog, at ej den mindste Glæde
   Du føler ved min fuldtro Bejlerfærd,
   Husk paa, ej allevegne er tilstede
   Det Vennesind, som har saa sjældent Værd,
   ........................................
   ........................................
   ........................................
   ........................................

Gaar der en Dag, jeg faar dig ej at se,
   Da har jeg ingen Fred, hvor jeg mig vender;
   Ser jeg dig da, saa volder det mig Ve
   Som altfor kraftig Kost, naar Fester ender.
   ........................................
   ........................................
   Hvor godt, sin spændte Bug at lette turde,
   Ja dobbelt Godt, jo mere ondt den gjorde.

Og aldrig gaar for mig en Dag til Ende,
   Hvor ej mit Indre hende føler, ser,
   Ej Ovn, ej Esse kan saa hæftigt brænde,
   At jo mit Suk dem heder endnu mer.
   Vil hun sig naadig blot imod mig vende,
   Jeg gnistrer, som med Staal i Ild det sker.
   Og vil hun høre mig, jeg japper paa,
   Til af Beflippelse jeg gaar i Staa.

Saa snart hun blot det mindste Smil mig sender
   Eller paa Gaden under mig et Nik,
   Jeg futter af som Krudt, naar Lunten tænder
   Kanonen an, i samme Øjeblik.
   Hvis hun mig gør et Spørgsmaal, jeg det kender,
   Som blev jeg hæs, og Stemmen rent slog klik.
   Mit hede Ønskes Maal jeg maa forsage
   Og skuffet, slagen trække mig tilbage.

Jeg føler Elskov bruse i mit Indre,
   Som kunde jeg til Stjærner brinde Bud,
   Men vil jeg se den frem i Lyset tindre,
   Jeg ejer ingen Udgang af min Hud
   Saa stor, at ej min Elskov synes mindre,
   Og mindre skønt mit Væsen tar sig ud.
   I Elskov blot at nævne Lykke bor,
   Men den, der flyver højst, har færrest Ord.

Mit svundne Liv jeg ofte har for Øje,
   Som det forløb, før dig saa kær jeg fik.
   Da maatte alles Ringeagt jeg døje,
   Unyttet bort hver Dagens Time gik.
   Mest hued mig vel Rim til Rim at føje,
   Eller at flygte langt fra Mængdens Blik -
   Nu dadles, roses overalt min Færden,
   At jeg er til, i hvert fald ved Alverden.

Igennem Øjets snævre Gang du fo'r
   Vindruen lig, der i en Flaskes tomme
   Og vide Rum bag Halsen gør sig stor.
   Saaledes følte jeg dit Billed komme
   Igennem Øjet ind, hvor nu det bor
   Og spænder mig som Blæren, fyldt med Flomme.
   Da ind du kom ad saa besværlig Vej,
   Jeg frygter, ud igen du slipper ej.
   
Naar man med Luft skal fylde Boldens Skind,
   Ventilen udefra sig aabne vil
   Og lukke indefra ved samme Vind.
   Dit Billed driver just det samme Spil.
   Igennem Øjet det til Sjælen ind
   Sig baner Vej og lukker atter til.
   Og som af Haanden drevet Bolden springer,
   Ramt af dit Blik mod Himlen jeg mig svinger.

For ringe er det for en herlig Kvinde
   At elskes, prises af en enkelt Mand,
   Da kunde hendes Ry jo dø med hende.
   Derfor, trods al mit hede Hjertes Brand,
   Sin Genstand naar min Hyldest ingensinde.
   En Lam selv langsom Flugt ej følge kan.
   Ej til en Enkelts Lyst vil Solen skinne,
   Men for enhver, som ikke gaar i Blinde.

Ufattelig! Dit Blik har tændt i Brand
   Mit Hjærte gennem mine Øjnes Kilde,
   Som ej blot det, men Ild dog slukke kan.
   Hvor haardt jeg staar imod, det gaar mig ilde.
   Hvad hjælper saa, naar Ild faar Liv af Vand,
   Imod den bitre Nød, jeg selv jo vilde,
   Om ikke Ilden selv? O sære Gaade,
   At Ild paa Ildens Hærgen Bod skal raade!
</body>
</poem>

<poem id="dam2004111502">
<head>
   <firstline>Dit Ansigts Sødme Honnings overgaar</firstline>
   <notes>
      <note>Indtastet efter <i>Digte af Michel Agniolo Buonarroti i Udvalg og Oversættelse ved Johannes Dam</i>, Gyldendalske Boghandel, Kbh., 1912, p. 26.</note>
   </notes>
   <quality>korrektur1,kilde,side</quality>
</head>
<body>
Dit Ansigts Sødme Honnings overgaar,
   Det glinser, som om nys en Snegl mon skride
   Derover, Roen ej slig Skønhed naar.
   Som Pastinak er dine Tænder hvide,
   Saa Paven selv maa fange Hjærtesaar.
   Som Teriak er Øjnene de blide.
   Mer lyst og blondt end Purren er dit Haar,
   Dø maa jeg, hvis du Haanden af mig slaar.

De Billeder, hvis skønne Farver luer
   I Kirken, mod din Skønhed kun er Vand,
   Din Mund jeg som en yndig Rose skuer -
   Som min, naar Bønner fylder den til Rand.
   De kønrøg-sorte Bryn sig bedre buer
   End Skyttens Bue hist i Syrerland,
   Og dine travle Kæbers Lød er just
   Som Valmublomster midt i nygjort Ost.

Ser jeg paa Brysterne, der som et Par
   Meloner i en Sæk sig gir til Kende,
   Da blusser jeg som Blaar i Lue klar.
   Men har jeg klappet træt mig paa din Ende,
   Jeg tænker: Var jeg den, jeg èn Gang var,
   Jeg som en Anden Hund gad om dig rende.
   At dømme efter, hvad jeg den Gang naaede,
   Jeg her vist det Utrolige formaaede.
</body>
</poem>

<poem id="dam2004111503">
<head>
   <firstline>Før nogen dræbe sig i Troen paa</firstline>
   <notes>
        <note>Indtastet efter <i>Digte af Michel Agniolo Buonarroti i Udvalg og Oversættelse ved Johannes Dam</i>, Gyldendalske Boghandel, Kbh., 1912, p. 27.</note>
   </notes>
   <quality>korrektur1,kilde,side</quality>
</head>
<body>
Før nogen dræbe sig i Troen paa,
   At Døden fører hjem til Lysets Rige,
   Da tør vel den, som Pligtens Vej den lige
   Har fulgt, og dog som Løn kun Kummer saa'.

Men da et Menneske ej haabe maa
   Som Fønix nyskabt imod Sol at stige,
   Saa maa vel Haanden svigte, Foden vige -
   ........................................
</body>
</poem>

<poem id="dam2004111504">
<head>
   <firstline>Den, som om Natten rider, Nøder driver</firstline>
   <notes>
      <note>Indtastet efter <i>Digte af Michel Agniolo Buonarroti i Udvalg og Oversættelse ved Johannes Dam</i>, Gyldendalske Boghandel, Kbh., 1912, p. 28.</note>
   </notes>
   <quality>korrektur1,kilde,side</quality>
</head>
<body>
Den, som om Natten rider, Nøden driver
   Til Gengæld stundom til ved Dag at blunde,
   Jeg haaber derfor, at min Herre giver
   Mig atter Livskraft efter alt det Onde.

Ej Lidelse, ej Lykke evigt bliver,
   De følger skiftevis saa nogenlunde,
   ..................................
</body>
</poem>


<poem id="dam2004082308">
<head>
   <firstline>Om mine Tanker blot som andres kunde</firstline>
   <notes>
       <note>
    * ,,Min Herre'' i dette Digt er Tommaso Cavalieri, den Mand, som efter alt at dømme har spillet den største Rolle i Michelagniolos Liv.
    Romeren ,,Messer Tommaso'' blev i 1532, da Ma. var 57 Aa gammel, dennes Elev, og han blev han Ven for Livet. Til ham har Mesteren skrevet nogle af sine inderligste Digte og just dem, paa hvilke hans Uven, den ligesaa bigotte som obskøne Digter <a person="aretino">Pietro Aretino</a>, byggede sine lavsindede Bagvaskelser. Det har hverken fra denne eller andre Sider skortet paa Forsøg paa at skille de to Venner, og det synes til Tider at have været lige ved at lykkes (se Sonettens V. 13: ,,min Herre, som paa Løgne tror''.)
    Om Cavalieri se nærmere Ludwig v. Scheffler: Michelangelo, eine Renaissancestudie, Altenburg 1892.
      </note>
      <note>Indtastet af Tobias Davidsen efter <i>Digte af Michel Agniolo Buonarroti i Udvalg og Oversættelse ved Johannes Dam</i>, Gyldendalske Boghandel, Kbh., 1912, p. 29.</note>
   </notes>
   <keywords>sonnet</keywords>
   <quality>korrektur1,kilde,side</quality>
</head>
<body>
Om mine Tanker blot som andres kunde
   Paa evig Længsels Vinger opad stige,
   Da vilde den, som Kærlighedsens Rige
   Behersker, ogsaa mig sin Medynk unde.

Men da vor Sjæl ved Himlens Lov maa stunde
   Mod Evighed, mens Kød for Død maa vige,
   Dens høje Værd og Væsen ej saa lige
   Sig lader af Fornuften gennemgrunde.

Ak ve mig da! Hvorledes forebringe
   Det kyske Ønske, som i Sjælen bor
   For den, som kun sig selv i andre ser?

For stedse maa jeg da mig lade tvinge
   Bort fra min Herre, som paa Løgne tror.
   Den lyver, som ej Sandhed hører mer.
</body>
</poem>

<poem id="dam2004082309">
<head>
   <firstline>Naar i kysk, ophøjet Kærlighed</firstline>
   <notes>
      <note>Indtastet af Tobias Davidsen efter <i>Digte af Michel Agniolo Buonarroti i Udvalg og Oversættelse ved Johannes Dam</i>, Gyldendalske Boghandel, Kbh., 1912, p. 30.</note>
   </notes>
   <keywords>sonnet</keywords>
   <quality>korrektur1,kilde,side</quality>
</head>
<body>
Naar i kysk, ophøjet Kærlighed,
   I fælles Kaar to Sjæle sammen klinger,
   Naar Kval for èn dem begge kvaler bringer,
   Naar to kun af èn Aand, èn Vilje ved -

Naar samme Sjæl, for Evighed lagt ned
   I hylstre to, dem giver fælles Vinger,
   Naar Amors gyldne Pil dem begge tvinger
   I Knæ og svider dem i Hjærtet hed -

Naar hver især af to uselvisk vinder
   Kun ved den andens Fryd sin Lyst og Glæde,
   Saa begge kun ved fælles Stræben frydes -

Naar ej blandt Tusinder et Par man finder,
   Hvor Vennetroskab er saa rigt til Stede 
   Kan da en saadan Pagt af Mistro brydes?
</body>
</poem>

<poem id="dam2004082310">
<head>
   <firstline>Du, Herre, som jeg selv maa jo forstaa</firstline>
   <notes>
      <note>Indtastet af Tobias Davidsen efter <i>Digte af Michel Agniolo Buonarroti i Udvalg og Oversættelse ved Johannes Dam</i>, Gyldendalske Boghandel, Kbh., 1912, p. 31.</note>
   </notes>
   <keywords>sonnet</keywords>
   <quality>korrektur1,kilde,side</quality>
</head>
<body>
Du, Herre, som jeg selv maa jo forstaa:
   Helst i din Nærhed vil jeg mig befinde,
   Du ved som jeg, jeg svigted ingensinde - 
   Hvorfor da koldt forbi hinanden gaa?

Er sandt det Haab, du lod mig bygge paa,
   Er sand den Længsel dybt i Hjærtet inde,
   Saa lad den Mur, som skiller os, forsvinde,
   Thi dobbelt svær er kval, som dølges maa.

Naar, kære Herre, just hos dig mig drager,
   Hvad selv du skatter højst, da bliv ej vred,
   At Sjæl til Sjæl sig maa i Elskov vende.

Hvad i dit Aasyn mig saa stærkt betager,
   Hvad jordisk Tanke ej forstaar og ved - 
   For det at fatte, maa man Døden kende.
</body>
</poem>

<poem id="dam2004082311">
<head>
   <firstline>Ifald jeg havde troet, da først jeg saa</firstline>
   <notes>
      <note>Indtastet af Tobias Davidsen efter <i>Digte af Michel Agniolo Buonarroti i Udvalg og Oversættelse ved Johannes Dam</i>, Gyldendalske Boghandel, Kbh., 1912, p. 32.</note>
   </notes>
   <keywords>sonnet</keywords>
   <quality>korrektur1,kilde,side</quality>
</head>
<body>
Ifald jeg havde troet, da først jeg saa
   Hans Sjæl, at jeg ved Solens Straaler rige,
   Som gløder mig, trods Alder kunde stige
   Som Fønix op og atter Ungdom faa.

Da vilde jeg som Panther, Los og Raa,
   Der søge Lyst, men sky for Smærten vige,
   Imod dit vennehulde Væsen hige,
   Mens nu du ser mig sløv tilbage staa.

Dog hvorfor klage mer? Jeg ser dog ind
   I denne mageløse Engels Øje,
   Hvori jeg finder Hvile, Fred og Kraft.

Om jeg ham havde mødt med yngre Sind,
   Hvo ved, om da til Dydens Flugt den høje
   I Pagt med ham jeg havde Vinger haft?
</body>
</poem>

<poem id="dam2004082312">
<head>
   <firstline>Maaske for ret at vorde Andre god</firstline>
   <notes>
      <note>* Man har paa Grund af det religiøse Indhold villet henføre Sonetten til Ma.s seneste Leveaar. Menuskriptet findes imidlertid paa bagsiden af et Brev fra 1532. Og hvorfor skulde ikke Forholdt til Cavalieri, der gav Anledning til saa stærke Storme i Mesterens Sind, kunne afføde religiøse Stemningsudbrud som dette, ogsaa i en yngre Alder?</note>
      <note>Indtastet af Tobias Davidsen efter <i>Digte af Michel Agniolo Buonarroti i Udvalg og Oversættelse ved Johannes Dam</i>, Gyldendalske Boghandel, Kbh., 1912, p. 33.</note>
   </notes>
   <keywords>sonnet</keywords>
   <quality>korrektur1,kilde,side</quality>
</head>
<body>
Maaske for ret at vorde Andre god,
   For ej i Lys af Næstens Fejl at finde
   Sin egen Dyd for stor, blev fra sin Tinde
   Min Sjæl stødt ned, som før højt hævet stod.

Ej nogen anden Fane gav mig Mod
   Til Sejr, ja blot til sikkert Ly at vinde,
   Og nu af Striden Tummel ingensinde
   Jeg frelste mig, hvis mig din haand forlod.

O Kød, o Blod, o kors, o Dødsens Smærte!
   Den Syndeskyld, der ved min Fødsel hæfter
   Som ved min Faders, slet den naadigt ud!

Kun du er god! Dit grænseløse Hjærte
   Maa i min Usselhed mig laane Kræfter -
   Saa nær ved Døden og saa langt fra Gud!
</body>
</poem>

<poem id="dam2004111505">
<head>
   <firstline>O ve mig Arme, ve, jeg er bedraget</firstline>
   <notes>
   	<note>* Canzone, som vistnok skriver sig fra samme Tid som den foregaaende Sonet. Af særlig Interesse er den oprigtige Tilstaaelse: ,,Jeg prøved alle dødelige Kaar'', og Selvforagten i Verset: ,,Dog holdt jeg ud, om længere jeg leved.'' Meningen er: Saa usel jeg er, og skønt det Liv jeg lever, næppe fortjener Navn af Liv, vil jeg nødig af med det.</note>
        <note>Indtastet efter <i>Digte af Michel Agniolo Buonarroti i Udvalg og Oversættelse ved Johannes Dam</i>, Gyldendalske Boghandel, Kbh., 1912, pp. 34-35.</note>
   </notes>
   <quality>korrektur1,kilde,side</quality>
</head>
<body>
O ve mig Arme, ve, jeg er bedraget
   Af Dagene som svandt, af Spejlets Glar,
   Som taler sandt til hver, som i det ser.
   Som mig, hvis svundne Liv ej kommer mer,
   Og som til sidst mig ser af Alder slaget,
   Saa gaar det den, der Tiden ødet har.
   Jeg angrer ej, er ej til Rejsen klar,
   Og søger Raad ej, skønt min Stund er inde.
   Men som min egen Fjende
   Til ingen Nytte græder jeg og klager,
   Thi intet Tab som Tidens Tab dog nager.

O ve mig, ve! Naar jeg vil tage
   Det Liv for Øje, som nu nedad gaar,
   En Dag, som helt var min, jeg ser ej dèr.
   Troløse Haab, forfængeligt Begær,
   Suk, Elskovs Atrraa, Lidenskab og Klage
   - jeg prøved alle dødelige Kaar -
   Har knægtet mig, nu ser jeg og forstaar:
   Fra Sandhed fjærn jeg stunder
   Mod Faren og gaar under.
   Saa ringe end min Rest af Liv er blevet,
   Dog holdt jeg ud, om længere jeg leved.

Træt vandrer jeg, ak, ved ej selv, hvorhen -
   Jeg før ej se, men Tiden som er jaget
   Forbi, har vist det, skønt jeg Øjet lukked.
   Nu, da min Sjæl af Alder er fortrukket,
   Jeg ser min Tilstand og erkender den
   I Døden, i min Sjæl, tilsammen taget.
   Har jeg mig ej bedraget -
   Gud give, det var saa -
   Jeg evigt pines maa,
   Fordi jeg sveg den Sandhed, jeg erkendte,
   Med Vilje - Herre, hvad tør jeg vel vente?
</body>
</poem>


<poem id="dam2004082313">
<head>
   <firstline>Hvis Blikket aabner ind til Hjærtet Vej</firstline>
   <notes>
      <note>* Til Cavalieri 1533.</note>
      <note>Indtastet af Tobias Davidsen efter <i>Digte af Michel Agniolo Buonarroti i Udvalg og Oversættelse ved Johannes Dam</i>, Gyldendalske Boghandel, Kbh., 1912, p. 36.</note>
   </notes>
   <keywords>sonnet</keywords>
   <quality>korrektur1,kilde,side</quality>
</head>
<body>
Hvis Blikket aabner ind til Hjærtet Vej
   Kan intet mere sikkert Tegn dig minde
   Om mine Følelser. Lad det da vinde 
   Med Bud og Bøn, o Herre, frem til dig.

Naar da du ser den kysker Glød derinde,
   Vil vel din Sjæl, som kender Mistro ej,
   Før jeg det venter, aabne sig for mig 
   Den rette Bøn maa tifold Naade finde.

O Lykke Dag, da denne Sag er klar!
   Da maa vel tid og Timer ophørt være
   Og Dag og Sol i Flugten stille staa,

At henrykt jeg som jeg begæret har,
   Endskønt uværdigt kun, min Ven den kære
   I mine Arme evigt slutte maa.
</body>
</poem>

<poem id="dam2004082314">
<head>
   <firstline>Var Sjælens Glød i disse Øjne klare</firstline>
   <notes>
      <note>* Ligeledes.</note>
        <note>Indtastet af Tobias Davidsen efter <i>Digte af Michel Agniolo Buonarroti i Udvalg og Oversættelse ved Johannes Dam</i>, Gyldendalske Boghandel, Kbh., 1912, p. 37.</note>
   </notes>
   <keywords>sonnet</keywords>
   <quality>korrektur1,kilde,side</quality>
</head>
<body>
Var Sjælens Glød i disse Øjne klare
   Saa stærk, som deres Skønheds Magt er stor,
   Da var der ej den Ismark paa vor jord,
   Som ikke for at brænde stod i Fare.

Men Himlen nænned ej at aabenbare
   Den fulde Skønhedspragt, som i dig bor,
   Derfor den naadigt dulgte os dens Spor
   For os mod Livets Storme at bevare.

Derfor er Flammen ej din Skønhed lig:
   Vi evner kun at elske, hvad vi kender,
   Og hvad af himmelsk Glans vi fatter ret.

Mig, Herre, som er gammel, gaar det slig,
   Naar ej for dig jeg nu til Døde brænder,
   Er det, fordi jeg er som Brændsel slet.
</body>
</poem>

<poem id="dam2004111506">
<head>
   <firstline>Jeg har dig købt, skønt Gavens Pris var stor</firstline>
   <notes>
   	<note>Spøgefuld Billet fra 1533, rimeligvis stilet til Niecen Francesca (Cecca) Buonarroti, som Ma. lod opdrage i Klostret San Francesco di Boldrone. Kladden findes paa Bagsiden af en Ønskeseddel, hvori Cecca beder Onklen om forskellige ret dyre Garderobesager, og den Parfyme, hvorom Digtet handler, har da sagtens (thi den staar ikke paa den unge Dames Ønskeseddel), været en lille ekstra Opmærksomhed, der fulgte med Forsendelsen.</note>
        <note>Indtastet efter <i>Digte af Michel Agniolo Buonarroti i Udvalg og Oversættelse ved Johannes Dam</i>, Gyldendalske Boghandel, Kbh., 1912, p. 38.</note>
   </notes>
   <quality>korrektur1,kilde,side</quality>
</head>
<body>
Jeg har dig købt, skønt Gavens Pris var stor,
   En Smule duftende jeg ved ej hvad,
   For at jeg stadig finde kan dit Spor.
   Hvor du end er, du varer selv mig ad,
   Er du mig nær, jeg vèd nøjagtig hvor.
   Skjuld dig kun for mig, jeg er lige glad.
   Bær det, og jeg dig følger ud og ind,
   Jeg fandt dig, selv om jeg var stæreblind.
</body>
</poem>

<poem id="dam2004111507">
<head>
   <firstline>Hvor dybt til Jord end knuget er mit Hjærte</firstline>
   <notes>
       <note>
    Michelagniolos Fader døde 1534, og kort derefter er sikkert dette Mindedigt blevet til. Ma.s Familiefølelse bundede dybt i hans Gemyt; hans Breve bærer mangfoldige Vidnesbyrd derom. Han forsørgede gennem mange Aar baade sin Fader og sin øvrige Slægt og syntes at anse dette for naturligt og selvfølgeligt. Ogsaa dette Digt aander den dybeste sønlige Kærlighed; at Faderen efter hvad man ved om ham, ikke har været nogen særlig indtagende Personlighed, forringer hverken Digtets eller Digternes Værd.
    Ma.s Fader, Lodovico Buonarroti, døde 1534, Broderen Buonarroto 1528.
    Digtets Form er det saakaldte <i>capitolo</i>, hvis enkelte Strofer er Terziner med den ejendommelige Skiften af Rim: aba, bcb, cdc, o. s. v., benyttet tidligere bl. a. <a person="petrarca">Petrarca</a> i <i>Trionfi</i> og i <a person="dante">Dantes</a> <i>Divina commedia</i>. Ma. har med Dygtighed anvendt det baade i alvorlig Digtning som her, og spøgefuldt (f. Eks. i det følgende Digt.)
	</note>
        <note>Indtastet efter <i>Digte af Michel Agniolo Buonarroti i Udvalg og Oversættelse ved Johannes Dam</i>, Gyldendalske Boghandel, Kbh., 1912, pp. 39-42.</note>
   </notes>
   <quality>korrektur1,kilde,side</quality>
</head>
<body>
Hvor dybt til Jord end knuget er mit Hjærte,
   Dog tænkte jeg, at mildt i Suk og Taarer
   Udløses vilde al min dybe Smærte.

Da fyldes Skæbnen atter alle Aarer
   Og Kildespring til min Taarers Flod,
   Et nyt, ej mindre Tab mig inderst saarer,

Thi du er død; saa maa med sorgfuldt Mod
   Min Mund og Pen beklage hver især -
   Først Sønnen, nu du selv mig brat forlod.

Han var min Broder, du min Fader kær,
   Ham elsked jeg, til dig mig Pligten bandt,
   Ej ved jeg, hvilken Sorg os mest gaar nær.

Hans Træk i min Erindring lyser grant,
   Dog dine dybt i Hjærtet mejslet staar,
   Derfor min friske Lød i Kummer svandt.

En Trøst det er, du gammel var af Aar,
   Hans Vandring her paa Jorden var saa kort,
   En Oldings Død slaar ej saa svare Saar.
   
Vel sørger vi, dog mindre dybt og haardt
   Det uafvendelige Slag maa svide,
   Naar Vished jager tomme Ønsker bort.

Dog hvilken Søn maa ej i Sjælen lide,
   Naar den er borte, som i Livets Færd
   Veg næsten ingensinde fra hans Side?

En Smærte kendes mer og mindre svær
   Alt efter Følelsen, som inderst ulmer.
   Saa ved du, Herre, hvad sig rører her.

Om end Fornuften Sjælens Klage dulmer,
   Den siden kun des mere voldsomt iler,
   Saa over alle Bredder Strømmen svulmer.

Og uden dette Haab, hvori jeg hviler,
   At den, som salig dør, i Himlens Havn
   Ad denne Verdens Dødsangst roligt smiler,

End mere lydt jeg klagede mit Savn.
   Men fast jeg tror, at den, som ret har levet,
   Gaar til et bedre Sted i Dødens Favn.

Saa vidt har Køet med vor Aand det drevet:
   Jo mere blindt den falske Røster lød,
   Des mere er Døden den en Rædsel blevet.

Halvfemsindstyve Aar har Solen rød
   Og straalende i Havets dyb sig sænket,
   Før du fandt Hvile i Vorherres Skød.

Du, som ej mer i Smærtens Dal er lænket,
   Beklag nu mig, som død nu leve faar
   Det Liv, du mig ved Himlens Vilje skænked.

Fra Døden er du død, i himmelsk Vaar
   Du kender ikke Dødsfrygt, ej Begær,
   Jeg næsten her misunder dine Kaar.

Omskiftelse og Tid, som stedse her
   Os uvis Lyst og sikker Kval bereder,
   Ej kommer Eders høje Tærskel nær.

Ej nogen Sky i Mulm kan hylle Eder,
   Afmaalte Timers Gang ej Eder binder,
   Tilfælde, Tvang ej Eders Fodtrin leder.

Hos Eder ingen Nætter Lyset blinder,
   Og Solens Glans forhøjes heller ej,
   Selv naar hos os med stærkest Glans den skinner.

Din Død, du kære Fader, lærer mig
   At dø, da alt jeg ser dig færdes fro
   Der, hvor os Verden sjældent aabner Vej.

Død er det værste ej, som nogle tro,
   For den, hvis sidste Dag paa Himlens Bud
   Er just den første hist i Himlens Bo.

Dèr tror og venter, haaber jeg til Gud
   At møde dig, naar Aandens Kræfter lader
   Mit kolde Hjærte gaa fra Støvet ud.

Og dersom Baandet mellem Søn og Fader
   I Himlen styrkes skal, som alle Dyder,
   <i>(Da er jeg tryg. Os intet mere skader,</i>

<i>I evig Salighed sig begge fryder.)</i>   
</body>
</poem>

<poem id="dam2004111508">
<head>
   <firstline>Straks, da min Herres Brev mig kom i Hænde</firstline>
   <notes>
       <note>
    * <a person="berni">Francesco Berni</a> (1497-1536), en begavet satirisk Digter, som var Kanonikus i Firenze, skrev i 1534 et Rimbrev til sin Ven, Maleren Sebastiano del Piombo, der var Seglbevarer hos Pave Clemens VII (Giulio de' Medici, 1523-34); det var heri, de berømte Ord om Michelagniolo forekommer: <i>Ei dice cose</i> etc. (se Indledningen). Ma., der var en god Ven saavel af Berni som af del Piombo, skrev i da dennes Navn Svaret, der lader hele deres fælles Omgangskreds passere Revy.
    Overlægen er Paven, der som Familien Medicis Overhoved svarer nøje til Betegnelsen <i>il medico maggiore</i>, Underlægen er følgelig den yngre Kardinal Ippolito de' Medici. Det er denne ,,hellige'', hvis Vilje Berni ,,lyder fjernt og nær'' (fordi det var ham, der havde skaffet B. hans Kanonikat). - Underlægens ,,fortrolige Sekretær'' er Digteren <a person="molza">Francesco Molza</a>. - ,,Kødet'' er Pronotaren Carnesecchi, hvis Navn frister Ma. til et temmeligt dristigt Ordspil (tørt, salt Kød); Spøgen i Terzinens V. 2 fik en sørgelig profetisk Betydning, idet C. senere blev brændt som Kætter. - Bernia: Francesco Berni.
	</note>
        <note>Indtastet efter <i>Digte af Michel Agniolo Buonarroti i Udvalg og Oversættelse ved Johannes Dam</i>, Gyldendalske Boghandel, Kbh., 1912, pp. 43-46.</note>
   </notes>
   <quality>korrektur1,kilde,side</quality>
</head>
<body>
Straks, da min Herres Brev mig kom i Hænde,
   Blandt Kardinalerne jeg gik min Gang
   Og bragte Eders Hilsen til de trende.

Til ,,Overlægen'' for vor Nød og Trang
   Jeg viste det. Saa ellevild han blev,
   At Brillerne itu paa Næsen sprang.

Og han, den Hellige, om hvem I skrev,
   At I hans Vilje lyder fjærn og nær,
   Har ikke mindre lèt ad Eders Brev.

Den Mand, som er fortrolig Sekretær
   Hos ,,Underlægen'', endnu ej jeg fandt,
   Hvis han var Præst, saa nød han Brevet her.

Helt let har mange, siden I forsvandt,
   Fornægtet Krist; thi naar hans Tro tiltrænges,
   Man bliver mindre led ved egen Tant.

Tro mig, ved dette Brev vil alle længes
   Mod Eder. Hvor ej gribes af dets Magt,
   Fortjente vist af Bøddelen at hænges.

Og ,,Kødet'', som i Salt sig selv har lagt,
   For til en fuldgod Steg at dannes om,
   Om Eder mer end om sig selv faar sagt.

Saa snart den kære Buonarruoto, som
   Jeg ærer, Brevet saa, hans Sjæl og Sans
   Vel tusind Gange nær til Himlen kom.

Han siger, at hans Marmorværkers Glans
   Om Eders Navn vil ej saa evigt frede,
   Som Eders underskønne Vers om hans.

De skæmmes ej af Frost og Sommerhede,
   Ej Tid, ej grusom Død de agter paa,
   Berømmelsen kan Død ej holde nede.

Og som vor fuldtro Ven, da han dem saa',
   Har sagt: ,,De Billeder, I trylled frem,
   ,,For dem vi Skænk og Kærter ofre maa.

,,Selv er jeg jo et Billed kun af dem,
   ,,En aandløs Malerklat har klasket ned
   ,,Med Penslen, fisket op fra Pottens Gem.

,,Hils Bernia, sig ham Tak fra mig; han vèd,
   ,,Hvordan jeg er, blandt mange ene han;
   ,,Den som mig priser, ved ej ret Besked.

,,Men hans Belæring lyser min Forstand
   ,,Saaledes op - et Under maa det være -,
   ,,At sandt og ædelt Værk jeg skabe kan.''

Saa talte han, men jeg til Eder, Kære,
   Af bedste Evne anbefaler ham,
   Thi ham jeg bad mit Brev til Jer at bære.

Jeg smører ned, ved hvert et Vers af Skam
   Jeg rødmer, da jeg just til Eder skriver,
   Jeg Lægmand er, min Stil er plump og ram.

Alligevel til Eder jeg med Iver
   Mig anbefaler, dermed alt er sagt.
   Thi hvor- og naarsomhelst jeg Eders bliver.

I Eders Hænder, Ædle, har jeg lagt
   Mit hele Selv; det samme Spor mig leder,
   Saa længe Munkekutten er min Dragt.

Jeg siger, sværger: Hvad jeg gør for Eder,
   Jeg aldrig gjorde for min egen Sag;
   Foragt blot ej den ringe Munk, jeg beder.

Befal og brug mig efter frit Behag.   
</body>
</poem>

<poem id="dam2004082315">
<head>
   <firstline>Jeg ser i dine skønne Øjne to</firstline>
   <notes>
      <note>* Sonetten er til Cavalieri (1534) og synes direkte rettet mod de gængse Mistydninger af de to Venners Forhold. Den gaar ud fra det platoniske Kærlighedsbegreb: Fra Gud udstrømmer alt skønt. Det er Gud, det ædle Menneske tilbeder gennem hans Skabning, som er en Afglans af den himmelske Skønhed; men dette forstaar Pøblen, <i>volgo malveggio</i>, ikke.</note>
      <note>Indtastet af Tobias Davidsen efter <i>Digte af Michel Agniolo Buonarroti i Udvalg og Oversættelse ved Johannes Dam</i>, Gyldendalske Boghandel, Kbh., 1912, p. 47.</note>
   </notes>
   <keywords>sonnet</keywords>
   <quality>korrektur1,kilde,side</quality>
</head>
<body>
Jeg ser i dine skønne Øjne to,
   O Herre, hvad paa Jord jeg knapt kan sige,
   De lod saa ofte op til Himlen stige
   Min Sjæl, skønt end den maa i Kødet bo.

Lad da kun Pøblen, ond og skadefro,
   Os tro i syndig Lyst dens egne Lige,
   Er derfor vi i Hjærtet mindre rige,
   Er mindre kysk vor Kærlighed, vor Tro?

De Vise ved, at alt, hvad skønt paa Jord
   Vi skuer, mer end noget andet ligner
   Det Himmelvæld, hvoraf vi alle flød  

Vi ejer her ej anden Frugt og Spor
   Af Himlen; hvo dig elsker og velsigner,
   Skal møde Gud og smile i sin Død.
</body>
</poem>

<poem id="dam2004111509">
<head>
   <firstline>Naturen forudsaa, at til saa haardt</firstline>
   <notes>
   	<note>* Fra Tiden omkring 1537. Fragmentets Adresse kan ikke nøjere bestemmes.</note>
        <note>Indtastet efter <i>Digte af Michel Agniolo Buonarroti i Udvalg og Oversættelse ved Johannes Dam</i>, Gyldendalske Boghandel, Kbh., 1912, p. 48.</note>
   </notes>
   <quality>korrektur1,kilde,side</quality>
</head>
<body>
Naturen forudsaa, at til saa haardt
Et Sind saa megen Ynde svare vilde;
Modsatte Ting hinandens Virkning hæver.
Nu kan dit Ansigts Skønhed jage bort
Og med et nok saa fattigt Smil formilde
Min Lidelse, saa jeg lyksalig bæver.
</body>
</poem>

<poem id="dam2004111510">
<head>
   <firstline>Den Dag, mit Hjærte bort fra dig sig vender</firstline>
   <notes>
      <note>Indtastet efter <i>Digte af Michel Agniolo Buonarroti i Udvalg og Oversættelse ved Johannes Dam</i>, Gyldendalske Boghandel, Kbh., 1912, p. 49.</note>
   </notes>
   <quality>korrektur1,kilde,side</quality>
</head>
<body>
Den Dag, mit Hjærte bort fra dig sig vender,
   Skal Ildens Glød som tørret Ved det svide,
   Dø vil jeg, hvis jeg anden Længsel kender.

Vil jeg af andre skønne Øjne vide
   End dine, og om andres Elskov tigger,
   Da vend dem bort og lad mig Døden lide.

Naar ej jeg mer for dine Fødder ligger,
   Gid da min Tanke maa saa modløs blive,
   Som nu din Elskov gør den kæk og sikker.
</body>
</poem>

<poem id="dam2004111511">
<head>
   <firstline>Hvis Aanden lever først, som den jo gør</firstline>
   <notes>
      <note>Indtastet efter <i>Digte af Michel Agniolo Buonarroti i Udvalg og Oversættelse ved Johannes Dam</i>, Gyldendalske Boghandel, Kbh., 1912, p. 50.</note>
   </notes>
   <quality>korrektur1,kilde,side</quality>
</head>
<body>
Hvis Aanden lever først, som den jo gør,
   Befriet fra Kødet, som ved Himlens Tvang
   Den slæber paa sin Gang,
   Først da den altsaa Salighed kan naa.
   Thi gennem Døden bør
   Hver, som til Død er født, til Himlen gaa.

Derfor ej heller maa
   Det være Synd at vende
   Til Smil vor Klage ved den Kæres Død.
   Han staar ved Rejsens Ende,
   Afført sit Hylster, fri for Sorg og Nød,
   Og nyder Hvilen sød.
   Stands da din Klage, du, som er bedrøvet,
   Thi Liv i Gud er mer end Liv i Støvet.
</body>
</poem>

<poem id="dam2004082316">
<head>
   <firstline>Mon det er Skaberlysets ædle Skær</firstline>
   <notes>
      <note>* En mange Gange omarbejdet Sonet - man har hele 8 forskellige Versioner i Haandskrift; den endelige Redaktion er fra Aarene omkring 1545, det første Udkast 10, maaske 20 Aar ældre. Oprindelig synes Digtet at have hasft en Kvinde til Genstand (den mystiske <i>donna bella e crudele</i>, som synes at have behersket Ma.s Sind i de yngre Aar), men er sikkert i sin endelige Form rettet til Cavalieri.</note>
      <note>Indtastet af Tobias Davidsen efter <i>Digte af Michel Agniolo Buonarroti i Udvalg og Oversættelse ved Johannes Dam</i>, Gyldendalske Boghandel, Kbh., 1912, p. 51.</note>
   </notes>
   <keywords>sonnet</keywords>
   <quality>korrektur1,kilde,side</quality>
</head>
<body>
Mon det er Skaberlysets ædle Skær,
   Jeg denne Følelse i Sjælen skylder,
   Eller kun Mindet, som med Sol forgylder
   En anden Skønhed, mødt i Livets Færd?

Er det et sagn, en Drøm, der med saa sær
   En Klarhed frem for Syn og Hjærte tryller
   Hvad sælsom Ild i mine Aarer fylder
   Og tvinger frem i Øjet Taarers Hær?

Jeg føler, aner det, omsonst dog leder
   Jeg overalt, hvor skal jeg finde Vej?
   Her maa en andens Naade staa mig bi.

Saa gaar det, siden først jeg mødte Eder:
   Mig jager Sødme, Beskhed, ja og Nej,
   Forvist er Eders Øjne Skyld deri.
</body>
</poem>

<poem id="dam2004111801">
<head>
   <firstline>Her sidder jeg som Marven i en Pind</firstline>
   <notes>
      <note>Indtastet efter <i>Digte af Michel Agniolo Buonarroti i Udvalg og Oversættelse ved Johannes Dam</i>, Gyldendalske Boghandel, Kbh., 1912, pp. 52-54.</note>
   </notes>
   <quality>korrektur1,kilde,side</quality>
</head>
<body>
Her sidder jeg som Marven i en Pind,
   En Aand, der ensom, ynkelig og træt
   Er blevet hekset i en Flaske ind:

Trang er min Grav, hvor Mørket ruger tæt,
   Og Edderkoppen travl som Tenen gynger
   I sine egne tusind Traades Net.

Foran min Dør der ligger Skarn i Dynger;
   Hver, som har ædt, og hver, som har purgeret
   Gaar hid og letter sig for det, der tynger.

Urinen er min nær, og Dørens Sprækker,
   Som er dens Afløb, og som giver frit
   Rykind for Lys, der mig før Dagen vækker.

Selvdøde Katte, Svampe, alskens Skidt
   Enhver mig skænker efter eget Tykke,
   Selv, naar jeg flytter, gaar det med som mit.

Min Sjæl dog fremfor Kroppen har den Lykke,
   At den har Lugten tabt - jeg maatte give
   Vist ellers Føden fra mig, Stump for Stykke.

Kun Frost og Hoste holder mig i Live -
   Da Vejret ej kan slippe fra min Bag
   Jeg maa det møjsomt gennem Halsen hive.

Værkbruden er jeg nu og knust til Vrag
   Af mine Smærter; Døden mig ernærer,
   Og ved dens Disk jeg fejrer Svirelag.

Melankolien trægt min Tid fortærer,
   Min Fred bestaar i Lidelsens Strabadser:
   Gud skænke dem til den, som dem begærer.

Ved en Trekongerfest jeg herligt passer -
   Ak, tænk at se min usle Hytte stukket
   Ind mellem hine straalende Paladser!

Forlængst mit Hjærte er for Elskov lukket;
   Da større Kval den mindre overvinder,
   Har af min Sjæl jeg hver en Svingfjer plukket.
   
Som fangen Humlebi jeg mig befinder,
   Som Ben og Sener i en Læ'rsæk gemt -
   Tre Klumper Beg lagt i en Træcylinder.

De halvt udslukte Øjne rinder slemt,
   Og mine Tænder er som Harpestrænge,
   Der kun ved egen Klapren bliver stemt.

Den, som mit Ansigt ser, han ryster længe.
   En Landmand mine Pjalter blot behøver
   Som Fugleskræmsel i sit Korn at hænge.
   
Mit ene Øre Spindelvævet døver,
   En Faarekylling i mit andet hviner,
   En slimet Snorken Søvnen mig berøver.

O Elskov, Kunst og duftende Jasminer!
   Elendigt Smudspapir, nu degraderet
   Til Brug til Kræmmerhuse og Latriner!

Har jeg saa megen Skønhed skabt af Leret
   Kun for at ligne ham, om hvem er sagt,
   At han, fra Havet frelst, i Dynd krepered?

Saa vidt har da min Guddomskunst mig bragt,
   Hvorom saa meget skønt man sagde før;
   Den gav mig oldingsvag i andres Magt.

Fortvivle maa jeg, om jeg snart ej dø.   
</body>
</poem>

<poem id="dam2004082317">
<head>
   <firstline>Det største Maal, en Kunstner har sig stillet</firstline>
   <notes>
      <note>Indtastet af Tobias Davidsen efter <i>Digte af Michel Agniolo Buonarroti i Udvalg og Oversættelse ved Johannes Dam</i>, Gyldendalske Boghandel, Kbh., 1912, p. 55.</note>
   </notes>
   <keywords>sonnet</keywords>
   <quality>korrektur1,kilde,side</quality>
</head>
<body>
Det største Maal, en Kunstner har sig stillet,
   I Marmorblokken ligger alt i Gem,
   At trylle det af Formløsheden frem
   Formaar kun Haanden, ført af Kunstnersnillet.

I dig, mit høje, guddomsskønne Billed,
   Har al min Kval og al min Fryd sit Hjem,
   Ak, kun den første vinder jeg af dem,
   Fordi min Kunst ej naar, hvad den har villet.

Saa er det ikke Elskov, heller ej
   Din Skønhed, Haardhed, Lykketræf, Foragt,
   Ej heller Skæbnens Spil, som volder Nøden 

Naar Død og Elskov begge bor i dig,
   Og jeg forelsket, kejtet og forsagt
   Af Stoffet kun formaar at skabe Døden.
</body>
</poem>

<poem id="dam2004111803">
<head>
   <firstline>Dig ser jeg kun tilfreds, naar jeg maa lide</firstline>
   <notes>
        <note>Indtastet efter <i>Digte af Michel Agniolo Buonarroti i Udvalg og Oversættelse ved Johannes Dam</i>, Gyldendalske Boghandel, Kbh., 1912, p. 56.</note>
   </notes>
   <quality>korrektur1,kilde,side</quality>
</head>
<body>
Dig ser jeg kun tilfreds, naar jeg maa lide,
Saa højt jeg elsker dig, at sligt mig glæder;
Du har ej Fred, undtagen naar jeg græder,
Og tog dig nær, hvis Døden mig befriede.
Naar Hjærtet er af Kvide
Saa fuldt, som helst du vil, hvor kan du nænne
Just, naar jeg bort skal fly,
At martre mig paa ny
Paa Mordervis og Døden fra mig vende?
Thi Dødens Stund er kort,
Din Grumhed derimod faar aldrig Ende.
Men den, som pines haardt,
Dog haaber, èn Gang Naade, Ret at kende.
Derfor i sin Elende
Sig Sjælende slaar til Taals og haaber paa,
Hvad aldrig den vil naa:
Thi Smærtens Løn ej her vi vente maa.
</body>
</poem>


<poem id="dam2004082318">
<head>
   <firstline>Vel kan med Blikket jeg paa hver en Plet</firstline>
   <notes>
      <note>Indtastet af Tobias Davidsen efter <i>Digte af Michel Agniolo Buonarroti i Udvalg og Oversættelse ved Johannes Dam</i>, Gyldendalske Boghandel, Kbh., 1912, p. 57.</note>
   </notes>
   <keywords>sonnet</keywords>
   <quality>korrektur1,kilde,side</quality>
</head>
<body>
Vel kan med Blikket jeg paa hver en Plet,
   Hvorhen du gaar, dit skønne Aasyn finde,
   Men bringe Arme, Hænder, Herskerinde,
   Tid dig, formaar kun mine Fødder slet.

Den rene Sjæl paa Aandens Vinge let
   Igennem Øjet til din Skønheds Tinde
   Sig svinger frit, men Hjærtets Glød her inde
   Ej giver Kødet samme Kraft og Ret,

Thi vingeløst, i Dødens Lænker lagt,
   Det kan ej følge Englen mod det høje,
   Maa være glad ved Synet blot at nyde.

Ak, hvis i Himlen du som her har Magt,
   Gør af mit hele Legem kun ét Øje,
   At hver en Fiber sig ved dig kan fryde.
</body>
</poem>

<poem id="dam2004111804">
<head>
   <firstline>Saa kaad og saa behændig er den lille</firstline>
   <notes>
       <note>Indtastet efter <i>Digte af Michel Agniolo Buonarroti i Udvalg og Oversættelse ved Johannes Dam</i>, Gyldendalske Boghandel, Kbh., 1912, p. 58.</note>
   </notes>
   <quality>korrektur1,kilde,side</quality>
</head>
<body>
Saa kaad og saa behændig er den lille,
At mens hun borer Dolken i mit Saar
Med Dødens Brod, skalkagtig hun forstaar
Ved Blikket mig i saligt Haab at hilde,
Saa Kampe aarle, silde
Imellem Død og Liv paa sælsom Maade
I Sjælens Dybder raade.
O hjærteløse Naade,
Som kun gør Pinen længere - ej mindre:
Thi Smærten svider mer, end Fryd kan lindre.
</body>
</poem>

<poem id="dam2004111805">
<head>
   <title>Giovanni Strozzi om Buonarrotis ,,Natten''</title>
   <firstline>Her hvilker Natten yndefuldt i Dvale</firstline>
   <notes>
       <note>Indtastet efter <i>Digte af Michel Agniolo Buonarroti i Udvalg og Oversættelse ved Johannes Dam</i>, Gyldendalske Boghandel, Kbh., 1912, p. 59.</note>
   </notes>
   <quality>korrektur1,kilde,side</quality>
</head>
<body>
<i>Her hvilker Natten yndefuldt i Dvale,</i>
<i>   Af Stenen dannet ved en Engels ,,Bliv''!</i>
<i>   Og da den sover, maa den eje Liv.</i>
<i>   Væk den, hvis du har Tvivl, og den vil tale.</i>

<nonum><center><b>Buonarrotis svar</b></center></nonum>
End mer end Søvn er Stenens Død mig kær,
   Saa længe Usselhed og Skændsel raader.
   At se og høre intet bedst mig baader,
   Ak, væk mig derfor ej! Tal sagde her!
</body>
</poem>



<poem id="dam2004082319">
<head>
   <firstline>Et herligt Lys, skjult for mit sløve Øje</firstline>
   <notes>
      <note>Indtastet af Tobias Davidsen efter <i>Digte af Michel Agniolo Buonarroti i Udvalg og Oversættelse ved Johannes Dam</i>, Gyldendalske Boghandel, Kbh., 1912, p. 60.</note>
   </notes>
   <keywords>sonnet</keywords>
   <quality>korrektur1,kilde,side</quality>
</head>
<body>
Et herligt Lys, skjult for mit sløve Øje,
   Med dine klare ser jeg allevegne.
   Den Byrdes Vægt, hvorunderjeg maa segne,
   Med dine Fødder bær jeg uden Møje.

Skønt vingeløs, jeg flyver mod det høje,
   Ført af din Aand til lyse Himmelegne,
   Alt som du vil, jeg rødme maa og blegne,
   I Solen Frost, i Frostvejr Hede døje.

Min hele Vilje hviler kun i din,
   Dit Hjærte er min Tankes Kildespring,
   Kun af dit Aandepust min Tale fødes.

Som Maanens Glans paa Himlen, saa er min;
   For vore Øjne er den ingen Ting, 
   Vi ser den ej, før den af Solen glødes.
</body>
</poem>

<poem id="dam2004111806">
<head>
   <firstline>I Salige, som nu i Himlen faar</firstline>
   <notes>
        <note>Indtastet efter <i>Digte af Michel Agniolo Buonarroti i Udvalg og Oversættelse ved Johannes Dam</i>, Gyldendalske Boghandel, Kbh., 1912, p. 61.</note>
   </notes>
   <quality>korrektur1,kilde,side</quality>
</head>
<body>
I Salige, som nu i Himlen faar
   For bitter Graad den Løn, vi her ej finder,
   Mon Elskov end Jer binder,
   Eller mon ej den over Graven naar?

,,I Evighedens Vaar,
   ,,Fra Tiden løst, vi hæves
   ,,I Kærlighed højt over Nag og Kvide''.

Saa er mit Liv forgæves,
   Thi se, i Livets Kaar
   Jeg elske maa og disse Kvaler lide.
   Naar ikkun Himlen vide
   Af Kærligheden vil,
   Hvi blev da her jeg til?
   For sent at dø? Just derfor er jeg bange,
   I Nød er selv Sekunderne for lange.
</body>
</poem>


<poem id="dam2004082320">
<head>
   <firstline>Fra Himlen kom han, og endnu i Live</firstline>
   <notes>
      <note>Indtastet af Tobias Davidsen efter <i>Digte af Michel Agniolo Buonarroti i Udvalg og Oversættelse ved Johannes Dam</i>, Gyldendalske Boghandel, Kbh., 1912, p. 62.</note>
   </notes>
   <keywords>sonnet</keywords>
   <quality>korrektur1,kilde,side</quality>
</head>
<body>
Fra Himlen kom han, og endnu i Live
   Han Helveds Kval og Skærsilds Lutring saa,
   Ham undtes levende for Gud at staa,
   For alt i Sandheds Lys os at beskrive.

En Stjærne klar, som skulde Lysglans give
   Helt ufortjent den Plet, jeg fødtes paa;
   Alverdens Tant som Tak vil ej forslaa,
   Kun du, som skabte ham, hans Løn kan blive.

Om Dante taler jeg, hvis Værker satte
   Kun ringe Spor i Folkets sløve Sans,
   Just det, som duer, formaar det ej at fatte.

Dog, var jeg ham! Thi for en Lod som hans,
   Landflygtighedens Nød med Aandens Skatte,
   Jeg gærne gav Alverdens Lykkeglans. 
</body>
</poem>

<poem id="dam2004111512">
<head>
   <firstline>Ved mange Aars Forsøg og Arbejd finder</firstline>
   <notes>
        <note>Indtastet efter <i>Digte af Michel Agniolo Buonarroti i Udvalg og Oversættelse ved Johannes Dam</i>, Gyldendalske Boghandel, Kbh., 1912, p. 64.</note>
   </notes>
   <quality>korrektur1,kilde,side</quality>
</head>
<body>
Ved mange Aars Forsøg og Arbejd finder
Først foran Dødens Porte Kunstnersnillet
Sin Tankes sande Billed
Og lader det af Sten med Liv opstaa;
Til nye Højder vinder
Vi først til Slut, naar snart vi bort skal gaa.
Naturen ligesaa
Til mangt et Aasyn maatte Blikket vende,
Før den i dig har Himlens Skønhed funden
Og træt af Aar paa Dødens Baar sig lægger.
Frygt for en snarlig Ende,
Med Skønhed nær forbunden,
En sælsom Næring derfor Længslen rækker:
Hvad mest jeg foretrækker,
Fra dig jeg mødte, ikke mer jeg ved -
Alverdens Ende eller Salighed.
</body>
</poem>

<poem id="dam2004111513">
<head>
   <firstline>Hvert Blik, du ødsel skænker</firstline>
   <notes>
        <note>Indtastet efter <i>Digte af Michel Agniolo Buonarroti i Udvalg og Oversættelse ved Johannes Dam</i>, Gyldendalske Boghandel, Kbh., 1912, p. 65.</note>
   </notes>
   <quality>korrektur1,kilde,side</quality>
</head>
<body>
Hvert Blik, du ødsel skænker,
Berøver du jo mig!
Vel er det ikke Rov, at ej du giver -
Men at du huldt betænker
Hver Æsel, mig kun ej,
Er Mord, i Døden langsomt du mig driver.
O Amor, hvorfor bliver
Det taalt, at Skønhed støder
Det Hjærte bort, der fatter
Dens Værd, og Gunst forøder
Paa den, som ej den skatter?
Ak, skab du hende atter
Fra nu saa styg at se, saa god i Sinde,
At mig hun elsker, mens jeg afskyr hende.
</body>
</poem>

<poem id="dam2004111514">
<head>
   <firstline>Ak sig mig, Amor, hvis saa hjærtensgod</firstline>
   <notes>
        <note>Indtastet efter <i>Digte af Michel Agniolo Buonarroti i Udvalg og Oversættelse ved Johannes Dam</i>, Gyldendalske Boghandel, Kbh., 1912, p. 66.</note>
   </notes>
   <quality>korrektur1,kilde,side</quality>
</head>
<body>
Ak sig mig, Amor, hvis saa hjærtensgod
Min Elskte var, som skøn af Ansigtstræk,
Hvor fandtes vel den Gæk
Som ikke fuldt paa hende sig forlod?
Og jeg, som Liv og Blod
Langt bedre ofred hende som Veninde,
Hvi elsker jeg min Fjende
Mer end jeg burde, hvis hun var mig god?
</body>
</poem>

<poem id="dam2004111515">
<head>
   <firstline>Gør Hjærtets Lykke skønt et Ansigt gærne</firstline>
   <notes>
        <note>Indtastet efter <i>Digte af Michel Agniolo Buonarroti i Udvalg og Oversættelse ved Johannes Dam</i>, Gyldendalske Boghandel, Kbh., 1912, p. 67.</note>
   </notes>
   <quality>korrektur1,kilde,side</quality>
</head>
<body>
Gør Hjærtets Lykke skønt et Ansigt gærne
Og Kummer stygt - og røver grumt en Kvinde
Min Fred - hvad sker da hende,
Som kold og haard mig ej vil høre til?
Den Lod mig gav min Stjærne
Med sikker Sans at finde
Hvert Skønhedsglimt i Livets Vekselspil, <note>Skønhedsglimt] Skønbedsglimt</note>
Derfor ret dyrt hun vil
Sin Grusomhed betale,
Naar Hjærtets Mismod gør mit Aasyn trist,
Thi Kunstneren kan male
Kun, hvad han selv har inde,
Er selv han styg, bli'er stygt hans Værk tilsidst.
For begge bedre vist,
Om glad jeg kunde hende portrættere -
Skøn blev da hun, jeg ikke hæslig mere.
</body>
</poem>

<poem id="dam2004112803">
<head>
   <firstline>Naar dine Øjne ler</firstline>
   <notes>
        <note>Indtastet efter <i>Digte af Michel Agniolo Buonarroti i Udvalg og Oversættelse ved Johannes Dam</i>, Gyldendalske Boghandel, Kbh., 1912, p. 68.</note>
   </notes>
   <quality>korrektur1,kilde,side</quality>
</head>
<body>
Naar dine Øjne ler
   Imod mig ret som nu,
   Jeg ser mig selv, og du,
   Min Elskede, dig selv i mine ser.
   Mit Billed skuer ud
   Fortrukket stygt af Livets Kampe svære -
   Dit skønt endnu, som før du paa mig saa.
   Vist vredes Himlens Gud,
   At i saa skønt et Spejl jeg styg tør være,
   Mens i det stygge du saa skøn kan staa.
   Men i din Stolthed saaret
   Du evigt vil forsmaa
   Det Hjærte, du har daaret,
   Saa tit det banker paa.
   Jo mer jeg blues maa,
   Des højere din kolde Dyd sig hæver,
   Thi Elskov lige Kaar og Alder kræver.
</body>
</poem>

<poem id="dam2004112802">
<head>
   <firstline>Naar Slaven af sin Herre mellem Fanger</firstline>
   <notes>
        <note>Indtastet efter <i>Digte af Michel Agniolo Buonarroti i Udvalg og Oversættelse ved Johannes Dam</i>, Gyldendalske Boghandel, Kbh., 1912, p. 69.</note>
   </notes>
   <quality>korrektur1,kilde,side</quality>
</head>
<body>
Naar Slaven af sin Herre mellem Fanger
   Foruden Haab i tunge Lænker lægges,
   Hans Sans for egen Kval med Tiden svækkes,
   Saa han sin Frihed næppe mer forlanger.

Af Vanen tæmmes Tigre, kues Slanger,
   Selv Skovens Søn, den stolte Løve, knækkes,
   Ved fortsat Flid den unge Kunstner ægges,
   Saa Slid og Sved med dobbelt Kraft er svanger.

Men ej med Elkovsflammes saa det gaar,
   Thi mens den Unges Saft og Kraft den tærer,
   Den styrker, varmer under hvide Haar,

Som Ungdomskraft i Aarerne den gærer,
   Forynger, skaber frisk og frodig Vaar
   Og Sjæl og Sind i Elskovsrus besnærer.

Og den, som tror og lærer,
   At ej i Tugt en Olding elske kan,
   Hvad Gud har skabt, en Løgner fræk er han.

Den, som med klar Forstand
   Kan holde Maal og Maade, ren og stærk,
   Kan elske uden Synd Naturens Værk.
</body>
</poem>


<poem id="dam2004112801">
<head>
   <firstline>Alt, som fødes, Døden naar</firstline>
   <notes>
        <note>Indtastet efter <i>Digte af Michel Agniolo Buonarroti i Udvalg og Oversættelse ved Johannes Dam</i>, Gyldendalske Boghandel, Kbh., 1912, p. 70.</note>
   </notes>
   <quality>korrektur1,kilde,side</quality>
</head>
<body>
Alt, som fødes, Døden naar,
   Medens Tidens Bølger rinder,
   Under Solen Alt forgaar.
   Lykke svinder, Smærte svinder,
   Ord og Tanker Glemsel finder,
   Røg i Blæst er Slægters Minder,
   Skygger, Solen kan forjage.
   Snart med Fryd og snart med Klage
   Vi som I paa Jorden leved -
   Nu I ser, hvad vi er blevet:
   Muld kun under Dødens Kaar.
   Alt, som fødes, brat forgaar.

Vores Øjne, som med Styrke
   Spejled Lysets Herlighed,
   De er blevet hule, mørke,
   Fyldt med Gru, mens Tiden skred.
   ................................
       
</body>
</poem>


<poem id="dam2004082321">
<head>
   <firstline>Snart stævner paa de hvide Bølgers Flod</firstline>
   <notes>
      <note>Indtastet af Tobias Davidsen efter <i>Digte af Michel Agniolo Buonarroti i Udvalg og Oversættelse ved Johannes Dam</i>, Gyldendalske Boghandel, Kbh., 1912, p. 71.</note>
   </notes>
   <keywords>sonnet</keywords>
   <quality>korrektur1,kilde,side</quality>
</head>
<body>
Snart stævner paa de hvide Bølgers Flod
   Min skrøbelige Livsbaad, som af Vind
   Og Vejr omtumlet blev, i Havnen ind
   Til Regnskab for hver Handling, ond og god.

Nu ser jeg klart, hvor taabeligt jeg lod
   Min Kunst af Fantasiens Hjernespind
   Som Gud og Hersker hyldes i mit Sind,
   Og hvad vi all drages hen imod.

O glade Elskovstanker, dog saa tomme!
   Hvor er I nu? Mig venter dobbelt Død,
   Den ene er mig vis, den anden truer.

Nu Penslens, Mejslens Tider brat er omme,
   Guds Naade søger Sjælen i sin Nød,
   Med aaben Favn på Korset vi den skuer.
</body>
</poem>

<poem id="dam2004082322">
<head>
   <firstline>Med Muldyr, Sukkertop og Kærtens Pragt</firstline>
   <notes>
        <note>Indtastet af Tobias Davidsen efter <i>Digte af Michel Agniolo Buonarroti i Udvalg og Oversættelse ved Johannes Dam</i>, Gyldendalske Boghandel, Kbh., 1912, p. 72.</note>
   </notes>
   <keywords>sonnet</keywords>
   <quality>korrektur1,kilde,side</quality>
</head>
<body>
Med Muldyr, Sukkertop og Kærtens Pragt
   Samt Malvasieren, I mig skænked naadigt,
   Har I beriget mig saa overdaadigt,
   At jeg min Vægt har til Sankt Michael bragt.

I Magsvejr, naar sig hver en Vind har lagt,
   Da slappes mine Sejl, og egenraadigt
   Mig Strømmen driver hid og did, mens graadigt
   Den favner Baaden som et Straa med Magt.

Ak, skulde jeg erstatte, hvad elskværdig
   I skænked mig, alt, hvad jeg aad og drak,
   Mens I mig hjemme, ude holdt i Live  

Ret aldrig, kære Herre, blev jeg færdig,
   Ja gav jeg end mit hele Jeg til Tak 
   Thi at betale Gæld er ej at give. 
</body>
</poem>

<poem id="dam2004112804">
<head>
   <firstline>Saa ny en Glæde, værd at agte paa!</firstline>
   <notes>
        <note>Indtastet efter <i>Digte af Michel Agniolo Buonarroti i Udvalg og Oversættelse ved Johannes Dam</i>, Gyldendalske Boghandel, Kbh., 1912, pp. 73-77.</note>
   </notes>
   <quality>korrektur1,kilde,side</quality>
</head>
<body>
Saa ny en Glæde, værd at agte paa!
   Se Gederne saa kvikt paa Klippen springe
   Fra Top til Top og nippe grønne Straa!
   Hist nede høres Hyrdens Fløjte klinge
   Og, mens han slentrer om paa Maa og Faa,
   Ukunstlet Bud fra Hjærtets Dybder bringe.
   Hans Pigelil, der er som Staalet haard,
   Med sine Svin ved Egen stille staar.

Hvor køn er Hytten ej paa Højens Top,
   Af Ler kun klinet og med Straaet takt,
   Èn dækker Bord, én tænder Ilden op
   Hist under Bøgens lyse Krones Pragt.
   Èn fodrer Grisen glad og klør dens Krop,
   Èn ser man tvinge under Tømmens Magt
   Det unge Æsel, mens ved Døren dvæler
   Vor Far og soler sig, ej stort han mæler.

Udvendig ser man her, hvad inde bor:
   Fred uden Guld og uden Guldbegær.
   Mens de om Dagen pløjer deres Jord,
   Let skønnes kan, hvad deres Gods er værd.
   Laas findes ej, til Frygt ej kendes Spor,
   For hvem som helst staar Døren aaben her.
   Saa glade de ved Aften, arbejdstrætte,
   Paa Straaet slumrer ind, af Agern mætte.

Misundelsen har dette Hjem forladt,
   Hovmodet her af Sult sig selv fortærer.
   Som Maal for deres Ønsker har de sat
   En frodig Eng, et Bed, som herligt bærer.
   Den simple Plov er deres største Skat,
   Dens Jærn er den Juvel, som mest dem ærer,
   Som Disk de med to Kurve, ta'er til Takke,
   Som drevet Gud de skatter Skovl og Hakke.

I usle Sjæle, gærrige og blinde,
   Som slet kun bruger, hvad Naturen skænker,
   I Kamp om Gud og Jord og Magtens Tinde
   Formasteligt I Himlens Love krænker.
   Af lad Blødagtighed I lod Jer binde,
   Og nidske paa Næstens Skade I kun tænker,
   I sanseløst Begær I ænser ej,
   Hvor lidt der kræves paa vor korte Vej.

De gamle Tiders Folk, om hvem vi høre,
   At deres Kost var Agern kun og Vand,
   Vil jeg som Spejl for Øje Eder føre
   Til Skjold og Værn mod Fraaseriets Ban.
   Hør, hvad jeg siger, laan mig villigt Øre:
   Den Fred, som Verdens Drot ej finde kan,
   Mens efter jordisk Gods hans Brynde vokser,
   Den ejer Bonden mellem sine Okser.

I Guld og ædle Stenes Pragt de Rige
   Man ser med sky, bekymret Mine staa,
   Lidt Blæst og Regn gør dem ulykkelige,
   Og Tegn og Spaadomsord de agter paa.
   Men Stodderen kan glad og sorgløs sige,
   Han ejer alt, hvordan det saa vil gaa.
   I Pjalter klædt han kan i Skoven bygge
   Og blæse Pligter, Sorg og Strid et Stykke.

Om Mit og Dit, om udenlandske Sprader,
   Om Godt og Ondt, om Kunstens høje Tind
   Vèd Bonden ej Besked; paa fyldte Lader,
   Paa Græs og Vand og Mælk han lægger Vind.
   Hans simple Sang, hans Hænders haarde Flader
   Er Regnskabsbogen, hvor han fører ind
   De Renter, Jorden yder mangefold,
   Og trygt han giver alt i Skæbnens Vold.

Gudfrygtig, tillidsfuldt hans Arme bredes
   Mod Himlen ud i Bøn for Mark og Dyr,
   Om Arbejdslykke der enfoldigt bedes,
   For Koens Kælvning, for den ædle Tyr.
   Her trives ej Maaske, Hvorfor, Hvorledes,
   Og Tvivlen fra den Frommes Tærskel flyr.
   Naar frem for Gud i Tro sin Bøn han fører,
   Han stoler paa, at Himlen mildt ham hører.

Halt Tvivlen er, den Vaaben med sig bringer,
   Græshoppen lig den flytter sig i Hop,
   I Følge sin Natur den stadig svinger
   For Vinden som i Kæret Sivets Top.
   <i>Hvorfor</i> er magert, og ved Bæltet klinger
   Der Nøgler nok, som intet lukker op,
   Ej gaar i nogen Laar og intet nytter;
   Ved Nat det færdes, Mørket det beskytter.

Slægtnære er <i>Hvorledes</i> og <i>Maaske</i>,
   To Kæmper, saa umaadelige begge,
   At op til Solen, som de ej kan se,
   Da de er blinde, næstendels de række.
   Storstæders Glans formørkes èn - to - tre,
   Naar disse Kæmpekarle for dem dække;
   Paa stejle Klippestier de er paa Færde
   Med Hænder prøvende, om de kan bære.

<i>Sandheden</i> fattig, nøgen, ensom gaar,
   Blandt jævne Folk den oftest Venner fandt.
   Èt Øje har den, Straaler fra det staar;
   Guld er dens Legem, Hjærtet Diamant.
   Den trives frodig under usle Kaar,
   Faar tusind Liv igen, for hvert, der svandt,
   Smaragdgrøn skinner den med herligt Skær
   Og svigter aldrig den, som har den kær.

Med kyske Blikke, som mod Jorden vende,
   Gaar <i>Falskhed</i> frem i gyldenstukket Skrud,
   Den Hykler, der er kun de Godes Fjende
   Men vil som som alles Ven sig tage ud.
   Af Is den er, tør Solens Glans ej kende,
   Har Hjem ved Hoffet, hytter helst sin Hud
   I Skyggen gemt, og som dens Værn og Værge
   Svig, Løgn og Tvedragt til dens Fane sværge.

Nu kommer <i>Smiger</i>, smidig og adræt,
   Saa ung og smuk den vimser allevegne,
   Dens Klædedragt i Farver spiller, ret
   Saa Blomster selv i Foraarssol maa blegne.
   Ved kælen Lis den naar sit Formaal let,
   Gør andres Meninger til sine egne,
   Den gaar fra Graad til Latter uforknyt
   Og stjæler fra dig, mens den smiler sødt.

Den er for Hoffets Laster ikke blot
   En Moder, men en Amme, ved hvis Bryster
   De næres, plejes, trives rigtig godt,
   .....................................
</body>
</poem>


</workbody>
</kalliopework>


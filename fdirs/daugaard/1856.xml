<?xml version="1.0" encoding="UTF-8"?>
<!DOCTYPE kalliopework SYSTEM "../../data/kalliopework.dtd">
<kalliopework id="1856" author="daugaard" status="complete" type="poetry">
<workhead>
   <title>Lyngblomster</title>
   <year>1856</year>
   <notes>
        <note>Forlægget er Erica (Christine Daugaard): <i>Lyngblomster</i>, Boghandler G. E. C. Gad, Kbh., 1856.</note>
        <note>Udgivet under pseudonymet Erica.</note>
        <note>Samlingen indledes med mottoet ,,O Sange er Fugle, / Og flyve de maae, / De vil sig ei skjule / I Eensomheds Vraae, / Men freidig sig svinge / I frien Natur, / De fik jo ei Vinge / At sidde i Buur.'' - Chr. Wilster.</note>
        <!-- TODO: Link til Wilsters tekst, når den ankommer i Kalliope. -->
   </notes>
   <pictures>
       <picture type="titlepage" src="1856-p1.jpg">Titelbladet til <i>Lyngblomster</i> (1856) lyder ,,Lyngblomster / af / Erica. // Kjøbenhavn. / Boghandler G. E. C. Gad. / Thieles Bogtrykkeri. / 1856.''.</picture>
   </pictures>
   <source facsimile="115308051039_color" facsimile-pages-num="66" facsimile-pages-offset="8">Erica (Christine Daugaard): <i>Lyngblomster</i>, Boghandler G. E. C. Gad, Kbh., 1856.</source>
</workhead>
<workbody>

<poem id="daugaard2018051302">
<head>
    <title>Heden</title>
    <firstline>Jeg elsker de rige Enge</firstline>
    <source pages="3-6"/>
    <quality>korrektur1,kilde,side</quality>
</head>
<body>
Jeg elsker de rige Enge,
De grønne smilende Dale,
De guldhenbølgende Vænge
Og Skovens kjølige Sale.

Dog meest min Længsel ej vanker
Til disse yndige Steder,
Dog søge meest mine Tanker
De brune bølgende Heder.

Thi Barndomsdagenes Glæder
Mig staae for Sjæl og for Øje
Med disse lynggroede Steder,
Med disse Sletter og Høje.

Mod Heden Blikket jeg vendte,
Da først jeg undrende skued,
Hvor Solen dalende brændte
Og Vesterhimmelen lued.

Jeg saae den Lyngene bade
I Straalehavet det røde
Og saae den sortbrune Flade
I Regnbuefarverne gløde.

Og naar jeg Solen seer dale
Paa disse fremmede Steder,
Dens røde Straaler mig male
Min Barndomsegn og dens Heder. —

Ej heller gaaer mig af Minde,
Hvordan saa mangen en Sommer
Vi gik paa Heden at finde
Dens Bær og dejlige Blommer;

Thi Somren sender saa mange
Af Blomsterskaren den søde
At staae med Lyngen paa Vange
Og nikke hvide og røde.

De ofte voldte mig Glæde,
Men meest jeg elsked af alle
De faure Blommer saa spæde,
Vi Evighedsblomster kalde.

Og nu mig rinder i Tanke:
Maaskee de monne mig bede,
Hvor vidt jeg end maatte vanke,
At mindes evigt min Hede. —

Og aldrig skal jeg forgjætte,
Hvordan i Aftenens Skygger
Jeg saae den bølgende Slette,
Hvor Hjejlen i Lyngen bygger.

Og Vindens Susen jeg hørte
Og Hedefuglenes Klage,
Men ingen Færden sig rørte,
Som kunde min Drøm forjage.

Og Heden laae mod det Fjerne
Saa roligstor for mit Øje,
Og venligt smilte en Stjerne
Og hilste mig fra det Høje.

Og saligt Alvor mig hæved,
Og let slog Hjertet i Brystet,
Jeg fast af Ærefrygt bæved,
Men var dog saa glad og trøstet.

Hvad da jeg følte og lærte,
Jeg ønsker aldrig at glemme,
Og derfor finder mit Hjerte
Sig bedst paa Hederne hjemme;

Og derfor mindre jeg higer
Mod Skov og Bjerge og Dale
Og Verdens fremmede Riger
Og Kunstens hvælvede Sale

End mod at skue min Hede
I Aftnens eensomme Skygge —
Hvor Hjejlen bygger sin Rede,
Jeg ogsaa gjerne gad bygge.
</body>
</poem>

<poem id="daugaard2018051303">
<head>
    <title>Potteblomsterne</title>
    <firstline>Naar Vintren kommer</firstline>
    <source pages="7-9"/>
    <quality>korrektur1,kilde,side</quality>
</head>
<body>
Naar Vintren kommer,
Og Stormen knækker
De spæde Blommer
Paa Mark, i Haven,
Og Snee bedækker
Dem koldt som Graven,
Kan vi herinde
I Potter smaa
For Slud og Vinde
Saa trygge staae
Bag tætte Rude,
Som vel os skjærmer
For Vintrens Vrede,
Som ej vi taale
Saa smaa og spæde,
Men Solens Straale,
Naar den sig nærmer
Og vil os glæde,
Ej lukker ude.
De andre Blommer
For Stormen segne,
I Kulden blegne,
Men vi har Sommer
Ved Vintertid;
Og ofte kommer
Med Kanden hid
Vor Herskerinde,
Den milde Qvinde,
Og Vand os giver
Og sødt opliver
Og tidt betragter
Med Moderøje
Os ømt og agter
Hver Spire nøje.
Hvor mange Sysler
Med Naal og Nok
Og Husets Sager,
Hun varetager,
Hun glemmer ikke
Sin Blomsterflok.
Hun om os nysler
Med stille Færd
Og ømme Navne
Og milde Blikke
Og seer enhver
Saa vel til Gavne.

Vi arme Smaa
Kun lidt forstaae,
Men kan dog skjønne
Med Lyst derpaa,
Og snart vi lønne
Med yndig Flor
Den stille Møje,
Det vaagne Øje,
De milde Ord.
</body>
</poem>

<poem id="daugaard2018051304">
<head>
    <title>Paa Marken</title>
    <firstline>O, hvor dejligt jeg hviler her</firstline>
    <source pages="10-11"/>
    <quality>korrektur1,kilde,side</quality>
</head>
<body>
O, hvor dejligt jeg hviler her
Skilt fra Byens den travle Færd,
Hilset ene af Blomsters Nik,
Vogtet ene af Solens Blik ,
Ej forstyrret ved Støj og Larm;
Kun ved Toner fra Fuglens Barm,
Sødt forlystende Sands og Sind,
Venligt dysset i Drømme ind;
Mens mit Øje med stille Fryd
Seer, hvor yndigt til Sangens Lyd
Sommerfugle og Myg i Dands
Svæve let over Blomsters Krands,
Følger Storken, der stolt i Mag
Sejler med rolige Vingeslag, —
Blændet sødt af det rene Blaa
Højt i Himmel og dybt i Aa,
Sølverskyer paa Himlens Rand,
Gyldne Solblink i klare Vand, —
Qvæges mildt paa den grønne Vang,
Følgende Kornets Bølgegang.
— Ja, hvor denne Time er skjøn,
Denne Græsplet hvor frisk og grøn,
Luftens Aande saa reen som varm,
Faur og blomstrende Jordens Barm,
Eensomheden saa fuld af Lyst,
Rig og livlig endskjøndt saa tyst,
Blomsterduften saa frisk og blid!
O, livsalige Sommertid!
</body>
</poem>

<poem id="daugaard2018051305">
<head>
    <title>Cypern</title>
    <firstline>Fjerne Cypern! dine Strande</firstline>
    <source pages="12-15"/>
    <quality>korrektur1,kilde,side</quality>
</head>
<body>
Fjerne Cypern! dine Strande
Tidt min Tanke
Vinke over brede Vande,
Bringe Øjet til at svømme,
Bringe Hjertet til at drømme.
Ikke er det dog den skjønne,
Rankegrønne,
Druerøde,
Solbestraalte, vellugtsøde
Rigdomsfylde, som du gjemmer,
Der min Sjæl til Længsel stemmer
Men det er den ejegode
Konges Dødssuk, jeg fornemmer,
Tonende fra dine Strande
Med en dyb og kjærlig Klage
Mod hans elskte danske Lande
I Aarhundreder tilbage,
Talende til hvert et Hjerte,
Der kan slaae for Fortids Smerte.
Det er Sorgens Bud, som klang
Fra din Kyst til Dannevang
Om den elskte Konges Død
I dit fjerne Blomsterskjød. —
Bort han længtes der at knæle,
Hvor de største Minder dvæle;
Og han vandrede fra Hjemmet,
Skjøndt dets helteraske Sønner
Smeltedes til Suk og Klage,
Blandte Graad i deres Bønner.
— Men mon Folkets bitre Smerte
Ikke brændte i hans Hjerte?
Mon han paa sin Pilgrimsvandring
I det vide Fjerne ikke
Sendte imod Fædrelandet
Tusind varme Længselsblikke,
Varme som den rene Higen
Efter fuld Forsonings Fred,
Der fra Hjemmets Kyster vendte
Mod det fjerne Øst hans Fjed?
Cypern, Cypern! inden dine
Strande blev hans Øje lukket,
Før hans Længslers Tørst var slukket:
Aldrig skulde der han knæle,
Hvor de største Minder dvæle,
Aldrig qvæge meer sit Øje
Paa de elskte danske Kyster
Eller høre Folkets høje,
Jubelklare Velkomstrøster.
Mon iblandt de sidste Toner,
Som omkring hans Hjerte bæved,
Mon iblandt de sidste Syner,
Som forbi hans Øje svæved,
Ej var Suk og Klagerøster
Fra hans Fædreriges Kyster,
Sorgens stride Taarer klare
Hjemme hos de Dyrebare?
Cypern! naar fra danske Sjæle
Phantasiens Blikke svæve
Og ved dine Kyster dvæle,
Veemods Taager om dig bæve;
Med din lyse Skjønhedsrigdom
Har sig yndefuld forbunden
Al den dybe Poesi
I en Smerte, længst forvunden,
Kun i Mindet ej forbi.
Tiden i de fjerne Dage
Bitterheden lod tilbage,
Men hvad Tiden ej kan tage,
Er det stille,
Alvorsmilde
I et gammelt Mindes Klage.
</body>
</poem>

<poem id="daugaard2018051306">
<head>
    <title>Et Skyggebillede</title>
    <firstline>Hvor Havet vældigt ruller</firstline>
    <notes>
        <note>* Oprindelig tænkt som Skildring af ,,Sorgens Ø'' i Eventyret: ,,Den flyvende Kurv''.</note>
    </notes>
    <source pages="16-20"/>
    <quality>korrektur1,kilde,side</quality>
</head>
<body>
Hvor Havet vældigt ruller
De øde Vande,
En Ø sig eensomt hæver
Med mørke Strande.
Der evigt tunge Taager
Om Kysten dvæle
Og Himlens hulde Blaahed
Fra Bølgen stjæle;
Og mat og bleg og sorgfuld
Den Bredden væder
Og sukker efter Lysets
De faure Klæder
Og sukker efter Skummets
De friste Krandse,
Hvormed den Stormen smykked
I stolte Dandse;
Thi aldrig paa sin Vandring
Om Hav og Lande
Tør Stormen aande Friskhed
Til disse Strande.
Mens Himlen gyder Kjøling
Og varme Straaler
Til Jordens tusind Egne
I fulde Skaaler,
Allene iblandt alle
Maa Øen sukke,
Thi Taagerne for Naaden
Den evigt lukke.
Imens de synes hvile
I blytung Slummer,
De aande over Landet
Den sorte Kummer,
Og rolige og kolde
De taust forbande
Til evig haabløs Længsel
De mørke Strande.
Forgjæves hæver Træet
De svage Arme
Og beder Himlens Magter
Sig huldt forbarme.
End ej den sidste Naade
Det blev tilbage
At suse ud i Vinden
Sin Længsels Klage;
Dens Aande gjennem Løvet
Jo aldrig bæver,
Og Træet taust fortvivlet
Sin Krone hæver.
Og Himlens spæde Fugle
Omkring det svæve
Og slaae med deres Vinger
Saa tyst og bæve,
Men røre aldrig lifligt
De Tunger spæde,
Thi ej i tykke Dampe
Kan Hjertet qvæde;
Hvor Himmelen i Vrede
Sit Aasyn dølger,
Der drukne Sangens Toner
I Sorgens Bølger.
Og Kilden rinder eensomt
Med blege Vande,
Og ingen Smaablomst pryder
Dens øde Rande;
Og ej i lette Dandse
Dens Bølger trille,
Som Mosens tykke Sumpe
De sive stille.
Paa Levende og Livløst
En Smerte ruger,
Som Lys og Kraft og Friskhed
Af Livet suger.
Den stønner huult i Havets
De tunge Vover,
Paa Træets mørke Blade
Den stadigt sover,
Fra Strandens Sand og Stene
Den lydløst sukker,
Paa Kildens matte Bølger
Den kold sig vugger. —
Men ikke blot Naturen
Dens Vælde knuger;
Til himmelbaarne Aander
Den fast sig suger,
Og al Naturens Klage
Og Qval og Længsel
Er Tant mod Aandens Dødssuk
I evigt Fængsel.
Ja! skjøndt i Slægt med Himlens
De frie Aander
Her Mennesket i Lænker
Sig evigt vaander;
Og Blikket, skabt at lue
Af Himlens Flammer,
Formørket søger Jorden
I navnløs Jammer;
Og aldrig spredte Skyer
Paa Panden svæve,
Der burde, lys som Himlen,
Mod den sig hæve;
Og Læben, skabt for Ømhed
Og Smiil og Sange,
Sig taus og sorgfuld lukker
Og dirrer bange;
Og naar et Suk med Vælde
Fra Hjertet bryder,
Deri Naturens Klage
Mangfoldig lyder.
Som Gjenfærd Jordens Herrer
Omkring sig snige —
O! hele Landet ligner
Et Skyggerige.
</body>
</poem>

<poem id="daugaard2018051307">
<head>
    <title>Jangtsekjang</title>
    <firstline>Jeg mindes her i min Trældom</firstline>
    <notes>
        <note>Den længste flod i Kina, Yangtze, hedder Jangtsekiang, eller kort Jangtse, på tysk.</note>
    </notes>
    <source pages="21-25"/>
    <quality>korrektur1,kilde,side</quality>
</head>
<body>
Jeg mindes her i min Trældom
Min raske Ungdom derhjemme,
Da stolt jeg blandte min Brusen
Med Bjergvindens friske Stemme.

Jeg skummed fri i min Styrke
Mod Klippernes Kæmpevægge
Og kjendte kun under Solen
Det Rene, Stolte og Kjække.

En svulmende Syn af Jorden
I saligt Samfund med Himlen
Jeg favnede Solens Straaler
Og Maanen og Stjernevrimlen.

Strængt om mit rene Vandspeil
De truende Bjerge værned
Og hvert besmittende Billed
Af Mængdens Usselhed fjerned.

Den dristige Søn af Bjerget
Nærmed sig kun mine Rande
Og saae med beslægtede Blikke
I mine stolte Vande. —

Men fra mine rene Højder,
Min Ungdoms luftige Sale,
Sænked jeg mine Strømme
Til Mængdens bugnende Dale.

Træet bøjed huldsaligt
Sin Krone over min Flade,
Vinden hviskede kjælent
Gjennem dens bløde Blade.

Frodigt svulmende Blomster
Sig let paa min Bølge vugged,
Smilende Qvinders Aasyn
Kjærligt sig mod mig bukked.

Den brogede Verdens Billed
Tyktes mig sødt at bære - -
Dog var det ej mine Højders
Stolte eensomme Ære.

Lave Trælle af Jorden
I mine fribaarne Vande
Spejlede frækt den fejge,
Smaalighedfurede Pande.

Det Rene, Stolte og Kjække
Var fremmed for Mængdens Færden,
Evigt havde jeg mistet
Min egen dristige Verden.

Fort jeg maatte mig bugte
Lavt i Dalenes Haver,
Og nu mine stolte Vande
Bøjes og tvinges af Slaver.

Og nu paa min ædle Bølge
Den lave Mængde sig gynger;
Jeg mægter neppe at svulme
Med alt det Tant, som mig tynger.

Og nu af Byrder bedækket,
Af jordiske Smaaheders Vrimmel,
Jeg neppe længer kan fange
Et Glimt af min elskte Himmel.

Højt over mig i det Fjerne
Funkler min Ungdoms Sphære —
Evigt har jeg forskjertset
Min stolte eensomme Ære.

---

O Salighed! Trykket hæves,
Frie mine Bølger rinde
Og hilses af Lysets Straaler
Og Himlens jublende Vinde.

Jeg haster fra Jordens Kyster,
Og alle dens Skygger vige —
Det er, som jeg svinder og tabes
I et endelvst Straalerige.

Men hvert besmittende Billed,
Min Bølge nødtes at bære,
Sporløst flygter og svinder
I Lysets luttrende Sphære.

Og mens i Uendeligheden
Jeg synes fortabt og svunden,
Mit Væsens Reenhed og Adel
Jeg atter saligt har vunden.
</body>
</poem>

<poem id="daugaard2018051308">
<head>
    <title>Det fundne Broderi</title>
    <firstline>Hvo har siddet from og stille</firstline>
    <source pages="26-27"/>
    <quality>korrektur1,kilde,side</quality>
</head>
<body>
Hvo har siddet from og stille
Og med Andagtsild i Øjet
Sindrigt disse Silketraade
Til et helligt Billed føjet,

Til et dybt besjælet Billed,
Hvor man fatter knap, at Aanden
Sting for Sting med Naal og Traade
Nedlagt er deri ved Haanden?

Hendes Navn er tabt i Glemsel,
Og den fromme Konstnerinde
Ejer ingen Barm paa Jorden
Til at huse hendes Minde.

Muligt meer end eet Aarhundred
Over hendes Værk er rundet,
Før dets dybe Aand og Sandhed
Af en Eneste er fundet;

Thi den stille, fromme Virken,
Som velsignes i det Høje,
Ofte i en Vraa sig dølger
Dybt i Løn for Verdens Øje.
</body>
</poem>

<poem id="daugaard2018051309">
<head>
    <title>Signete</title>
    <subtitle>(Efter et bornholmsk Folkesagn)</subtitle>
    <firstline>Nu farvel, farvel saa længe!</firstline>
    <source pages="28-32"/>
    <quality>korrektur1,kilde,side</quality>
</head>
<body>
,,Nu farvel, farvel saa længe!
,,Snelt sig mine Fjed maae fjerne,
,,Men I skulle see mig atter,
,,Før den første Julens Stjerne.

,,Og naar haarde Uvejr komme,
,,Og de vilde Vinde tude,
,,Og naar Natten eller Sneen
,,Skjuler Vejene derude,

,,Skal mig Kærligheden varme,
,,Herren mine Fodtrin lede;
,,I skal ikke frygte for mig,
,,I skal ene for mig bede.

,,Husbond! du maa ikke sukke,
,,Lille Dreng! du maa ej græde.
,,Moder kommer snart tilbage
,,Til den søde Juleglæde.

,,Julelys jeg skal dig tænde,
,,Dække Julebord med Gammen,
,,Og vi skulle ret af Hjertet
,,Synge Julepsalmer sammen''.

Og hun gik og bad Gud Fader
Sine Elskede at værne,
Og hun vendte snelt sin Vandring
Til de Rige i det Fjerne.

Der hun samled milde Gaver,
For at ikke Nød og Klage
Skulde mørkne Julefestens
Hellige og skjønne Dage.

Glad hun vendte imod Hjemmet,
Og det var en Aften silde,
Da hun kom til Hyttedøren,
Og hun stod og lytted stille.

,,Hvor der dog er tyst derinde —
,,Sødeligt de slumre begge,
,,Men jeg skal med Kys og Kjærtegn
,,Snart af Drømmene dem vække.''

Sagte trykked hun paa Klinken,
Haanden af Forventning dirred —
Døren, mærked hun, var stænget,
Gjennem Nuden ind hun stirred.

Ved de vinterklare Stjerner
Og ved Maanens blege Lue
Saae hun, der var tomt og øde
Inde i den lille Stue.

Og hun isned, og en Taage
Sig for hendes Øjne lagde —
Sagte Fjed hun hørte komme,
Og en sorgfuld Stemme sagde:

,,De, du søger her, er borte,
,,Trøste Gud dig, arme Kvinde!
,,Hisset du paa Kirkegaarden
,,Deres friske Grav kan finde.''

Og med stille Vanvids Lue
I det milde Blik hun hasted
Bort derfra til Kirkegaarden
Og Paa Graven ned sig kasted.

Og ved Maanens matte Straaler
I den sorte Muld hun skued,
Og naar Morgensolen tændtes,
Og naar Aftenrøden lued.

Dage svunde bort og Nætter,
Men hun mærkede det ikke,
Stirred ufravendt i Jorden
Med de næsten slukte Blikke.

Næsten slukte! ja, thi Aanden,
Øjets bedste Lys var borte,
Gravens Mørke saae hun ene,
Ingen Straale bag dens Porte.

Men da Juleklokkens Toner
Kaldte liflige og milde
Til den søde Juleglæde,
Lyttede hun til dem stille.

Og dens Stemme hendes frosne
Indre saligt gjennemlued,
Taagen faldt fra hendes Ojne,
Og fra Graven op hun skued,

Skued mod den lyse Hvælving
Mere klart end nogensinde,
Skued Himmelsalen aaben
Og de Elskede derinde.

Det var Døden, som berørte
Hendes Øje med sin Finger;
Hovedet sank træt mod Graven,
Sjælen steg paa lette Vinger.

Og i høje Himmelsale
Holdt de Juul med Lyst og Gammen,
Sang i Chor med Herrens Engle
Skjønne Julepsalmer sammen.
</body>
</poem>

<poem id="daugaard2018051310">
<head>
    <title>Et Farvel</title>
    <subtitle>(Tidligere trykt med nogle Forandringer)</subtitle>
    <firstline>Farvel, du mine Fædres Hjem</firstline>
    <source pages="33-35"/>
    <quality>korrektur1,kilde,side</quality>
</head>
<body>
Farvel, du mine Fædres Hjem,
Farvel, I elskte Steder!
Mit stille Ungdomsliv, farvel
Med dine milde Glæder!

Farvel, du faure Blomsterbed!
Fra nu af seer mit Øje
Kun Stjerneblomst paa Himlens Blaa,
Skumblomst paa Bølger høje.

Farvel, I stolte Svaner to,
Jer hist i Dammen spejle!
De Svaner, nu jeg elsker meest,
End stoltere mon sejle.

Farvel, du sommergrønne Vang,
Farvel, I Smaalam kjære!
Ak! jeg var ogsaa Lam engang —
Nu vil jeg Løve være.

Farvel, min gode Fløjte du!
Mig andre Instrumenter
Og andre Melodier nu
Paa Havets Bølge venter.

Den Fløjte, nu min Hu staaer til,
Skal intet Hjerte fryde,
Fra den som Dødens Aandepust
Skal Kuglens Hvislen lyde.

Farvel, min lysegrønne Skov,
Farvel, I Stammer ranke!
En Skov med mere ranke Træer
Der er paa Bølger blanke.

Der vistnok ingen Nattergal
Om Fred og Ømhed qvæder,
Men Bølgerne med stærke Slag
Mig sjunge Danmarks Hæder.

Der vifter intet Bøgeløv,
Men Dannebroge vajer,
Og Stormens stolte Vinger bær
Til Vaabengny og Sejer. —

Og du, min Rosenbusk, farvel
Med dine faure Blommer!
For Roser faaer jeg røde Saar
Der, hvorhen nu jeg kommer.

Og Roser ikke nær saa godt
Den danske Yngling klæder
Som Saar, han faaer i mandig Kamp
For gamle Danmarks Hæder.

Derfor farvel, mit Fædrehjem!
Med Alt, hvad du har inde.
Den Danske end et Fædrehjem
Kan dog paa Havet finde. —

Ak Gud! mon oftere Paa Jord
Du skal mit Øje møde?
— Nu lystig! Bølgen vinker blaa,
Hvor tør saa Hjertet bløde!
</body>
</poem>

<section>
<head>
    <title>Stemninger</title>
</head>
<content>

<poem id="daugaard2018051311">
<head>
    <title>For hvad dybest i os boer</title>
    <toctitle><num>1.</num>For hvad dybest i os boer</toctitle>
    <firstline>For hvad dybest i os boer</firstline>
    <source pages="36"/>
    <quality>korrektur1,kilde,side</quality>
</head>
<body>
For hvad dybest i os boer
Og i Hjertet banker,
Ejer Sproget ikke Ord,
Sjælen neppe Tanker.

Det kan kun til Lysets Lyst
Sværme ud i Sange,
I det sangforladte Bryst
Sidder det som Fange.

I det sangforladte Bryst
Savnes den Befrier,
Som kan lukke Qval og Lyst
Ud i Melodier.
</body>
</poem>

<poem id="daugaard2018051312">
<head>
    <title>Polens Helte lagdes ned</title>
    <toctitle><num>2.</num>Polens Helte lagdes ned</toctitle>
    <firstline>Polens Helte lagdes ned</firstline>
    <source pages="37-38"/>
    <quality>korrektur1,kilde,side</quality>
</head>
<body>
Polens Helte lagdes ned
Under Gravens Stene;
Aldrig boer den søde Fred
Over deres Bene.
Hævnens tause Opraab boe
I den mørke stolte Ro
Over deres Grave.

,,Hævner eders Brødres Død,
,,Hævner eders Trængsel,
,,Ender eders Moders Nød,
,,Sprænger hendes Fængsel!
,,Tvungen til Gigantens Barm
,,Tæres hun i evig Harm,
,,Hævner og befrier!''

Og naar Gravens Alvorsrøst
Polens Søn fornemmer,
Stærk den rører i hans Bryst,
Hvad det dybest gjemmer,
Skriget af det spildte Blod
Højt til Hævnens vilde Mod
Flammer op hans Hjerte.

Saa den kolde, døde Jord,
Fyldt med Heltebene,
Sender Livets varme Ord
Gjennem Gravens Stene:
Heltes Magt kan aldrig døe,
Modets Gnister ud de strøe
Selv af Dødens Kulde.
</body>
</poem>

<poem id="daugaard2018051313">
<head>
    <title>En mægtig Smerte tynger paa Danmarks Børn</title>
    <toctitle><num>3.</num>En mægtig Smerte tynger paa Danmarks Børn</toctitle>
    <subtitle>(1848)</subtitle>
    <firstline>En mægtig Smerte tynger paa Danmarks Børn</firstline>
    <source pages="38-39"/>
    <quality>korrektur1,kilde,side</quality>
</head>
<body>
En mægtig Smerte tynger paa Danmarks Børn
Og sukker lønligt i Hjerternes Inderste,
Og Smerten er over frafaldne Brødre
Og over den arme forraadte Moder.
En piinlig Angest bæver i Folkets Bryst
Og knuger Sjælen, men vækker dog al dens Kraft,
Thi Angsten er for vort Fædrenerige,
Mod hvilket Røverens Haand er udstrakt.
En vældig Harme tænder det danske Sind
Og døver Smertens og Angestens stille Suk,
Og Harmen luer mod Frænders Falskhed
Og fremmede Fjenders frække Voldsdaad.
En stolt Bevidsthed styrker den danske Aand
Til Ro og Højhed trods Sjælenes dybe Vee,
Det er vore Banneres rene Ære
Og Heltenes Dyd, der hæver Tanken.
En fyrig Længsel besjæler Danmarks Folk,
Og samler kraftig Ønskernes Maal i Eet
Og driver Sjælene i Forening
Til inderlig Bøn om Sejr fra Himlen.
Thi Sejer er det, som Folket længes mod,
Og kun i Sejerens svulmende Salighed
Og kun i Sejerens stolte Jubler
Kan Byrden væltes fra Danmarks Hjerte.
Naar skjøn den kommer velsignet af Himmelen,
De mørke Skygger flye for dens Herlighed,
Og Smertens Sukke og Hadets Flammer
Maa saligt qvæles af Takkens Vellyst.
Saa straal da, Sejr, i din stolteste Himmelglands
Livsalig, vældig om Dannemarks Dannebrog!
Det rene, lyse, hellige Banner
Med glødende Længsel ad dig vinker.
</body>
</poem>

<poem id="daugaard2018051314">
<head>
    <title>Elskte Dannebrog! hvor herligt</title>
    <toctitle><num>4.</num>Elskte Dannebrog! hvor herligt</toctitle>
    <firstline>Elskte Dannebrog! hvor herligt</firstline>
    <source pages="39-41"/>
    <quality>korrektur1,kilde,side</quality>
</head>
<body>
Elskte Dannebrog! hvor herligt
Vajer du fra Taarnets Tinde,
Og hvor længselsfuldt og kjærligt
Suge mine Blik din Glands!

Dejligt gjennem Luftens Strømme
Bølge dine røde Flammer.
Længe har jeg kun i Drømme
Seet dig i det lyse Blaa.

Men med Sjælens Drømmeøje
Har jeg fulgt dig paa din Bane
Mellem Danmarks Kæmper høje
I den store Stridens Tid.

Jeg har skuet deres Blikke,
Som til sidste Hjertestyrkning,
Dine stolte Luer drikke,
Før de døde for dit Navn,

Eller sejersaligt gløde,
Skuende dig sejersalig
Svæve over Valens Døde,
Lysende i Røg og Damp.

See! imod det lyse Rige,
Hvorhen du har kaldt de Mange,
Flagre dine røde Flige
Som med Hilsen, som med Tak.

Hvor du vifter, hvor du vinker
Op mod din og deres Himmel,
Hvor du flammer, hvor du blinker,
Dannebroge, Danneast!

I mit Hjertes dybe Indre
Straalekorset i din Flamme
Uudsletteligt skal tindre,
Seer jeg dig end aldrig meer.
</body>
</poem>

<poem id="daugaard2018051315">
<head>
    <title>Der risler blandt Stene og Riis og Sand</title>
    <toctitle><num>5.</num>Der risler blandt Stene og Riis og Sand</toctitle>
    <firstline>Der risler blandt Stene og Riis og Sand</firstline>
    <source pages="41-43"/>
    <quality>korrektur1,kilde,side</quality>
</head>
<body>
Der risler blandt Stene og Riis og Sand
En Bæk i min Barndoms Have —
Hvor gjerne jeg stod paa dens grønne Rand
Alt under de Træer lave
Og drømte igjen min Barndoms Drøm
Og glemte Tanker og Møje
Og stirred i Bølgen taus og øm
Som ind i et elsket Øje!

Min Faders Ansigt, min Moders Smiil
Sig spejlet har i dens Vover,
Min Broders Sivbaad med stille Iil
Har muntert dandset derover,
Min Søster ofte til Tidsfordriv
I den sig fyldte sin Kande —
Hvad helst jeg mindes i dette Liv,
Mig venligt synge dens Vande.

Naar tidt min Barndoms frommeste Lyst
Saa inderligt savnede Stemme,
Den tolkede her med nynnende Røst,
Hvad taust mit Bryst maatte gjemme,
Har accompagneert saa sødt og ømt,
Naar tidt i lydløse Sange
De blideste Drømme, min Sjæl har drømt,
Sig svang over Mark og Vange.

I andre Toner min Sjæl nu er stemt
Saa fromme ej og saa blide —
Jeg lærte maaskee, hvad jeg fast har glemt,
Du elskte Bæk, ved din Side.
Maaskee, imens du med kjærlig Røst
Bebrejded mit Sind dets Tomhed,
Du fyldte paany det til salig Trøst
Med Barndommens Fryd og Fromhed,

Og Mindets elskede Helligdom
Mig aabned med stille Sange
Og viste mig huldt fortroligt om
I alle dets dunkle Gange,
Og bad mig høre med villig Sjæl
De blye Erindringers Stemme! —
O sad jeg dog hos det kjære Væld
Og kunde dets Lærdom nemme!
</body>
</poem>

<poem id="daugaard2018051316">
<head>
    <title>Skal mit Øre evigt lukkes</title>
    <toctitle><num>6.</num>Skal mit Øre evigt lukkes</toctitle>
    <firstline>Skal mit Øre evigt lukkes</firstline>
    <source pages="43-44"/>
    <keywords>sappho</keywords>
    <quality>korrektur1,kilde,side</quality>
</head>
<body>
Skal mit Øre evigt lukkes,
Dunkle Sappho! for din Stemme,
Skal dens Liv, som aldrig slukkes,
Aldrig blive til for mig?

Skal din digteriske Stjerne,
Der med Himlens først vil svinde,
Evig ukjendt i det Fjerne
Funkle for mit Blik som de?

Kan jeg ingensinde skue
Gnisterne, du lod tilbage,
Af den underfulde Lue,
Der har flammet i din Barm?

Hen mod dig min Tanke bæver
Bakkende og taagehildet —
Ubestemt du for mig svæver,
Dybt i evig Løndom svøbt.
</body>
</poem>

<poem id="daugaard2018051317">
<head>
    <title>O, didhen gad jeg rejse</title>
    <toctitle><num>7.</num>O, didhen gad jeg rejse</toctitle>
    <firstline>O, didhen gad jeg rejse</firstline>
    <source pages="44-47"/>
    <quality>korrektur1,kilde,side</quality>
</head>
<body>
O, didhen gad jeg rejse
Paa lette Vingers Par,
Hvor stolte Graner knejse,
Og Elven rinder klar,
Hvor Bølgen sneehvid skummer
Mod Klipperne de graae,
Og brune Bamse brummer,
Mens Drosler Triller slaae.

Saa gad jeg gjerne skue
En Midnat højt mod Pol,
Hvor hvide Sletter lue
I Nattens røde Sol,
Hvor som en Dronningskare
De stolte Fjelde staae
I Sølvmorskaaber klare
Med gyldne Kroner paa.

Jeg Tydskland gad besøge,
Hvor Borgruiner staae,
Hvor blege Skygger spøge
Fra Riddertiden graae,
Og mørke Skove suse
Paa Bjergets høje Bryst,
Og Rhinens Bølger bruse
Mod en livsalig Kyst.

Hvor lysteligt at ile
Til schweitzisk Klippeegn,
Hvor tusind Ynder smile
Bag tusind Rædslers Hegn,
Hvor friske Blomster flette
I Solens varme Glands
Om vinterhvide Slette
En dejlig Sommerkrands!

Hvor herligt did at svæve,
Hvor Alt er Glands og Duft,
Zefirer gjennembæve
Den sommervarme Luft,
Og søde Toner lokkes
I Laurbærskygger frem,
Og skjønne Piger flokkes
Til Dands i Myrthens Hjem,

Og mellem Løvet luer
Orangens gyldne Frugt,
Og høje Marmorbuer
Sig rejse stolt og smukt,
Og rundt om Herrens Alter
Har Kunstens rige Haand
Hentryllet Lysgestalter,
Som hæve Sands og Aand!

En liden Fugl at svinge
Sig gjennem Luften blaa
Og paa den snare Vinge
Til fjerne Egne gaae
Og Ætherstrømme drikke
I Luftens høje Hal
Og kaste sine Blikke
Med Lyst til Jordens Dal!

Men langtsomt maa jeg flytte
Min Fod paa Jorden her —
O, kunde jeg dog bytte
Med Fugl paa Qvisten der!
— Men kunde saa jeg fatte,
Hvad mine Øjne saae,
Og Verdens rige Skatte
Fornuftigt skjønne paa?

Nej, jeg vil dog ej bytte
Med Fugl paa Qvisten der;
Thi, skjøndt jeg seent maa flytte
Min Fod paa Jorden her,
Jeg dog besidder Vinger,
Som Fuglens overgaae,
Og tidt paa dem jeg svinger
Mig gjennem Luften blaa,

Og tidt paa dem jeg svæver
Til paradisisk Kyst,
Paa stoltest Tinde bæver
I Undren og i Lyst,
Besøger Himlens Stjerne
Og dunkle Grotters Vraa
Og Undre i det Fjerne,
Som Øjet aldrig saae,

I Havets Afgrund dukker
Og farer Jorden om,
Min Tørst i Æther slukker
I Luftens vide Rum —
O, snellere de svæve
End Lærkens Vinger smaa
Og højere mig hæve,
End selve Ørnens naae.
</body>
</poem>

<poem id="daugaard2018051318">
<head>
    <title>Dagskye Bekymringer Hjertet kan trykke</title>
    <toctitle><num>8.</num>Dagskye Bekymringer Hjertet kan trykke</toctitle>
    <firstline>Dagskye Bekymringer Hjertet kan trykke</firstline>
    <source pages="48"/>
    <quality>korrektur1,kilde,side</quality>
</head>
<body>
Dagskye Bekymringer Hjertet kan trykke
Der, hvor man troer paa den reneste Fred.
Læben og Øjet kan tale om Lykke,
Sjælen kan klage sig stille derved;
Rolig som Marmor kan Panden sig hæve,
Hjertet som Røret i Stormvinden bæve.

Ej de i Løndom fortærede Hjerter
Udgræde sødt ved et dyrebart Bryst,
Dølgende vaersomt og snildt deres Smerter
Selv de sig nægte de Elskedes Trøst,
Hige imod den med Uro og Længsel,
Tvinge sig ind dog i Taushedens Fængsel.
</body>
</poem>

<poem id="daugaard2018051319">
<head>
    <title>Seer jeg dine mørke Blikke og din hule Kind</title>
    <toctitle><num>9.</num>Seer jeg dine mørke Blikke og din hule Kind</toctitle>
    <subtitle>(Ved Christian den Andens Billede)</subtitle>
    <firstline>Seer jeg dine mørke Blikke og din hule Kind</firstline>
    <source pages="48-50"/>
    <keywords>christian2</keywords>
    <quality>korrektur1,kilde,side</quality>
</head>
<body>
Seer jeg dine mørke Blikke og din hule Kind,
Sorgens Billeder sig trænge i mit Hjerte ind,
Og det skjærer mig i Sjælen, naar jeg tænker paa
Syvogtyve angersbitre Aar i Fængslets Vraa.

Ak, naar Herrens Aand veg fra dig i den mørke Tid,
Og en Tungsinds Aand besøgte dig med Qval og Splid,
Traadte ingen David til dig og sin Harpe slog,
Og med Fredens milde Toner kjærlig den forjog.

Blege Skygger traadte til dig, hviskende om Mord,
Og de dvælte ved dit Leje, sadde ved dit Bord,
Og de svævede omkring dig, naar du op og ned
Ad dit snevre Fangekammers haarde Steengulv skred.

Ingen venlig Livets Ynde jog dem af dit Buur,
Intet uden barske Stene havde Fængslets Muur,
Intet Lys fra Verdenslivet gjæstede din Nat,
Alle Jordens milde Stemmer havde dig forladt.

Men jeg veed, der er en himmelsk Stemme, som kan naae
Gjennem stærke Fængselsmure og til hver en Vraa,
Gjennem haarde Hjerters Pandser, som den smelter let;
— Dit var haardt som selv dit Fængsel — mon den smelted det?

Mon med salig Graad den dæmped Angersluen vild,
Blev dig til en Davidsharpe, dulmende og mild,
Bød de blege Hævnens Skygger vige fra dig brat,
Bragte Lys fra Himmellivet til dig i din Nat?

Mon den sang om Himlens Sale for dig, naar dit Blik
Trøstløst over Fængselsmurens nøgne Stene gik?
Og, naar Blodet, som du udgjød, ingen Ro dig lod,
Mon den viste dig tillige en Forsoners Blod?
</body>
</poem>

<poem id="daugaard2018051320">
<head>
    <title>I min første Ungdoms Dage</title>
    <toctitle><num>10.</num>I min første Ungdoms Dage</toctitle>
    <subtitle>(Ved en Familiefest 1852 med de i dette Hefte aftrykte Digte)</subtitle>
    <firstline>I min første Ungdoms Dage</firstline>
    <source pages="50-52"/>
    <quality>korrektur1,kilde,side</quality>
</head>
<body>
I min første Ungdoms Dage
Følelser og Phantasier
Bølged altid i mit Indre,
Svøbt i Versets Melodier;

Men Lyrikens Ungdomsfylde
Nu forlængst er fra mig veget —
Jeg har enten sveget Musen,
Eller Musen mig har sveget.

Ak, men, hvis de gamle Strenge
Vilde end melodiskt bæve,
Kunde Billeder og Blomster
End jeg af mit Indre væve;

Skulde jeg til denne Festdag
Sikkerligt en Sang jer bringe,
Hvori Hjemmets spredte Toner
Yndigt skulde sammenklinge.

Alle vore gamle Glæder,
Som vi ej har tænkt paa længe,
Skulde sødt og hjemligt dirre
Fra de digteriste Strenge,

Livet om vor muntre Arne,
Barndomshjemmets Fred og Hygge,
Da vi levede og legte
Trygt i eders ømheds Skygge —

Meer end dette, meer end dette,
Ak, hvad var der ej at sjunge,
Dersom Sangens Fylde boede
I min Sjæl og paa min Tunge!

Men, ifald en Digteraare
Nogentid har i mig rundet,
Saa er Vældet, der har fyldt den,
Enten udtømt eller bundet. —

Nogle Billeder og Blomster,
Som min Sjæl har forhen vævet,
Nogle digteriske Toner,
Som har forhen i mig bævet,

Visne Levninger fra fordum,
Det er Gaven, jeg kan byde;
Til en Krands med Duft og Friskhed
Har jeg Blomster ej at bryde.
</body>
</poem>

</content>
</section>

</workbody>
</kalliopework>


<?xml version="1.0" encoding="UTF-8"?>
<bio>
 <body>
Daugaard, Christine Margaretha, 1831—1917, Forfatterinde. F. 30. Jan. 1831 i Thorstrup ved Varde, d. 18. Dec. 1917 i Ribe, begr. sst. Forældre: Sognepræst, senere Biskop J. B. D. (s. d.) og Hustru. Ugift.

Frk. D., der levede sit Liv i nær Tilknytning til Hjemmet og Slægten, begyndte tidligt at skrive Vers med <a poet="kingo">Kingo</a>, <a poet="brorson">Brorson</a>, <a poet="oehlenschlaeger">Oehlenschläger</a>, <a poet="blicher">Blicher</a>, <a poet="mueller">Fr. Paludan-Muller</a> som Forbilleder og udgav i 1850- og 60'erne dels under Pseudonymet »Erica«, dels i eget Navn en Række Digtsamlinger af væsentligst religiøst og fædrelandshistorisk Indhold: <a work="daugaard/1856">»Lyngblomster« (1856)</a>, »Historiske Digte« (1861), »Aandelige Digte« (1865) o. fl. a. 1884 udkom en forkortet Oversættelse af Tassos »Det befriede Jerusalem«, et Arbejde, til hvilket hendes sproglige Indsigt og versifikatoriske Evne dog langtfra strakte til. 1896 udsendte hun i to Bd. en voluminøs Levnedsskildring af Faderen: »Biskop Daugaard. En Mindebog«; Grundlaget er Familiepapirer, der gengives i stor Vidtløftighed, og det samme er Tilfældet i de utrykte »Minder og Meddelelser«, som hun skænkede Det kgl. Bibliotek (Ny kgl. Saml. 2, 1693). Sin Bogsamling, ca. 500 Bd. især moderne Historie og Skønlitteratur, testamenterede hun til Stiftsbiblioteket i Ribe. - Maleri af Carl Thomsen i Ribe Stiftsmuseum.

<right><small>Carl S. Petersen i <i>Dansk biografisk Lexikon</i>, Gyldendalske Boghandels Forlag, Kbh., 2. udg., 1932-44, bd. V, p. 608.</small></right>
 </body>
</bio>


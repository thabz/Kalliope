<?xml version="1.0" encoding="UTF-8"?>
<!DOCTYPE kalliopework SYSTEM "../../data/kalliopework.dtd">
<kalliopework id="1825" author="deichmann" status="incomplete" type="poetry">
<workhead>
   <title>Digte</title>
   <year>1825</year>
   <quality>korrektur1</quality>
   <cvs-timestamp>$Id$</cvs-timestamp>
</workhead>
<workbody>

<text id="deichmann1825a0">
<head>
   <title>Fra det Fjerne</title>
   <toctitle>Fra det Fjerne</toctitle>
   <indextitle>Fra det Fjerne</indextitle>
   <firstline>Græd ei! Elskede! naar Dagen hæver</firstline>
   <quality>korrektur1</quality>
</head>
<body>
<poetry>
Græd ei! Elskede! naar Dagen hæver
over Skovens vakte Sanger sig,
og i Choret Sørgetonen bæver:
»ak! den Elskede er fjernet Dig.«

Græd ei! Elskede! naar Straalen dækker
hele Scenen med sin fulde Glands,
og i fjerne Suk Sjælsvennen rækker
Dig sin Elskovs altidmodne Krands.

Græd ei! Elskede! naar Vesten maler
med sit Skjær Dit stille Kammers Væg,
og det underlige Lysglimt taler:
»ak! mod Vesten, Vesten han bortveg.«

Græd ei! Elskede! naar søde Drømme
vække Dig i Nattens dybe Fred,
og Dig Luftens sælsomt grebne Strømme
vifte: »Vennen fjern,« mod Leiet ned

Græd ei! elskede, tilbedte Pige!
viid! han hører Dig i Lærkens Sang,
naar de første Straaler langsomt stige
fra det Blaae henover Dal og Vang.

Viid! i Dagens Straale han Dig skuer,
beder for Dig under Vestens Skjær,
favner Dig ved Nattens kydske Luer;
Alt, Alt i et sødt fremtryllet Nær.
</poetry>
</body>
</text>
</workbody>
</kalliopework>

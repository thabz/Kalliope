<?xml version="1.0" encoding="UTF-8"?>
<kalliopework id="andre" author="dellacasa" status="incomplete" type="poetry">
<workhead>
    <title>Andre digte</title>
    <year>?</year>
</workhead>
<workbody>

<text id="dellacasa2022020801">
<head>
    <title>Al sonno</title>
    <firstline>O sonno, o de la queta, umida, ombrosa</firstline>
    <keywords>sonnet</keywords>
</head>
<body>
<poetry>
O sonno, o de la queta, umida, ombrosa
notte placido figlio; o de' mortali
egri conforto, oblio dolce de' mali
sì gravi ond'è la vita aspra e noiosa;

soccorri al core omai che langue e posa
non have, e queste membra stanche e frali
solleva: a me ten vola o sonno, e l'ali
tue brune sovra me distendi e posa.

Ov'è 'l silenzio che 'l dì fugge e 'l lume? 
e i lievi sogni, che con non secure 
vestigia di seguirti han per costume?

Lasso, che 'nvan te chiamo, e queste oscure 
e gelide ombre invan lusingo. O piume
d'asprezza colme! o notti acerbe e dure!    
</poetry>
</body>
</text>

</workbody>
</kalliopework>

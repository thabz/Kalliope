<?xml version="1.0" encoding="UTF-8"?>
<!DOCTYPE kalliopework SYSTEM "../../data/kalliopework.dtd">
<kalliopework id="1877" author="drachmann" status="complete" type="poetry">
<workhead>
   <title>Sange ved Havet - Venezia</title>
   <year>1877</year>
   <notes>
        <note>Gengivet efter førsteudgaven af Holger Drachmann: <i>Sange ved Havet. - Venezia</i>, Gyldendalske Boghandels Forlag, Kbh., 1877.</note>
        <note type="credits">Tilføjet af Henrik Nielsen.</note>
   </notes>
   <pictures>
       <picture type="frontpage" src="1877-p1.jpg">Forsiden til <i>Sange ved Havet</i> (1877).</picture>
       <picture type="titlepage" src="1877-p2.jpg">Titelbladet til <i>Sange ved Havet</i> (1877) siger ,,Sange ved Havet. - Venezia. / Nye Digte / af / Holger Drachmann. // København / Gyldendalske Boghandels Forlag (F. Hegel &amp; Søn). / Thieles Bogtrykkeri. / 1877.''.</picture>
   </pictures>
   <source facsimile="11530805165E" facsimile-pages-num="184" facsimile-pages-offset="18">Holger Drachmann: <i>Sange ved Havet. - Venezia</i>, Gyldendalske Boghandels Forlag, Kbh., 1877.</source>
   <quality>korrektur1,korrektur2,kilde</quality>
</workhead>
<workbody>


<poem id="drachmann2018021601">
<head>
    <title>Til min Fader!</title>
    <subtitle>Professor A. G. Drachmann</subtitle>
    <firstline>Skilt i Ungdommens brusende Dage</firstline>
    <source pages="iii" facsimile-pages="15"/>
    <quality>korrektur1,korrektur2,kilde,side</quality>
</head>
<body>
<nonum><small><right>Dr. M. R. pp.</right></small></nonum>

Skilt i Ungdommens brusende Dage,
Mødt i Manddommens støtte Aar,
Gi'er vi Haandslag, og ser os tilbage.
Vi har vunden, begge, med Tiden.
Og drysser nu Sneen i Dine Haar,
Og trækker Du snart Dig tilbage fra Striden,
Og flytter jeg Slægtens Mærke frem :
Saa siger jeg Tak fra da jeg var liden,
Tak fra mig selv og fra alle dem,
For hvem Du var Lægen og Fader og Ven.
<w>Din</w> Kunst er Livets, og min er den,
At kalde det Døde tillive igen.

<nonum><small><i>Paris i Efteraaret 1877.</i></small></nonum>
<nonum><right>H. D.</right></nonum>
</body>
</poem>

<section>
<head>
    <title>Sange ved Havet</title>
</head>
<content>

<poem id="drachmann1999052201">
<head>
    <title>Før Solopgang</title>
    <firstline>De drive, de store, de blaagraa Skyer</firstline>
    <source pages="3-6"/>
    <quality>korrektur1,korrektur2,kilde,side</quality>
</head>
<body>
De drive, de store, de blaagraa Skyer
Paa dugvaade Vinger ud over Havet,
Det Fjerne ligger i Taager begravet,
Og Stranden er kold, saa trøstesløs kold,
Og Taagen staar som en lodret Vold,
Og vil ikke vige, og vil ikke væk,
Trods Søernes Slag, og Vindenes Træk.

Saa ligger i Daggry mit stakkels Land,
Kan ikke faa Bugt med de klamme Taager;
Det lider, det længes, det strider, det vaager.
Det klipper med Øjnenes anstrengte Rand;
Det vilde derud, det vilde derover,
Men Lejet var haardt, og Musklerne sover,
Det rejser sig op, det tumler tilbage,
Og blander med Bølgernes Brusen sin Klage.

Det fik amputeret sin ene Fod;
Det sved i dets inderste Hjærterod.
Det humped omkring ved Stok og ved Krykke.
Og drejed paa Lirekassen et Stykke.
Det drejed for lutter døve Ører;
Herrerne hører
Fra Arilds Tid
Saa nødigt paa den, som de selv har skamferet
Og slaget til Invalid.

Saa satte det Liren i Krogen hen,
Og vented og vented og vented igen.
Men Ventens Tid er kun lidet god,
Og Tvivl og Tvedragt har slaget sin Rod
I Hjærterne, selv hos de Bedste.
Og Luften skifted endog Humør,
Sommeren vaad, og Vintren tør.
Naar Krybben er tom, saa bides
De aller medgørligste Heste.

De spurgte om Skylden. Ja hvem har Skylden?
Du, og jeg selv, og han;
Oppe og nede, det ganske Land,
Men hvem har den rette Lægeforstand,
Og hvem vil røre ved Bylden?
Den Taage, som her over Stranden staar,
Den hæmmer saa mangen en spirende Vaar
Og slaar saa mangen en Vunde,
Og ingen kan hele de gnavende Saar,
Og ingen kan sige »hvorlunde«. —

Der kommer dog vel en forfriskende Blæst
Og Solbrud i Skyen, en rask Nordvest,
Som fejer til Side den sidste Rest
Af Tvivlen og Striden og Taagen.
Og saa maa man helst være vaagen.
Og saa maa man se, at holde sig klar,
Naar Vinden begynder at friske,
Til at røgte sin Dont i den Baad, man har,
Til at tage paa Dybet og fiske.

Og staar end Taagen endnu som en Mur
Og skygger for hele Guds fri Natur
Og trykker paa Hjærte og Hjerne:
Det gælder, trods Taagen, at tro paa sin Kraft,
<w>Den</w>, som man har, og <w>den</w>, man har haft, —
Saa kommer vel Sol fra det Fjerne.
</body>
</poem>

<poem id="drachmann1999052202">
<head>
    <title>Frisk Morgen</title>
    <firstline>Vinden er saa føjelig</firstline>
    <source pages="7-8"/>
    <quality>korrektur1,korrektur2,kilde,side</quality>
</head>
<body>
Vinden er saa føjelig
Og Baaden er klar,
Verden saa fornøjelig,
Naar blot man ret den ta'r;
Blot Du ej ta'r Briller paa,
Og særlig ej de mørkegraa,
Men ser med Solens Øjne,
Saa smiler Søen himmelblaa,
Og Du kan næsten ej forstaa,
At Klitterne kan være saa nøgne.

Søen gør saa sære Sving,
Er sorgløs og kaad,
Den slaar istykker mange Ting,
Men dertil har den Raad.
Søen er en Jungmand kæk,
Han hiver al sin Hyre væk,
Han har ej lært at spare;
Hans Liv er op og ned itræk,
Hvorfor da stuve under Dæk
Hvad der dog ej evindelig kan vare?

Hop da sorgløs, gode Baad,
Ad Søvejen hen;
Bliver Næsen ogsaa vaad.
Den tørres nok igen.
Bølgen krummer nu sin Krop
Og løfter paa sin Skulder op
Den Sol, som laa begravet.
Vi sætter Stagen i sin Strop
Og hejser Sejlet højt i Top,
Og løber saa - Godmorgen! - ud paa Havet.
</body>
</poem>

<poem id="drachmann2018021604">
<head>
    <title>I Ro</title>
    <firstline>Jeg var saa hed af det hastige Løb</firstline>
    <source pages="9-10"/>
    <quality>korrektur1,korrektur2,kilde,side</quality>
</head>
<body>
Jeg var saa hed af det hastige Løb;
Jeg havde saa længe løbet;
I Skridt gik de andre, jeg fortned min Fart,
Jeg kunde saa gerne mit Hastværk spart
Og Saalerne ovenikøbet.
Jeg hasted og hasted; tilsidst jeg fandt
Ene mig selv paa Klittens Kant;
Hvor var de Andre henne?
Formodenlig stoppet i Skoven,
Og stod og taksered Brænde.

Jeg lod dem blive; jeg lagde mig ned,
Drak Havets forfriskende Aande;
Saa gik jeg langsomt til Strandens Bred,
Hvor Skummet flagred og Saltet bed
Og Voven gik Vinden tilhaande;
De kølte begge det hidsige Mod,
De regulerte det hastige Blod,
De gjorde mig sund og munter; —
Man kan ved den megen Jagen
Lettelig komme herunter.

Og her vil jeg blive, og slaa mig til Ro
Og sætte mit Livsmod paa Renter.
Den rastløse Tumlen, det skiftende Spil,
Jeg overlader med Glæde til
Kommende Descendenter.
Lad Ungdommen tumle — ifald den kan -
Jeg slaar mig herned som en stille Mand;
Livet i Frastand jeg følger. —
Og synger saa mine Sange,
Kølig, som Havets Bølger.
</body>
</poem>

<poem id="drachmann1999052203">
<head>
    <title>Bølgernes Sang</title>
    <firstline>Evigt fremad</firstline>
    <source pages="11-12"/>
    <quality>korrektur1,korrektur2,kilde,side</quality>
</head>
<body>
        Evigt fremad,
        hen over Havet,
        ud imod Grænsen,
        som stedse viger;
        Ud mod de flygtende
        Æventyr-Riger,
        hvor Solen aldrig
        gaar ned.

Der skal sidde en Mand paa den hvide Bred,
som aldrig har løjet, ej mindste Kende,
hans Ansigt lyser, hans Øjne brænde,
han slog dem aldrig for Nogen ned.
Han stjal ej af andres, han kunde nøjes
med lidet, selv i de trange Dage,
han kendte ej Alder, han kunde ej bøjes,
han faldt ej for Smiger, han stod ej af Trods,
han higed bestandig, gik aldrig tilbage. —
Vi aned, vi øjned hans Slægt med os.

        Vi prajed en Fisker,
        som drev for Vejret;
        Hej, Fisker, sig os
        hvor <w>ham</w> vi finder!
        Fiskeren tørred
        de skumvaade Kinder:
        Véd ej, var aldrig
        saa langt!
</body>
</poem>

<poem id="drachmann2018021606">
<head>
    <title>Efterdønning</title>
    <firstline>I Vredens Stunder, i Stormens Stunder</firstline>
    <source pages="13"/>
    <quality>korrektur1,korrektur2,kilde,side</quality>
</head>
<body>
I Vredens Stunder, i Stormens Stunder,
Naar Skyerne flagre, naar Grenene knækkes,
Saa knejser min Nakke, og Vingerne vokse,
Som skulde de aldrig stækkes.
Saa hvælves mit Bryst for hver sejrrig Tanke,
Jeg hører mit Hjærte Triumftakten banke,
Og jeg gaar ombord paa den flyvende Planke,
At erobre den nye Verden.

Men Bølgen falder. I Stilhedens Stunder,
Naar Læben er presset om Bitterhedssukket,
Saa kommer min Musa, og bringer tilbage
De Kranse, som ikke blev plukket.
Og er der end Torne blandt Kransenes Blade:
Hendes Øjne skinner saa ærlige, glade,
Og hun vogter min Sjæl for at mistro og hade:
Og jeg selv er den nye Verden.
</body>
</poem>

<poem id="drachmann2018021607">
<head>
    <title>I Havn</title>
    <firstline>Jeg stod, hvor Molerne strækker</firstline>
    <source pages="14-15"/>
    <quality>korrektur1,korrektur2,kilde,side</quality>
</head>
<body>
Jeg stod, hvor Molerne strækker
Fra Stranden i Havet frem
To krummede, favnende Rækker,
Som Bølgen med Skum bedækker,
To Arme, som vinker: <w>hjem!</w>

Derude stod Havet i Fraade,
Og Skyerne havde Hast,
Og Skibe saavel som Baade
De slæbte sig Kludene vaade
Og slingred med Spryd og Mast.

Fra Fartens tusinde Farer,
Fra Skibbrud frelst og fra Læk,
Kom Skibenes flygtige Skarer
Og laa nu med Skrog og med Varer
Fortøjet for Anker og Dræg.

De vugged bag Molernes Arme.
Og Skipperne trak deres Vejr:
Ja nu kunde Bølgerne larme!
De pusted sig Fingrene varme
Og smed deres Olieklæ'r. —

Saa kom der en Sejler om Hjørnet;
Den drejed for akavet rundt.
I Bougen en Planke var skørnet,
Med Bougen mod Molen den tørned,
Og sank i samme Sekund. ....

Betryggelsen aabnede Favnen.
Det Hele hang i et Haar.
En raadden Planke i Stavnen,
Og saa lide Skibbrud i Havnen —
Ja, saadan i Verden det gaar.
</body>
</poem>

<poem id="drachmann1999052204">
<head>
    <title>Rav</title>
    <firstline>De gik langs det legende Hav</firstline>
    <source pages="16-17"/>
    <quality>korrektur1,korrektur2,kilde,side</quality>
</head>
<body>
De gik langs det legende Hav,
Og Bølgerne dansed saa lette
Med Skum ad den gyngende Slette;
De vandrede langsomt Fod for Fod,
Stansed, og bukked sig hvor de stod;
De søgte sig Rav.

<w>Hun</w> fik hvad af Havet han tog;
Skønt blev det slebet, i Form af et Hjærte,
Det skinned saa klart som den klareste Kærte,
<w>Hun</w> bar det paa Barmen, hun kyssed det tidt,
<w>Hun</w> gav ham til Gengæld <w>sit</w>;
Men det var et Hjærte, som slog.

Han fór paa det gyngende Hav;
<w>Hun</w> mødte ham ingensinde.
<w>Hun</w> bar paa hans Hjærte derinde,
Bar det hos sit, bedrøvet og glad,
<w>Hun</w> vidste slet ikke at skille dem ad; -
Og <w>hans</w> var kun Rav.
</body>
</poem>

<poem id="drachmann2018021609">
<head>
    <title>Forgrunds Studie</title>
    <firstline>Ankret ligger i Sandet fast</firstline>
    <source pages="18"/>
    <quality>korrektur1,korrektur2,kilde,side</quality>
</head>
<body>
Ankret ligger i Sandet fast,
Strækker mod Solen sin rustrøde Flig;
Splintret ligger Storstang og Mast —
Skuden har været i Krig.

Skuden har været med Søen i Krig.
Søen var stærk, og Skuden var svag;
Skuden den blev paa Bunden,
Masten drev op og blev funden,
Ankret kom ogsaa for Dag.

Skuden gik tabt, men Kaptajnen han blev.
Kaptajnen — det er en afgjort Sag —
Er det Vigtigste.
Han sidder derude paa Bænken
Og venter. Det er det rigtigste.
Han venter, og smiler til Søen hen.
Han faar sig jo nok en Skude igen.
</body>
</poem>

<poem id="drachmann2018021610">
<head>
    <title>Makrel</title>
    <firstline>Det skal være slemt at falde</firstline>
    <source pages="19-20"/>
    <quality>korrektur1,korrektur2,kilde,side</quality>
</head>
<body>
Det skal være slemt at falde
Blandt en Stime af Makrel.
Man blir nappet, bidt og flænget,
Man blir revet rent ihjel.

Jeg var ung og uforsigtig,
Sprang i Vandet. Ak, jeg saa'
Ikke disse sorte Fiske-
Rygge, som i Stimer staa.

Først de fór til alle Kanter,
Skræmmet ved den stærke Plumpen,
Saa kom en, og flere hid,
Snused lidt, og tog en Bid;

Stedse flere Aspiranter,
Spidse Snuder, blanke Skæl.
O det er en rigtig lumpen
Yngel, denne Fisk Makrel.

Og de bed mig, og de sled mig,
Nogle for, de fleste bag.
Men tilsidst jeg blev dog bjærget
Ved et ærligt Sømandstag.

Nu, nu sidder jeg paa Stranden,
Og den gamle Fisker lærer
Mig, hvordan man snor og skærer,
Slaar og kaster, knytter, tjærer
Traaden til et kunstigt Garn,
Hvori jeg — ja ved min Sjæl! —
Selv kan fange mig Makrel.
</body>
</poem>

<poem id="drachmann1999052205">
<head>
    <title>Kan Du forklare mig, Hav</title>
    <firstline>Kan Du forklare mig, Hav</firstline>
    <source pages="21-23"/>
    <quality>korrektur1,korrektur2,kilde,side</quality>
</head>
<body>
Kan Du forklare mig, Hav: —
Hvorfor i al Verden jeg strider og stræber,
Sætter mig hos Dig med bævende Læber,
Glemmer hvert Maaltid, ja næsten glemmer
Mine egne vaade, forfrosne Lemmer,
Stirrende paa Dig, som næppe Du véd,
For at opfange hele Din Vældighed,
For at forme Din egen Stormmelodi
Til Toner, som gælder i min Poesi!

Ak, om jeg formed det skønneste Spil,
Hvormange er der, som lytter dertil?
Hvormange, som ret af Hjærtet mener,
— Halve Venner og hele Mæcener —
At jeg har gavnet og glædet mit Land,
Fordi jeg har gjort mig til Spillemand? ....

»Du spørger! Hvad skal man vel svare paa sligt?
Jeg forstaar mig kuns lidet paa Sang og Digt,
Har aldrig taget et Kursus deri,
Er helst for al Spekuleren fri.
Men, om Du forresten vil vide min Mening:
Nuvel, hvorfor strider og stræber vel <w>jeg</w>
— Vinden og jeg i Forening? —

Vi vandrer bestandig vor støtte Vej
Og summer og brummer og gør Spektakel,
Og vilde vist holde det for et Mirakel,
Om En kommanderte: hold op!
Jeg synger min Sang, og jeg strækker min Krop,
Er oftest paa Farten, og sjelden i Havn;
Vi ligger paa Rejse, og blæser ad Landet,
Og spørger aldrig om »Gavn«.

Jeg kunde vel være en Mølledam
Og male for Folk paa Kværne;
Ja, <w>kunde</w> jeg, skulde jeg gerne.
Men jeg er nu engang ikke saa tam;
Man kan gerne skælde paa Vandet:
Jeg er Hav. Jeg kan ikke andet.«
</body>
</poem>

<poem id="drachmann1999052206">
<head>
    <title>Bøn</title>
    <firstline>Lær mig at blive en Mand</firstline>
    <source pages="24-25"/>
    <quality>korrektur1,korrektur2,kilde,side</quality>
</head>
<body>
Lær mig at blive en Mand,
Haardt prøvede Hav!
Jeg hviler mig her ved Din Strand,
Lyttende til Dine Sange.
Vel har jeg hidtil holdt Stand,
Og ingen tør kalde mig bange;
Dog var jeg svag nok ibland'.
Luft Du nu ud mine Sange; —
Lær mig at blive en Mand.

Lær mig at kæmpe, utrættet som Du —
Men ikke med altfor meget Bulder.
Hvergang med opspilet Mund Du ruller
Og truer og raaber: nu kommer jeg, nu!
Saa trækker jeg tavst paa min Skulder.
Din evige Ungdom, din evige Styrke,
Den vil jeg hædre og den vil jeg dyrke;
Men Braget, hvormed Du i Striden bryder,
Tillad mig, o Hav, som Svaghed jeg tyder.

Lær mig at blive Dig lig,
Dybtrullende Hav!
Stedse med Lavhed i Krig,
Lyttende til Dine Sange.
Løft mig for Storhed en Flig,
Lad, om end glimtvis mig fange
Udsigten, straalende rig,
Bort mod de evige Sange; —
Lær mig at blive Dig lig!
</body>
</poem>

<poem id="drachmann2018021613">
<head>
    <title>Jeg drømte</title>
    <firstline>Jeg drømte, jeg sank til Havets Bund</firstline>
    <source pages="26-29"/>
    <keywords>kuplet</keywords>
    <quality>korrektur1,korrektur2,kilde,side</quality>
</head>
<body>
Jeg drømte, jeg sank til Havets Bund.
Det sortned for Øjet, det slog om min Mund.

Det larmed som sydende Damp for mit Øre,
Jeg kunde mit eget Angstraab ej høre.

Saa tav det aldeles, blev ganske tyst;
Det skinned omkring mig dæmpet lyst.

Jeg følte mig for; paa Bunden jeg laa.
Jeg tænkte paa dem, som var ovenpaa.


Den kære Sol, og Himmelens Blaa,
Og Menneskebørnene store og smaa;

Bøndernes Marker, og Fiskernes By,
Kirken den gamle, og Kroen den ny;

Hele det brogede Menneskespil
Af Folk, som handler, og Folk, som ser til:

Jeg fik en saa sugende Længsel mod Alt.
Jeg vilde derop igen med Gevalt.


Jeg syntes, der var saa dejligt paa Jorden. —
Saa svømmede Fiskene frem i Orden.

Først kom Torsken, og saa kom en Flynder,
Og saa kom Hajen, den gamle Synder.

Fisk efter Fisk forbi mig hen.
Jeg kendte dem oppe fra Jorden igen.

Torsken er Torsk, ihvor den gaar.
Og Jordens Dejlighed led et Skaar.


Jeg bøjed mit Hoved, jeg drog et Suk.
Og Vandet bobled med klagende Kluk.

Da strøg der en Haand hen over min Pande:
Velkommen til mine Riger og Vande!

Haanden var blød, og Stemmen var blød.
En Kvinde hælded sig op mod mit Skød.

Med Øjne saa trofaste, glade og graa
Smilende gennem min Sjæl hun saa'.


Du frygter? talede Blikket blidt.
Du har dog længtes herned saa tidt;

Naar Solen sank bag den blaanende Strand,
Jeg saa' Dig saa ofte, Du hjemløse Mand.

I høstklare Nætter, naar Stjerneskud faldt,
Længselsfuld har Du ved Navn mig kaldt.

Saa sank Du selv, som et Stjerneskud.
Sluk nu Din Længsel hos Havfruen ud!


Saa førte hun mig i sit Muslingeslot,
Og tog mig i Favn som Vandenes Drot.

Hun havde kun læst en eneste Bog,
Det var A. B. Cen i Kærligheds Sprog.

Den havde hun fundet engang i et Vrag,
Hvor Skipperen drukned, sin Bryllupsdag.

Vi læste den sammen; jeg blev saa klog,
Jeg kunde tale Havfruens Sprog.


Jeg glemte Jorden og Himmelens Hvælv;
Jeg var jo hos hende; jeg glemte mig selv.

Og Dage blev Aar i den dybe Strøm.
Det var som i Drømme — — — — — —
— — — — — — — — — — — — — — — — — —
— — — — — — — — — — — — — — — — — —
— — — — — — Det var kun en Drøm.
</body>
</poem>

<poem id="drachmann1999052207">
<head>
    <title>Stormfuld Aften</title>
    <firstline>Solen gaar ned. Et sydende Hav</firstline>
    <source pages="30-31"/>
    <quality>korrektur1,korrektur2,kilde,side</quality>
</head>
<body>
Solen gaar ned. Et sydende Hav
Af gulhvide Lavastrømme.
Som Hvaler, der stige fra Dybets Grav
Og brænde sig Snuderne ømme,
Skyerne væltende svømme.

De sprænges til Side, de haste
Bort mod det nordlige, kølige Strøg;
Mod Himlen skinner en glødende Røg:
Skumsøjler, som Hvalerne kaste.

Og Fladen er fejet af Stormen ren.
Ikkun et Vragstykke driver derude,
En afbladet, knækket, forkullet Gren;
Den tegner sig af
Mod min duggede Vinduesrude. —

Du vilde Billed, som Stormen gav!
Hvi fylder Du stedse med stigende Lyst
Mit eget urolige, stormfulde Bryst?
Hvi kan jeg ej lære dem Kunsten af
At slaa mig til Taals med Idyller?

Et fredeligt Landskab — en fredelig Sjæl —
En Aftenrøde bag straatækte Hytter —
En Vandrer foruden Achilleshæl —
En strikkende Pige, som sidder og lytter
Til Tonen fra Klokkernes dæmpede Klang;
Ja, kunde jeg, skrev jeg en saadan Sang.
Men Havet om Smaakluk ej skytter.
Stormen mit Hjærte fylder.
</body>
</poem>

<poem id="drachmann1999052208">
<head>
    <title>Saa lagde jeg ud</title>
    <firstline>Saa lagde jeg ud, da Stormen faldt</firstline>
    <source pages="32-33"/>
    <quality>korrektur1,korrektur2,kilde,side</quality>
</head>
<body>
Saa lagde jeg ud, da Stormen faldt
Og Vinden fik Blund over Øjet.
Det var, som om ude fra Dybet blev kaldt;
Og jeg lyttede foroverbøjet.

Hult gik Søen, af Tværfurer krus't,
Bølgen var brudt i Stykker;
Hvor Skummet før havde sydet og brust
Laa Himlen i tavlede Smykker.

I hver en Smaadal, bag hver en Høj,
Smiled en tindrende Stjerne;
Og Landvinden løfted sin Vinge og fløj
Vidt mod det lysende Fjerne.

Jeg lytted og spejded fra Baadens Stavn.
Hvert Blink var et Blik, som mig nævned
Med trofast, inderlig Ømhed ved Navn —
Over Havet stille jeg stævned.
</body>
</poem>

<poem id="drachmann1999052209">
<head>
    <title>Fjerne Toner</title>
    <firstline>Dig vil jeg bære</firstline>
    <source pages="34-35"/>
    <quality>korrektur1,korrektur2,kilde,side</quality>
</head>
<body>
Dig vil jeg bære
paa mine Sange,
som Bølgerne bære
Fiskerens Jolle;
lempelig vugges den
frem og tilbage,
og Takten fløjtes
af Aaretolle.

Og Fiskergutten,
som ligger ved Roret
og drømmer vaagen
om hende, han véd nok,
han lytter til Sangen
og synes, at Baaden
for alle hans Tanker
ikke er bred nok.

Jeg lærer ham Tonen.
Naar atter jeg sidder
sent paa Stranden
og Tanke-Garn fletter
saa taber jeg Traaden:
der lyder fra Havet
Sang i de maane-
lysende Nætter.
</body>
</poem>

<poem id="drachmann2018021617">
<head>
    <title>Spejlinger</title>
    <firstline>Der stiger frem paa Nattens dybe Grund</firstline>
    <source pages="36-37"/>
    <quality>korrektur1,korrektur2,kilde,side</quality>
</head>
<body>
Der stiger frem paa Nattens dybe Grund
Et Billed fra de sommerlyse Dage.
En Sø. Den hvisker med sin Bølgemund:
Erindrer Du mit Kys den Aftenstund?
Og Breddens Ekko hvisker »Kys« tilbage.

Jeg ser et Træ; det hælder sig til Drøm
Med Grenen sænket mod den blanke Strøm;
Dets Rod er løsnet, snart det nedad glider.
Hvad bryder Kronen sig om Roden vel,
Hvad spørger Hjærtet, hvordan Foden lider?

Bestandig stirrende mod samme Plet,
Det ligner, spændt, med stanset Aandedræt,
En Elsker, bøjet bævende hen over
Det Leje, hvor i Nattens Gensynstund
Med Smil om Mund hans Længslers Afgud sover. -

Jeg lukker Øjet, føler, at en Mund
Min Læbe strejfer, føler det i Drømme;
Jeg synker sagte, som i saligt Blund,
I Dybder, hvor ej Foden finder Bund,
Hvor varme Kilder over Hjærtet strømme.
</body>
</poem>

<poem id="drachmann1999052210">
<head>
    <title>Sang i Baaden</title>
    <firstline>Der skinner Sølvglans over Havets Vove</firstline>
    <source pages="38-39"/>
    <quality>korrektur1,korrektur2,kilde,side</quality>
</head>
<body>
Der skinner Sølvglans over Havets Vove;
Hvor Dagen slap, ta'r Dagen atter fat,
Og Skyen staar som violette Skove;
Hvem kunde sove
Ombord, paa Søen, saadan Julinat!

Ved Roret sidder jeg, og Baaden glider
Søvngængersikkert over Bølgens Tag;
Vidt flygter Grænsen bort til alle Sider,
Alt sig udvider,
Nat bliver Gry, og Gryet bliver Dag.

En saadan Nat — hvem skænked ikke gerne
Den blege Død to Snese Oldingaar!
Et ungdomsfyrigt Blik ud mod det Fjerne
— <w>Dig</w> traf det gerne —
Og saa en Baad, som rapt mod Maalet gaar! —
</body>
</poem>

<poem id="drachmann1999052211">
<head>
    <title>Hvi skal det være saa spejlglat Alt?</title>
    <firstline>Hvi skal det være saa spejlglat Alt?</firstline>
    <source pages="40-41"/>
    <quality>korrektur1,korrektur2,kilde,side</quality>
</head>
<body>
Hvi skal det være saa spejlglat Alt?
En Digter er Søen lig;
Han ligger med sine Luner
Bestandig i aaben Krig.

Byd Søen at lægge sig rolig hen:
Den svarer Dig med et Smil,
Og vender det Hvide af Øjnene ud
Og danser en strygende Reel.

Og ønsker Du Dig en rygende Storm,
Saa skifter Søen sit Trit,
Og slentrer afsted over Revlen
Med ganske dagligdags Skridt.

Den veksler som Skyen, farvet af Sol
Den veksler som Vejr og Vind,
Den veksler som Digterens eget
Lunefuldt vekslende Sind.
</body>
</poem>

<poem id="drachmann1999052212">
<head>
    <title>Sildig</title>
    <firstline>Nu, da de Alle sover</firstline>
    <source pages="42-45"/>
    <quality>korrektur1,korrektur2,kilde,side</quality>
</head>
<body>
<nonum><center>I.</center></nonum>

Nu, da de Alle sover,
Og Fiskerlejet er tyst,
Og Vinden er vendt, og staar over
Imod den fremmede Kyst;
Nu, da de trællende Vover
Har Ro, til det atter blir lyst,
Nu vil jeg lette ved Havets
Strande mit fulde Bryst.

Intet Bulder derude,
Ingen spadserende Flok,
Og ingen huggende Skude
Med Nødflag under sin Nok.
Strakt over Sandets Pude,
Bænket paa Havets Stok,
Snorker Søen. Det lyder,
Som snurred en Kæmperok.

Du sover, Du gamle Kending.
Jeg tør ej paa Freden tro;
Du rejser Dig som en Brænding,
Om og Du gik tam til Ro.
Et eneste Kast, en Vending
Af Vinden: Du viser Din Klo.
Jeg lytter. Det var, som Havet
I Drømme dernede lo. —

Ak, Elskede, Du som sover
Langt borte paa Puden tyst,
Og aner ej, hvilke Vover
Der slumrer paa denne Kyst,
Du rækker i Drømme over,
Vil hælde Dig op til mit Bryst, —
Du véd ej, at Freden er borte
Saa saare det atter blir lyst.

Thi jeg, og Havet derude.
Er født af den samme Stok,
Og kender saa godt til en Skude
Med Nødflag under sin Nok.
Vi sover paa samme Pude,
Følges i samme Flok,
Og spinder den samme Ende
Paa den snurrende Kæmperok.

<nonum><center>II.</center></nonum>

Kun af den sagtnende Dønning
En Lyd, som paa enkelte dybtstemte Strenge,
Et døende Spil.
Det varer ej længe,
Saa tier det Altsammen stille;
Natvinden stanser sin Trille,
Stjernen ser til.

Op fra de skumrende Strande,
Fra Søen, som sover saa dybt, som den Sunde
Ene formaar,
Der stiger i Blunde
Tanker til Gengæld for Lyde,
Syner, som jeg kun kan tyde,
<w>Du</w> kun forstaar.
</body>
</poem>

<poem id="drachmann1999052214">
<head>
    <title>Solnedgang</title>
    <firstline>Den store Stjerne sænker sig mod Havet</firstline>
    <source pages="46-48"/>
    <quality>korrektur1,korrektur2,kilde,side</quality>
</head>
<body>
Den store Stjerne sænker sig mod Havet.
Og — som en Trøst for Alt, hvad Dagens Klarhed
Med skarpe Straaler ætsed ind i Tavlen,
Hvorpaa som Børn vi tvinges til at læse
Om to Gange to, om det, som kaldes Sandhed
Saa længe, til en større blir doceret —
De bløde Aftenskyer dæmpet male
Et Landskab: Katalogens »ideale«.

Paa Guldgrund sitrer Purpurfarvens Væske,
Orangens Tone bæver under Rosens;
Det bølger sammen i et Regnbu'skær.
Saa løfter det sig: Enge, Bakker, Træer,
Mildtrundede, med svømmende Konturer;
Violblaa Klipper, isprængt Lavafurer,
Snekranste Bjerge, hvorpaa Solen hviler
For sidste Gang, mens sit Farvel den smiler
Højtblussende; en sky og frygtsom Kvinde,
Der ved Farvellet glemte Alt og lod
Et Kys tilbage — fra en Elskerinde.

Og under Bjerget, Tinde bagved Tinde,
En By med Mure, Taarne, slanke Spir,
Cypresser lig, der staar i tavse Rader;
En By med Søndagsfred og stille Gader,
Opladte Porte, som ej Fjender frygter.
Og gennem Porten, mod de gyldne Enge,
Gaar Haand i Haand og parvis Byens Ungdom.
Snart gemmer Skoven dem i sine Skygger;
De vandrer Arm i Arm, Kind imod Kind,
I Ensomhedens Verden langsomt ind.
Og Skovens kaade Guder spidser Ører,
Men Smilet svinder snart om Bukkeskæget;
Skovguden lister skamfuld sig sin Vej.
Dryaden følger med sit Daadyrøje
Igennem Løvets Slyngenæt de To
En Stund, og bøjer Hovedet og sukker
Saadan som ene Skoven sukke kan.

De stiger opad, imod Fjeldets Rand.
Her skinner Solen, her hvor Skoven slipper;
En Hule aabner sig imellem Klipper,
Og vilde Ranker danner halvt derover
En Dør, som hænger løst paa sine Hængsler.
De træder ind og sænker deres Længsler,
Stumt talende, i Øjets dybe Vande,
Hvor Verdner bygges paa den blanke Flod.

Og Søvnen kommer paa sin bløde Fod,
I Klædning som en faldende Kaskade,
Og samler med sin Haand de spredte Blade
Af Ranken, trykker Døren sagte til,
Og trækker baglæns, lydløst sig tilbage,
Med Smil om Munden, Fingren over Læben.
Et Nik til Aftenvinden: Vug dem ind!
</body>
</poem>

<poem id="drachmann2018021622">
<head>
    <title>En Skypumpe</title>
    <firstline>Den sejled i Luften. Ah, det var dejligt</firstline>
    <source pages="49-51"/>
    <quality>korrektur1,korrektur2,kilde,side</quality>
</head>
<body>
Den sejled i Luften. Ah, det var dejligt
Saadan at vugges af Ætherens Strømme,
Ligge paa Ryggen og misse mod Solen,
Gynge, dovne og drømme.

Den var en Sky som en anden Sky;
Stod op ved Gry
Før Fanden fik Sko paa,
Og havde slet ikke andet at gøre
End aabne hver Morgen Fru Solens Døre
Til Tak blev den ogsaa klædt af Solen:
En flunkende ny
Kjole; og var i det Hele en Sky,
Som det ret var en Lyst at glo paa.

Men saa fik den Nykker. Imedens den sejled
Doven deroppe, og smilende spejled
I Søen dernede sit Liberi,
Og var med sig selv saa inderlig glad,
Saa syntes den dog, der var noget som fej led;
Den vidste ej hvad,
Men den skiftede Mine
Og raabte paa engang: Dødogpine,
Jeg tror jeg vil være Geni!

Jeg smider Kjolen,
Som jeg har haft,
Jeg vil ikke her som en Tjener rende
I Hælene bag efter Solen.
Jeg vil være noget ved egen Kraft:
Jeg vil opfinde Skruen uden Ende!

Den kasted de dejlige Klæder bort,
Og klædte sig som en Vandmester sort,
Der roder bestandig i Sumpe;
Den strakte og rakte sin dovne Krop,
Drejed sig rundt som en Rebslagersnor,
Som en snurrende Top,
Og brugte sin store Taa som et Bor,
Og begyndte i Søen at pumpe.

Saa kom den susende Nordenvind:
Hvad bilder den dumme Sky sig ind?
Og Søen kogte af Raseri:
Maa vi blot være fri
For saadanne Experimenter!
Og Søen rev den,
Og Vinden drev den,
Det blev til en Skrue af egen Art,
Regnskabet blev gjort op i en Fart
Med Renter og Rentesrenter.
Skyen faldt ned over Bondens Land,
Det stakkels Geni blev det bare Vand.
</body>
</poem>

<poem id="drachmann1999052215">
<head>
    <title>Den sidste Parade</title>
    <firstline>De sad - hvad Søfolk har Lov til at gøre</firstline>
    <source pages="52-57"/>
    <quality>korrektur1,korrektur2,kilde,side</quality>
</head>
<body>
De sad — hvad Søfolk har Lov til at gøre,
Naar Farten er endt og Faren er omme —
Og snakkede lunt inden Døre.
De havde Krusene tomme.
De var nok røget lidt uklar sammen,
Var bleven lidt ivrig og hed i Kammen;
De havde — helt sjeldent blandt de Kammerater
Haft en Disput om Soldater.

»Og nu vil jeg sige det sidste Ord,
For jeg, skal I vide, var med ombord,
Da hele Transporten forliste
Og Damperen blev deres Kiste.
Jeg husker det, ganske som det var idag,
De sank under Storbritanniens Flag
Med Ransel paa Ryggen og Tasker bag
Og Bøsser og Apparater.
Der var nok en Fjende, men intet Krudt,
De faldt imod Fjenden, men ingen blev skudt,
Havet gav dem en Gravsalut;
De døde en Død som Soldater!

I Dagningen var det, og Søen var hul,
Og Damperen slog sine tunge Hjul
I Havet, som sort sig rejste;
I Dagvagten var det, og Søen var svær,
Og Luften saa' ud til et Herrens Vejr,
Og vi havde strøget Stænger og Spær
Og vor Bredfok paa Bakken vi hejste;
Den skulde jo gøre for Slingringen Gavn,
Thi forude laa, fra Maskine til Stavn,
Soldaterne oppe og nede.
De var nok af Søturen kede.
Med Ransel og Taske, Stads og Gevær,
To hundred Mand, en formelig Hær,
I Bunker som sammensyede,
De laa dér med deres dresserte Krop
Og letted engang imellem sig op,
Naar Damperen gjorde for svære Hop,
Og saa' paa hinanden og spyede.

Den kulsorte Damper hugged sig frem
Og slog sine Skovler med Fynd og Klem
I Søen ved hver sin Side;
Dens Hjulkasser lyste saa hvide.
Jeg saa' imod Østen, og tænkte strax:
Her har vi en Dag af den slemme Slags,
Hvor Solen i Dynerne ligger;
Den vil ikke op, mod Himlen den sér,
Imedens drysser dens Sengefjær
Langs Havet i skinnende Prikker;
Kaptajnen han mæler ikke et Muk,
Men tørrer bestandig Glassenes Dug,
Og Skyerne flagre tilvejrs som Fnug;
Fra Broen han kigger og kigger.

Og Damperen hugged sig frem med Besvær,
Og Skovlerne slog, snart oppe, snart nede,
Og Himlen blev mørk, og vi fik et Vejr,
Hvorefter man længe skal lede.
Og Søen slog Lønning og Luger ind,
Og vaade vi blev til det bare Skind,
Maskinrummet fyldtes, og Kedlen blev kold,
Og Skibet trak Vand som et Sold.

»Til Pamperne, Manne«. Det hjalp ikke meget
Stærkt blev der pumpet, og stærkere skreget:
Det vokser i Rummet, Fod for Fod! —
Da tabte saa mangen en Gut sit Mod.

Der laa vi og flød som et hjælpeløst Vrag.
Da var det forbi med Kommando paa Dækket,
Thi det er jo saadan en gammel Sag,
Naar Faren er løs, saa er Vildskaben vækket.
Soldater og Søfolk i blandet Flok
Styrted til Baadene, hver paa sin Side,
En tog sin Sabel og En tog en Blok,
Hag blev der givet, og Svar blev der sendt. —
Vorherre maa naadigt vide,
Hvorledes det hele var endt!

Men bedst, som de sloges og rev og bed
Og brøled som vilde Dyr og sled,
Og alle vilde i Baadene ned,
Saa holdt Soldaterne inde;
De hørte en Stemme, de kendte den nok,
Der stod blandt den hele fortvivlede Elok,
Høj og slank som en Kvinde,
Pyntet og strunk paa Soldatermaner,
Deres Oberst, en ung Officer:

»Ret Jer, Karle!« De lystred og gik
Tilbage fra Baadene for hans Blik.
»Sablerne ind; Geværet ved Fod!«
De lystred og slingred, men stod hvor de stod.
»Nuvel, Soldater, Haabet er ude;
Vi skylder — det véd I — Vorherre en Død,
Og <w>vor</w> skal vi møde paa denne Skude.
Baadene rummer knap halvhundred Mand;
Det er Skibets Besætning, kan den naa' Land,
Saa har vi gjort hvad vi kunde.
Arrier'garden holder saa længe Stand,
Som den kan, og gaar saa til Grunde!« ....

Saa fik vi Søfolk med megen Besvær
Baadene ud, og vi klarede Vraget.
Obersten stod med sin Kaarde draget,
Vinked Farvel, da vi roede væk.
Da brød fra Skyen det første Skær
Af Solen, og over det vaade Dæk,
Langs ad den tavse Rade,
Raabte han højt: Præsenter Gevær!

Det var deres sidste Parade.«
</body>
</poem>

<poem id="drachmann2018021624">
<head>
    <title>Alene paa Dækket</title>
    <firstline>Over Nordhavet kommer en Skude i Storm</firstline>
    <source pages="58-62"/>
    <quality>korrektur1,korrektur2,kilde,side</quality>
</head>
<body>
Over Nordhavet kommer en Skude i Storm,
Saa tungt gennem Søerne den ruller;
Vandet vasker Bougen, men vasker ogsaa ind
I Lasten ad Lækkernes Huller.
De Varer derinde bli'r vaade, kan jeg tro; —
Fanden tage Varerne, naar bare man fik Ro
For den evige Hiven i Pumperne!
Kaptajnen har slaget i Rattet sin Klo,
Og Skuden hun lænser for Stumperne.

De vinder kun fremad med maadelig Fart;
Rummet er fuldt af Vand.
Mod Dæksbjælken slaar det i Lasten snart,
Der er langt til Land;
Saa hiv nu alle Mand,
Hiv væk! det gi'r Varme om Fingrene! —
»Han snakker, den Gamle, som skulde man tro,
At Alt var i Orden og Rattet i Ro
Og som vi ej her nu i Dage to
Maatte gnave Beskøjt saa haard som en Kno,
Og ikke faa Sul mellem Tænderne,
Og pumpe, til Blodet stod af Hænderne!«

Og Stormen bruste, og Søen brød,
Og Horisonten blev kobberrød
Og spaaede ilde for Natten. —
»Kammerater, den to Dages Tørn var haard,
Enhver kan nu se, hvad der forestaar,
Vi synker med hele Klatten.
Der kommer en Fisker dér til Luvart;
Jeg mener, at vi til den Gamle gaar;
Og vil han ikke med, faar han blive hvor han staar,
Og agere Matros og Kok og Steward!« —

De prajede Smakken. Den drejede bi; —
»Kaptajn, vi kan ikke andet:
Der er ingen fornuftig Mening i
At holde en Skude paa Vandet,
Som er saa skør og saa gammel.
Nu pakker vi ind vort Skrammel,
Og gaar med Forlov eller uden Forlov;
Tak skal De ha' for det Pumpesjov,
Vor Fart skal faa andre Gænger;
Som den er, saa gaar den ej længer!« —

De saa', hvor Kaptajnen med Ordene stred;
Han trykked Sydvesten i Panden ned,
Og sendte et Hug dem med Øjet;
Det gik gennem Olietøjet:

I gaar! Naa, Lykke paa Rejsen da,
Siden I kan ikke andet;
Men spørger en Bonde Jer inde fra Landet,
Saa husk at sige, I rendte fra
Jer Kaptajn herude paa Vandet.
I siger, at Skuden er gammel. Javist,
Den fødtes med mig, og vi døbtes tilsammen,
Jeg har sejlet med den i Nød og i Gammen,
Og vi ender vel ogsaa sammen tilsidst.
Vi to er et, det forstaar I nok ej,
I sejler jo kun for Hyre;
Skuden og jeg gaar den samme Vej,
Nu skal jeg alene den styre! —

Saa tog de Kister og andet Kram,
Og bar det ned i den norske Pram,
Som vager saa godt paa Vandet;
Og saa' fra Smakken, som slingrede væk,
Over mod ham paa det øde Dæk; —
Da var deres Tanker lidt blanded'.

Han kommer vel efter! Der tog de fejl.
De saa', hvor han krøb i den susende Rig,
Han kapped Beslag og gjorde Sejl,
Intet Mandskab, men sikkert Bestik,
Ene han klared det hele.
Og Søen bruste og Stormen lød,
Og Vandet dernede i Lasten brød,
Som skilte sig Skibets Dele.
Med Næven klemt om det knagende Rat
Han styred sin Kurs i den vilde Nat;
Hans Skude var simpel, han selv var skabt
Af det Tømmer, som ej i en Storm gaar tabt.
</body>
</poem>

<poem id="drachmann1999052216">
<head>
    <title>Ligprædiken</title>
    <firstline>Jeg hører, at Ole</firstline>
    <source pages="63-68"/>
    <quality>korrektur1,korrektur2,kilde,side</quality>
</head>
<body>
Jeg hører, at Ole
Pihl er ej mere.
Han blev vel derude? ....
               »Naturligt; hvad andet?
Den, som bestandig har plasket paa Søen,
Han ender begribeligvis <i>i</i> Vandet.
De var ude med Baaden, han og Flere,
Det var Jevndøgnstider, og Søen brød,
Jollen smak over; de laa og flød
En Stund i Vandet, et Par Timers Frist.
Saa drukned de Alle, suksomsive<note>suksomsive] sucsomsive</note>,
Og <w>han</w> tilsidst.
De kom vel iland, men ingen ilive.

Ole er død.

Han var den Første paa hele Lejet
Fra han blev fød'.
Hvor meget han aarked, hvor meget han vej ed,
Det vil jeg slet ikke føre paa Tale.
Jeg siger bare: <w>han</w> kunde hale.
Naar Baadene skulde trækkes paa Stranden,
Og Slidet var haardt, saa var Ole Manden.
Jeg siger det her, og vil ikke lyve,
Ole han haled for hele tyve.

Ja, han var Først paa det hele Leje
Fra han blev fød'.
Lidt sær; — ja han gik sine egne Veje,
Men da han var kendt som en godmodig Sjæl
Af Smaa og Store, hvorhen han gik,
Saa lod man ham gaa efter <w>sit</w> Bestik;
Og Oles Navigation var reel.

Han har kun en eneste Gang skamferet
En Mand; og deri var Manden Skyld.
For Ole han gik en Gang med en Byld
Paa Foden og humpede om ved en Krykke;
Saa kom der en Mand; han var nok fuld,
Han sparkede Oles Nødmast omkuld,
Og det var en ren Guds Lykke
At Ole ikke faldt med.

Ole fik samlet sit Rundholt op,
Og gnubbed sig over det daarlige Sted,
Men, da der intet var gaaet itu,
Saa retted han bare i vej ret sin Krop,
Og sa'e til Manden ganske sindig:
Hør nu, Du,
Ikke saa gesvindig!

Den Anden blev rigtig grov som en Stud.
Saa langede Ole til ham ud;
En eneste Gang blot; men det var nok.
Manden han daskede ned som en Sok;
Saa bar de ham til Barberen hen.

Jeg undrer mig paa, at han vaagned igen.

Som sagt, det var kun den eneste Gang;
Forresten var Ole saa hjertensgod,
Som Dagen var lang.
Han sagde saa tidt, at han ikke forstod,
Hvorledes man nænned at pine Dyr.
Han havde en Gris, en gemytlig Fyr,
Med Proptrækkerhale og Plet paa sin Tryne.
<w>Ham</w> gav Ole sin Underdyne
En Vinter, da Kulden var lovlig stram.
Mutter hun sa'e, det var en Skam
At gi' til Grisen og ta' fra ham;
Men Ole svared sin gamle Tøs,
At Grisen frøs!

Ole han redded Folk fra Forlis
I massevis.
Naar Bjergerne trykked sig for at gaa ud
Og svor, der var intet Lovsted til,
Som bød dem at sætte Livet paa Spil,
Saa svared Ole, han kendte et Bud,
Og det var Pligten.
Trods Stormen og Vejret og Kulden og Gigten
Saa maatte han ud.

Han fortjente Medaljen; men se om han fik den.


Det var engang, i et Herrens Vejr,
Saa kom der en Tremaster Revlen for nær.
Hele Lejet var nede paa Stranden,
Der stod de i Klumper og saa' paa hinanden;
Himmel og Jord stod mesten i Et,
De syntes, det var dog lovlig hedt;
Imidlertid skreg de ude fra Skuden —
Hjælpe mig Gud,
De Skrig de skar gennem Stormens Tuden.
Men Ingen vilde vove sig ud.
De hørte dem skrige, saa' Masterne falde —

Ole gik ud, og bjerged dem alle.


Se saadan en Mand var Ole Pihl,
Og nu har han taget sit sidste Hvil,
Og vaagner vel næppe saa snart igen.
Han var den stærkeste Gut, som fandtes,
Fra han blev fød',
Han var den flinkeste Fisker, som spiste
Sit daglige Brød.
Han var min Ven,

Og nu er han død!«
</body>
</poem>

<poem id="drachmann1999052217">
<head>
    <title>Gallion</title>
    <firstline>Naturligt! - De ønsked saa gerne</firstline>
    <source pages="69-70"/>
    <quality>korrektur1,korrektur2,kilde,side</quality>
</head>
<body>
Naturligt! — De ønsked saa gerne
At Farten blev Skipperen god;
Med Tørklæder fra det Fjerne
De vinkede, hvor de stod.
Naar Skibet i Søerne duved,
Naar krængende kækt det luved,
Saa skreg de: Min Gud, han synker! -
Og var dog saa glade derved.

Thi staar man selv paa den faste Bred,
Hvor Foden har sikkert Fæste,
Saa gør det saa godt, at man ynker
Den stakkels forfløjne Næste.
Lidt Risiko hist i det Fjerne,
Det lider man alle saa gerne;
Selv i Behold,
Saa pirrer det Sansen
At følge i Dansen
Ham, som er Pokker i Vold. —

Han lod dem alle tilbage,
Store saa vel som Smaa;
Han fløj paa sit gode Drage-
Skib henover Bølgen graa.
Han havde sig skaaret i Breddens Skov
Af Eg en Gud til eget Behov.
<w>Storm</w> var hans Navn,
Han stod i hans Stavn,
Pegede frem over Bølgens Vej;
Haanden var stiv, den drejed sig ej.
</body>
</poem>

<poem id="drachmann2018021627">
<head>
    <title>Og da jeg sejled Dit Hus forbi</title>
    <firstline>Og da jeg sejled Dit Hus forbi</firstline>
    <source pages="71-72"/>
    <quality>korrektur1,korrektur2,kilde,side</quality>
</head>
<body>
Og da jeg sej led Dit Hus forbi,
Da kunde jeg næppe fatte,
At det var Dig, som gemtes deri,
Den dyreste af mine Skatte.

Jeg saa' kun Dit Tag. I Aftenens Stund,
Mod Solens synkende Lue,
Det tegnede mørkt mod den glødende Grund
En Kæmpehøjs blaanende Bue.

Naar Solen den sørgende Jord har forladt
Og slukt under Sø sine Flammer,
Saa ligger Du stille, min dyre Skat,
Gemt i det stensatte Kammer.

Du venter. Højt paa den vilde Sø
Din Viking tumler med Skuden.
Han har endnu ikke lært sig at dø,
Maa sejle sin Sø Dig foruden.
</body>
</poem>

<poem id="drachmann2018021628">
<head>
    <title>Viking</title>
    <firstline>Saa kom han iland paa den gamle Kyst</firstline>
    <source pages="73-74"/>
    <quality>korrektur1,korrektur2,kilde,side</quality>
</head>
<body>
Saa kom han iland paa den gamle Kyst,
Var Viking, da han drog ud,
Og ynded at blotte for Vinden sit Bryst,
At hugge med Øxe, at stinge med Spjud;
Skjoldet han slængte paa Ryggen helst
Og glemte saa tidt at parere —
Han glemmer det ikke mere.

Han er bleven skrællet, og Brynjen er væk;
Hvad skal man med den, hvor der stænkes med Blæk?
Hjælmen er et Blækhus; han dypper deri
Med Spydet, og rister en Rune-Melodi;
Han har følt sig lille
Mod Himmelens Hvælv,
Ingen har ham skræmmet,
Undtagen han selv;
Han er bleven kæmmet,
Dog ikke à la Paaskelam,
Han er bleven tæmmet,
Men ikke bleven tam.

Han kom iland paa den gamle Kyst,
Er Viking den Dag idag,
Saa sandt som Intet i Verden
Ændrer en afgjort Sag.
Han brød vel Broerne bag sig af,
Men ej ved sin bedste Skudes Brand;
Han giver det Bedste sit Folk og sit Land.
Gør ham det efter — om I kan.
</body>
</poem>

<poem id="drachmann1999052218">
<head>
    <title>Paa Havstokken</title>
    <firstline>Mine Tanker er min Verden</firstline>
    <source pages="75-76"/>
    <quality>korrektur1,korrektur2,kilde,side</quality>
</head>
<body>
Mine Tanker er min Verden;
Den er stor, naar de er store,
Snever, hvis de bliver smaa.
Hvorfor da paa Rejser gaa?

Her jeg bliver, her paa Stranden;
Havet kender ingen Grænser,
Støt, for Tov og Takkel lænser
Bølgen mod det fjerne Blaa.

Jeg har været nok paa Rejser,
Tumlet nok i fremmed Land,
Og det bedste, hist jeg lærte,
Var at længes mod min Strand.

Her jeg jordes vil i Sandet,
Under Havets aabne Rhed;
Bølgens Brusen vil mig holde
Vaagen i al Evighed.

Gennem Natten vil jeg høre
Dønningtordnen rulle hen.
Det er mine egne Sange;
Havet føder dem igen.
</body>
</poem>

<poem id="drachmann1999052219">
<head>
    <title>Fugleperspektiv</title>
    <firstline>O ja, jeg elsker dette Land</firstline>
    <source pages="77-79"/>
    <quality>korrektur1,korrektur2,kilde,side</quality>
</head>
<body>
O ja, jeg elsker dette Land,
Hvor Havet slaar Ring om Øen,
Hvor hver en Dont, hver virkende Mand
Bestandig har Udsigt til Søen.
Det gør baade Tanke og Tag saa let,
Og det er saa sundt for hvert Aandedræt,
Og det gi'er Sangeren godt Gehør, —
Mærkværdigt, saa Faa der har tænkt det før.

Her ligger nu Fjord og Sund og Belt;
Og Solen ser paa det brogede Felt,
Og skinner med synligt Velbehag
Paa det danske Arkipelag.
De blomstrende Øer har fostret en Flok
Af Sønner med Sangens Evne;
Store Sangere var der nok,
Besunget har de det meste,
Som var i Landet at nævne.
Men Havet glemte de fleste.

Jeg elsker Dig, Land, for dette Dit Hav;
Bestandig Du drog mig tilbage,
Hvor langt jeg end maatte drage.
Og fejded jeg end, vore Fædre lig,
Engang imellem paa Dine Kyster,
Nuvel, jeg elsked, som Havet, Krig;
Der er Stridssang i Bølgernes Røster.
Jeg voved i ærlig Kamp min Krop;
<w>Du</w> gav mig Slaget tilbage,
Men det var i Ungdommens Dage; —
Jeg tænker, vort Regnskab gaar op.

Thi har jeg end sagt Dig drøje Ting:
Det var i Dit eget Sprog.
Og Sprogets bølgende, bløde Klang
Har jeg hamret og lilet og passet i Sang,
Slaaet i Sving og nittet i Ring,
Til det toned af Bølgernes Malm.
Endt er nu Kiv og Kvalm.
Jeg kunde vel læspet mig lettere ind
I mangen et følsomt Hjærte
Med fagre Ord og med Bønner:
Jeg lærte min Sang hos den stærke Vind,
Greb Bølgernes Glæder og Smærte; —
Jeg elsker mit Land, jeg skriver mig ind
Blandt dets gode, dets ægte Sønner.
</body>
</poem>

</content>
</section>

<section level="2">
<head>
    <title>Intermezzo</title>
</head>
<content>

<poem id="drachmann1999052220">
<head>
    <title>Italia!</title>
    <firstline>Jeg hisler Dig atter, Italiens Land</firstline>
    <source pages="80-81"/>
    <quality>korrektur1,korrektur2,kilde,side</quality>
</head>
<body>
<nonum><small><right>Roveredo. Febr.</right></small></nonum>

Jeg hilser Dig atter, Italiens Land,
Dine Bjerge skælver i Solens Brand,
Dine Vinhaver synes at sove.
Under et Tæppe af flimrende Duft
Drømmer de stille om kommende Druer,
Saa drømmer jeg ogsaa i Solens Luer
Om Blade og Frugt
Efter Vintrens Tugt,
Om Guld og om grønne Skove.

Jeg drikker i dvælende Drag Din Luft.
O den gør godt i de nordiske Lunger;
Det var, som min Mund fik tusinde Tunger
Og hver en Tunge fik Sangens Gave
Til at kvidre i denne herlige Have,
Til at slaa en uendelig, jublende Trille,
Stedse synge, aldrig tie stille.

Jeg hilser Dig atter, Foryngelsens Land,
Jeg digter et Drapa Dig her paa Din Grænse
At Kulden satte for Tungen Tand
Saalænge, det vil vi ej længer ændse.
Hos Dig vil jeg glemme hvad hist jeg led,
Glemme, hvad oppe i Norden bed
Som en Orm sig under min Side.
Her er ej Stedet at mindes sin Kvide,
Her skal med friske Øjne der sés,
Her skal der lés,
Her skal med Blomster Naturen bekranses, -
<w>Her er Rhodus, her skal der danses!</w>
</body>
</poem>

<poem id="drachmann1999052221">
<head>
    <title>Foraar i de euganeiske Bjerge</title>
    <firstline>Om Nogen vil vide, hvad Foraar er</firstline>
    <source pages="82-88"/>
    <keywords>petrarca</keywords>
    <quality>korrektur1,korrektur2,kilde,side</quality>
</head>
<body>
Om Nogen vil vide, hvad Foraar er,
   Hvad Knopper, som sprænges,
   Hvad Blomster, som slænges
I rundhaandet Grams over Fjeldsiden ned,
   Om Nogen vil vide, hvor Solen er hed,
   Hvor Skyggen er svanger
   Med svalende Duft,
   Hvor Fjerskyen pranger
   Som blændende Silke i atlaskes Luft;
Om Nogen vil vide, hvad Foraar er:
   Saa komme han med og bruge sit Øje.
   Han vil ikke fortryde at Vejen han gik;
   Jeg er Fører, og kender til Punkt og Prik
      De euganeiske Høje.

Om Nogen har Øre for fin Musik,
   For Kilder, som risle,
   For Buske, som hvisle
Med sylspidse Blade i svageste Pust:
   Saa véd jeg et Sted, hvor man sidder berust
   Af bølgende Strømmes
   Melodiske Klang,
   Af tonende Drømmes
   Forvirrede Slyngninger, opløst i Sang.
Om Nogen har Øre for slig Musik:
   Saa lover jeg ham, han skal sig fornøje.
   Der er ret som et Strengevæv udspændt ihvor
   Han hviler, han færdes, staar eller gaar
      I de euganeiske Høje.

Om Nogen derhjemme har Længselssaar
   Og sukker mod Syden
   Og drages af Lyden,
Der klinger fra disse hesperiske Rim:
   Saa spræng blot hvert Hylster som spirende Kim
   I Norden forpuppes
   Hver Længsel saa let,
   Kom hid hvor der knoppes
   Og Knoppen bli'r Blomst i et eneste Sæt.
Om Nogen derhjemme har Længselssaar:
   Saa lade han ej under Trykket sig bøje.
   Han vil føle sig løftet og styrket og sund,
   Og glemme sin Sorg i en eneste Stund
      Blandt de euganeiske Høje.

Se, Morgenen er der med Smil om Mund,
   Og Vindene vifte.
   Hver Spalte og Rifte
Af Fjeldet er fyldt som med smeltet Metal,
   Og Æsler og Gederne drives af Stald,
   Og Frugttræet drysser
   Langs Stien sin Sne,
   Og Moderen kysser
   Sin solbrændte Glut, som har aldrig kendt Ble.
Ja, Morgenen er der med Smil om Mund,
   Og Bonden slænger paa Ryg sin Trøje
   Og springer omkap med Gederne op
   For at røgte sin Vin paa den kullede Top
      Af de euganeiske Høje.

Vi springer med Bonden. Det gaar i Galop.
   Den Kejtede snubler,
   Den Kyndige jubler
Naar Foden for Alvor kan følge sit Kald.
   Her stanser forstenet en Bæk i Krystal.
   Den saa' nok den Slanke;
   Hun bøjed sig ned
   Og opbandt en Ranke,
   Mens Brystdugen bort ved Bevægelsen gled.
Avanti, avanti! hej op i Galop!
   Ej Alt tør en Vandrer betragte for nøje,
   Det kunde da hændes, han hængende blev,
   Og i altfor hesperiske Versemaal skrev
      Om de euganeiske Høje.

Her krydser os Hjorden, som Hyrden drev.
   Et Virvar af Lyde,
   Af Æsler som skryde,
Af Oksernes Brøl og af Gedernes Bræg.
   Vi stopper og staar ved en mosgroet Væg:
   I Landsbyen Arqua
   Kom Døden paatvers
   Francesco Petrarca
   Aar Tusind, trehundred og fir' og halvfjerds.
Vi stanses af Hjorden, som Hyrden drev,
   Og nytter vor Tid til at kaste et Øje
   Paa Huset, som nu er en indviet Plet,
   Og som stirrer saa stift som en snørklet Sonet
      Paa de euganeiske Høje.

En Loggia øverst paa Trappens Sæt,
   Derinde en Række
   Af Rum, som kan skrække
Begejstringen selv fra at opslaa sin Bo. —
   Vi lader Petrarca og Huset i Ro;
   <w>Den</w> Laura, han hylled
   I himmelske Lin,
   Har mulig fortryllet
   En Tid, som har duftet af Klosterlatin.
I Loggiaen øverst paa Trappens Sæt
   Vi dvæler beredt til vort Hoved at bøje
   For hver en Laura paa Jordklodens Rund,
   Men saa maa hun være saa frisk og sund
      Som de euganeiske Høje.

Ja bort fra Poeten. Al den Stund
   Vi selv er jo Digter,
   Vi selv har Pligter,
Og Pligten os raaber sit: længere frem!
   Alt ligger i Dalen Poetens Hjem,
   Og vi er der oppe,
   Hvor Vindene gaa
   Over Bjergenes Toppe
   Og synge de Sange, som vi kan forstaa.
Vi glemmer Petrarca i denne Stund,
   Vi glemmer hans Laura, og det med Føje:
   Her aabnes en Udsigt for Vandrerens Blik,
   Og vi synger med Næbet, med det som vi fik,
      Om de euganeiske Høje.

Vi mønstrer de Stier, som nys vi gik;
   De synes saa bratte,
   At knap man kan fatte,
Hvorfra man fik Bentøj til saadan en Tur.
   Men Vaaren gi'r Kraft, og den store Natur;
   I den vil vi bade
   Vort bølgende Bryst,
   I den vil vi lade
   Vor Sjæl føde Tanker, som Munden gi'er Røst.
Vi glemmer de Stier, som nys vi gik,
   Vi glemmer Bestigelsens sure Møje,
   Vi tørrer med Haanden det svedige Bryn
   Og vi ser over Verden med frejdigt Syn
      Fra de euganeiske Høje.

Lad Verden male i Møllen sig Gryn,
   Lad Tiderne være
   Saadan som de ere,
Et Slagsmaal i Dalen for Dagens Gevinst:
   Det ser ingen Fjeldbo, og Digteren mindst.
   Kan <w>det</w> dem fornøje,
   Saa lad dem kun slaas
   Og kives og støje;
   Vi hører det ikke, det rører ej os.
Lad Verden dernede kun male sig Gryn,
   Lad Skælmerne rapse, lad Skraalerne støje:
   Der er altid en Dal og altid en Top,
   Og Enhver kan gaa, naar han lyster, op
      I de euganeiske Høje.
</body>
</poem>

<poem id="drachmann1999052222">
<head>
    <title>Notturno</title>
    <firstline>I Kæmpesøvn, under Aandedræt tungt</firstline>
    <source pages="89-90"/>
    <quality>korrektur1,korrektur2,kilde,side</quality>
</head>
<body>
<nonum><small><right>Arqua.</right></small></nonum>

I Kæmpesøvn, under Aandedræt tungt,
Bjergmøens Bryster dirrer,
Og koldt, fra et og det samme Punkt,
Maanens Glasøje stirrer;
Der er ikke en Ven,
Hverken fjern eller nær,
Med Hjærte for Alt hvad der rører sig her,
Et Bryst, jeg tør kalde for mit.
Bag de duftende Træer
Ej et eneste Skridt,
Der vil nærme sig, komme og flettes i mit
Med Trøst for min Sjæls Begær.

Til Jorden strakt under Lænkers Vægt
Naturen omkring mig sover,
Hvad skjules kan, under Lagnet er dækt,
Som Natten har trukket derover.
Alene min Sang
Er i Lænker ej lagt,
Den vil bringe mig Trøst, som den ofte har bragt,
Blandt Fanger alene fri.
Den vil trække paa Vagt
Med en stolt Melodi,
Og vil rense for alle de Snarer min Sti,
Som Natten min Fod har lagt.

Fra Bjergets Kam vil den støde i Lur,
Saa alle Erindringer vækkes,
Og rundt fra den fængslede, kolde Natur
Vil hundrede Hænder mig rækkes.
Der er ikke en Ven,
Hverken fjern eller nær,
Med Hjærte for Alt, hvad der rører sig her,
Som ikke vil Luren forstaa.
Bag de duftende Træer,
Fra det fjerne Blaa,
Vil de komme, og forrest den Bedste vil gaa
Med Trøst for min Sjæls Begær.
</body>
</poem>

<poem id="drachmann1999052223">
<head>
    <title>De grov en Venusstøtte op</title>
    <firstline>De grov en Venusstøtte op</firstline>
    <source pages="91-92"/>
    <quality>korrektur1,korrektur2,kilde,side</quality>
</head>
<body>
De grov en Venusstøtte op;
Jeg stod og saa' derpaa.
Den mælkehvide Marmorkrop
I Fløjelsjorden laa.
I sorte Fløjelspuder laa
Den hvide Marmorkrop slængt hen.
O Marietta, Elskte, Du
Er hvidere end den!

Bag Napoli, fra Bjergets Rand
Steg højt en Søjle graa,
Og Søjlen blev en mægtig Brand;
Jeg stod og saa' derpaa.
Jeg stod og saa', til Bjergets Brand
Sin Aande pusted paa mig hen.
O Marietta, Elskte, Du
Er hedere end den!

Til Reden fløj en Svale hjem,
I Næbet bar den Straa,
Fra Taget stak et Hoved frem;
Jeg stod og saa' derpaa.
Med dæmpet Aandedræt jeg saa',
Hvor ømt dens Mage gav sig hen.
O Marietta, Elskte, Du
Er ømmere end den!

Et Krater flammed i mig op
Imens jeg saa' derpaa.
Din mælkehvide Marmorkrop
Jeg syntes for mig laa.
Din varme Aande følte jeg,
En Blændværksverden drog mig hen. -
Ak Marietta, Elskte, Du
Er skuffende som den!
</body>
</poem>

<poem id="drachmann2018021635">
<head>
    <title>I Jægerhytten</title>
    <firstline>Jeg sad i det store Køkken</firstline>
    <source pages="93-94"/>
    <quality>korrektur1,korrektur2,kilde,side</quality>
</head>
<body>
Jeg sad i det store Køkken
Foran det flammende Baal;
I Vinduet skinnede Maanen
Blank, som et anløbet Staal.

De knitrende Kviste brændte.
Jeg bøjed mit Hoved, og saa'
Tankefuld Gløderne falde
I Asken ned og forgaa.

Jeg tænkte paa gamle Gløder,
Som ulmer i Asken end,
Paa Ilden, som flammer og knitrer
Og véd ej hvor den vil hen.

Tilsidst var Kvistene udbrændt,
Den flammende Ild var død.
En bævende Stribe af Maanen
Hen over Arnen sig skød.
</body>
</poem>

</content>
</section>

<section>
<head>
    <title>Venezia</title>
</head>
<content>

<poem id="drachmann1999032224">
<head>
    <title>Præludium</title>
    <firstline>Dagen har været saa trykkende hed</firstline>
    <source pages="97-100"/>
    <quality>korrektur1,korrektur2,kilde,side</quality>
</head>
<body>
Dagen har været saa trykkende hed;
— Gondolierer, ro væk!
Den store Canal er en Flod saa bred,
Et Moderleje; did skynder sig ned
Fra Staden hver rislende Bæk.
Gerne de Fængslet mod Friheden bytter,
Længe blandt fjeldhøje Mure de flød,
Børnene tyer til Moderens Skød,
Canalen Canalerne samler.
Moderen synger for sine Smaa.
De lytter
Langs Marmortrappernes Skamler.

Kom, lad os lægge paa Strømmen ud,
Hvor Æventyrene lyder.
Venezia straaler som Nattens Brud
Nu, da Maanen frembryder.
Ved Dagens Lys er hun falmet og bleg,
Hvid er den Haand, hvorpaa Kinden hviler;
Hun leger med Blomster, en ørkesløs Leg,
Kaster dem over Balkonens Rand
Ned i det langsomt glidende Vand;
Og smiler
Sørgmodigt medens de flyder.

Men tændes den store Stjerne hist
Med skinnende Glar i sin Rude,
Og rejser sig Brisen, som Solen sidst
Forlod paa Strandbreddens Pude,
Saa hentes de ældgamle Smykker frem
Fra smulrende Sales forborgne Gem,
Og klædt i dem
Foran de straalende Spejle,
Venezia træder som Brud fra sit Hjem,
Og begiver sig ud at sejle.

Saa sejler den hele, fortryllede By.
Kirker, Paladser svømmer,
Og Maanen véd ej bag Luftens Sky,
Om den vaagen er eller drømmer.
Den følger med rystende Hoved det Syn;
I Vandet dernede slaar Funkerne Lyn,
Guld i Canalerne strømmer.
Og Guldet formørkes af Baadenes Spor;
Dæmpede Plask af dem, der ror,
Et Aandechor
Af smæltende bløde Stemmer. —
Saa tier det hele, Sang og Spil;
Maanen slog Skodden for Løgten til;
Bag Skygger sig Skyggerne gemmer.

Dagen har været saa trykkende hed.
— Gondolierer, ro til!
Havbrisen vifter fra Lidoens Bred;
Gondolierer, saa véd I Besked;
Mod Havet vi stævne vil.
Sløret for Fortidens Skygger faldt,
Aander er slet ingen Omgang for <w>os;</w>
Jeg hilser Jer, Adrias Bølger!
Og skummer I ogsaa: jeg byder Jer Trods;
Vi kendes dog, fra vi var ganske Smaa;
I har kaldt:
Og Bølgernes Stemme jeg følger.
</body>
</poem>

<poem id="drachmann1999032225">
<head>
    <title>Venezia</title>
    <firstline>Det blaaner over de flade</firstline>
    <source pages="101-102"/>
    <quality>korrektur1,korrektur2,kilde,side</quality>
</head>
<body>
Det blaaner over de flade,
Bevægelige Laguner;
I Sandet skriver de tavse
Strømme selsomme Runer.

Hvor Alarik maatte stanse,
Og Attila ikke kom over.
Befarer nu Lokomotivet
De sagte mumlende Vover.

Vandgræsset ligger dernede,
Som en Fisk med uhyre Finne;
Og dovner og skvulper og drager
Fortiden sig i Minde;

Tænker paa »Folkenes Svøbe«,
Lægger sig saa til at sove,
Og drømmer om Græsset, som visned
Under Hunnernes Hestehove.

Det blaaner over de flade,
Bevægelige Laguner,
Fastland og Strandvand veksler
I selsomt skiftende Luner.

Er det en Ø derovre
Og Mastetræer, man øjner?
Er det Bygninger, Mure og Taarne,
Som af Havet mod Himlen sig højner? -

Der stiger en By af Dybet,
Et Syn fra den golde Grund.
Det sukker dernede mod Skønhed
I Drømme fra Havets Mund.
</body>
</poem>

<poem id="drachmann1999052226">
<head>
    <title>Jeg hører i ensomme Stunder</title>
    <firstline>Jeg hører i ensomme Stunder</firstline>
    <source pages="103-104"/>
    <quality>korrektur1,korrektur2,kilde,side</quality>
</head>
<body>
Jeg hører i ensomme Stunder
Canalens rislende Strøm;
Den blander sig, medens jeg blunder,
Ind i min vaagne Drøm.
Af ingen hastende Hovslag brudt,
Slynger sig Dagenes Kæde;
Canalen risler dernede,
Jeg hører den hver Minut.

Det er, som en vandrende Sanger,
Der staar for den stængede Dør,
Og spænder sit Net, og fanger
I Strengene Fangens Gehør.
Med kyndige Hænder han Maskerne slaar,
Tonerne Tonerne møder;
Hos Fangen derinde bløder
I Brystet de gamle Saar.

Han ser gennem Gluggen, hvor Skyen
Sænker sig blusserfde ned,
Som vilde den hviske til Byen
Sin navnløse Kærlighed.
O vidste Du, Sanger, hvad nu jeg ser,
Hvad aldrig mit Øje forglemmer! —
Betro mig kun Synet; jeg gemmer
Paa det, som paa meget mer'!
</body>
</poem>

<poem id="drachmann2018021639">
<head>
    <title>Laguna morta</title>
    <firstline>Canalvandet skvulper og spiller</firstline>
    <source pages="105-106"/>
    <quality>korrektur1,korrektur2,kilde,side</quality>
</head>
<body>
Canalvandet skvulper og spiller
I Venezia ud og ind
Og fløjter Kanzoner med Triller
I Takt til den legende Vind.

Men bag ved Murano sig strækker,
Under en Klagelyd dump,
Lig Feberpatienter i Rækker,
De »døde Laguners« Sump.

Her ror ingen Barke, her sejler
Mistænksom Felukken forbi;
Venezias Taarne spejler
Paa Hovedet sig deri.

Venezias Taarne og Tinder
Og Broer og røde Sejl
Og døde, forvitrede Minder
I den »døde Lagunes« Spejl.
</body>
</poem>

<poem id="drachmann2018021640">
<head>
    <title>Karnevalet</title>
    <firstline>Saa faldt til Vesperklokkernes Slag</firstline>
    <source pages="107-109"/>
    <quality>korrektur1,korrektur2,kilde,side</quality>
</head>
<body>
Saa faldt til Vesperklokkernes Slag
— Ding Dang, Ding Dang —
Dørene i for den drævende Dag
— Ding, Ding, Dang! —
Hver Smaasky oppe i Luften løb
Hastelig ned over Himlens Bro,
Nedunder Havet i Skjul de krøb,
Og lagde sig smukt tilro.
Dagen var omme, Dagen var endt,
S. Marcus fik sig sin Løgte tændt,
Mens Dogens Vinduer dugged.
Saa kom der en Hilsen, fra Vagtskibet sendt,
Et Skud — og Havnen var lukket.

Havnen er lukket, Lidoens Port,
Venezia indestængt;
Det Fangenskab siger dog ikke stort,
S. Marcus' Løgte, den klare, er hængt
Ud for at lyse i Fængslet;
Pokker er løs i Piazzaens Gaard,
Kaadhedens Døre paa vid Gab staar,
Man river dem næsten af Hængslet.

En Leg er den hele sorgløse By,
En tre Nætters flygtig Spas,
En Brodering med Stikning og Stikning
Et broget, uendeligt Kanevas,
Hvor Naalen ej bliver sparet.
Halvdøvet af alt dette Virvar og Skraal,
Du føler et Prik af det flyvende Staal,
O Nordbo, glem ikke Svaret!

Nej slaa, til Vesperklokkernes Slag,
— Ding Dang, Ding Dang —
Dørene i for hver Alvorssag
— Ding, Ding, Dang! —
Lad fare Tanker paa Dit og Dat,
Spred Dig blandt Mængden og le med <w>den</w>,
Vinker en Haand Dig, saa følg, tag fat
Og slip den ikke igen.
Her er for Grubleren ingen Plads,
Procurazierne er et Justitspalads,
Hvor Glæden er lovbefalet.
Piazzaen bølger; et Hav af Gas.
Spring ud — ud i Karnevalet!
</body>
</poem>

<poem id="drachmann1999052227">
<head>
    <title>En Maske</title>
    <firstline>En Stump af et Skørt; en Slags Trøje</firstline>
    <source pages="110-111"/>
    <quality>korrektur1,korrektur2,kilde,side</quality>
</head>
<body>
En Stump af et Skørt; en Slags Trøje,
   Nedskaaret dybt over Skuldren, saa Barmen
   Titter og smiler Dit Øje imøde;
   Hun tager det ikke saa nøje,
   Om Du dvæler lidt længe derved.

Er først Samtalen kommen paa Gled,
   Saa løfter hun Skuldren og ivrer med Armen.
   Haandfladen svinger i Bugtninger bløde
   Fremad og opad og ind imod Kjolen.
   Det er Barnet fra Byen, hvis Vogn er Gondolen.

Og hun bugter sig ind gennem Karnevalsmængden.
   Som dreves hun frem ved den lydløse Aare,
   Og Øjet spiller og Haanden ror;
   Giv et Vink: hun vil stanse, saa saare
   Hun sér, Du er i hendes Spor.

Hun vil vugge Dig bort i et Blund
   Med Syner, som ingen Tizian maler.
   I vil glide ad tavse Kanaler
   Med Øje i Øje og Mund ved Mund.
   Aldrig Din Læbe om Farten taler,
   Du er stum fra den samme Stund.
</body>
</poem>

<poem id="drachmann2018021642">
<head>
    <title>Adelina drømmer</title>
    <firstline>Der har været En ved min Dør inat</firstline>
    <source pages="112-113"/>
    <quality>korrektur1,korrektur2,kilde,side</quality>
</head>
<body>
Der har været En ved min Dør inat.
Jeg havde dog Krogen i Øskenen sat,
Havde lukket forsvarligt og stænget mig inde,
Man véd ej hvad Knøsene kan faa isinde.
Krogen er af og Øskenen brudt,
Mine Sko ved Døren tilside skudt.

Der har været En ved mit Bord inat.
I Orden havde jeg Alt forladt;
Viften og Shalet er kastet tilside,
Der er Klat paa Papiret, det blændende hvide.
Man har taget sig Frihed med Blæk og med Pen,
Og skrevet: »Jeg kommer imorgen igen«.

Der har været En i min Drøm inat.
Jeg syntes, jeg havde ham Stævne sat,
Syntes, han bøjed sig over min Pude
Og hvisked: Det blæser saa koldt derude!
Han frøs, den Stakkel, han bad saa ømt.
Madonna! hvor har jeg dog selsomt drømt!
</body>
</poem>

<poem id="drachmann2018021643">
<head>
    <title>Maanereflexer</title>
    <firstline>I Maanestraalerne funkler</firstline>
    <source pages="114"/>
    <quality>korrektur1,korrektur2,kilde,side</quality>
</head>
<body>
I Maanestraalerne funkler
Markuskirkens Portal.
Saa kommer en Sky og fordunkler
Paa Himlen den gyldne Oval.

En Skønhed. <w>Hun</w> har Dig til Bedste.
Nu svinder Kirke og Plads.
Til Gengæld viser det næste
Maaneglimt Dogens Palads.

En Donna med tusindfold Ynde,
Sejersbevidst og koket.
Hun slipper kun for at begynde
Paany sit hildende Næt.
</body>
</poem>

<poem id="drachmann1999052228">
<head>
    <title>St. Élena</title>
    <firstline>Vi læste jo alle, den Gang vi var smaa</firstline>
    <source pages="115-118"/>
    <quality>korrektur1,korrektur2,kilde,side</quality>
</head>
<body>
<nonum><center>I.</center></nonum>

Vi læste jo alle, den Gang vi var smaa,
Om det Land i det lokkende Fjerne.
Det flød som en Ø i det duftsvangre Blaa,
Med Kirker, Paladser og Skove paa,
Men aldrig kunde vi Øen naae,
Og vilde dog alle saa gerne.
Naar med bugnende Sejl i den høje Mast
Vi styred mod Det, som vi tro'de stod fast,
Hist i det lokkende Fjerne,
Saa var det en Bobbel, og Bobbelen brast;
Det forsvandt som en dalende Stjerne.

<nonum><center>II.</center></nonum>

Til Aftenklokkernes dæmpede Klang
   Tændes nu Stjerne ved Stjerne.
   Der ligger en Ø i det Fjerne;
   Dér var jeg saamangen en Gang.

Dér sad jeg ved mørke Cypressers Fod,
   Under drømmende Pinier laa jeg,
   Mod Solen,- den vigende, saa' jeg,
   Til Synet mig helt forlod.

Da følte mit blændede Øjepar,
   Naar Solen kyssede Muren,
   Naar Skyggen favned Naturen,
   At Livet en Rædsel var.

En Skønhed, bleg, paa en øde Ø,
   Med Vidder til alle Sider,
   Ufattet i alle Tider,
   Ufødt, og som ikke kan dø.

Hun aander næppe, hun sidder saa stum,
   Ej Øjelaagene dirre,
   Som Glas Pupillerne stirre
   Ud i det uhyre Rum. —

Til Aftenklokkernes dæmpede Klang
   Tændes nu Stjerne ved Stjerne.
   Der ligger en Ø i det Fjerne;
   Dér var jeg for sidste Gang.

<nonum><center>III.</center></nonum>

Disse Blomster, jeg fik af det syge Barn,
Bærer jeg nu paa mit Bryst.
Oleander, Violer og Laurbær.
Og Blomsterne væver og fletter et Garn,
Jeg mærker det ikke, det gaar saa tyst;
Men i Maskerne snart er jeg hildet.
Mit Hoved synker; hvor vil Du min Fod? —
Tilbage til Øen, hvor Barnet stod
Og plukked og gav af sin Overflod:
Oleander, Violer og Laurbær.
Det lægger sig sødligt om hver en Sans,
Stjernerne straaler med dobbelt Glans,
Mens ene langs Stranden jeg vanker.
Duftende Kys og en Laurbærkrans;
Bort, urolige Tanker! —
Det er farlige Blomster; de sætter Frugt.
Ak, Barnet var voksent og Barnet var smukt.
</body>
</poem>

<poem id="drachmann2018021645">
<head>
    <title>I Gondolen</title>
    <firstline>De bar mig i stille Timer</firstline>
    <source pages="119-122"/>
    <quality>korrektur1,korrektur2,kilde,side</quality>
</head>
<body>
<nonum><center>I.</center></nonum>

De bar mig i stille Timer
S. Giorgios Kirke forbi;
Bærerne det var Bølger,
De sang en Choralmelodi.

Natten var vellugtsvanger.
Mit bævende Øje saa1
Op mod det straalende, store
Stjernebestrøede Blaa.

Jeg følte Bygninger glide
Forbi mig, store og smaa;
Jeg stirred bestandig ivejret
Fra Baadens Bund, hvor jeg laa.

Jeg vidste, hver Sten i Muren
Var plettet af Tidernes Skrift,
Jeg vidste, hver straalende Tinde
Var revnet med Slægternes Rift.

Jeg vidste, jeg selv var en saadan
Enkelt, løsreven Sten,
Mine Venner kalkede Grave
Over skrøbelige Ben.

<nonum><center>II.</center></nonum>

Og medens jeg saaledes drømte,
Saa knuged jeg hæftig min Haand,
Som vilde jeg rive isønder
Saa mangt et usynligt Baand.

Der blev mig med et saa snevert
I Baadens hulede Bul,
Jeg følte Lyst til at sparke
De kalkede Grave omkuld.

Men Stjernerne stirred alvorlig,
Hovedrystende ned:
Den kluntede Menneskemurbrok',
Som ovenikøbet er vred!

Saa tog de hinanden ved Haanden
Og gik i et mægtigt Chor,
Og sang, som der aldrig synges
Paa denne ustadige Jord. —

Jeg bares i stille Timer
S. Giorgios Kirke forbi.
De sang deroppe. Det kaldes
Sfærernes Harmoni.
</body>
</poem>

<poem id="drachmann2018021646">
<head>
    <title>Lagunedrømme</title>
    <firstline>Naar Natten er helliget Farter</firstline>
    <source pages="123-125"/>
    <quality>korrektur1,korrektur2,kilde,side</quality>
</head>
<body>
Naar Natten er helliget Farter
Ved Maaneskin i Gondol,
Saa taaler man ikke rigtigt
Om Dagen den kære Sol.

Jeg ligger paa Lidoens Strande
Og skærmer mod Solen mit Blik,
Og dysses isøvn og drømmer
Til Bølgernes sagte Musik.

Jeg drømmer, at Tiden er stanset,
At Viseren paa dens Uhr
Har gjort i Cirkler tilbage
En lang og møjsommelig Tur.

Til Højbords sidder jeg bænket
Med Venner i festlig Sal,
Og ved min Side en Kvinde
Kredenser den gyldne Pokal.

Og Vennerne ere saa glade,
De synger en flerstemmig Sang.
Jeg følger med Smil dens Strofer;
Jeg digted den selv engang.

Jeg digted den Sang til hende,
Som nu kredenser min Vin;
Og Stroferne bæres paa Toner
Af Cither og Violin.

Musik, og en Kvinde ved Siden,
Og Venner om Bordet i Krans! —
Saa griber jeg selv Violinen,
Og stryger en Dissonans. —

Der raader bestandig i Drømme
En egen skadefro Magt.
For Søvn ved den syge Lagune
Man tage sig vel iagt.

Jeg vaagner, og ryster af Kulde;
Jeg ligger paa Lidoens Strand.
Jeg kigger paa Uhret. Det løber
Omkap med Lagunernes Vand.
</body>
</poem>

<poem id="drachmann1999052231">
<head>
    <title>Solnedgang</title>
    <firstline>Ved Santa Maria della Salute</firstline>
    <source pages="126-128"/>
    <quality>korrektur1,korrektur2,kilde,side</quality>
</head>
<body>
Ved Santa Maria della Salute,
Under den høje Portal,
Langs Trappen, som sænker sit Amphiteater
Ned i den store Canal,
Dér hviled i Dagens døende Skær,
Lejret i Grupper hist og her,
Arme og Benene bare,
Kroppe som Bronce, Laser til Klæ'er,
En ubevægelig Skare.

Det var, som en Maler fra Republikens
Storhed, med Opbud af Alt,
Flid og Begejstring, hvad Sekler rummer,
Havde stillet hver enkelt Gestalt.
Her trængte et tiziansk Hoved sig frem.
Her vred sig et stort, tintorettosk Lem,
En Paolo viste Profilen;
En Fyr i Forkortning havde en Rem
Af Huden fra Tiepolo-Stilen.

Og Alt saa højtideligt, ret som om Døden,
Den græske, den venlige Død,
Havde stanset sin Gang paa Trappen med omvendt
Fakkel, og traadt paa dens Glød.
Dér hviled de alle, og stirred imod
Den store Canal, der flød som en Flod
Med Skyggerids over sin Flade;
Fattige Rids fra en Overflod
Af Paladser med Guldfaçade.

Venezias Sønner. Den sidste Balanca<note>I Folkesproget: 10 Centesimi.</note>
I Barken, ved Aaren var tjent.
Pokker skulde da slide længer,
Med Dagen var Donten endt.
Hist sank et Hoved, men ganske tyst
Ned paa det blottede, brune Bryst;
En Dreng begyndte at synge.
En underlig dæmpet, hendøende Røst, -
Musik til den malede Klynge.
</body>
</poem>

<poem id="drachmann1999052232">
<head>
    <title>Ved ,,Sukkenes Bro''</title>
    <firstline>Maanen skinner fra skyfri Luft</firstline>
    <source pages="129-132"/>
    <quality>korrektur1,korrektur2,kilde,side</quality>
</head>
<body>
Maanen skinner fra skyfri Luft
Paa Marmorbroerne ned,
Skinner forresten paa hele Byen
Saa klart som Ingen i Norden véd,
Tænder en Glød i hvert fængeligt Bryst,
Vækker en Lyst
Saa overvættes,
Som Ingen kan stanse, af Intet kan mættes.

Fuldmaanen skinner paa Byen.

Maanen kigger Stjerner fra Kvistkamret ud
Og spejder efter Aftenpromenaden.
Det lokker, det vinker omkring mig. O Gud!
At jeg ikke kan omfavne Staden!
At jeg ikke kan knuge disse Former til mit Bryst,
Segne med et Marmorkys paa Læben!
Sovende By, med Din fristende Røst,
Den Fremmede søgte sig Hvile og Trøst,
Og Du hidser hans umættelige Stræben!

Her ligger Byen
Ved den blanke Canal,
Oplyst af Maanen
Som en glimrende Sal,
Hvor Gæsterne alle er som hjemme;
Her ligger Byen, hvor det lumpneste Pak
Er Husbond i Herrernes Festgemak,
Og hvor Tiggeren, som paa Piazzaen spanker,
Har Borgerret og Stemme
I et Skønheds Rige uden Skranker. —

En Skønhed, viet og kaldet til Lyst,
Hæver nu Byen det blændende Bryst,
Lægger sin Finger paa Læben tyst,
Og vinker.
Hun har Smykker om Panden og Guld om Arm,
Fra tusinde Stene om Hals og Barm
Det blinker.
Hvor var nu en Saadan, som stod imod,
Og kasted sig ej for den Skønnes Fod,
Hun, som bestandig saa blændende stod
Og saa' de Mange i Støvet? —
Jeg kommer, jeg giver mig i Din Vold,
Bedende rækker jeg efter Dit Skød.
Men hvi er Din Haand saa isnende kold?

Du er død, Venezia, død!

Og bag mig, over den mørke Canal,
Som aldrig varmes af Solens Lue,
Aldrig er Spejl for Maanens Oval,
Svæver i Luften en Bue.
Den krummer sig ud som en Kæmpearm,
Den bærer, som i en hængende Karm,
Fra Dogens Vindu til Fængslets Tag,
Hvad er det? — En Sarkofag?

Døden nær Dogen! Jeg tvivler ei mer.
Det er »Sukkenes Bro«, jeg ser.
</body>
</poem>

<poem id="drachmann1999052233">
<head>
    <title>Jeg hører i Natten den vuggende</title>
    <firstline>Jeg hører i Natten den vuggende</firstline>
    <source pages="133-135"/>
    <quality>korrektur1,korrektur2,kilde,side</quality>
</head>
<body>
Jeg hører i Natten den vuggende
Lyd af Venezias Vand;
Det kommer hid over
Med klagende Vover,
Som nærme sig, langsomt dukkende
Under den buede Bro.
De komme som smaabitte Dværge
Fra Marmorpaladsernes Bjerge
I Rader paa To og To.
De bære en Byrde, de synge en Sang,
En Ligbegængelse er deres Gang;
Stemmerne slaa mig imøde:
   Snehvide, Snehvide, Du døde!

Jeg øjner i Natten det blændende
Syn af et hvidklædt Barn,
Med voksblege Kinder,
Som drager, som minder,
Som gør, at min Pande bli'r brændende,
Gør, at mit Hjærte bli'r Is.
Det rolige Strøg over Øjet,
Og Hænderne sammenføjet
Om Brystet paa barnlig Vis.
Fra Barmen, som højner sig kysk og ren,
Nedglider en grøn Oleandergren; —
Hvi var det, Stemmerne løde:
   Snehvide, Snehvide, Du døde!

Saa svinder i Natten det vigende
Kor af det vuggende Vand.
Det sortner hid over
Med skyndsomme Vover,
Som glatte, hinanden bekrigende,
Ud, hvad de tegnede før.
De drage, de smaabitte Dværge,
Tilbage til deres Bjerge
Ind gennem Morgnens Dør.
Jeg sidder paa Tærsklen forstandig og klog.
Men hvi kan et Syn i en Æventyrbog
Saadan om Natten os møde —?
   Snehvide, Snehvide, Du døde!
</body>
</poem>

<poem id="drachmann2018021650">
<head>
    <title>Vino Conegliano</title>
    <firstline>Hvi sidder Du Fremmede tavs og tvær</firstline>
    <source pages="136-138"/>
    <quality>korrektur1,korrektur2,kilde,side</quality>
</head>
<body>
Hvi sidder Du Fremmede tavs og tvær
Bag Bordet henne i Krogen?
Du sukker kanske for en Hjertenskær,
Eller søger Du nogen?
Flyt Dig herhid paa de Glades Bænke,
Del vore Løjer og lyt til vor Sang,
Madonna hun sørger for Verdens Gang,
Du kom ej herhid for at tænke.
Der er Piger, hvorhen Du i Verden gaar,
Du kan finde dem her, eller i Murano.
Vinen læger de dybeste Saar:
Kammerat, drik vino conegliano!

Ej sandt, Du tik dog et aabent Blik
Af skælmske Guder paa Vuggen
For alt, hvad som ler i den liflige Drik
Og som klukker i Krukken!
Fik Du tillige et aabent Øje,
Blik for det Flitter, som Verden bær':
Nuvel, saa træk imod Verden fra Læ'r,
Din Iver skal os fornøje.
Du kan slaa her i Bordet saa meget Du vil,
Slaa som en republikansk Capitano;
Værten han lægger Bordplade til:
Kammerat, drik vino conegliano! ....

I fejler! Thi sørger og søger jeg end,
Og fik jeg end Gaver paa Vuggen,
Saa rykker jeg ej blandt de Glade hen
Ved Bordet om Krukken.
Sprudler en Kilde, som Tørsten køler,
Saa har dens Udspring et højere Væld,
Med Bukkespring slaar man ej Sorgen ihjel,
Deres Fod gennem Slaget man føler.
Lad os mødes paa Tinderne, dersom I kan,
— Mens sana, véd I, in corpore sano —
Dér er min Kilde, og jeg Eders Mand.
Behold Eders vino conegliano!
</body>
</poem>

<poem id="drachmann1999052234">
<head>
    <title>Adria!</title>
    <firstline>Farvel Du Hav, som Horats besang</firstline>
    <source pages="139-141"/>
    <keywords>horats</keywords>
    <quality>korrektur1,korrektur2,kilde,side</quality>
</head>
<body>
<nonum><small><right><i>Farvel fra Lido.</i></right></small></nonum>

Farvel Du Hav, som Horats besang,
Og kaldte saa grusom, barbarisk og andet; —
Den smidige, romerske Spytslikkerskjald,
Som kunde paa Fingrene Føddernes Fald,
Var som Katten bange for Vandet.

Paa Villaen sad han, skaldet og fed,
Og væved den snusfornuftigste Lære,
Om, hvordan man vasker sin Stilebog ren,
Og, hvordan man tækkes Hs. Højhed Mæcen
Ikke mindre end Frøken Hetære.

O Adria, gab med en vældig Hiat
Og stænk over Stranden en Række Vokaler,
Og blæs en Fanfare, en Ryttersang,
Og send Dine Strømme, at rense engang
Alle Flaccers sabinske Kastaler!

Vi trænger, vor Tid, til en Renselsesfest
For alle de Stillevands sivende Pytter;
Blandt alle de Enge med duftende Hø,
Hvor Sangene gaar om »den dejlige Mø«,
Til en rask galopperende Rytter.

Vi trænger, vor Tid, til et dygtigt Choc,
Som kaster i Støvet de ældgamle Byrder,
Til saadan en rigtig forvoven Ulan,
Der viser sig, hui, som den gamle Pan,
Og forfærder de fløjtende Hyrder. —

Farvel, Du blaagrønne Ærens Mark,
Hvor Tusinder venezianske Galejer,
Som prustende Heste, med Vinden omkap,
Med raslende Staal over Saddelknap,
Løb ud hvert Foraar til Sejer.

Du svulmer idag, adriatiske Hav,
Som vogted Du over Din gamle Ære,
Som følte Du selv Dig en saadan Kaptajn,
Med Brystet mod Stormen og Kuglernes Regn,
Den vældigste Condottiere.

Erindrer Du Lønnen, som Byen Dig gav?
Erindrer Du det, som Din Hu da besjæled?
De rakte en Ring Dig, den hang paa Dit Bryst,
Da bæved Du, Hav, af den højeste Lyst:
Med Venezia blev Du formælet!

Jeg tager min Sang fra Dit blaagrønne Dyb,
Jeg tager mit Maal fra Din knejsende Bølge;
Jeg tager den Ring, som Du selv har tabt,
Jeg tager den Lykke, jeg selv har mig skabt,
<w>Din</w> Brud skal til Norden mig følge.
</body>
</poem>

</content>
</section>

<section level="2">
<head>
    <title>Epilog</title>
</head>
<content>

<poem id="drachmann1999032235">
<head>
    <title>Broget Løv</title>
    <firstline>Se, jeg rækker Dig en Krans</firstline>
    <source pages="142-144"/>
    <quality>korrektur1,korrektur2,kilde,side</quality>
</head>
<body>
Se, jeg rækker Dig en Krans
Af de dugbesprængte Blade,
Hamret ud af Guldets Flade,
Efteraarets røde Guld.
Ormen har vel brudt et Hul
I Metallets skøre Hinde,
Men til Gengæld vil Du finde
Farvespillet dobbelt skønt,
Dobbelt fint forgrenet Aaren,
Mere kunstnerisk den hele
Slyngning i dens mindste Dele,
End den Krans, som jeg i Vaaren
Slynged let af Lysegrønt.
Har jeg saaret Dig maaske?
Vil om Vaaren ej Du mindes?
Lad mig i Dit Øje se,
Om Tilgivelse der findes!

Dette Blik, ja det var mit,
Mit i hine Foraarsdage,
Hvormed nu kun Høstens Klage
Holder, som en saaret Ganger.
Som en mødig Vandrer Trit.
Dengang red jeg lystigt Ridt,
Prinseridt i Fløjelskappen,
Med min Glut paa Saddelknappen
Over Verden milevidt.
Og jeg bøjed mig forover,
Og jeg drak Dit lyse Smil;
Barmen steg i fulde Vover,
Og jeg slynged om Dig Armen,
Kyssed Øjet, krysted Barmen,
Medens Gangerhoven sprang
Over Jorden frem med Klang.

Nu er jeg en Spillemand.
Jeg har lukket Prinsen ude,
Jeg er bleven angst og bange
For den høje Herskerstand.
Jeg har vandret paa min Fod,
Hvor de stejle Dybder lude;
Man er altid sikrest, hvor
Kun paa to Ben Rejsen gaar.
Hvor de Andre sad til Hest,
Har jeg gaaet, drømt, og spillet,
Set dem smile, gaaet sindig,
Øvet mig, og glemt al Verden,
Til en Dag en Verden lukked
Porten op, og bad: Træd ind!

Her er Blomster fra mit Hjærte,
Her er Frugter fra mit Sind,
Modne Frugter; vær ej bange;
Her er alt mit Gods og Land.
Tag mod Gaven, glem dens Giver;
Husk: jeg er en Spillemand;
Tag mod mine Sange!
</body>
</poem>

<poem id="drachmann1999032236">
<head>
    <title>I Havestuen</title>
    <firstline>Ak, gode Kære, sæt Dem hen og syng mig en Sang</firstline>
    <source pages="145-146"/>
    <quality>korrektur1,korrektur2,kilde,side</quality>
</head>
<body>
Ak, gode Kære, sæt Dem hen og syng mig en Sang,
De Andre er i Haven, vi er ene.
Paa dette Blad, som egner sig
For Pennen særlig, tegner jeg
Imidlertid et Rids af Lindens Grene.

En Pennetegning. Det var ret; slaa Tonarten an!
Den klinger — ja jeg véd ej — saa forgangen.
Nej vend Dem ej saa hyppig om,
At se paa mig, hvor langt jeg kom;
Jeg passer Lindetræet, pas De Sangen!

Erindrer De, det var en Aften — hør blot en Gang,
Og afbryd hverken Spillet eller Sangen —
Da Maanen stod saa rød og rund,
En dejlig Sommeraftenstund,
Saa gik vi hen til Linden, langs ad Gangen.

Der stod en Bænk; De var lidt træt, og saa tog vi Plads,
Vi sad saa tavse, Side om Side;
De nynned, Melodien kun;
Hvad Texten var, til denne Stund
De røbed ej, og jeg fik ej at vide.

Men nu, ja hør, nu synger De den selv samme Sang,
Og Ordene sig dybt i Hjærtet trænger:
»Ak, tal dog til mig, røb det kun;
»Du skal faa Svar med Blik, med Mund;
»Jeg el ....« Men hvorfor synger De ej længer?
</body>
</poem>

<poem id="drachmann1999032237">
<head>
    <title>Afsked i Høst</title>
    <firstline>Jeg lytted til Stormens manende Røst</firstline>
    <source pages="147-149"/>
    <quality>korrektur1,korrektur2,kilde,side</quality>
</head>
<body>
Jeg lytted til Stormens manende Røst,
Da jeg laa ved Dit Bryst.
Du fatted mit Hoved i kærlige Hænder,
Og nynned mit Øre den Vise for,
Som har tusinde Vers, og som aldrig, som aldrig ender.

Det var Visen om Kvindens trofaste, ømme,
Evige Elskov — og Mandens ustadige Drømme.

Jeg lytted til Stormens susende Røst
Derude i Høst.
Mit ene Øre laa tæt til Dit Hjærte,
Det suged de milde Bebrejdelser ind,
Og de faldt paa mit Sind
Med Sandhedens Vægt og dens Smærte.

Mit andet Øre laa aabent for
Den manende Vind,
Som strøg over Land
Og som kaldte i Vaaben mit rullende Blod,
Alle vore Venner, mit unge Mod,
Og Din Fjende, den graa Forstand.

Jeg hørte Stormen, jeg laa ved Dit Bryst,
Jeg lytted, delt, til den dobbelte Røst.
Jeg var en Mand.

Og nu er Dagen for Afsked kommen.
Hej op, I Svende, læg Gjord om Hest,
Min Ransel paa Sadlen, og glem ikke Kappen,
Pistoler i Hylstret, og Sværd over Knappen;
Nu ville vi ride af Gaarde i Fred,
Men kommer der En os i Vejen,
Vi rider ham ned!

Og Træerne vare saa gule
Langs ad den dybe Allee,
Bag Skyerne ikke en Smule
Solskin at se:
Saa ville vi lysne vor Vej med en Sang;
Syng mig den Vise, som var min Fryd,
Stem op, I Svende, til Gigernes Lyd:
»Vi kommer, mit Hjærte, tilbage engang!«

Og naar jeg stanser derude i Slaget,
Og hviler mig ensom fra Tumlen og Braget,
Saa vil jeg blotte mit Hoved, og lytte
Og høre en Vise, jeg lærte engang,
Som har mange Vers, og som aldrig ender:
Den stille Ventendes Sang!
</body>
</poem>

<poem id="drachmann1999032238">
<head>
    <title>Den sidste Svale</title>
    <firstline>Jeg stirrede op i den blegnende Luft</firstline>
    <source pages="150-153"/>
    <quality>korrektur1,korrektur2,kilde,side</quality>
</head>
<body>
Jeg stirrede op i den blegnende Luft,
Hvor Guldstriber svømmed, som Sildestimer;
Jordvinden slog imod Skyen en Duft
Af gærende sød, oversanselig Klage,
Af al den Rædsel, der viger tilbage
For Vintrens Iskys, og al den Jubel,
Der klynger sig fast, med Feberkys fast
Til Sommerens sidste, lyksalige, svindende Timer.

Mit modige Hjærte skjalv som et Løv,
Der hvirvles afsted over vinkende Skove:
»Du hastige Flyver for Vinden, tøv,
Tag os med paa Din Flugt gennem Luftens vigende Vove!«
Sørgmodig jeg saa' mod de gule Hænder,
Der vifted Farvel med en pjusket Barret.
Nu er vi fattige alle,
Aaret er sygt og træt,
Sommeren ender,
Skyen har Istaarer grædt!

Vi sad, hvor Ranken har slynget
I Lindenes Grene sit lukkende Næt,
Tæt til hinanden klynget,
Tavse, til Afsked beredt, paa vort Mødesteds hellige Plet
Vi skulde vel sige det sidste Ord,
Vi havde ej Mod til at tale;
Jeg stirred mod Guldstribens svindende Spor,
Jeg øjned i Luften, mod Syden paa Flugt,
En ensom flyvende Svale.

Det var den sidste. Dens Vingespids
Skar, som et Knivsblad, i Æthervunden;
Saaret lukked sig lynsnart til;
Og saa var Svalen forsvunden.

Jeg fulgte dens Kurs. Saa greb jeg den Haand,
Som søgte saa ængstlig min at bevare:
Vi skulde vel sige det sidste Ord
Kæreste Hjærtensven,
Jeg maa gaa; lad mig fare!
Saa' Du den Hilsen, jeg fik:
Hvorfor da Tiden forhale?
Jeg ser paa Dit Blik,
Du forstaar, jeg maa gaa; jeg er Svale!

Jeg hilser med Kvidren min egen Natur,
Naar Middelhavsvoven jeg atter skuer;
Der toner en Sang i den gladeste Dur
Derop fra Landet, hvor Røgstøtten truer
Og Solen smiler og kysser de rødmende Druer.

Den Sol, som hist er en fyrig Viv,
Med Smil og Kærtegn som Elskerinden,
Er her en Husmoder streng og kold,
Som ligger hveranden Dag i Kiv
Med Regnen og Vinden;
Hun hænger paa Loftet sin Parasol
De tre Fjerdingaar eller mere,
At Regnen den ej skal spolere;
Og Stormen synger sin evige Mol,
Og Smilet fryser paa Kinden.

Jeg lader Ravnen og Kragen den graa
Og Spurvene blive tilbage;
De fik jo ikke saa sart et Skind,
De putter i Revner og Sprækker sig ind,
De slaar sig igennem, som de kan bedst,
Og tager Midlerne ikke saa nøje;
De fik en hjemmegjort Trøje,
Som skærmer mod Regn og mod Blæst. ....

Men kommer Vaaren med solrige Dage,
Med blinkende Skyer, som Sildestimer,
Og korte Nætter, som rækker Lyset
En Haand over Dagningens dæmrende Timer
Saa kommer Svalen tilbage.
Saa fanger Du glad Din Flyver ind,
Saa tændes der Blus paa Din blege Kind;
Ej mer' skal vi Afskeden friste:
Saa bliver Rejsen den sidste!
</body>
</poem>

<poem id="drachmann2018021656">
<head>
    <title>Ved Skarritsøen</title>
    <firstline>Jeg ser ivejret fra de hvide Blade</firstline>
    <notes>
        <note>Citatet stammer Goethes <xref poem="goethe2001061618"/> fra <i>Faust</i> (1808).</note>
    </notes>
    <source pages="154-160"/>
    <quality>korrektur1,korrektur2,kilde,side</quality>
</head>
<body>
<nonum><right><small><i>Margerete:</i> Versprich mir, Heinrich!</small></right></nonum>
<nonum><right><small><i>Faust:</i> Was ich kann!</small></right></nonum>
<nonum><right><small><i>Margerete:</i> Nun sag, wie hast Du's mit der Religion?</small></right></nonum>

Jeg ser ivejret fra de hvide Blade;
Min Haand, min Tanke stanser undervejs
Paa Rejsen mod min stolte Higens Maal,
Mod hine tidt besungne, fagre Lande,
Mod Ærens Riger, Hædrens Fødeby,
Der vinker, som en gylden Sommersky,
Fjernt over Horisontens duftblaa Rande.

Jeg stanser ved hin Spørgen i Dit Øje;
Det hvilte klart og graat og dybt i mit.
Det laa, som Søen, aaben for mit Blik,
Og Høstens Smil gled skælvende derover.
Oktobersolen har en selsom Art
At smile paa. Den klipper med sit Øje.
Og vi var To, som skulde skilles snart,
Og vi var mødt ved Skarritsøens Vover.

En Afsked ridser dybt i Sjælens Tavle
Med Kunstnerhaandens Naal hvert lille Træk.
I Gensynsmødet dufter Nuet væk;
Man er saa rig, naar Savnet ligger bagved.
Men den, som skilles, er en fattig Mand,
Han samler hver en Skærv til Tærepenning
Paa Rejsen, hvor ej Posten altid kan
Fra Hjemmet bringe ham fornyet Sending.

Jeg tegner ned paa disse hvide Blade:
Den lille Skov af Siv med visne Snerler,
Der deltes og veg Pladsen for en Bro
Med smale Fjæle, og kun Plads for To;
Den større Skov hang brunrød ud derover,
Træt, som det syntes, af at bære Løvet,
Og saa' med sænket Hoved og bedrøvet
Sin Afmagts Billed dybt i Skarritsøens
Forstenet kolde, blanke Spejlglasvover.

Du stod med Skuldren hældet mod mit Bryst.
Dér var jo, mente Du, Din rette Støtte;
Og Dine lyse Lokker slynged sig
Som Romerkvindens Blomsteroffers Kranse,
I Gave fra det store, fulde Hjærte,
Med Duft hen over Gudestøttens Arm.
Du holdt min Haand — <w>Din</w> var saa blød og varm
Jeg peged ud paa Søens stille Flade,
Hvor Toppen af de dybe, skjulte Rør,
Lig Smældet af en Ridepisk fremtitted,
Og skildred, træt, af Høstens Stemning smittet
Hvor sødt det var, at hvile nu derude,
Vi to, i Favntag kærlig tæt forenet,
I Evighedens Marmorsøvn forstenet,
I salig Søvn paa Bundens Søgræspude!

Vi gik tilbage fra den smale Bro;
Da saa' Du paa mig, saadan, med <w>det</w> Blik,
Og hvisked ganske sagte, mens vi gik:
Hvad mener Du? Fortæl mig dog Din Tro!
Jeg slog det hen, jeg spøgte og jeg lo:
Det er ej saadan ment; det maa Du tro! —
Jeg <w>vilde</w>, at det Indtryk skulde svinde.
Og Du? Hvor findes vel paa Jord den Kvinde,
Som ej til Øjeblikket Lid vil fæste,
For — at fremmane Tvivlen i det næste.

Og <w>nu</w>, nu rinder mig det Blik i Minde,
Og Skarritsøens mørke Poesi
Er mig en Bom, en Stopper paa min Rejse.
Nuvel, for Bommen vil jeg mig befri:
Jeg sprænger den; jeg mælder mig til Skrifte.

Tilgiv en Svaghed i et Øjeblik!
Det er min Skyld, om nu Du gaar og grunder
I Tvivl, med Braadden i Dit lyse Sind,
Og famler Dig i mørke Verdner ind,
Hvor der er klamt af Svaghed, trangt af Brist
Paa Manddoms stærke Glød og klare Gnist,
Paa Haab og Higen efter Kærlighed.
Saadan som den fra stolte Slægters Grene
Er arvet til vor spinkle Stikling ned.

Vær uden Frygt; jeg skriver aldrig under,
Hvad ny' Apostlers trætte Hjærnespind
Har fundet ud som Maal for vore Rejser:
»En Sten, man kaster i den dybe Flod;
Hvad vil en Sten; hvad haaber den, hvad vinder
Den ved at være? Plump! og den forsvinder.«
Nej, dybere i Livets Jord jeg bunder,
End til at ruskes op med Trevl og Rod
Og kastes hen i Grøften ved et Lune.
Saa længe Hjærtet banker, stolt jeg knejser
Som Vaabendrager ved det store Hof,
Hvor ingen bleg, trangbrystet Filosof
Dikterer Love, som min Fod skal lyde.
Er jeg ej god, jeg er dog altfor god
Til Drivetømmer hen ad Livets Flod,
Som synker eller svømmer ovenpaa
Tilfældigt ved et rent paa Maa og Faa.
Lad og ved Magt »Tilfældigheden« staa:
Jeg vil nok synke, men <w>først</w> vil jeg flyde!

I Aaren bruser højt mit kække Blod;
Det kalder paa mig; er dets Kalden ej
En Førers, som er værd at vise Vej ?
Skal slap og viljeløs jeg mig forbløde,
Fordi der raabes paa mig fra de Døde,
Fordi en overlæsset Lærds Forstand
Har glemt, hvad ej hans Moder mægted glemme,
Dengang hun tog hans Fader til sin Mand?
Vi lytter til en sprukken, klangløs Stemme,
Vi kryber for en krank Melankoli,
Vi gaar omkring og snuser efter Døde;
Skøndt der er knapt paa Sol, vi Skyggen søger,
Vi slaar os selv ihjel i vore Bøger,
Og lægger langsomt os i Livet øde: —
Vi trænger til en <w>Livets</w> Poesi.
Den vil jeg plante ud i Blomst paa Blomst
Med kraftig Duft og Myldren langs Din Sti,
Og give hver en Larve sin Bekomst,
Som suger af dens Saft sin Ormeføde.

Og jeg vil lytte til Dit Hjærtes Stemme,
Og leve med Dig glad paa denne Jord,
Hvor hvert elastisk Skridt, hvert Fodens Spor
Indprenter dybt den Lære: <w>her</w> Du bor,
Her laa Din Kim, og her Din Stamme gror,
Her har Din Kjærlighed, Din Livskamp hjemme,
Indtil, som hist ved Skarritsøens Bred,
En gul Oktober ryster Blade ned,
Og stæder os, to Blade, under Jord
Til evig Hvile i sit lune Gemme .....

Herpaa jeg lever, og — paa <w>det</w> jeg tror.
</body>
</poem>

</content>
</section>

</workbody>
</kalliopework>

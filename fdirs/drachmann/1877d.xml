<?xml version="1.0" encoding="UTF-8"?>
<!DOCTYPE kalliopework SYSTEM "../../data/kalliopework.dtd">
<kalliopework id="1877d" author="drachmann" status="complete" type="prose">
<workhead>
   <title>Af <i>Derovre fra Grænsen</i></title>
   <year>1877</year>
   <notes>
      <note type="credits">Bidrag fra Henrik Nielsen.</note>
      <note>Gengivet efter Holger Drachmann:  <i>Derovre fra Grænsen</i>, 3. opl., 3. opl., Gyldenske Boghandel, Kbh., 1877.</note>
      <note>Kalliopes udgave indeholder kun de i prosastykkerne indlejrede digte.</note>
   </notes>
   <pictures>
       <picture type="titlepage" src="1877d-p1.jpg">Titelbladet til <i>Derovre fra Grænsen</i> (1877) lyder ,,Derovre fra Grænsen. / Strejftog over det danske Termopylæ / (Als – Dybbøl) / I April Maaned 1877 / af / Holger Drachmann. // Tredje Oplag //  København. / Gyldendalske Boghandels Forlag (F. Hegel &amp; Søn). / Thieles Bogtrykkeri. / 1877.''</picture>
   </pictures>
</workhead>
<workbody>

<poem id="drachmann2018020701">
<head>
    <title>Giv Plads, I Herre- og Bondemænd</title>
    <firstline>Giv Plads, I Herre- og Bondemænd</firstline>
    <notes>
        <note>Teksten følger Holder Drachmann: <i>Derovre fra Grænsen</i>, 3. opl., Gyldenske Boghandels Forlag, Kbh., 1877, pp. 7-8.</note>
    </notes>
    <quality>korrektur1,kilde,side</quality>
</head>
<body>
Giv Plads, I Herre- og Bondemænd,
For en liden Soldatervise;
Den megen Snak og det meget Rend,
De mange Beskyldninger, mange Skænd
Kan ingen Spillemand prise;
Han peger, naar man ham presser
For Underskrift under Adresser,
Mod Grænsen, hvor Blodet i Strømme flød,
Hvor Haabet gaar Vagt i Trængsel og Nød
Og synker med Knurren hver Krumme Brød
Hos sit Herskab, Hr. Danenfresser.
Dér trevler man ikke i Laser op
Hvert Bogstav, som findes i Loven,
Dér raser ej Striden som Storm i en Kop:
Om Farten gaar rettest mod Magtens Top
I Wienervogn eller bag Ploven.
Dér vælger man støtvæk den samme,
Som puster til Hjærternes Flamme;
Og' Hjærterne brænde som Bavner ved Nat,
Og højnes ved Dag, som en Bavtasten sat
Paa Toppen af Dybbøl, med Indskrift: Tag fati
Vi slipper ej Brødrenes Stamme!
</body>
</poem>

<poem id="drachmann2018020702">
<head>
    <title>Men har Din Sjæl et større Haab</title>
    <firstline>Men har Din Sjæl et større Haab</firstline>
    <notes>
        <note>Teksten følger Holder Drachmann: <i>Derovre fra Grænsen</i>, 3. opl., Gyldenske Boghandels Forlag, Kbh., 1877, pp. 24-25.</note>
    </notes>
    <quality>korrektur1,kilde,side</quality>
</head>
<body>
Men har Din Sjæl et større Haab
End efter Ægyptens Gryder,
Da bort fra Torvenes larmende Raab,
Hvor Prangerne har deres Sæde
Og Folket paa Varerne byder,
Bort, hvor Livsraabet lyder,
Og Blodets hellige Væde
Henover Grave flyder.
</body>
</poem>

<poem id="drachmann2018020703">
<head>
    <title>Solen staar lavt i det skinnende Vest</title>
    <firstline>Solen staar lavt i det skinnende Vest</firstline>
    <notes>
        <note>Teksten følger Holder Drachmann: <i>Derovre fra Grænsen</i>, 3. opl., Gyldenske Boghandels Forlag, Kbh., 1877, p. 29.</note>
    </notes>
    <quality>korrektur1,kilde,side</quality>
</head>
<body>
Solen staar lavt i det skinnende Vest;
Højt løfter sig nu min Tanke.
Forventningsfuld, bævende, angst som til Fest,
Jeg værger mod Solen som jeg kan bedst,
Jeg stirrer mod Vest,
Mod Dybbøls blaanende Banke.
Alle mine smaalige Sorger og Savn;
Alt hvad af smaadelt herinde jeg nævner,
Slynges som Skumstænk fra Skibets Stavn,
Tilbage staar kun det stolte Navn,
Og jeg selv, paa mit Skib, med aaben Favn,
Mod Danmarks Termopylæ stævner.
</body>
</poem>

<poem id="drachmann2018020704">
<head>
    <title>Hvad er det for støtte Mænd</title>
    <firstline>Hvad er det for støtte Mænd</firstline>
    <notes>
        <note>Teksten følger Holder Drachmann: <i>Derovre fra Grænsen</i>, 3. opl., Gyldenske Boghandels Forlag, Kbh., 1877, pp. 30-31.</note>
    </notes>
    <quality>korrektur1,kilde,side</quality>
</head>
<body>
Hvad er det for støtte Mænd,
Skulderbrede, bringestærke,
Som ad Gaden drager hen,
Tavse, under Fanens Mærke?
Tavse; thi de drager mod
Døden, mathematisk sikker;
Støtte; de er døbt i Blod
Paa det Bjerg, som for dem ligger.
   Og det dundrer saa hult ad Pontonbroen hen;
   Vil den lyde for selvsamme Trit vel igen?
   Vil de komme tilbage, som nu drager over
   Til Dybbøl, hvor Døden bag Brystværnet sover?
Midnat er det. Dødens Stund.
Den har lagt sig til at blunde,
Suger méd sin Knokkelmund,
Drømmende, paa Slagets Vunde.
Aarie rejser den sig op,
Gabende den spiler Kæben,
Skyder Børster langs sin Krop,
Slikker sig med Smil om Læben.
   Der skal Mod til at bakses med saadant et Syn,
   Men paa Bjerget staar Mænd med en Rynke i Bryn.
   De var madkære hjemme, lidt træge Krabater,
   Men paa Banken staar Mænd: de danske Soldater.
</body>
</poem>

<poem id="drachmann2018020705">
<head>
    <title>Der vil komme en Dag, hvor den Stærkeres Magt</title>
    <firstline>Der vil komme en Dag, hvor den Stærkeres Magt</firstline>
    <notes>
        <note>Teksten følger Holder Drachmann: <i>Derovre fra Grænsen</i>, 3. opl., Gyldenske Boghandels Forlag, Kbh., 1877, pp. 50-51.</note>
    </notes>
    <quality>korrektur1,kilde,side</quality>
</head>
<body>
Der vil komme en Dag, hvor den Stærkeres Magt
Har stablet paa Pelion Ossa op,
Og har vredet og vendt sin gigantiske Krop,
Til den ej lod sig strække længer;
Saa rejser sig, klædt i sin Dommerdragt,
Kroniden med Verdensvægten i Hænde,
Og saa har Giganterne Maalet fuldbragt,
Og styrter til Jord med gabende Flænger,
Og den Stærkeres Magt er til Ende.
Pivis ej — ja saa lyver den ensomme O
Med den britiske Vagt ved den gabende Sø,
Med Kejserfangen, som ej kunde dø,
Men dybt over Fortiden grunder.
Saa lyver Sedan — saa maa Danmark dø.
Men saa maa der ske først et »Under«.
</body>
</poem>

<poem id="drachmann2018020706">
<head>
    <title>Her staar jeg, og vil ikke flytte min Fod</title>
    <firstline>Her staar jeg, og vil ikke flytte min Fod</firstline>
    <notes>
        <note>Teksten følger Holder Drachmann: <i>Derovre fra Grænsen</i>, 3. opl., Gyldenske Boghandels Forlag, Kbh., 1877, p. 62.</note>
    </notes>
    <quality>korrektur1,kilde,side</quality>
</head>
<body>
Her staar jeg, og vil ikke flytte min Fod,
Som Vagt paa den vældige Banke;
Granater skal ikke rokke min Rod,
Og Ild ikke kvæle min Tanke.
Min Rod den munder i Danmarks Bund,
Min Tanke er den: der skal komme en Stund,
Hvor Hjærter omkring mig skal banke
Omkap med det Hjærte af Egerod,
Som Mølleren sætte i Vingen lod;
Og slaa med sin Vinge, og staa, hvor man stod,
Med Ære og Ret: det er Tingen!
</body>
</poem>

<poem id="drachmann2018020707">
<head>
    <title>Man skærer ej Spanter til Skibe</title>
    <firstline>Man skærer ej Spanter til Skibe</firstline>
    <notes>
        <note>Teksten følger Holder Drachmann: <i>Derovre fra Grænsen</i>, 3. opl., Gyldenske Boghandels Forlag, Kbh., 1877, pp. 63-64.</note>
    </notes>
    <quality>korrektur1,kilde,side</quality>
</head>
<body>
Man skærer ej Spanter til Skibe
Ud af det sirlige Træ,
De svajende Graner gi’er Master,
Men Eg maa i Tømrenes Knæ
Man smedder ej Søm af det bløde Sølv;
Det lader for let sig slide:
Man hugger dem ud af det sejge Jern;
Det kan gennem Plankerne bide.

Der ligger en Grund hos det danske Folk,
Som ikke er gødet af kunstig Gødning;
Urtids Muldet, som bærer sin Frugt,
Ukendt med al Radikalernes Rydning.
Du vandrer en Aften bekymret stemt
Ved Grænsen, og træffer en Mand, der vejer
Mer’ end de lyseste Hoveder; selv
Om han er sort som en Skorstensfejer.
</body>
</poem>

<poem id="drachmann2018020708">
<head>
    <title>Ja, ikkesandt</title>
    <firstline>Ja, ikkesandt</firstline>
    <notes>
        <note>Teksten følger Holder Drachmann: <i>Derovre fra Grænsen</i>, 3. opl., Gyldenske Boghandels Forlag, Kbh., 1877, p. 77.</note>
    </notes>
    <quality>korrektur1,kilde,side</quality>
</head>
<body>
Ja, ikkesandt,
Den Junida’,
Da Wrangel han kom her,
Vor Løjtenant
Han skreg: Hurra,
Og: Fæld Gevær!
Saa tog vi dem i Nakken,
Og smed dem ned a’ Bakken.
Hillemænd,
Sikk’et Spænd;
Gamle Wrangel kommer aldrig mer’ igen!
</body>
</poem>

<poem id="drachmann2018020709">
<head>
    <title>Det regner og sner med Granater</title>
    <firstline>Det regner og sner med Granater</firstline>
    <notes>
        <note>Teksten følger Holder Drachmann: <i>Derovre fra Grænsen</i>, 3. opl., Gyldenske Boghandels Forlag, Kbh., 1877, pp. 87-88.</note>
    </notes>
    <quality>korrektur1,kilde,side</quality>
</head>
<body>
Det regner og sner med Granater,
Det er næppe, man syner og sanser;
Der ligger de danske Soldater
Paa Maverne bag deres Skanser.
De kan ikke sende et: Tak for sidst!
Saa tager de dem en gemytlig Whist.
Saa raabes der: Dæk! Og Granaten slaar ned,
Og saa tæller man, hvem der i Græsset bed.

Det er en simpel Historie.
Tabet er: Lemmer og Livet,
<w>Gevinsten</w>: Vand paa Sikorie
Med Rhum, Og saa bliver der givet.
Trumf paa Damen! De spiller og ler,
Mens Udkig’et over Traversen ser:
Dæk, Kammerater! — Hvem fik sit Fedt?
Det var min Makker! Det er Nummer Et.

Det regner og sner med Granater,
Det er næppe, man syner og sanser;
Der ligge de danske Soldater
Paa Maverne bag deres Skanser:
Det var jo Skade, at han faldt væk!
Jeg spiller med »Blind«, jeg har fire Træk ...!
Dæk, Kammerater! — Se saa, for Fanden;
Der gik min Makker! Det er den Anden.

Det er en simpel Historie.
Tabet er: Lemmer og Livet,
Gevinsten: Vand paa Sikorie
Med Rhum. Og saa bliver der givet:
Det var jo Skade. Naa ja, Farvel;
Vi spiller en »Tomands« alligevel ...!
Dæk, Kammerater! — Tæl op; lad se:
Det var min Modpart! — Det er Numer Tre.

Han sidder, den sidste i Laget,
Og samler Kortene sammen;
Gevinsten har han vel taget,
Men han mumler fortrædelig: Jamen ...!
Saa lægger han sig en Kabale op,
Og tager imellem en Slurk, af sin Kop.
Dæk, Kammerater! — Hvad er paafærde?
Der ligger den sidste! Den Fjerde.
</body>
</poem>

<poem id="drachmann2018020710">
<head>
    <title>Det var — jeg husker det ikke saa ret</title>
    <firstline>Det var — jeg husker det ikke saa ret</firstline>
    <notes>
        <note>Teksten følger Holder Drachmann: <i>Derovre fra Grænsen</i>, 3. opl., Gyldenske Boghandels Forlag, Kbh., 1877, pp. 89-92.</note>
    </notes>
    <quality>korrektur1,kilde,side</quality>
</head>
<body>
Det var — jeg husker det ikke saa ret —
Men jeg tror i Begyndelsen af April,
I Stillingen var der en halv Dags Hvil;
Det var mer’ end vi havde ventet.
Preusserne var nok en Smule træt,
Og dertil havde Preusserne Ret, —
Saa kom hari til Regimentet.

Hvordan han saa’ ud? En underlig Snegl,
Briller for øjnene, nærsynet, lang,
Et dukkende Hoved, en dinglende Gang;
Vi lo, til vi næsten fik Hikke.
Han skrævede ud, som en vandrende Plejl:
»Undskyld; skulde jeg tage fejl?
Jeg synes ... her skydes jo ikke!«

Det blev ved Dybbøl et staaende Ord,
Naar Preussernes Skydning var rigtig bøs,
Naar Stumperne sprang, som om Fanden var løs,
Og vi maatte paa Maverne ligge;
Naar »Dæk« og »Fald ned« var et staaende Kor,
Og Skansen en Vælling af Blod og af Jord: —
»Jeg synes, der skydes jo ikke!«

Vi lo, for saa vidt som vi havde en Mund
At le med, og ikke var slaaet ihjel;
Han tav blot, og lagde sit Hoved paa Hæld,
Og stived sig af med sin Slire.
Naa! Hver har sin Vis at forvalte sit Pund;
Han gjorde sit bedste; al den Stund
Han var kuns »Reservespire«.

Saa kom den Attende, Stormens Dag.
Fjenden paa Livet ved Morgengry,
Bajonetter og Kolbe, i Stedet for Bly,
Uniformer og Kød i Laser.
<w>Forrest</w> er jo en Løjtnants Fag,
Men vores var fløjten. En afgjort Sag:
Han havde itide smurt Haser.

Der var ikke Tid til at tænke paa ham;
De mylred imod os, de stak og vi slog;
Sammen med andre vor Deling sig drog
Tilbage i Brohovedskansen.
Dér bed vi fra os, og dér fik vi Ram
Paa Fjenden, og myrded’ saa det var en Skam,
Saa sandt som mit Navn det er Hansen!

Vi laa dér i Røgen, kastet som Sild
I en Tønde, og skød, og i Midten laa
Et Krudtmagasin med et Lægeflag paa;
Der var Saarede, ser De, derinde.
Et Lægeflag er jo en meget snild
Afviser, men en Granat kan gaa vild;
Man skyder saa ofte i Blinde.

Hvordan det gik til, maa Preusserne om;
Vi hørte en Susen, og saa kom et Brag;
Det røg gennem Krudt-Lazarethets Tag,
Og bort vi til Siderne rendte.
Vi trykked os ned. Da saa’ jeg mig om;
Der skræved en Fyr med et vældigt: Kom!
Gennem Døren ind, hvor det brændte.

Det var vores Løjtnant. Hvor han kom fra,
Maa Herren vide, men dér, hvor han gik,
Dér fænged hans Hjærte, mens vort slog Klik.
<i>Det</i> turde vi dog ikke friste.
Han bar dem ud, gennem Ild, gennem Røg,
De Saarede, en efter en — og saa fløj
Han selv tilvejrs med den sidste.
</body>
</poem>

<poem id="drachmann2018020711">
<head>
    <title>Vi, med det evige Gilde</title>
    <firstline>Vi, med det evige Gilde</firstline>
    <notes>
        <note>Digtet alluderer til Laurids Koks <xref poem="kok1999030201"/>.</note>
        <note>Teksten følger Holder Drachmann: <i>Derovre fra Grænsen</i>, 3. opl., Gyldenske Boghandels Forlag, Kbh., 1877, pp. 108-109.</note>
    </notes>
    <quality>korrektur1,kilde,side</quality>
</head>
<body>
Vi, med det evige Gilde,
Og vi, som aldrig os nærme
Hinanden, til Stævne, en festlig Dag,
Uden at hejse Korsarernes Flag,
Uden bestandig at spilde
Vort Øl, hvor vi drikke vor Bærme;
Vi havde godt af en Sammenkomst
Ved festligt Bord, hvor Opsatsens Blomst
Ikke med Malurt var blandet
Og »forbindtlig« var ens med »forbandet«.

Vi, og Folket »derude«,
Og vi, og Folket i Byen,
Som sidde bestandig og tude
Omkap med hinanden mod Skyen,
Vi havde godt af en Mundkurv paa,
En Vagt ved hvert Vindve, i hver en Vraa
En Lytter, som passer omhyggelig paa,
At Ordene ikke for vidt skal gaa,
Og Taleren ikke skal gemme
In mente en Rest af det Slemme.

Og vi, med vor evige Ævlen,
Fra venstre, saa vel som fra højre,
Vi havde godt af at tøjre
Itide vor Utids-Kævlen,
Og græsse lidt fredelig Side om Side
I Danmarks dejligste Vang og Vænge,
Og ikke slide,
Og ikke flænge
I Tøjet, men være lidt mere
»Voksne og danske Drenge«.
</body>
</poem>

<poem id="drachmann2018020712">
<head>
    <title>I den gryende Old, da hver Ø var en Skov</title>
    <firstline>I den gryende Old, da hver Ø var en Skov</firstline>
    <notes>
        <note>Teksten følger Holder Drachmann: <i>Derovre fra Grænsen</i>, 3. opl., Gyldenske Boghandels Forlag, Kbh., 1877, pp. 126-128.</note>
    </notes>
    <quality>korrektur1,kilde,side</quality>
</head>
<body>
I den gryende Old, da hver Ø var en Skov,
Løb vi Skuden paa Havstokken op,
Og med Øksen, til Nybyggets knappe Behov,
Hugged løs vi paa Egenes herdbrede Krop,
Indtil Kæmpen for Kæmpen var faldet.
Lydt gennem Skoven det gjalded.
Saa blev Viven i Blokhusets skindbredte Rum,
Og paany pløjed Skuden det saltvaade Skum;
Øksen i Hænde; den hvilte sig ej;
Bladet det blinked; den lyste sig Vej.
Det var levende Ege, som faldt for dens Klinge; —
Danmark, hvi blev Du saa ringe?
Danmark, hvor bliver Du af!

Der blev ryddet en Vej gennem Saksernes Land,
Gennem Skove til Alpernes Top,
Og Normannen han kilked langs Afgrundens Rand,
Og paa Slæden sad, krummet, den vældige Krop,
Med et Jerngreb i Skjoldremmens Line.
Holla! der kom en Lavine.
Og i susende Fart gik det nedover, ned;
Der stod Røg under Kilken; den tændte, den sved.
Dalen i Dampe; de slukkedes ej;
Herrer og Trælle de løb deres Vej;
Og i dampendeBlod sank Normannernes Klinge. —
Danmark, hvi blev Du saa ringe?
Danmark, hvor bliver Du af!

Der var aaben Passage mod Syd fra vort Nord,
Og den søgte hver higende Aand,
Og vi traadte mandhaftigt i Fædrenes Spor,
Om med Øksen ej mer’, saa med Bogen i Haand,
Og vi nød, hvad de hist havde nemmet.
Verden de bragte til Hjemmet.
Og vi hylded de høje Erobreres Hær,
Og vi vogted dens Faner, dens Vaabentrofæer,
Vogted ved Trefodens hellige Baal
Philemons Panser, Jarl Hakons Staal,
Og Guder fra Mesterens Mejselklinge; —
Danmark, hvi blev Du saa ringe?
Danmark, hvor bliver Du af!

Der er stænget mod Sønder, trangt imod Nord;
Vi har løbet vor Skude paa Land.
Vi har ryddet vor Vold, men, forladt afvorBro’r,
Har vi tappet vort Blod, til vor næstsidste Mand;
Og nu nyder vi, hvad vi har nemmet:
Tvedragt er Herre i Hjemmet.
Vi har Viv end i Blokhusets skindbredte Rum,
Men vor Skude staar mastløs i Havstokkens Skum;
Vægter vi sidder om Trefodens Baal,
Pudser og pudser det anløbne Staal.
Vi har skaaret os selv paa Normannernes Klinge. —
Danmark, hvi blev Du saa ringe?
Danmark, hvor bliver Du af!
</body>
</poem>

<poem id="drachmann2018020713">
<head>
    <title>De vog dem, vi grov dem</title>
    <firstline>De vog dem, vi grov dem</firstline>
    <notes>
        <note>Teksten følger Holder Drachmann: <i>Derovre fra Grænsen</i>, 3. opl., Gyldenske Boghandels Forlag, Kbh., 1877, pp. 129-130.</note>
    </notes>
    <quality>korrektur1,kilde,side</quality>
</head>
<body>
De vog dem, vi grov dem
En Grav i vor Have,
Lagde dem ved Siden af den alfar Vej;
Alle vore Blomster skal smykke deres Grave;
   Sønderjyske Piger, I forglemme det ej!

   Hvem gemmer vi vel ellers vore Kranse till
   Søster, hvad er det Du siger?
   Lad Fjenden plukke Blomster derude, hvor han vil:
   Nælder hos de sønderjyske Piger.

De ligger og lytter
I Jorden dernede,
Lytter til hvert Fodtrin paa den alfar Vej,
Lytter, om paa Landsmaal en Læbe vil bede:
   Sønderjyske Piger, I forglemme dem ej!

   Og skulde vi vel have saa glemsomt et Sind;
   Søster, hvad er det Du siger?
   De Døde har vi tegnet os i Hjærterne ind;
   De bo’r hos de sønderjyske Piger.

Men ak, de kan ængstes,
Thi Tiden den rinder,
Jævnende, som Støvet langs den alfar Vej.
Fjenden vil sig fæste de blegnende Kvinder:
   Sønderjyske Piger, I forglemme Jer ej!

   Nej heller’ vi os vier til den døde Soldat;
   Søster, hør efter, hvad vi siger!
   Lad Tøjterne ved Elben være Tysken parat:
   Enker er de sønderjyske Piger!
</body>
</poem>

</workbody>
</kalliopework>



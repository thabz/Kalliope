<?xml version="1.0" encoding="UTF-8"?>
<!DOCTYPE kalliopework SYSTEM "../../data/kalliopework.dtd">
<kalliopework id="1879" author="drachmann" status="incomplete" type="poetry">
<workhead>
   <title>Ungdom i Digt og Sang</title>
   <year>1879</year>
   <notes>
      <note>De fleste tekster er gengivet efter Holger Drachmann: <i>Poetiske Skrifter</i>, Gyldendalske Boghandel, Nordisk Forlag, Kbh., 1927, bd. I, pp. 138-181.</note>
   </notes>
    <pictures>
        <picture src="1879-p1.jpg">Forsiden til <i>Ungdom i Digt og Sang</i> (1879).</picture>
    </pictures>
    <source facsimile="11530805172D_color" facsimile-pages-num="390" facsimile-pages-offset="22">Holger Drachmann: <i>Ungdom i Digt og Sang</i>, Gyldendal, Kbh., 1879.</source>
    <!-- Der mangler vist et titelblad i bogen - hvilket ikke udgøres af den illustrerede forside. --> 
</workhead>
<workbody>

<poem id="drachmann201902231">
<head>
   <title>Til Bjørnstjerne Bjørnson</title>
   <toctitle>Til Bjørnstjerne Bjørnson</toctitle>
   <indextitle>Til Bjørnstjerne Bjørnson</indextitle>
   <firstline>Det er, saa tilpas, et Decennium siden</firstline>
   <source pages="IX-XVI" facsimile-pages="15-22"/>
   <quality>korrektur1,kilde</quality>
   <keywords>bjoernson</keywords>
</head>
<body>
Det er, saa tilpas, et Decennium siden —
da røg det og brændte paa alle Kanter;
i blodrøde Strømme blev Ilden slukt:
jernhaarde Formynder-Mænd i Evropa,
her hjemme en halv Snes Tanter.
Tanterne tænkte paa Folkets Vel,
derfor de slog ikke Nogen ihjel;
Husarerne, viste blot Skeden,
og en Kone fik Foden forvreden.

Det var dog saa temmelig slemt i de Dage,
om ogsaa med Smil vi nu tænke tilbage;
min Ven, som var Doktor, om just ikke Laege,
han satte i Lampen en dobbelt Væge;
paa Frue-Plads stod han og løfted sin Lygte,
ved Skinnet af den han et Menneske søgte;
han fandt ikke mer’ end halvanden Mand,
og nu er han borte, drevet af Land.

Det er, saa tilpas, et Decennium siden —
da røg det og brændte paa alle Kanter.
<w>Du</w> var en Helgen endnu af Faget,
jeg var kun med blandt de unge »Fanter«;
vi saa’ Dig som Konge, Profet, Minister,
som Gud véd hvad, paa din Dovrestol; —
da aabned jeg Rækken paa min Reol
med de »Engelske Socialister«.<note>Se <xref poem="drachmann1999031701"/>.</note>

De futtede af, og man raabte »Sluk!«
Ved Sprøjten stod dine gamle Venner,
et Mandskab, som stedse med samme Fynd
mod Alt hvad der <w>brænder</w> sin Slange betjener
De fik dog ej slukt mig saa helt endda,
der maatte min egen Svaghed til Sprøjten;
da lo de først ret, da jeg »sakkede a’«
i Længden saavel som i Drøjden.

Men nu er jeg atter, hvad jeg var først;
og Feberkosten, jeg tæred saa længe,
har givet min Sjæl en naturlig Tørst
efter atter at stemme de gamle Strenge.
Decenniet svandt. Ved Grænsen vi staar:
Maaske vil det næste — det nye — skue,
hvad ind jeg har varslet i Ungdommens Aar,
belyst af Manddommens rensede Lue.
Maaske! — Men sikkert jeg véd, at der gaar
en Ungdom <w>her</w> gennem Strengeslaget,
og <w>den</w> vil jeg vie til Dig, som staar,
en Yngling i Hjærtet, med graanet Haar,
en Høvding i Bardelaget.

---

Mig har de løftet til Skyen den ene
Dag — til jeg kom deres Vivat paatværs;
da blev jeg uglesét ved Hippokrene,
levnet kun blev mig lidt Anlæg for Vers.
Verset, det véd man, fik Adgang, hvor ikke
Prosa kom ind med de stikkende Blikke.
Vers! musikalske! det har ingen Fare,
særlig hos ham, hvor de stundom
ikke just altid var »klare«!

Klarhed! — Nuvel, vi har Snusfornuft,
kritisk Befamlen og klam Befølen
nok her i Norden, hvor Alt, hvad der rager
op over Gennemsnitsmaalet,
væltes gemytlig i Sølen.

Klarhed! — Der findes i Sjælen en Gnist,
findes i Hjærtet en Glød, som kan lyse
op for de Smaafolk, hvem Brændsels-Brist
tvang til at krybe i Krog og fryse.
Den har Du faaet af Guden i Eje,
den biir Dig misundt mer end Du tror,
medens din Fod over Digtningens Veje
sætter saa »bent fræm« et Forkæmperspor.

---

Tiden er gaaet, Aarene svandt;
da kom Profetens store Forsyndelse.
Nu, imod Tiaarets næste Begyndelse,
Tiden os samlede fandt.
Dig har de dænget saa grundigt til; —
Ven, hvorfor ændred Du ogsaa »Signaler«? —
Selv har de spil’t underfundigt Spil,
vredet og vendt deres Ungdomskofte,
vrikket paa Taa og vaklet i Hofte,
danset paa Line — og Linen var slap —
tjent paa Geschæften Berømthed og Penge,
drevet det svævende Spil saa længe,
til de er havnet i Grøften
med samt deres »Idealer«.

Du har jo været i Koften hos dem.
Hurtig den blev dog for trang Dig i Ærmet;
saa har Du slængt den, og derved fornærmet
hele Familjen, dens Hus og dens Hjem.
»Vi, som i Favntag saa tidt har ham klemt,
vi, som hans Værker har rost i Avisen,
vi . . . .« ja, Du kender formodenlig Visen,
kender det Hele, behøver ej Noter;
men der er Et, som maaske Du har glemt:
at disse Frihedens Venner
er en Familje <w>Despoter.</w>

Knæfald de vil, beundrende Blikke,
Virak paa Alteret i deres Hus.
Yder Du den, ja saa kan Du drikke
selv i det vildeste Nonsens en Rus.
Bliver Du kritisk, saa sadler man om.
Selv i et Storsyn finder man ikke
Noget, som staar for en »Alvors«-Dom;
og man laaner Dig Lænkehundsblikke.

Fejled Du end: hvad var saa din Fejl
mod disse Kuske; hvis Tømmer er borte,
mod denne Tærsker, som fører sin Plejl
stedse bag Logavlens Porte
paa Jorden, den blotte, den sorte?
Har Du »forsét« Dig dernede mod Syd,
slog for et Slag'Du for tidlig til Lyd,
hvad har da vore »Profeter« at sige?
Spaamænd i Fantasteriernes Rige,
Konger, som, dethronisered’, vil herske,
Kuske, som, væltede, stedse vil køre,
Væltede, som ej Fornuften vil høre,
Folk, som vil Kærner paa Loen
af udfejet Langhalm tærske.

---

Hædre jeg vil Dig paa Digternes Vis,
ikke med brammende Ord Dig beprise;
det var jo Sprøjtebetjeningens Skik,
da den sang Dig sin barnlige Vise.
Nej, jeg har samlet hvad Tiaaret evned,
samlet det Bedste med Omhu og Flid,
Alt hvad af Vemod og Vrede og Vid
— Minder fra Lykken og Minder fra Strid -
<w>Lykken at synge</w> mig levned.
Satte jeg Flugten i Noget for højt:
Saksen har stækket den svulmende Vinge.
Fejled jeg stundom, saa bøded jeg drøjt:
saaret jeg blev véd min egen Klinge.
<w>Et</w> har jeg gjort; det var værst dog af Alt
da var i Flugten jeg nærmest ved Jord,
da var <w>Du</w> højest og videst dit Spor, —
det var dengang, da, saaret og syg,
med mig selv jeg søgte at tinge.

Dog — jeg er atter, hvad jeg var først.
Modet med Lykken er kommet tilhuse,
Vingerne strække sig, Sangen skal bruse
stolt med sit Ungdoms Drapa mod Sky.
Dig vil den søge, til Dig vil den ty.
Ej skal Du dække dens Svaghed ved egen
Styrke, nej, Lige for Lige i Legen:
kæmpe den vil, den vil brydes med Dig.
Ligger den under, saa jubler den dog;
leende springer den atter fra Jorden,
griber din Haand og raaber:
Der er Kræfter endnu i Norden!
</body>
</poem>

<section level="1">
<head>
   <toctitle>I Panser og Plade</toctitle>
</head>
<content>

<poem id="drachmann201902232">
<head>
   <title>Ungdom</title>
   <subtitle>Den gamle Mesters Syn</subtitle>
   <toctitle>Ungdom</toctitle>
   <indextitle>Ungdom</indextitle>
   <firstline>Hed som en Ovn</firstline>
   <source pages="3-12"/>
   <quality>korrektur1,kilde</quality>
</head>
<body>
Den gamle, den evig skabende Tid,
Mesteren, bryder sit Værktøj sønder;
han ser hvor de mylre ustandset hid,
disse Værker af en Begynder;
han lægger sig paa sine Hynder.
Den gamle Mester har lagt sig træt,
der kommer en Fusker med Ler paa Bræt,
en Gibser, en Haandværker slet og ret,
som dybt under Byrden sig bukker;
han ælter Leret; han klasker det op
og modellerer saa — hej i Galop! —
en Stabel af smaabitte Dukker.

De sugede aldrig Mælk af et Bryst,
næredes ej af en Kvinde;
de blodløse Læber gier ingen Røst,
det piber kun spædt derinde;
deres øjne er matte og blinde.
Den fuskende Gibser med ilsomt Jag
har grebet en Puster og pustet dem bag;
Livsens Aande som Livets Sag
er ikke til for hans Dukker. —
Den gamle Mester har rejst sig op
og stirrer paa hele den stablede Trop
og slaar sig for Panden og sukker.

Han sukker, og mindes den svundne Tid,
Skabelsens Apotheose,
da ud af de gærende Vædskers Strid,
Urverdnens boblende Mose,
sprang Livets blussende Rose.
Da Kæmper fra Gudernes Skyborg for
og favnede Kvinderne paa vor Jord,
da Løver slikked de spæde Noer
og Storme dem lulled i Slummer.
Han mindes den første — sin egen — Slægt;
det var, som følte han Lemmernes Vægt,
Kroppens gigantiske Krummer.

Han hører den kaade, buldrende Støj
— et Slagsmaal som aldrig siden —
Bjærge er Børnenes Legetøj,
Jorden er dem for liden;
de blander Himlen i Striden.
Til fælles Angreb i sluttet Trop
de stabler paa Pelion Ossa op,
selve Kroniden maa sige Stop
og Herkules svinge Tampen.
Saa sættes der Grænse og stiftes Forlig,
Himlen og Jorden har ingen Krig;
saa hviler man ud fra Kampen.

Og Jordens Skarer og Guders Hær
vandrer fortroligt sammen;
de parrer sig atter blandt Lundens Træer,
de kysses paa Bakkekammen;
én er Roden og Stammen.
Naar Afrodite en Yngling ser,
blusser hun hæftig i ømt Begær,
ja selv den kølige Luna ler
til Knøsen ved Kildevoven.
Mens Phoebos den smeltende Lyra slaar,
paa Lur den store Kronide staar
som Bejler til Pigen i Skoven.

Da mylrer det ud over Bjærg og Dal,
Ungdomsverdner sig røre;
man træder vor Jord som en Dansesal
baade uden og inden Døre;
Dioskurer Rækkerne føre.
De solbrændte Legemer veksle i Spil,
den graanede Gubbe med Lyst ser til,
og selv de adstadige Vismænd vil
i Legen ej Sinker være.
Og Legen er Lærdom, og Lærdommens Ord
er gyldig for Himmel saa vel som for Jord;
det er Ungdomstidernes Lære.

Men Lemmerne svulme uformeligt op
udover Maal og Grænse,
og Slægten slaar an i et vildt Galop
som en Hingst uden Tøjle og Trense;
en Styrer vil ingen ænse.
I hvirvlende Fart over Sten og Stok,
Vinaand i Aaren, Vinløv i Lok,
vanvittig raser den ravende Flok
med Blodsved af aabne Porer;
Kraften blev altfor utæmmelig stor,
der stiger et Brøl fra et samlet Kor
af Bødler og Gladiatorer.

Og Brølet slaar mod en Skare af Mænd;
fra Østen de kom for at stride;
dog fører de ikke Sværd ved Lænd,
de vandrer i Kapper vide;
de følges Side om Side.
I Øjet blusser en sælsom Glød,
de viedes ind ved en Ynglings Død,
for Verden det sælsomme Budskab lød:
Mænd! vi er Brødre alle!
Et Ynglinge-Budskab, et Ungdomsord;
fra Raaheden reddes den herlige Jord,
men først maa en Verden falde.

Det brager og knager i Slægtens Hus,
det hviner i hver en Fuge,
Guden i Marmor blier malet til Grus,
Legemer Legemer knuge; —
skal Faldet da Alt opsluge?
Sværdet synes det eneste Svar,
dog, førend Æggen i Ædderen skar,
blev Sygdomsgrunden ej aabenbar,
saalidt som Frelse blev funden.
Nu trækker man Vejret og ser sig om,
Tomten blev ryddet, Pladsen staar tom;
saa bygger man op fra Grunden.

De komme fra Norden og Vesten hid
med Dyrehuder om Lænder;
Tænderne skinne som skabte for Bid,
haarede er deres Hænder;
det er Urskoven, som dem sender.
De kommer, at røgte det Gryendes Tarv,
de tage de solbrændte Kvinder i Arv,
med Nerver af Jern og Ild i Marv
de avle mandhaftige Sønner.
Men Arven gemmer hin Østens Sæd;
da knæler Kæmpen for Korset ræd
og mumler de fremmede Bønner. —

Og Mesteren ser, hvor den unge Æt
vokser med Sæden tillive;
den modnes, til Mærket paa Skjoldets Bræt
kan Slægten sit Korsnavn give;
saa funkler de blanke Knive:
Der gaar som et Vejr over Verden hen,
i Staal og i Plade Drenge og Mænd
sværmende ride med Lanse ved Lænd
bort til de ukendte Lande.
Fra Vuggen man iler, at frelse en Grav;
Dødshugget, som Saraceneren gav,
adler den kløvede Pande.

Og Mesteren ser, hvor det mørknes om Land
da Lyset i Østen blier slukket.
Blodet, som sived i Ørkenens Sand,
af golde Cisterner blev drukket;
nu stønner kun Munke-Sukket.
Hyrden, som vogted om Faarenes Kuld,
klipper dem nøgne og fylder med Guld
Kirkernes Læddik, som aldrig blier fuld,
men stedse har tomme Gemmer.
Trøsten er blevet et Tugtens Ris,
Baalene ryge — til Frelserens Pris,
og kvæle de murrende Stemmer.

Da aabner sig Jorden. Fra Grundens Gem
stiger de straalende Guder;
i Rækker, ustandset, haste de frem
fra Søvn i de muldne Puder;
en Skønhedens Dom de bebuder.
Og Ynglinge flokkes med Mejsel i Haand
og Digteren tolker begejstret i Aand,
hvad Jorden gav fri, men Himlen gav Baand,
hvad Livet kan aldrig fornægte.
Og Ungdommen jubler med Sang imod Sky,
Minerva staar knejsende højt over By
over Klærker og Bøddelknægte.

Da træder en Mand fra den mørke Vraa,
hvor ellers lød Munke-Messen,
han taler et Sprog, som Folk kan forstaa,
det lyder som Sværdehvæssen;
Cellen var Smede-Essen.
Han svinger det Sværd, som fra Kirken han tog,
det lysned, da ud han af Balgen det drog,
vidt blev det spurgt, hvor Sværdet det slog,
det delte Verden i tvende.
En Ungdomsdaad med et mandigt Mod,
et Hug, som rammed ved Træets Rod —
om Hugget end ikke fik Ende.

Og gærende Tider, en voldsom Slægt,
som haaber og higer og kæmper;
Huggene falde med Fynd og Vægt,
Ingen sit Løsen læmper,
kun Døden Iveren dæmper.
Men Døden tager en Maske paa,
Ræve omkring mellem Ulvene gaa
og hvisker og lader Afgørelsen staa
til dem i de purpurne Kaaber.
Hjærteblod-Strømmen i Slottets Gaard
ledes i Damme, som stille staar
og stinker i størknende Draaber.

Saa lyder der ud i den døsige Dag
et Raab, som Lakajerne skræmmer;
de vækkes op af den dvaskende Mag:
Hvor kommer de larmende Stemmer?
Respekten de Godtfolk glemmer! —
Der kommer et Svar fra en ukendt Egn,
et Svar med en raslende Kugleregn,
som splintrer Paladsets gitrede Hegn
og flænger de tressede Kjoler.
En Ynglingeskare med blussende Blik
•kvitterer for Regningen, som de fik
tilslængt fra en kongelig Boler.

Og ud under Sangen for Folkenes Ret
mod Tidens gustne Tyranner,
Jl at opgøre Slægternes Regnebræt,
i! de flokkes om Frihedens Banner;
Karré imod Verden de danner.
En Kittel i Pjalter, Begejstrings Kyrads;
de skaffer de nøgne Fødder Plads
N og sætter en Trusel saa skræmmende hvas
mod hver, som Retfærdighed krænker. —
Den gamle Mester han smiler dertil;
det var, som han hørte til Trommernes Spil
en Klirren af knuste Lænker.

Han smiler. Da mørknes det luende Blik,
uvilligt han' Øjnene lukker,
det var, som en Gysen igennem ham gik,
han vender sig bort og sukker;
hans Øje traf Fuskerens Dukker.
Han famler, han véd hverken ud eller ind:
Kan Slægten da blive saa spinkel og blind,
og vikler der sig af det filtrede Spind
mon atter en dristig Flyver? —
Fuskeren smisker: »Min kære Ven,
I kalder dem Dukker, men det er Mænd!«
— »Ti!« raaber Mestren. »Du lyver«!
</body>
</poem>

<poem id="drachmann201902241">
<head>
   <title>Islandsfarten før og siden</title>
   <toctitle>Islandsfarten før og siden</toctitle>
   <indextitle>Islandsfarten før og siden</indextitle>
   <firstline>Hvad er det for en modig Flok</firstline>
   <source pages="13-19"/>
   <quality>korrektur1,kilde</quality>
</head>
<body>
<nonum><center>(Juli 1874).</center></nonum>
---
<nonum><center><i>Før.</i></center></nonum>
Hvad er det for en modig Flok,
som over Nordhavs-Vovens Skum,
med Sejlet spændt fra Raaens Nok,
med Skjolderad langs Øse-Rum,
i Sommernatten farer?
Hvad er det for en Kæmpe-Æt,
som her paa Skudens skøre Bræt
det mørke Dyb befarer,
og ler ad Bølgefossens Skvæt
og trodser Færdens Farer?

Hvad er det for en bjærgfast Ø,
som op mod Nattehimlens Glans
fra Urtids Grund i dyben Sø
sit Hoved, slyngt med Jøkel-Krans,
stolt knejsende nu strækker?
Hvad sælsomt Navn har dette Land,
hvor frosne Bjærge staar i Brand
med Damp af Sneens Sprækker,
mens tordnende fra Jøklers Rand
Ildstrømme Stranden rækker? —

Det er en modig Mande-Flok,
som drages mod den fjærne Ø,
som fik af Kongevælde nok,
som heller ønsker fri at dø
end bunden leve Livet;
det er en uafhængig Æt,
som kaster ud sit Højstols-Bræt,
i Vætters Værge givet,
og søger saa sin Friheds-Plet
paa Landnams-Vis for Livet.

Det er en bjærgfast Klippeø,
som skænker til en mandig Slægt
en Mund, hvis Aande ej skal dø,
en Arm, hvis Værker skal faa Vægt,
et Ry i Sekel-Tide.
Det er et Land, hvor, klædt i Dragt
af Friheds-Malm, paa Grænsevagt
Sagn-Kæmpen snart skal ride
fra Næs til Myr, fra Tun til Trakt,
som Gunnar under Lide. —

Ja! Farten gaar en Sommernat
mod Nord, mod Islands stejle Kyst;
til Rors den bedste Mand er sat,
den største Helt med bredest Bryst
til Styrismand er kaaren.
Fjeldhøj mod Midnatssolens Glød,
som blusser paa hans Ringsærk rød,
han staar ved Styreaaren,
mens sikkert over Havets Skød
Lang-Snekken bliver baaren.

Han kommer fra det fjærne Land,
hvor Friheds Arne nu er kold,
hvor Herskerkrigens hede Brand
drev Bamsen bort fra Hiens Vold
og rydded Rævens Gange.
Ham lysted ikke denne Lod:
saa heller Bølgens Brand og Braadd
og Kamp mod Dybets Slangel
»Lad Kongen trække Fisk i Vod;
os skal han ikke fange!

»Der er vel Fisk med sligt Begær;
os tykkes det den værste Skam
at slippes i et Karpe-Kær,
at gaa i Kongens Fiskedam
og fo’res fint med Krummer;
nej bort til fremmed Frihedsstrand,
mens Kæmpen end i Mund har Tand
og Frembors-Blæsten rummer!
For Stævnen staar det stride Vand;
ret som en Bams det brummer!« —

Og over Toft og Bænkerad
der lyder Raab og Vaabengny;
hvor Hav og Himmel skilles ad,
der højner sig en mørkblaa Sky
med- Glimt af lyse Bræmmer.
»Nu Høj-Stols-Støtter overbord;
os viste Vejen Asa-Thor,
hist Maalet han bestemmer!«
Og Raabet rækker Næs og Fjord
med Brag af stærke Stemmer.

---
<nonum><center><i>Siden.</i></center></nonum>
Der sejler stolt en Sommernat
for bliden Bør en Dampfregat
med Kongsflag under Gaffel.
En Skare Mænd paa Skansen staar,
og mens man Kaffen ombudt faar
— samt en Likør-Karaffel —
helt frit Konversationen gaar,
som Skik er efter Taffel.

»Og hør Du Klein, Du store Mand,
mens Kongen slumrer, her paastand
Du Rejsens Runer raade!
Hvi gaar vi, baade Vært og Gæst,
til denne Islands Jubelfest?
Hvad skal den Vandgang baade?
Det er en dunkel Gaade!

»Og hør Du Klein, Du Statens Raad,
har Islands Folk til Fester Raad,
saa kan ej Folket trænge.
Saa kunde vi min S’æl ha’ spart
til meget andet Nyt og Rart
de mange, mange Penge,
vi sendte dem saa længe.

»Og hør Du Klein, Du Danmarks Trøst,
Du sige frit med djærven Røst,
hvad Du af Rejsen venter.
Femhundred Aar var Island vort:
vi kendte det kun af vort Kort,
og af en Flok Studenter,
hvis Ry nok som bekendt er!

»Og hør Du Klein, Du Kongens Ven,
hvorfor gaar vi ej hjem igen
og lader Festen fare?
Du er jo vistnok meget klog,
men kan Du tale islandsk Sprog?
Her har det ingen Fare,
men kan Du hist Dig klare?

»Ja hør Du Klein, Du kloge Mand,
Du bragte Tingen pænt i Stand:
Forfatningen den klare.
Men er dit Udkast ej for tamt,
og har Du bundet Knuden stramt,
saa den kan længe vare —?
Hvad vil Du dertil svare? —«

— »O store Skjald og Kammerraad,
Du, med din »Liv i Lænkers« Graad,
Forfatningen er stram nok!
Den blev ej blot for Island gjort;
lidt Snak deroppe gjør ej stort:
Befolkningen er tam nok,
naar bare den har Lam nok!

»Nej, ser Du, Skjald og Kammerraad,
en gammel Kælling har mig spaaet,
det kunde gaa saalunde:
Dhrr. Berg og Bojesen,
af Kampen ked, en Skare Mænd
paa Skagen samle kunde
en Gang i Fremtidsstunde;

og drage til den gamle Ø
heroppe i den vilde Sø,
og sende ud Budstikken;
og agitere hist og her,
og rejse rundt med stort Besvær,
de to og hele Klikken,
til Gavn for Republiken!

»Lad dem da rumle som de vil!
ej mø’nsk, ej bogø’sk Kraft slaar til,
naar jeg har Part i Striden.
Forfatningen er døbt »Hr. Klein«,
men der er Ingenting i Vejen;
i Vækst den end er liden,
men vokser nok med Tiden!« . . .

Saa veksles disse gæve Ord,
og Hvermand glæder sig ombord,
og der bli’er Sjov paa Dækket.
Fra »Jylland« øjnes Islands Top,
og Kongen bliver vækket.
Højt knalder da Champagnens Prop,
og der gaar Dans paa Bak og Dæk, -
kun stakkels Rosenberg er væk,
maa ej hos Kongen være:
nej »Heimdal« skal ham bære!
</body>
</poem>

</content>
</section>

<poem id="drachmann1999111028">
<head>
   <title>Androkles og Løven</title>
   <toctitle>Androkles og Løven</toctitle>
   <indextitle>Androkles og Løven</indextitle>
   <firstline>Hed som en Ovn</firstline>
   <quality>korrektur1,kilde</quality>
</head>
<body>
Hed som en Ovn,
Rødgul som Stenen, der brændes i Ovnen,
Trøstesløs tør som det Halm, hvormed Teglovnen næres,
Ligger den libyske Ørk
Som et Ler, der kan brændes til Tegl,
Men aldrig fortæres.

Her er Skyggen en Gæst,
Som man indbyder tidlig og silde;
Men den kostbare lader sig bede,
Kun sjældent han kommer.
Her er Vinter et Sagn. I den evige Sommer
Man fabler derom;
Og den fablende skynder sig bort, som han kom;
Ingen Hest, ingen Rytter; et Hovslag, en Røg,
Og en staalfodet Struds, og en Sandsky, som føg. -
Ørknen staar tom.
Men naar Natten har slaaet sit kølende Slør
Over de brændende Høje,
Over de glødende Vover,
- Naar Sandhavet sover;
Og naar Himlen slaar op fra det sortnende Blaa
Øje ved Øje -
Saa er Tiden for Løven paa Jagt at gaa,
Saa springer han efter Gazellens Kid
Og knuser dets Ryg under Kævernes Bid,
Saa er Sandet Dyrenes Tumleplads,
En Arena for Kattenes vældige Spring,
Med Elskovsstævner, med Jagt og Krig,
Flygtende Vildt og blødende Lig,
Kampen for Dagens Føde; -
Om Dagen er Ørknen en Ildovn,
Som brænder alt Liv til Døde.

Der vakler hen over det blændende Sand
En enlig Mand.
Han er nøgen, med friske Flænger i Brystet,
Om Ryg og om Skulder; Hænderne krystet
Vildt i hinanden;
Hans Øje søger mod Ørkenranden,
Og sænker sig atter, truffet
Af Solens svidende Brand.
Han er ene - kun fulgt af en vaklende Skygge,
Som krymper sig sammen og gør sig saa liden
Som mulig i Middagstiden.

Han var en Slave. Han kunde spille
Paa Cither og Fløjte, som Consulen vilde,
Kunde læse de græske Papyrus-Ruller
Højt ved Gilde, mens Skulder ved Skulder
De salvede Romere strakte sig dovne,
Mætte og hovne,
Og hørte med glinsende Øjne til,
Og klapped i fede Hænder
Ad Slavens Læsning og Spil.

Han var en Slave; stod højt i Gunst
Hos Proconsulen, hans Herre,
Som kunde for sine Bylder
Bruge hans Lægekunst.
Hans Gang var elastisk, hans Bryst var bredt,
Hans Mund tungsindig, hans Øje hedt;
Kunstnerens Ild i dets dunkle Lue,
Den tændte en Glød hos Consulens Frue.
Androkles her og Androkles der!
Hvor han end stod, saa var hun ham nær;
Mens Proconsulen laa paa sin Hynde,
Fristed hun Slaven til at synde.
Androkles syndede ikke. -
Da mørknedes hendes Blikke.

Hun klaged ham an - saa var Kvinders Skik
Fra Josephs Tid - for utugtige Blik.
De slæbte ham ud, endda han besvor
Sin Uskyld. Uskyld! En Slaves Ord!
De pisked hans Krop i blodige Flænger,
Da styred Slaven sig ikke længer;
Med Haan i sit Blik imod Husets Frue
Isønder han Strikkerne sled,
Huggede Bøddelen ned,
Og løb for sit Liv og lod dem true
Og raabe og sætte efter;
Han havde den Flygtendes Kræfter,
Sin Manddom, sin Skyldfrihed.

Og lidt efter lidt hans Skygge gled
Ud over Sandet. Den frygted ikke
Længer de stikkende Blikke,
Som Solens rullende Øje
Sender mod Jorden ned.
Men Slaven slæbte sig frem med Møje,
Og dengang Solen, træt af at brænde
Leret i Ovnen, slukte sin Glød -
Da Dagen var naaet mod Ende,
Sank Slaven sammen som død.

Han drømte:

Det var i hans fagreste Ungdomstid,
I hans Frihedsdage de glade,
Hist paa den græske Ø,
Hvor Bølgerne bruse;
Hvor Templet sig spejler i vinblaa Sø,
Hvor i mørkgrønne Lunde, hvis Blade
Aldrig kan dø,
Storslægtens Ahner hensuse.
Der sad han og lærte Cithren at slaa,
Af Fløjten at fremlokke Triller,
Vemod og Lyst paa en Gang,
Som Bølgerne gemme;
Om Manddom og Elskov han spilled og sang,
Og fra Bjerget, hvis evige Kilder
Gaa deres Gang,
Svared et Ekko hans Stemme . . .

Han vaagned. Det toned endnu for hans Øre,
Da fik han en anden Stemme at høre.
Et Brøl af Smerte og Raseri.
Han saa' sig omkring med Angst;
Hans Drøm var forbi.
Han laa foran Svælget til en Hule,
Og fra Dybet ham skinned i Møde
To Øjne, grønlige gule.
Han tog til sit Hjerte, han følte det banke,
Som vilde det sprænge hans Bryst,
Han Øjned et Gab med skinnende Tænder,
Og atter tordned den rullende Røst,
Og han saa' den uhyre Manke.
Han folded i kvælende Angst sine Hænder,
Med Dødens Sløvhed mod Jorden han saa' -;
Foran Ørkenens Konge Androkles laa.

Men ingen Pote med vældigt Slag
Slog ham i Kvag.
Da løfted han atter mod Dyret sit Øje
Og betragted Monarken nøje, -
Var det hans Sansers Bedrag?
Den Vældige lagde sig for ham ned,
Krummed i Bugter den smidige Krop,
Lukked sit Gab, men spiled ham op
Sin Potes kløftede Flade:
Der sad med giftige Torne og Blade
En afreven Kaktus; og Blodet
Med Ædder af Saaret randt.

Androkles aanded af Døden op;
Saa greb han Poten og uddrog Tornen,
Og trykked med fast og kyndig Haand
Ædderet ud og Saaret forbandt;
Og da Monarken nu Lindring fandt,
Saa behaged det Kongen at slikke
Til Tak sin Badskær's Haand . . . . .

Saa knyttedes mellem de to et Baand;
Det bandt i et Aar dem sammen.
Om Natten jagede Løven
Vildtet paa Bakkekammen;
Om Dagen de spiste det sammen.
De spiste og sov i den samme Hule,
Den nøgne Flygtning, den lodne, gule
Konge for Ørknens Skarer.
Vilddyret sørged for Mad til sin Ven,
Androkles takked med Blik igen
Og klapped den bølgende Manke, -
Et Venskab, i Ord ej, i Tanke.

Og Maane skifted med Maane igen,
Da følte, trods alle Farer,
Slaven sit Hjerte banke;
Han længtes fra Hulen og Kødet det raa,
Kun Ørknen og Hulen og Løven han saa';
Vilddyret kunde det ej forstaa,
Men Slaven sukked og længtes; -
Mod Mennesker Mennesket hen.

,,I Dag den trettende i August,
Vil Kejserens Statholder, Proconsul
Udi Afrika
- Om Varslerne Held ham bebuder -
Give til Ære for Cæsar og Guder,
Og til Fryd for de fri Quiriter,
En Fest.
Lælius Varro er Offerpræst.
Først kæmper Capuas Fægterskole
Mod dem fra Ravenna;
Og dernæst slippes fra Carcernes Gitter
En pragtfuld Løve og fire Tigre
Og nogle Dusin Hyæner.
En Dødsdømt, som egenlig skulde
Være spist af Muræner,
En bortrømt Slave,
Androkles, skal have
Den Ære i Folkets Paasyn
At blive af Vilddyr ædt.
Ved Kraft staar Husbondens Ret. -
For øvrigt Festene Giver beklager,
At ikke for Tiden der haves
Nogle Kristne paa Lager.'' -

Hed som en Ovn
Er det uhyre Rum,
Hvor Plakaten omkring langs Bænkene render
Og gribes og slippes af svedige Hænder,
Og sluges, krydret af Vittigheder,
Som aldrig ender.
Her er kvælende hedt,
Og Skyggen en Gæst,
Som nødvendig maa med til Gilde; -
Nu hjælper det lidt;
Over Circus Solsejlet spændes,
Og paa lueforgyldte Trefødder Røgelsen tændes.
Endda er det hedt;

Men fra tusinde skjulte Kanaler
Gyder sig hen
Over Mængden en duftende Støvregn. Ah! hvor det svaler;
Begynd saa igen! -

En Pause. De slæber med Hager og Reb
Gabende Indvolde, Ligene ud;
Den som stod oprejst før som en Gud,
Han ligger nu hist som en slagtet Stud.
Capua sejred.
Arenaen damper af Ofrenes Blod.
De har slaaet, til Ære for Cæsar og Guder,
Hinanden med Næver ihjel,
Stukket hinanden med Sværd i Struben,
Fanget hinanden i Net;
Nu fejer og river man Mordergruben
Og strør Sand paa hver mørkerød Plet.
Den frie Quiriter er langtfra mæt,
Gladiatorkamp er hans daglige Ret,
Nu kommer ekstra Desserten: en Fyr,
Der skal ædes af vilde Dyr.

Og i Pausen slappes de glubende Miner,
Og Damerne spiser Appelsiner.
Der er han, der er han! Arenaens Gitter
Lukker sig efter en nøgen Slave,
Og de Tusinde rækker sig frem og titter;
Det er, som naar Blomster, store og smaa,
For Vinden vender sig i en Have. -
Der er han, den dødsdømte Slave!

Statholderfruen ser fra sin Hynde
Igennem den slebne Ædelsten
Og nikker let med en lille Smilen
Til den unge Sprede, Ædilen:
,,Mager som en Mynde,
Men for Resten plastiske Ben!''

Og med Haandklap hilser man Slaven dernede.
Han ser sig omkring . . . han synes at lede . . .
Men hen over Bænkenes Støv og Hede
Ikke et Blik, ej et eneste et,
Som tyder paa Mildhed, som gemmer paa Naade.
Fra Pøbeldrengens letfærdige, kaade
Træk til de iskolde Vestalinder:
Kun Fjender.

Da farves med Rødme hans blege Kinder,
Og Slavens Øjne de lue;
Han har set paa de forreste Bænke,
Med Ædilen, sin forrige Frue.
Han krummer den senede Ryg i en Bue;
Højt oppe den bølgende Mængde titter;
Det gælder jo dog hans Liv!
Hans Negl er fra Ørknen skarp som en Kniv;
Et Spring kun, et eneste hævnende Spring . . . . . .

Han vender sig lynsnart omkring;
Der aabnes for Dyrenes Gitter.

Og ved Lugten af alle de friske Lig,
De fugtige Spor, hvoraf Sandet er furet,
Styrter med gryntende Skrig
Hyænerne først ud af Buret.
Med blodunderløbne Blikke de skule
Til Slaven hen:
Han er ene; javist; og har ingen fæle
Vaaben og bruger vist ej sine Hæle;
Slunken er Mavernes Trommer;
Til Sagen altsaa! De spreder
Sig om ham, men samles igen. -
Kattene kommer.

Med fremskudt Bringe,
De gulhvide Poter ret ud i Luften,
Tigrene springe,
En efter en, paa Arenaen ind
Og viser det plettede Fløjelsskind;
De snuser foragteligt, vejrende Duften:
De kender Plebejercohorten derovre,
Ørkenens luskende Sjov're.

Endnu er Slaven ej set;
Det vældige Rum
Er ham Skranke.
Oprejst han staar, med Armene krystet
Foran paa Brystet,
Og venter paa Døden, som kommer,
Og hører sit Hjerte banke.
Da fanger hans Øre et Brum;
I en Brølen det ender,
Hvorunder Cirkus bli'r rystet;
Og sit Blik over Sandet han sender:
En Løve,
Stolt, med funklende Blik og med kongelig Manke.

Og Tigrene trække sig baglænds tilbage;
Det Syn det synes dem ej at behage.
Androkles og Løven er ene - de to;
Da ser han i Luften en udspilet Klo,
Og han folder i Bøn sine Hænder.
Men ingen Pote med knusende Slag
Slaar ham i Kvag,
Og da han nu løfter mod Dyret sit Øje
Og betragter Monarken nøje -
Er det hans Sansers Bedrag? -
Da lægger Løven sig for ham ned,
Krummer i Bugter den smidige Krop,
Lukker sit Gab, men spiler ham op
Sin Potes kløftede Flade,
Og Slaven skifter sit Stade,
Og knæler paa Stand hos den Vældige ned:
Dyret og Mennesket kender
Hinanden som gamle Venner . . . . .

Da lyder et Raab fra Bænke og Hynder,
Og Pøblen dundrer af alle Kræfter:
Naade!
Og den ved et Vidunder frelste Synder,
Med Dyret, som følger ham troligt efter,
Kaldes for Kejseren frem
At forklare den dunkle Gaade.
Og Slaven fortæller. Fortællingen springer
Som løbende Ild over Bænkene hen
Og til Galleriet sig svinger.
Og Circus drøner af Raabet igen:
Frihed for begge! Vivat
Løven, Androkles' Ven!
</body>
</poem>

<poem id="drachmann1999111027">
<head>
   <title>Kong Karl den Tolvte bæres over Grænsen</title>
   <subtitle>(Til G. O. Cederstrøms Maleri)</subtitle>
   <toctitle>Kong Karl den Tolvte bæres over Grænsen</toctitle>
   <indextitle>Kong Karl den Tolvte bæres over Grænsen</indextitle>
   <firstline>Blød og tavs er Bjergets Sti</firstline>
   <pictures>
      <picture src="drachmann1999111027-p1.jpg" museum="natmus.se" objid="18366">Gustaf Cederström (1845-1933): <i>Karl XII:s likfärd</i>, 1878, oliemaleri, 256x370 cm. Nationalmuseum, Stockholm.</picture>
   </pictures>
   <quality>korrektur1,kilde</quality>
</head>
<body>
Blød og tavs er Bjergets Sti,
   Sne over alle Fjælde,
Den gamle Jæger med Dreng og Hund
   Vil Ørnen i Bakkerne fælde.

Som Prikken i Skiven er Ørnen at se, -
   Saa knalder den Gamles Skud.
Den gamle Jæger og Grænsevogter
   Slettede Ørnen ud.

Nu rask over Nakken og hjemad Dreng! . . . . . .
   Han tier og trækker til Side.
Der kommer et Tog, et sælsomt, tavst,
   Ned over Fjældet det hvide.

Tys! ingen dæmpede
Felttrommers Slag,
Rigsfanen flagrer om
Hjørnet der bag,
Spiler sin Vinge mod Snehimlens Sky,
Bærer paa Vingen det evige Ry
   Af den Døde, som hviler paa Baaren.

Hvem er den Døde? en simpel Soldat,
Som var Konge, medens han leved;
Større Saga om ingen Helt
Blandt større Helte bli'r skrevet.
Klog var han aldrig. Dyden er klog;
Om Folk og Rige den freder;
Den lagde sin Haand paa et Hjerte, som slog
For hedt for en Folkenes Leder.
Døden var Skytte bag Fjældet i Nat,
Landet har mistet sin Konge,
,,Gossarne'' deres Fader;
Ned over gaar det, ned over brat,
Fylket i favndybs Rader.
Sneen er blød og Stenen er glat,
Trit for Trit bliver Foden sat,
Sneen er tavs, men Taaren,
Frossen til Is paa Kinden,
Røber den dyre Skat:
   Paa Børnenes Skuldre bliver Kong Karl
   Over Grænsen til Hjemmet baaren.

Tys! ingen dæmpede
Felttrommers Slag,
Rigsfanen spiler sin
Vinge der bag,
Dækker sin Krone bag Snehimlens Sky,
Vifter med Palmen for Sejrenes Ry
   Over Helten, som hviler paa Baaren. -

Blød og tavs er Bjergets Sti,
   Sne over alle Fjælde;
Den gamle Jæger og Grænsevogter
   Maa piblende Taarer fælde:

Du tog mine Sønner, Du lod mig kun en;
   Det var jo et Slag at friste.
Men kunde Du pege paa Pøjken nu,
   Jeg gav Dig, Konge, min sidste!

Du drog hvert Korn af dit fattige Land,
   Kun Barkbrød blev os tilbage.
Rejs Dig, Kong Karl! vi rækker Dig glad
   Vor sidste, orede Kage.

Ak Herregud: saa bæres Du der
   Saa fattig i Vinternøden.
Men saadan en Konge har Svensken kær,
   Som bæres af Folket i Døden?
</body>
</poem>

<poem id="drachmann1999110901">
<head>
   <title>Da de slettede Paragraffen ud</title>
   <toctitle>Da de slettede Paragraffen ud</toctitle>
   <indextitle>Da de slettede Paragraffen ud</indextitle>
   <firstline>Der sidder et Folk ved Bælt og ved Sund</firstline>
   <notes>
      <note>Prag-freden (1866) havde en paragraf 5, som gik ud på at Nordslesvig skulle afstås til Danmark, hvis befolkningen ved en afstemning udtrykte ønske herom. Denne paragraf blev i 1878 "udslettet".</note>
   </notes>
   <quality>korrektur1,kilde</quality>
</head>
<body>
Der sidder et Folk ved Bælt og ved Sund
Og ved Halvøens hundrede Fjorde,
Men længer at sidde og slaa sig for Mund,
Det er dog vist ej, som det burde;
Og skal vi end hviske og tiske i Krog
Og koge vor Harme som Sul under Laag,
Fordi vi er Smaafolk herhjemme:
Saa véd jeg, vi fik dog vort danske Sprog,
Og <i>det</i> er endnu dog ved Stemme!

Vidt blev det spurgt og langt blev det hørt,
Da det tordned om Sundeveds Strande;
Ikke en Finger har siden sig rørt
For vor Ret i de fremmede Lande.
Men tog de vor Ret, og af Naade os gav
Et Brev paa den Jord, hvor vi freded vor Grav
Fra sidst vore Faner gav Møde:
Vi sad dog i Stuen, om end den var lav,
Og <i>haabed</i>, og sang om de Døde.

Kort blev der skrevet og kort blev det læst,
Da de sidst paa Papiret gav Møde;
Løfter omkuld for et Lune blev blæst,
Med et Mundsvejr blev Haabet lagt øde.
Og nu skal vi hviske og tiske i Krog
Og koge vor Harme som Sul under Laag,
Fordi vi er Smaafolk herhjemme:
Nej, nej, vi har faaet vort danske Sprog,
Og <i>det</i> tør vel hæve sin Stemme!

Thi synger vi op ved Bælt og ved Sund
Og ved Halvøens hundrede Fjorde;
Vi tog dog et Livtag saa mangen god Stund,
Vi tog vel et nyt, om vi turde.
Men kan vi kun knytte vor Næve i Smug,
Og fordres vor Arm til et fredeligt Brug
Og skal vi kun haabe og glemme: -
Vor Ret den staar skrevet paa Danebrogs Dug,
Har ej <i>paa Papirslapper hjemme.</i>
</body>
</poem>

<section level="1">
<head>
   <toctitle>Sange til en Søster</toctitle>
</head>
<content>

<poem id="drachmann1999110903">
<head>
   <title>Indgang</title>
   <toctitle>Indgang</toctitle>
   <indextitle>Indgang</indextitle>
   <firstline>Vidt har jeg flakket i Verden</firstline>
   <quality>korrektur1,kilde</quality>
</head>
<body>
Vidt har jeg flakket i Verden,
Her fæsted sig træt min Fod;
At tidt man sig taber derude,
Først ret jeg hos Dig forstod.
Og tog jeg paa Verdens Scene
Det glimrende Flitter for Guld:
Hos Dig har jeg fundet det rene
Metal i den hjemlige Muld.

Her staar Du med Cifre skrevet.
Af Guld har jeg hugget dit Navn
Og sat Dig en Støtte paa Stedet,
Hvor Baaden er kommet i Havn.
Lad Skumring og Taager saa falde:
Paa Sangens Bautasten
Staar luende lys for alle
Bogstaven pur og ren.

Jeg rejser Dig denne Støtte,
Dens Grund er mit Hjertes Muld;
Skyer kan sløre dens Tinde,
Men Navnet straaler i Guld.
Og glimred min Kunst end ofte
Mig selv og min Sang til Men:
<i>Her</i> var min Sang i Kofte,
Da den rejste Dig denne Sten.
</body>
</poem>

<poem id="drachmann1999110904">
<head>
   <title>Jeg lægger alting for din Fod</title>
   <toctitle>Jeg lægger alting for din Fod</toctitle>
   <indextitle>Jeg lægger alting for din Fod</indextitle>
   <firstline>Jeg lægger alting for din Fod</firstline>
   <quality>korrektur1,kilde</quality>
</head>
<body>
Jeg lægger alting for din Fod:
Mit stærke Haab, mit stolte Mod
Og min Erfaring fra de strenge Dage.
Jeg lagde alting i mit Spil,
Du føjed al din Ømhed til;
Jeg lægger Lyren for din Fod -
I den er Du; jeg har ej mer tilbage.

Bed mig ej glemme, hvad jeg led,
Da ene jeg mod alle stred.
De har i Lyren deres Flænger skaaren.
Dens Glans for stærkt i Øjet skar;
Men Tonen, som dens Strenge bar,
Den var for højt for deres Knive baaren.

Den fo'r i Vejret som en Fugl,
Da de faldt over Redens Skjul,
Da deres Knive strejfed Vingefjeren.
Jeg greb til Siden, drog mit Sværd;
Det var dog vel en Prøve værd,
Hvem der gik af med Sejren eller Æren.

Du drog mit Værge varsomt væk,
Min Heftighed Dig voldte Skræk:
Husk, Du har ikke Ret; husk, Du har fejlet!
Jeg slap og saa' i Luften op;
Højt under Skyens Solskinstop
Paa Flugt mod Syd en Skare Fugle sejled. -

Jeg lægger alting for din Fod.
Nu skal vi prøve Haab og Mod
Og min Erfaring fra de strenge Dage.
Jeg fulgte gerne Fuglene Vej. -
Jeg bliver her; jeg flygter ej;
Jeg kæmper her, hvor Slaget stod, -
Saa lad os se, hvor langt der er tilbage!
</body>
</poem>

<poem id="drachmann1999110905">
<head>
   <title>Rundt omkring ved Søen</title>
   <toctitle>Rundt omkring ved Søen</toctitle>
   <indextitle>Rundt omkring ved Søen</indextitle>
   <firstline>Rundt omkring ved Søen</firstline>
   <quality>korrektur1,kilde</quality>
</head>
<body>
Rundt omkring ved Søen
   Stritter Sivets Ringmur;
Hælvten ligger fældet
   I lange gule Rør.
   Gule Rør som Lanser,
   Knækkede Fanestager -

   Ak, hvor er Standarten,
      Silken fra før?

Mosesækken gynger;
   Blankt Vand under Dækket;
Asen tømmer Kruset
   I Søens dybe Kar;
   Kan ej tømme Kruset,
   Kan ikke Søen fylde -

   Her har Tove levet,
      Den Tove, som <i>var</i>.

Stridsmænd komme langvejs
   Fra med kostbart Bytte,
Hugge Lansestagen
   Mellem de gule Rør,
   Kende saa mange Viser
   Om knækkede Bannerstager -

   Ingen om Standarten,
      Silken fra før.

Jægerfoden gynger
   Over Hængesækken,
Under Aftenvinden
   Skovsøens Glar.
   Jægerbuen spændes
   Imod de øde Skove -

   Det var, det var mod Tove,
      Det Pileskud bar.
</body>
</poem>

<poem id="drachmann1879a0">
<head>
   <title>Jeg hører i Natten</title>
   <toctitle>Jeg hører i Natten</toctitle>
   <indextitle>Jeg hører i Natten</indextitle>
   <firstline>Jeg hører i Natten</firstline>
   <quality>korrektur1,kilde</quality>
</head>
<body>
Jeg hører i Natten
  Fra stille Skove
  Et Raab, som af: hjælp mig,
  Min Gud!
  Jeg rejser mig, lytter,
  Kan ikke sove,
  Jeg kaldes, jeg kommer
  Derud.

Jeg vækker i Natten
  De slumrende Skove
  Med hviskende Stemme:
  Hvem der?
  I Natten, med Ret til
  At tie og sove.
  Staar søvntunge Buske
  Og Trær.

Jeg ængstes, som var det
  For meget at vove,
  Jeg løfter min Stemme:
  Hvem der?
  Jeg lytter. Fra søvntunge,
  Slumrende Skove
  Spørger mig Ekko:
  Hvem der?

Jeg iler i Natten
  Fra stille Skove,
  Jeg grubler, jeg grunder;
  Min Gud!
  Jeg lægger mig, lytter,
  Kan ikke sove.
  Hvem er jeg? hvordan ser
  Jeg ud?
</body>
</poem>

<poem id="drachmann1999110909">
<head>
   <title>Jeg hører dem alle sige</title>
   <toctitle>Jeg hører dem alle sige</toctitle>
   <indextitle>Jeg hører dem alle sige</indextitle>
   <firstline>Jeg hører dem alle sige</firstline>
   <quality>korrektur1,kilde</quality>
</head>
<body>
Jeg hører dem alle sige
- Og Folk, som studered det rette -
At Livet ej slukkes med Læbens Pust,
At der er et Liv efter dette.
Jeg vilde saa gerne vide Besked
Om, hvor det var henne og hvad det hed,
Jeg vilde saa grumme nødig
Lide, hvad hidtil jeg led.

Jeg ved kun, at jeg er mødig,
At Byrden tynger min Skulder,
At spændt jeg betragted det Tærningkast,
Som Haanden paa Bordet ruller.
Jeg saa' efter Øjnene et efter et,
Med Panden i Sved og med Brystet hedt;
Jeg har efter ,,højest Tærning''
Fortvivlet paa Bordet ledt.

Jeg kunde dog ende min Gerning,
Det lidet, jeg hidtil mægted,
Det var dog vel nok for at hævde den Plads,
Som ingen mig hidtil nægted.
Men saa kommer Tankernes hvad og hvor? -
Naar Gæsten drager af Værtens Gaard,
Han vil dog saa gerne vide
Den Vandring, som forestaar.

Ja, havde jeg <i>Dig</i> ved min Side,
Saa drog jeg i Natten den sorte,
Som Sejerherre med klingende Spil,
Ud ad de videste Porte.
Om ogsaa Fanfaren standsed og gik
Over til skingrende Pibere Musik,
Hvad gjorde det, naar ved din Side
Med stormende Hjerte jeg gik?
</body>
</poem>

<poem id="drachmann1999111001">
<head>
   <title>Kan I vel give mig gode Raad</title>
   <toctitle>Kan I vel give mig gode Raad</toctitle>
   <indextitle>Kan I vel give mig gode Raad</indextitle>
   <firstline>Kan I vel give mig gode Raad</firstline>
   <quality>korrektur1,kilde</quality>
</head>
<body>
Kan I vel give mig gode Raad,
Husraad, saadan som vore Fædre
Brugte dem! Nu har vi Videnskabsmænd.
Mon de kan hjælpe os bedre?

En kraftig Arm og en senet Ryg;
Den maatte vel bære det djærve Tryk
Af Brøde saavel som af Storværk.
De trængte ej først til en skreven Etik,
Til Stiver og Støtter af Ordværk.
Store i Dyder, store i Fejl,
Modet spændt som et Langskibs Sejl,
Brystet aabent for Vinden,
Med aabne Vunder til Valhal de gik,
Og med Odins Spydsod i Kinden.

Kan I vel sige mig gode Raad;
Har I monstro dem bedre
End dem, som de gamle Fædre
Brugte mod Livets Brod?
</body>
</poem>

<poem id="drachmann1999111002">
<head>
   <title>Jeg tænkte at træde i Kirken ind</title>
   <toctitle>Jeg tænkte at træde i Kirken ind</toctitle>
   <indextitle>Jeg tænkte at træde i Kirken ind</indextitle>
   <firstline>Jeg tænkte at træde i Kirken ind</firstline>
   <quality>korrektur1,kilde</quality>
</head>
<body>
Jeg tænkte at træde i Kirken ind,
Hvor Sjælemesser blev sunget,
Hvor Ruderne blomstred i Solens Skin,
Og Røgelsekarret blev svunget.

Der slog med et fra de tidligste Aar
En Længsel min Sjæl i Møde;
Jeg tænkte at læge de friske Saar
Ved en Andagtsstund hos de Døde.

Men Døden var klædt i saa broget en Dragt,
Jeg kunde ej kende dens Mærker;
Jeg gøs for den Længsel, som havde mig bragt
Ind blandt de syngende Klerker.

Ud paa Gaden! fra Hvælvingen ud!
Lad Røgelsen blive derinde.
Søger sig Menneskets Længsel en Gud,
I Hjertet den vil ham vel finde.

Hvor Hjerterne bløder, hvor Hjerterne slaar
Samdrægtig i Fejl og Forsoning,
Der hilses ej Guden fra Korset i Gaar
I Dag med en tredobbelt Kroning.

Der bløder han stedse, og stedse han staar
Bespottet, med bundne Hænder; -
Og en af Mængden til Guden gaar
Og sig selv i Mesteren kender.
</body>
</poem>

<poem id="drachmann1999111003">
<head>
   <title>Misund mig ej den Krans, jeg vandt</title>
   <toctitle>Misund mig ej den Krans, jeg vandt</toctitle>
   <indextitle>Misund mig ej den Krans, jeg vandt</indextitle>
   <firstline>Misund mig ej den Krans, jeg vandt</firstline>
   <quality>korrektur1,kilde</quality>
</head>
<body>
Misund mig ej den Krans, jeg vandt,
Ej Ærens mørkegrønne Vedbendblade;
Paa alfar Vej jeg den ej fandt,
Ej i en Bod til Fals ved aaben Gade.
Jeg skar min Haand med Rift ved Rift,
Da sammen jeg mig selv dens Blade plukked;
Det var ej nogen ,,stor'' Bedrift,
Jeg vandt den for et lille Skrift;
Det stilled mangens Tørst - <i>min</i> blev ej slukket.

Jeg bløder end af dybe Saar,
Som stammer fra den Krans, I mig misunder;
Jeg fandt et Folk, hvis gode Kaar
Ej dækker over Huldets skjulte Vunder.
Jeg fandt et Folk, saa lidet skabt
Til at oprette, hvad det fik skamferet,
Til Bod for alt, hvad der gik tabt;
Det Folk har glemt, at Tiden rapt
Løb fra det, mens det selv sig applaudered.

Jeg fandt det Folk, jeg havde glemt,
Og ved dets Hjertepulse spændt jeg lytted.
Ak, hvad jeg hørte, har mig skræmt,
Mit Øre gerne jeg mod Eders bytted.
Jert Øre finder alt saa sandt
Og skønt, med Fremtidsluft i Danmarks Have;
Mit Øre Tegn paa Tæring fandt.
Misund mig ej den Krans, jeg vandt,
Den plukked jeg paa Eders egne Grave.
</body>
</poem>

<poem id="drachmann1999111011">
<head>
   <title>Min Kraft er brudt</title>
   <toctitle>Min Kraft er brudt</toctitle>
   <indextitle>Min Kraft er brudt</indextitle>
   <firstline>Min Kraft er brudt. Hvem bygger atter op?</firstline>
   <quality>korrektur1,kilde</quality>
   <keywords>sonnet</keywords>
</head>
<body>
Min Kraft er brudt. Hvem bygger atter op?
Aa, bygge gør enhver i disse Tider,
Og Direktøren strunk i Spidsen rider,
En Humlebi for Arbejdssværmens Trop.

Jeg river ned mit Værk. De bygger op,
Og er saa runde, veltilfredse, glade;
Jeg bliver hjertesyg paa aaben Gade,
Hver Gang jeg møder Humlens vævre Krop.

Godmorgen, Humlebi! - Ih hvad, Godmorgen,
Hr. Gedehams; hvorfor saa tør og prikken,
Hvorfor ej mindre stor og mindre stikken? -

Hvorfor? har Du da aldrig kendt til Sorgen? -
Jo Gudbevares, men der er jo Honning,
Og jeg skal ud til Middag hos min Dronning . . . . . . !
</body>
</poem>

<poem id="drachmann1999111012">
<head>
   <title>Vi lo jo før saa længe</title>
   <toctitle>Vi lo jo før saa længe</toctitle>
   <indextitle>Vi lo jo før saa længe</indextitle>
   <firstline>Vi lo jo før saa længe</firstline>
   <quality>korrektur1,kilde</quality>
</head>
<body>
Vi lo jo før saa længe,
   Og spandt paa Glædens Traad,
   Nu kan vi sagtens trænge
   En Smule til Graad;
   Naar Graaden saa er standset,
   Saa gaar vi ud og ser
   Paa Stedet, hvor vi dansed;
   Der danser vi ej mer.

Der sætter vi os stille
   I Skyggen paa en Bænk,
   Hvor Solens Straaler spille
   Med tavlede Stænk.
   At sidde selv i Skyggen
   Og se, hvor Solen ler,
   At glæde os ved Lykken,
   Som <i>var</i>. Hvad vil vi mer?

Foroven skærmer Løvet
   Mod altfor megen Sol,
   Forneden tegner Støvet
   En lysblomstret Kjol!
   I Kjolen har Du danset,
   Paa Blomsten har Du grædt;
   Men Leg og Graad er standset,
   Nu er mit Hjerte let.
</body>
</poem>

<poem id="drachmann1999111013">
<head>
   <title>Hvorfor vække disse Minder?</title>
   <toctitle>Hvorfor vække disse Minder?</toctitle>
   <indextitle>Hvorfor vække disse Minder?</indextitle>
   <firstline>Hvorfor vække disse Minder?</firstline>
   <quality>korrektur1,kilde</quality>
</head>
<body>
Hvorfor vække disse Minder?
   Lad dem fare over Sø,
   Lad dem, lig den Røg, som svinder,
   Vifte, dale ned og dø.
   Røgen er til Ilden bunden,
   Ak, som Mindet til min Fejl,
   Men, hvor Striben er forsvunden,
   Toner højt mod Aftenstunden
   Haabets solbelyste Sejl.

Se det nærmer sig. Nu kaster
   Skibet Anker under Ø,
   Peger med de slanke Master
   Lodret i den blanke Sø.
   Aftengløden langs dets Stævne
   Spiller over Skrogets Bul;
   Haabet selv har ringe Evne,
   Ejer ingen Glans at nævne,
   Laaner alt fra Solens Guld.

Hvorfor vække bitre Minder?
   Lad os sejle over Sø;
   Haabets Færgebaad forbinder
   Mindets Strand med Drømmens Ø.
   Kun i Drømmen er der Hvile,
   Som der er i Aftnen Trøst;
   Lad med Sol og Haab os ile,
   Hvor de gyldne Skyer smile,
   Mod en ny og bedre Kyst!
</body>
</poem>

<poem id="drachmann1999111020">
<head>
   <title>Der spilles et dundrende Stykke</title>
   <toctitle>Der spilles et dundrende Stykke</toctitle>
   <indextitle>Der spilles et dundrende Stykke</indextitle>
   <firstline>Der spilles et dundrende Stykke</firstline>
   <quality>korrektur1,kilde</quality>
</head>
<body>
Der spilles et dundrende Stykke
Paa Verdensteatrets Scene;
Her fra min Krog, alene,
Jeg følger Tæppernes Fald,
Jeg hører Heltens Tirader
Som en Plaskregns larmende Skrald
Og Tordnen fra Kobberplader
Som Hestetrampen i Stald.

Der brøles fra Galleriet,
Der klappes fra første Parket,
Der kastes fra Diplomatiet
Paa Scenen en kostbar Buket;
Og Helten standser og bukker
Og farer i Teksten fort,
Imedens Statisterne dukker
I Baggrunden listende bort.

Paa Verdensteatrets Scene
Der vindes Blomster og Pris
Og Roe i det næste Morgen-
Numer af Dagens Avis.
I hele den vide Verden
Ej ringeste Trøst er skabt
For den, som i Kampen med Verden
Sig selv har i Kampen tabt.
</body>
</poem>

<poem id="drachmann1999111021">
<head>
   <title>Jeg hørte - jeg laa selv og blødte ved Siden</title>
   <toctitle>Jeg hørte - jeg laa selv og blødte ved Siden</toctitle>
   <indextitle>Jeg hørte - jeg laa selv og blødte ved Siden</indextitle>
   <firstline>Jeg hørte - jeg laa selv og blødte ved Siden</firstline>
   <quality>korrektur1,kilde</quality>
</head>
<body>
Jeg hørte - jeg laa selv og blødte ved Siden
Af Vejen - de kommende Trin af et Tog.
Til Trommernes Takt med Trofæer fra Striden
Forbi mig mod kommende Kampe de drog.

Med flammende Kinder, med flagrende Faner,
Trods Saar og trods Smerter de drog deres Gang;
Fra synkende Bavner mod lysende Baner
Til Trommernes Takt de marchered og sang:

,,Vi hilser det Ny under Tak for det Gamle,
Vi ofrer det Gamle som Bod for det Ny;
Med Ungdom i Spidsen vort Tog skal sig samle
Og tælle hver Alder fra Land og fra By.

,,Vi fordrer os Vejen helt over til Siden;
Vig Plads, eller følg med vort fylkede Tog.
Din Klage er enkelt, den rører ej Striden,
Den har ej Gehør, hvor de Kommende drog!'' -

Jeg veg og jeg saa' mod de flagrende Faner;
Saa gik jeg bagefter min ensomme Gang.
Det lysned forud mod de gryende Baner;
Jeg gik efter Lyset. Jeg tav, og de sang.
</body>
</poem>

<poem id="drachmann1999111022">
<head>
   <title>Din Guddom steg fra Piedestalen ned</title>
   <toctitle>Din Guddom steg fra Piedestalen ned</toctitle>
   <indextitle>Din Guddom steg fra Piedestalen ned</indextitle>
   <firstline>Din Guddom steg fra Piedestalen ned</firstline>
   <quality>korrektur1,kilde</quality>
</head>
<body>
Din Guddom steg fra Piedestalen ned
   Og satte sig til Bords og sad og drak
   Med Per og Povl, og lo og kom i Snak
   Endog med Ternen, som gik om og skænked.
   Af Marmor stod han før saa stolt i Lunden.
   Ak, tænkte Du, da Gudens Spøg Dig krænked,
   Saa var det usandt med hans Herlighed,
   Her har sin rette Tumleplads han funden! -

Vær rolig Du, som har i Gave bragt
   Din hele Tro og Tillid for hans Fod;
   Hvis Du ser efter der, hvor Guden stod,
   Saa vil Du finde ham, som før, paa Pladsen.
   Hvad var en Gud, om Piedestalen skulde
   - Kun <i>den</i> alene - skille ham fra Massen?
   Den Drik, som spildtes, pletter ej hans Dragt;
   Paa Marmor bider Tiden kun - og Kulde.
</body>
</poem>

<poem id="drachmann1999111023">
<head>
   <title>Jeg takker Eder, I kære Venner</title>
   <toctitle>Jeg takker Eder, I kære Venner</toctitle>
   <indextitle>Jeg takker Eder, I kære Venner</indextitle>
   <firstline>Jeg takker Eder, I kære Venner</firstline>
   <quality>korrektur1,kilde</quality>
</head>
<body>
Jeg takker Eder, I kære Venner,
At I stod hos mig, dengang det kneb;
Jeg takker alle de kære Hænder
For Trykket, hvormed min Haand de greb;
Jeg skal ej glemme Familjeblikket,
De Taarer, Øjet mig nægted ej;
   Mig var beskikket
   En Domfældts Vej;
   Frifinder-Blikket
   Jeg glemmer ej.

Jeg er saa rørt, at for Skælven næppe
Jeg kan Jer sende min Afskedstak ...
Ti Tusind udsøgte Bambuskæppe
Og en Kantate af Av og Ak!
Hvis end som Skyldner I mig betragter
- Man kan dog drive sin Skyld for vidt -:
   Gentag hvad sagt er,
   Gentag det frit!
   O jeg foragter
   Jer. Vi er kvit.
</body>
</poem>

<poem id="drachmann1999111024">
<head>
   <title>Tag imod mig, tag imod mig</title>
   <toctitle>Tag imod mig, tag imod mig</toctitle>
   <indextitle>Tag imod mig, tag imod mig</indextitle>
   <firstline>Tag imod mig, tag imod mig</firstline>
   <quality>korrektur1,kilde</quality>
</head>
<body>
Tag imod mig, tag imod mig,
Se, jeg kommer for din Fod;
De forlod mig, Du forstod mig,
Du gav Kraft mit sunkne Mod.
Alle skød de paa der bagved,
Spaaed højt mit nære Fald;
Du gav Styrke af din Svaghed
I det Mod, som sejre skal.

Men før mine Stridsmænd atter
Føres skal i Rækker frem,
Dine Hænder ømt jeg fatter
Og med Kys bedækker dem;
Og jeg svinger mig af Sadlen,
Og jeg knæler for din Fod.
Lad kun Hoben raabe! Adlen
Den er <i>her;</i> vi er dens Blod.
</body>
</poem>

<poem id="drachmann1999111025">
<head>
   <title>Kun trofast Kærlighed udslette kan</title>
   <toctitle>Kun trofast Kærlighed udslette kan</toctitle>
   <indextitle>Kun trofast Kærlighed udslette kan</indextitle>
   <firstline>Kun trofast Kærlighed udslette kan</firstline>
   <quality>korrektur1,kilde</quality>
</head>
<body>
Kun trofast Kærlighed udslette kan
Den rustne Rand,
Som over Vaabenskjoldet her er faldet.
Nuvel, som Stridsmand griber Skjoldet jeg;
For trofast Kærlighed, mod dem, for Dig,
Jeg gaar i Kampen ud, hvor jeg er kaldet.

For hvert et Hug, som mærker Skjoldets Rand,
Mand imod Mand,
Jeg drejer Skjoldet og gaar fort i Striden.
Den jernbeslagne Skærm gi'r frejdig Klang,
Jeg skifter Hug og stemmer op min Sang; -
Og Rusten gaar vel af engang med Tiden.
</body>
</poem>

<poem id="drachmann1999111026">
<head>
   <title>Lad Tiden gaa, lad Tiden gaa!</title>
   <toctitle>Lad Tiden gaa, lad Tiden gaa!</toctitle>
   <indextitle>Lad Tiden gaa, lad Tiden gaa!</indextitle>
   <firstline>Lad Tiden gaa, lad Tiden gaa!</firstline>
   <quality>korrektur1,kilde</quality>
</head>
<body>
Lad Tiden gaa, lad Tiden gaa!
Ak, min tabte Lykke,
Hvi kunde jeg dog ej forstaa
Saa let et Regnestykke?
Af Uret vokser Ufred frem,
Og skal man bygge der sit Hjem
Og rejse sig en Lykke,
Saa maa der skæres breden Rem
Af vore egne Rygge.

Jeg lægger mig i Linen frem,
Som Hesten, naar den strider,
Mens Skæbnen med sin Kørerem
Hudfletter mine Sider.
Paa Bukken stolt ad Vejen hen
Jeg hilste forhen Ven og Ven;
Da var det glade Tider.
Jeg tabte Tøjlen. Under den
Jeg selv for Læsset strider.

Lad Tiden gaa, lad Tiden gaa!
Jeg trækker Sten til Huse;
I Lykkens Sol, jeg kan forstaa
Man bør sig ej beruse.
Lad Tiden gaa; det gaar vel frem;
Og har jeg bygget op mit Hjem
Og rejst min tabte Lykke,
Saa hænger jeg min Kørerem
Paa Væggen som et Smykke.
</body>
</poem>
</content>
</section>

<poem id="drachmann1999110906">
<head>
   <title>Gensyn</title>
   <toctitle>Gensyn</toctitle>
   <indextitle>Gensyn</indextitle>
   <firstline>Vær hilset igen!</firstline>
   <quality>korrektur1,kilde</quality>
</head>
<body>
Vær hilset igen! -

Du travende Hest med din flagrende Manke,
Du vældige Kedel, som Stormhamre banke,
Du bølgende Mark, som af Bygerne mejes,
Du vippende Vægt, hvor Fregatskibe vejes,
Min kæreste Syssel, fortroligste Tanke,
Vær hilset igen!
Vær hilset, Du Hav med din gudfødte Styrke,
Vær hilset, Du Gud, som de Modige dyrke,
- Vær hilset, Du Brudgom til smægtende Strande,
Du Ophav til Øer, til Næs og til Lande; -
Vi mødes igen!

Og synes Du stundom at splittes i Dunst,
At løses i Skum, at forgaa for din egen
Styrke: Du er dog evindelig stegen,
Lutret og renset, af Kræfternes Kamp.
Lænker Du bryder, af Jern som af Hamp,
Dæmninger springer Du spottende over,
Men der er lagt i de tumlende Vover
Lov for din Vælde, Lov i din Kunst.

Ej vil Du fattes og ikke retfærdig
Dømmes af dem, som paa Strandbredden slaar
Hænderne sammen i Angest og raaber:
Ve, i et Kaos det Hele forgaar!
Nej, den, som lyttende lægger sit Øre
Did imod Striden, hvor haardest den staar,
Vil gennem Stormen og Styrtningen høre
Rytmernes Slag, som i Bølgerne slaar.

Alt synes opløst, Styrelsen borte,
Havet en tøjlesløs, brølende Horde,
Som gennem Dæmninger, Bomme og Porte,
Sprængte og knuste, styrter sig ud;
Masserne bølger, Hestene skummer,
Vaabnene fældes; Hurra og Skud; -
Men bagved Rækkerne hører Du Trommer,
Rytmernes taktfaste, rullende Bud . . . .

Selv naar i maaneglansbævende Nætter
Bølgen derudefra søger sit Spor
Lydløs tilbage, og tøvende sætter,
Aandedrætsrøvet, Foden paa Jord,
Selv naar som Dødens din Stilhed er stor
Og kun en uhyre Tankegrav rummer:
Hører jeg Rytmernes dæmpede Trommer,
Anende, Hav, hvor din Lovgiver bor.
</body>
</poem>

<poem id="drachmann1999110902">
<head>
   <title>Lyse Nætter</title>
   <toctitle>Lyse Nætter</toctitle>
   <indextitle>Lyse Nætter</indextitle>
   <firstline>Paa Stranden skælver ej det mindste Blad</firstline>
   <quality>korrektur1,kilde</quality>
</head>
<body>
Paa Stranden skælver ej det mindste Blad;
   Her ruller Søen sølvblank ud sit Bad,
   Og Solnedgangen lejrer sig derover.
   I Himlen smeltes ind de bløde Vover,
   Du skuer mod uendelige Sletter
   Af Barndomsminder uden mørke Pletter,
   Vemodig glad: -
   De lyse- Nætter, ak de lyse Nætter!
</body>
</poem>

<poem id="drachmann1999110907">
<head>
   <title>Anadyomene</title>
   <toctitle>Anadyomene</toctitle>
   <indextitle>Anadyomene</indextitle>
   <firstline>Ja, jeg har elsket. Hav, det skal Du vide</firstline>
   <notes>
      <note>Rettet 30-4-2001.</note>
   </notes>
   <quality>korrektur1,kilde</quality>
</head>
<body>
Ja, jeg har elsket. Hav, det skal Du vide:
   Tungt lægger Byrder Du paa Mandens Skulder,
   Ham, i hvis Aarer Oceanet ruller,
   Ham, i hvis Side
   Hjerteslaget slaar
   Som de Bølger vide,
   Der mod Polen gaar.

Ja, jeg har elsket. ,,Herfra disse Taarer,''<note>,,Hinc illae lacrymae'', citat fra Terents (2. årh. f. Kr.), <i>Andria.</i>.</note>
   Salte som Skummet, ak men ej saa lette.
   Vil Du mig dømme, huske Du dog dette:
   Saltet forvitrer,
   Men det levner Saar;
   Taarerne forbitrer
   Fremtids bedste Kaar.

Ja, jeg har elsket. Hav, din store Scene
   Synes saa Øde; kølig Bølgen ruller.
   Se, over Bølgen blinker frem en Skulder.
   Ve Dig, som ene
   Langs med Stranden gaar!
   Anadyomene,
   Nøgen, for Dig staar.
</body>
</poem>

<poem id="drachmann1999110908">
<head>
   <title>Pirater</title>
   <toctitle>Pirater</toctitle>
   <indextitle>Pirater</indextitle>
   <firstline>Jeg grebes ej af Rædsel ved din Stemme</firstline>
   <quality>korrektur1,kilde</quality>
</head>
<body>
Jeg grebes ej af Rædsel ved din Stemme,
Selv naar den lød som Fatums i mit Øre,
Men vel af Mismod ved, hvad jeg fik høre
Af Ferskvandscapitajnerne derhjemme.
Urokket lod jeg Bølgen føre Slag
Med drøje Baadsmandsnæver mod mit Hjerte;
Næve mod Næve, det er Vennelag,
Lad Søen slaa, den slog dog ej i Kvag!
Men der kom Rif-Pirater frem en Dag;
Stinkpotter kasted de fra sikre Krog,
Mens af et Havblik fængslet laa mit Skrog.
Et Bagholds-Overfald. <i>Det</i> sled mit Hjerte.

Ud fra dit Væld, det evige, det salte,
Som fra et Kæmpeorgels Pibespalte,
Der strømmer mod min Sjæl en Melodi
Med Pathos, Lune, Graad og Lattertoner,
Med bløde Fløjtetriller, skarpe Skrig
Og Mindeduft fra Sydens Blomsterzoner.
Jeg hylded aldrig Tidens Sans for Lig,
Jeg greb det Evigfriske, Evigsunde,
Selv naar jeg sygned under egen Vunde,
Og formed det i Kunst, og var saa fri
At byde Godtfolk det som Poesi.

De kaldte det for Døgnværk; disse Sinker,
Hvis eget tarvelige Husmandshus
Med lavt til Loftet og med støvet Rude
Er klinet op paa lutter Sand og Grus;
De har en Aalestanger-Jolle ude,
Som Døgnets Bølge hæver op i Dag,
For brat mod Glemselskystens nøgne Brinker
At kaste den i Morgen, knust som Vrag.
Jeg vil ej standse Bølgen i dens Fart
Ved selv at eksekvere disse Sinker;
Jeg giver Dig dem, Hav; besørg dem snart. -
Og sag min Tak til dem, der slog et Slag
For Poesiens - ej Poetens - Sag!
Der komme skal paa Havet vel den Dag,
Hvor Digterskibet hejser sine Flag
Og alle Rif-Pirater driver bag,
Mens Hjemmets Kyster Skibet: Held! tilvinker.
</body>
</poem>

<poem id="drachmann1999111030">
<head>
   <title>Kølvand</title>
   <toctitle>Kølvand</toctitle>
   <indextitle>Kølvand</indextitle>
   <firstline>Naar fra Havstokken ud paa det vigende Blaa</firstline>
   <quality>korrektur1,kilde</quality>
</head>
<body>
Naar fra Havstokken ud paa det vigende Blaa
   For en Kuling, en passende frisk,
   Imod Lande, som disig i Morgenen laa,
   For at række en Kyst, som er grøn eller graa,
   Efter Æventyrfangst eller Fisk -
   For at prøve vor Baad, eller Maalet at naa,
   Vi kløved den rullende Bølge:
      Saa havde vi Kølvandets Fure
      Agten for Roret i Følge.

Det pludred der bagved, det smaalo, det sang;
   Det var Hilsen paa Farten: Halløj !
   Og naar Stævnen med Hop over Søerne sprang,
   Og naar Sejldugen pressed den buede Stang
   Under Bougskvættets plaskende Støj -
   Og naar Baaden blev levende Liv paa en Gang
   Og favntog den vigende Bølge:
      Saa var Kølvandet agten for Roret
      Et lige saa levende Følge. -

      Naar i Havdybet frem,
      Som en kæmpende Hval,
      Imod Søgang, mod Vejr og mod Vind
      Dit Fartøj har brudt sig
      En møjsom Kanal,
      Hvor det akkurat passer med Siderne ind
      Og maa afstaa hver Tomme for Resten til Søen,
      Til den, der har Overtaget -
      Naar den brydende Boug
      Som et stønnende Bryst,
      Mens Tømret i Siderne vaandefuldt knaged,
      Har smagt denne Kæmpernes blandede Lyst:
      At have en Vej sig opdaget -,
      Saa hører Du agten for Fartøjets Ror
      Kølvandets glade, gemytlige Kor:
         Det var Ret. Vi er med. Hejs kun Flaget!

Og Du vender Dig bort, uvillig, og ser
   Mod dit Sejl, mod den krummede Mast.
   Du har nok at bestille nu her og nu der;
   Der skal kigges paa Kortet for Grunde og Skær
   Og ta'es Vare paa Bygernes Kast -;
   Du maa spænde dit Mod som en Staalbues Fjer
   For at stævne den voksende Bølge:
      Og bag Roret er stedse dit Kølvand
      I stedse voksende Følge.

Det stiger der bagved med raslende Brag,
   Det bliver en ,,Slæbesø'' bred,
   Og jo mer Du forstærker dit ilende Jag,
   Desto mer vil det løfte og taarne sig bag,
   Til det krummer mod Roret sig ned -,
   Da maa lynsnar ved Styret Du være bered',
   Dreje af for den entrende Bølge:
      Vogt Dig for Braadsø mod Bougen;
      Men mest dog for <i>Kølvandets Følge!</i>
</body>
</poem>

<poem id="drachmann1999111010">
<head>
   <title>Vale!</title>
   <toctitle>Vale!</toctitle>
   <indextitle>Vale!</indextitle>
   <firstline>Vel mig, vel Dig, at Havet har lagt</firstline>
   <quality>korrektur1,kilde</quality>
</head>
<body>
Vel mig, vel Dig, at Havet har lagt
Sin Ring om vort lille Land!
Derudefra bliver dog stedse bragt
En Strøm til vor Strand,
Med Vink til hver Mand,
Og en Luftning, som rensende sender
Sine Bølger langt op i Land.
Ak, kunde vi alle blot føle, hvorledes
Foryngelsen kommer til Vanen, som fredes,
Til Fordom, som henne bag Ovnbænken hedes,
Til Bedstefaers Søvn paa hans Pude -;
Der er Kærne i Landet, men Kærnen er gemt
Bag en Skal; og ofte blev Haanden klemt,
Som forsøgte Skallen at knække. -
Havet har <i>Magten</i> derude
Til af Kærnen Spirer at vække.

Nyt vil der komme, som end ej er set,
Som smiler ad al denne ,,Autoritet'',
Hvormed man vil Dæmninger bygge.
Lad saa Nyheden have sin Skygge!
Lyset har stedse sin Tjener i Følge,
Ren er selv ikke den klareste Bølge,
Men hvorfor bestandig ved Pletterne dvæle?
I Gamle, er <i>I</i> da saa skinnende,
Pletfri, krystalklare Sjæle? -

I holder saa fast ved Jer Autoritet,
Men <i>hvem</i> har da <i>I</i> med Jer Ungdom belet
Og skrevet paa Brættet saa grov en Bêt? -
Nu sletter vi Spillet for Eder,
Mens paa Gulvet om Kridtet I leder.
Det Gamle maa gaa! det er Havets Sprog;
I kan finde det i Eders egen Bog,
Om I ellers kan huske den længer.
En Ring har I slaaet omkring Eders Land,
Fast er den kædet med Mand ved Mand;
Ved den ene den anden hænger.
Men Havets Ring den kan vide sig ud,
Og den søger sin Kraft af det gamle Bud:
Der maa <i>Stofskifte</i> til for at leve.
Saa spild ej Jer Alderdoms Dage med Breve,
Med Skaaler med Dokumenter og Tale,
For at vise, <i>hvem</i> der er Hoved
I Landet og <i>hvem</i> der er Hale.
Der er <i>et</i> Dokument, som altid slaar til
For at afgøre Trætten i Kræfternes Spil:
Hos hvem findes <i>Ungdommen?</i>
                <i>Vale.</i>
</body>
</poem>
</workbody>
</kalliopework>

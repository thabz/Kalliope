<?xml version="1.0" encoding="UTF-8"?>
<!DOCTYPE kalliopework SYSTEM "../../data/kalliopework.dtd">
<kalliopework id="1881" author="drachmann" status="complete" type="poetry">
<workhead>
   <title>Gamle Guder og nye</title>
   <year>1881</year>
   <notes>
      <note>Udgivet under pseudonymet Svend Trøst.</note>
      <note>Gengivet efter Holger Drachmann: <i>Poetiske Skrifter</i>, Gyldendalske Boghandel, Nordisk Forlag, Kbh., 1927, bd. III, pp. 126-159.</note>
   </notes>
   <quality>korrektur1,kilde</quality>
   <cvs-timestamp>$Id$</cvs-timestamp>
</workhead>
<workbody>

<poem id="drachmann200107151">
<head>
   <title>Guld</title>
   <toctitle>Guld</toctitle>
   <indextitle>Guld</indextitle>
   <firstline>Der ligger Guld i Barrer</firstline>
   <quality>korrektur1,kilde</quality>
</head>
<body>
Der ligger Guld i Barrer,
Som ej er møntet ud;
Der ligger Guld i Barrer:
Der ligger de store Bud,

Om Fattigmands Ret til Livet,
Om Frihed og broderligt Sind;
Det kaldes af Bankens Herrer
For Daarskab og Hjernespind.

Der ligger Guld i Barrer;
En Gang vil det møntes ud,
Da veksles i Styver og Øre
Hvert lødigt klingende Bud.
</body>
</poem>

<poem id="drachmann200107152">
<head>
   <title>Perler</title>
   <toctitle>Perler</toctitle>
   <indextitle>Perler</indextitle>
   <firstline>Jeg bringer Dig Smykker, som Guldsmedens Haand</firstline>
   <quality>korrektur1,kilde</quality>
</head>
<body>
Jeg bringer Dig Smykker, som Guldsmedens Haand
Har samlet fra Tid til Tid
Og kædet og knyttet tilsammen i Baand
Af yderste Evne og Flid;

Jeg bringer Dig Perler, det dyreste Sæt,
Som nogen kan ønske sig: -
De Taarer tilbage, som Du har grædt
I Stilhed ved Tanken paa mig.
</body>
</poem>

<section level="1">
<head>
   <toctitle>Morgen-Psalmer</toctitle>
</head>
<content>

<poem id="drachmann200107153a">
<head>
   <title>Ser Du, hvor med Nattens</title>
   <subtitle>I</subtitle>
   <toctitle>I. Ser Du, hvor med Nattens</toctitle>
   <indextitle>Ser Du, hvor med Nattens</indextitle>
   <firstline>Ser Du, hvor med Nattens</firstline>
   <quality>korrektur1,kilde</quality>
</head>
<body>
Ser Du, hvor med Nattens
Skygger Lyset kæmper,
Medens Bølgen lemper
Paa Stranden sit Slag; -
Saadan, medens Hjertet
Sine Luer dæmper,
Tankens Klarhed kæmper
Sig frem imod Dag.

Kom og ræk mig Haanden!
Bedst, naar først man kender
Alt, hvad Livet sender
Af Ondt og af Godt.
Nu kan trygt vi vandre
Sammen som to Venner;
Bedst, naar først man kender,
Hvor fejl man har traadt!

Føler Du, hvor kølig
Gryets Aande vifter
Over Hjertets Rifter
Med Helsen og Fred?
Se, jeg staar beskæmmet,
Tier om Bedrifter
Mellem Fjer og Vifter
Og blues derved.

Morgnens kyske Dronning
Med det Slør, hun sænker,
Her min Andagt skænker
Naadig Gehør,
Mens min Attraa, lig en
Dødsdømt under Lænker,
Knæler ned og sænker -
Sit Hoved og dør.
</body>
</poem>

<poem id="drachmann200107153b">
<head>
   <title>Jeg rejste mig aarle</title>
   <subtitle>II</subtitle>
   <toctitle>II. Jeg rejste mig aarle</toctitle>
   <indextitle>Jeg rejste mig aarle</indextitle>
   <firstline>Jeg rejste mig aarle</firstline>
   <quality>korrektur1,kilde</quality>
</head>
<body>
Jeg rejste mig aarle,
Jog Søvnen fra Øjets Laag,
Jeg knæled og kyssed
Andægtig den hellige Bog;
Jeg sad over Middag
Lænket til Bogens Blad,
Jeg slap den mod Aften -
Da var jeg først fri og glad.

Jeg hægted min Kappe,
Jeg gik imod Havet ned,
En Afglans af Solen
Paa Himlen mod Natten stred;
De sagtnende Bølger
Under den skumrende Strand
Fortalte mig Sandsagn -
Da gryed det i min Forstand.
</body>
</poem>

<poem id="drachmann200107153c">
<head>
   <title>Der lød de tusinde Røster</title>
   <subtitle>III</subtitle>
   <toctitle>III. Der lød de tusinde Røster</toctitle>
   <indextitle>Der lød de tusinde Røster</indextitle>
   <firstline>Der lød de tusinde Røster</firstline>
   <quality>korrektur1,kilde</quality>
</head>
<body>
Der lød de tusinde Røster
Hen under den dæmrende Strand:
Kom nu Du store Trøster;
Til Hjælpen vi trænge kan!
Der klang igennem de mange
Stemmer et enkelt Ord,
Det lød: vær blot ikke bange,
Jeg raader de manges Kor!

Der hjælpes ej ude, ej inde,
Om selv ej Du hjælpe kan,
Det gælder den vaklende Kvinde,
Det gælder den søgende Mand;
Er Hjertet rebelsk og strider
Mod Hjertet den golde Strid,
Hvad hjælper de prentede Sider? -
Giv Tid, Du Lille, giv Tid!
</body>
</poem>

<poem id="drachmann200107153d">
<head>
   <title>Jeg vaagner om Natten og skriger</title>
   <subtitle>IV</subtitle>
   <toctitle>IV. Jeg vaagner om Natten og skriger</toctitle>
   <indextitle>Jeg vaagner om Natten og skriger</indextitle>
   <firstline>Jeg vaagner om Natten og skriger</firstline>
   <quality>korrektur1,kilde</quality>
</head>
<body>
Jeg vaagner om Natten og skriger:
Messias, Messias, min Gud ...
Jeg ser mig omkring og gyser,
Jeg synes, man bragte mig Bud,
Jeg synes at øjne, hvordan han ser ud;
Naadigste Gud!
Jeg ser, hvor hans Ildøje lyser.

Han staar dér for Templet med Svøben i Haand:
»Hvad synger I vel om den Hellige-Aand?
<i>Min</i> Aand er i Templet ej inde;
Jeg faldt for de Skriftkloges Rænker og Sværd,
Jeg lærte jo Mennesket Menneskeværd,
Og jeg tilgav den syndige Kvinde.

Hvem kvidrer for Kvinder med glatraget Kind
Hvem messer saa sødt under Kærternes Skin?
Hvem slaar dér i Prædikestolen?
Hvem tager sig Retten at tolke mit Ord?
Hvem fører de hungriges Flok til mit Bord?
Hvem bærer mit Kors dér paa Kjolen?«

I Daarer, hvad evner den skriftkloge Mand?
Gak ud ved den store, den ensomme Strand,
Hvor Prunk og hvor Præk blev begravet:
Dér gribes hver Barm af det evige Ord,
Dér taler Messias om Himmel og Jord,
Dér kommer han til Jer paa Havet! -
</body>
</poem>

<poem id="drachmann200107153e">
<head>
   <title>Vi vil ej, sorte Præst, din Torden høre</title>
   <subtitle>V</subtitle>
   <toctitle>V. Vi vil ej, sorte Præst, din Torden høre</toctitle>
   <indextitle>Vi vil ej, sorte Præst, din Torden høre</indextitle>
   <firstline>Vi vil ej, sorte Præst, din Torden høre</firstline>
   <quality>korrektur1,kilde</quality>
</head>
<body>
Vi vil ej, sorte Præst, din Torden høre;
Banstraalen blev for misbrugt i din Haand! -
Men heller ej vil ravende vi køre
Af Sted foruden nogen Tøjlers Baand;
Kan Du paa Farten føre os, velan:
Kom, Præst! det er ej Kjolen, som os skrækker,
Men Du maa staa for Fronten som en Mand, -
En »gejstlig« søges ej i vore Rækker.

O her er Tørst langt mer end I kan ane,
Som ordineres og som søge Kald,
Tørst mod en Gud at skrive paa vor Fane,
At skærme os mod Vejens Fejl og Fald;
Den halve Verden vil ej mer' Mirakler,
Den søger i Moralen sig en Gud, -
Den anden Hælvt er eders, men den vakler
Og holdes kun ved Skole-Frygtens Bud.

Hvem mægler os imellem? hvor er Manden?
Vi ser ham saare, saare sjældent kun;
Med Haan og Had vi skæve til hinanden,
Om Næven ikke bruges, bruges Mund.
<i>I</i> træller under Hykleriets Svøbe,
Den fugtler Eder, saa det har en Skik;
<i>Vi</i>, i vor Frihed, vil snart Faren løbe
At blive Slaver under vor Kritik.

Vi huler alting ud, indtil vi ligger
Foruden mindste Las paa Jorden haard,
I lister Eder stedse som en Tigger
Til Eders Paver i Canossas Gaard.
O Gud, og dog er Verden rig og stor,
Og der er Stjerner over Himlens Bue,
Og Stolthed, Frihed, Kærlighed paa Jord,
Saa længe blot <i>ét</i> Hjerte varmt kan lue.

Kom, Hjerte, da! lad lyde dine Toner,
Se Dig i Verden under Sange om,
Lad dem kun spotvis kaldes Illusioner:
Tilbage Spotten gaar, hvorfra den kom.
Ej Frelsen kommer ved en Psalmebog,
Ved Mikroskopet kommer den ej heller; -
Der bor en Frelsens Kraft i Hjertets Sprog:
Det er Tilegnelsen heraf det gælder.
</body>
</poem>

<poem id="drachmann200107153f">
<head>
   <title>Jeg stod paa den vildene Hede</title>
   <subtitle>VI</subtitle>
   <toctitle>VI. Jeg stod paa den vildene Hede</toctitle>
   <indextitle>Jeg stod paa den vildene Hede</indextitle>
   <firstline>Jeg stod paa den vildene Hede</firstline>
   <quality>korrektur1,kilde</quality>
</head>
<body>
Jeg stod paa den vildene Hede,
Min Hustru var død,
Mine Børn var brændt,
Fjenden havde min Hytte tændt,
Mine Venner - ja hvor var de henne?
De gamle Guder i Gruset laa,
Man skulde dem vanskeligt kende, -
Jeg sank paa den vildene Hede,
Og op imod Himlen jeg saa'.

Den brunrøde Lyng med Klokkerne ringed,
De ringed det svundne til Jord,
Da var det, min Sjæl blev stærk og bevinget,
Og Sang mig fra Læberne fo'r,
I Ensomhed saa' jeg min Gud og mig selv,
Al Flitter og Væv berøvet,
Jeg vendte mit Blik fra det trøstløse Hvælv
Og løfted mit Knæ fra Støvet:

Du er ej deroppe; ej Røgelseduft,
Ej Bønner, ej Løfter, ej Eder
Kan finde Dig hist i den tomme Luft,
Hvor Barnet kun efter Dig leder:
Du er i mig selv, Du vokser med mig,
Du stiger med mig mod det Høje,
Du vil ej, at nogen til Knæfald for Dig
Af Præstetvang lader sig bøje.

Du var i det bedste, som Livet bød,
Alt ædelt har Du befrugtet,
Du var i min Moders velsignede Skød,
Du har mig som Yngling tugtet;
Du slog mig de dybe, de brændende Saar,
Du aved mig op under Smerte;
Jeg bærer Dig hos mig, ihvor jeg gaar:
Samvittigheds Gud, i mit Hjerte!

Dér har Du din Kirke, din Lovsang, dit Kor,
Dér har Du dig tusinde Præster,
Men fri er din Menighed vidt over Jord,
Ved Bogstavet aldrig den fæster;
Du kalder et blomstrende Kærligheds Flor
Af Mørkemænds smuldrende Grave,
Og bænker den fattigste Skælm om dit Bord
I den jordiske Paradishave.

Hvad spørger vi vel om de Templer af Sten?
De styrter, det vide vi, sammen
Med Krucifikser og Helgenben,
Med Orgel, med Bønner og Amen.
Hvad spørger vi vel om den store Bog?
Det bedste deri lod Du skrive,
Samvittigheds Gud, paa dit evige Sprog:
Til Støv vil det øvrige blive.

Saa kom da, du vildene Hede, saa kom!
Jeg ridser min Grund mig og ser mig ej om,
For Spaden jeg Staven vil bytte;
Jeg skaffer mig Plads,
Jeg rydder mig Plads,
Behold Eders Gud i sit Tempelpalads, -
Jeg dyrker min Gud i min Hytte.
</body>
</poem>
</content>
</section>

<poem id="drachmann200107154">
<head>
   <title>Det tabte Paradis</title>
   <toctitle>Det tabte Paradis</toctitle>
   <indextitle>Det tabte Paradis</indextitle>
   <firstline>Naar den svindende Sol med et bristende Skær</firstline>
   <quality>korrektur1,kilde</quality>
</head>
<body>
Naar den svindende Sol med et bristende Skær
Af de Roser, der falme, den Flora, som dør,
Paa sin møjsomme Vandring er Vejgrænsen nær,
Se da løfter en stakket Minut den sit Slør:
Og der væves i Sløret paa tryllende Vis
Overjordisk et Landskab, en hængende Have;
Det er Gudernes Straf, det er Feernes Gave:
Vi stirrer, vi kender -
Det tabte Paradis.

Paa Marken staar Adam med Skovl og med Hakke;
Han staar dér, hvor Jorden skal lystre hans Lov,
Og han løfter mod Glansen den bøjede Nakke,
Og ser gennem Taarer den blaanende Skov;
Og det var, som dens Led i det glødende Hegn
Sprang op, og han kendte de Mærker og Tegn,
Hvorefter han Vej kunde finde;
Og han knuger sin Skovl i den senede Haand,
Nu var det, som brast alle Lænker og Baand; -
Han har været i Haven derinde.

Han har elsket derinde, som Fuglen, som Løven,
Som Barnet uskyldigt, som Manden bevidst.
Til Arbejd! og bort med al drømmende Tøven;
I Spænd over Skovlbladet bues hans Vrist.
Hvad sang saa den Fugl paa den skælvende Kvist?
Den sang om den Tid, hvor din Sjæl ej var tung
Hvor Blomsten var dugfrisk og Eva var ung.

Da var det Berusning, om blot hun var nær,
Et Smil var en Vellyst, et Haandtryk var Døden,
Og død under Kys, i Forklarelsens Skær
Opstod Du som Sol gennem Morgenrøden;
Med hende, ved hende, som Fyrste Du nød
Hver skyldig Tribut af dit Vidunderrige,
Herren i Himlen Du Broderkys bød
Og omgikkes ham som din Lige.

Og nu? - Du kan strække din Haand efter hende,
Og fælles i Gerning og fælles i Brøst
Kan Du kalde ved Navn din Ledsagerinde:
Hun jubler ej mer ved din kaldende Røst.
Du jubler ej selv; denne Sved paa din Pande,
Den Sol, som Dig bager paa Skyherrens Bud,
Den mægter af Barnet en Tvivler at danne:
Du selv er din Herre - og Nøden din Gud.

Paa Marken staar Eva; hun stryger tilbage
Det viltrede Haar, som vil Arbejdet hindre;
Lidt smal er den bleven, den svulmende Hage, -
Hun bøjed sig gerne lidt mindre;
Da sidst hun i Bækken bag Krattet sig saa',
Da dækked hun Barmen og fælded en Taare:
At elske sin Skønhed og se den forgaa,
Ja sligt kan en Eva vel saare.

Hun tænker paa Haven, paa Træet ved Gangen,
Paa Æblet som hang dér og smiled saa rødt,
Hun tænker paa Herren - lidt mere paa Slangen
Og atter paa Frugten, som fristed saa sødt;
Hun tænker paa Adam, paa Brystmusklens Hvælv,
Paa Skægget, som spired saa morsomt om Munden,
Hun tænker paa, hvor han var barnlig i Grunden,
Saa tænker hun, dybest og mest, paa sig selv.

Og Skumringen falder, og Adam han vinker;
I Tavshed ad Marken til Hjemmet de drager,
Hvor Hytten er rejst mellem Hede og Ager,
Og Bækken bag Krattet fredsommeligt blinker;
I Tavshed, - alt længst har de Forraadet tømt
Om Udsæd og Høsten, om Regn og om Blæsten,
Om Faar og om Fæhold. Naar før de har <i>drømt</i>,
Saa <i>virker</i> de nu - og tier for Resten.

Og tungfodet skridter ad Stien han ud
Og tørrer med Bagen af Haanden sin Pande,
Og bøjet hun gaar dér paa Skyherrens Bud,
Bekymret og blaa under Øjnenes Rande;
Det mørknes alt mere og mere mod Vest,
Der synker en Sky over Aftenrøden, -
Det er, som om Haabets hensmeltende Rest
Forsvandt nu og slugtes af Døden.

Da springer dem Barnet i Møde. Det jubler,
Det danser imod dem med legende Hop,
Det udstrækker Hænderne, iler og snubler,
Og falder og rejser sig leende op;
Af Tvivl ikke tynget, af Sorg ikke bøjet,
Det giver dem Navne - de bedste paa Jord; -
Et Paradis spejler sig gyldent i Øjet
Med Adgang for begge: for Fa'r og for Mo'r.

Og Adam han slipper sin Skovl og sin Hakke,
Og Eva hun glemmer i Barnet sig selv,
Til Hest sidder Barnet paa Faderens Nakke
Og klemmer sin Fod mod hans Brystmuskels Hvælv;
Og Moderens Blik imod Rytteren ser, -
Hvor er det nu alt som har knuget og smertet?
Vidt over Heden tre Mennesker ler;
Velsignet den Latter fra Hjertet!
</body>
</poem>

<poem id="drachmann200107155">
<head>
   <title>De kom og bød Mig</title>
   <toctitle>De kom og bød Mig</toctitle>
   <indextitle>De kom og bød Mig</indextitle>
   <firstline>De kom og bød mig Tvivlens Sværd</firstline>
   <quality>korrektur1,kilde</quality>
</head>
<body>
De kom og bød mig Tvivlens Sværd
Og Spottens skarpe Lanse;
Nej Tak for saadan Ledingsfærd,
Saa heller Letsinds Danse!
Hun kiltred op sig, under Sang,
Gudinden, højt paa Marken
Og sprang for mig, som David sprang
For Israels Folk om Arken.

Jeg gav min Tid, jeg gav mit Guld
Den skøne Bajadere;
Hun løb fra mig med Barmen fuld,
Og aldrig saas vi mere;
Hun vinked med den Haand saa hvid
Og skjulte Barmens Ynder:
Du bliver kun til evig Tid
En Drømmer, ej en Synder!
</body>
</poem>

<poem id="drachmann200107156">
<head>
   <title>Hvem kalder paa Mig?</title>
   <toctitle>Hvem kalder paa Mig?</toctitle>
   <indextitle>Hvem kalder paa Mig?</indextitle>
   <firstline>Hvem kalder paa mig, naar jeg søvnløs drømmer</firstline>
   <quality>korrektur1,kilde</quality>
</head>
<body>
Hvem kalder paa mig, naar jeg søvnløs drømmer
Med Haanden under Kind og Øjet lukt,
Mens lune Bølger over Sjælen strømmer,
Og Hjertet fristes af den søde Frugt -
Af denne Frugt, som Slægtens Kor berømmer,
Hvis Navn i hundred Lignelser blev brugt,
Som Helgener forsværger og fordømmer,
Som med saa mangen Helgen-Ed fik Bugt?

Hvem kalder paa mig? Er det Dig - træd frem:
Jeg frygter ej din pantersvøbte Skulder,
Ej Armens mejslet faste Marmorlem,
Under hvis Hud Vulkanens Lava ruller,
Ej dette drukne Øjes vilde Glød,
Hvori Foragt om Kap med Attraa lyner,
Ej denne Læbe, druefugtig, blød,
Bag hvis Karmin Emaillerækken syner.

Knug andre i dit Favntag. Jeg er kold, -
Jeg vil ej med i Bakkustoget larme;
Din Barm, om end saa mælkespændt, er gold,
Jeg suger af de Læber ingen Varme;
Dæk eller blot for mig dit Knæ, din Læg,
Jeg lader ej mit Valg af sligt bestemmes:
Var Du en af mit Køn, en Karl med Skæg,
Jeg kunde næppe mere for Dig væmmes.

Hvem kalder paa mig? Er det Dig - hvordan?
Steg fra de Døde Du med disse Blikke,
Som lukker sig for Viden og Forstand,
Som Offerskænk til Bedehuse tigge?
Kom Du at hviske mig din Vuggesang
I Øret, som til Verdensloven lytter,
Vil Du primsigne mig endnu en Gang
Med Tegnet, som vor Jord til Skyen flytter?

Klag andre for din Nød - om den er Nød;
Jeg modstaar disse drømmeriske Øjne,
Den Haand, som deler Naadens Vin og Brød
Ud alle Dage, hellige og søgne;
<i>Min</i> Helligdag, er <i>den</i>, hvor Videns Sag
Blev os den Tro, som gav Forstanden Æren,
Hvor Hverdagskitlen vifted som et Flag
Og kaldte faste Mænd til Arbejdshæren.

Hvem kalder paa mig, naar jeg søvnløs drømmer,
Mens Haanden i et Viljestag er lukt,
Naar alt er mægtigt i mig, alting strømmer,
Og intet kunde med det Væld faa Bugt -
Naar, seende, min Sjæl om alting dømmer
Saa klart, som var mit Øje aldrig brugt,
Naar Pladsen <i>En</i> kun - Døden selv - jeg rømmer,
Mens Tanken griber Livets gyldne Frugt?

Hvem kalder paa mig da? O det er Dig,
Som, Barn af friske Guders unge Tanker,
Til Mandens bedste Kraft hengiver sig,
Mens al din Styrke i hans Pulsslag banker,
Som trodser Tid og Rum, og i et Smil
Husvaler ham for, hvad han maatte lide,
Som i dit Favntag kalder ham til Hvil,
For at han siden hedere kan stride.

Som kvindevarm og kvindestolt er et
Med Al-Naturen, hvoraf Navn hun tager,
Som i hans Gerning lig et dybt og bredt
Flodløb igennem Landene sig drager,
Som mere lykkelig og klog end han,
Der altfor lidet paa sin Rigdom spared,
Har ham sin hele Viden og Forstand,
Men først og sidst sit Hjertes Guld bevaret.

Velsignet Du! velsignet denne Stund,
Hvori vort Mødes skjulte Liv begynder!
Lød der Musik fra nogen Guddoms Mund,
Det var fra din, Du Herlighedsforkynder.
Bleg falmer Attraa, blegt hvert Billed staar,
Som rejstes for og ved Religioner:
<i>Du</i> kalder paa mig; fra din Røst udgaar
Den Lov, som mestrer Livets tusind Toner.
</body>
</poem>

<section level="1">
<head>
   <toctitle>Illusioner</toctitle>
</head>
<content>

<poem id="drachmann200107157a">
<head>
   <title>Hun førte vore Lege an</title>
   <subtitle>1.</subtitle>
   <toctitle>1. Hun førte vore Lege an</toctitle>
   <indextitle>Hun førte vore Lege an</indextitle>
   <firstline>Hun førte vore Lege an</firstline>
   <quality>korrektur1,kilde</quality>
</head>
<body>
Hun førte vore Lege an,
Hun gav mig Lov at kysse sig;
Vi leged »store«, hun var Mand,
Børn var vi begge, yngst var jeg.

Det blanke, mørke Øje lo,
De brune Lokker krused sig;
En Alfefod i Dukkesko.
Hun var en Alf - en Dreng var jeg.
</body>
</poem>

<poem id="drachmann200107157b">
<head>
   <title>Fra Universitetet kom</title>
   <subtitle>2.</subtitle>
   <toctitle>2. Fra Universitetet kom</toctitle>
   <indextitle>Fra Universitetet kom</indextitle>
   <firstline>Fra Universitetet kom</firstline>
   <quality>korrektur1,kilde</quality>
</head>
<body>
Fra Universitetet kom
Tilbage jeg en Sommerkvæld.
Hvor var vor lille Landsby tom,
Hvor var der i mit Bryst et Væld

Af Storhedsdrømme, Stolthed, Mod,
Af Ungdomslængsel, Haab og Lyst!
Hun mødte mig, og Fod for Fod
Sank Strømmen i mit unge Bryst.

Hun saa' paa mig, som tog hun Maal
Af alt fra Hals til Vristen ned,
Og som et smidigt Klingestaal
Hun læned sig mod Vængets Led.

Saa brød en Strøm af Spørgsmaal løs.
Jeg stod som en, der Syner ser;
<i>Hun</i> var et Syn, jeg var en Knøs,
Som havde bedste Karakter.
</body>
</poem>

<poem id="drachmann200107157c">
<head>
   <title>Til Trods for bedste Karakter</title>
   <subtitle>3.</subtitle>
   <toctitle>3. Til Trods for bedste Karakter</toctitle>
   <indextitle>Til Trods for bedste Karakter</indextitle>
   <firstline>Til Trods for bedste Karakter</firstline>
   <quality>korrektur1,kilde</quality>
</head>
<body>
Til Trods for bedste Karakter
Og akademisk Borgerbrev
Der var saa mange, mange fler
End jeg, som andres Vers afskrev.

Der var et Digt, som dybest skød
Af Hjertets fine Spirers Gem,
Som for mit indre Øre lød -
<i>Det</i> skulde jeg ha'e taget frem;

Men gemt det laa, og glemt det blev,
Og hendes blanke Øjne lo
Til, hvad jeg taled, hvad jeg skrev, -
Og saa var Kærester vi to.
</body>
</poem>

<poem id="drachmann200107157d">
<head>
   <title>Den skønne, korte Nat saa tidt</title>
   <subtitle>4.</subtitle>
   <toctitle>4. Den skønne, korte Nat saa tidt</toctitle>
   <indextitle>Den skønne, korte Nat saa tidt</indextitle>
   <firstline>Den skønne, korte Nat saa tidt</firstline>
   <quality>korrektur1,kilde</quality>
</head>
<body>
Den skønne, korte Nat saa tidt
Tavs lytted til vor Elskovs Sprog,
Mens paa et Blomstertæppe hvidt
Vi sad i Hyldebuskens Krog.

Og Hylden dufted, Duggen faldt,
Og Nattergalens Trille steg,
Og i dens Toner leved alt:
Al Elskovs Alvor, al dens Leg.

Jeg lytted til den skønne Sang.
Hun lo og tog et Blad i Mund,
Og over Væng en Trille klang, -
Det var en Efterligning kun.
</body>
</poem>

<poem id="drachmann200107157e">
<head>
   <title>Fra Byen med en Gøglertrup</title>
   <subtitle>5.</subtitle>
   <toctitle>5. Fra Byen med en Gøglertrup</toctitle>
   <indextitle>Fra Byen med en Gøglertrup</indextitle>
   <firstline>Fra Byen med en Gøglertrup</firstline>
   <quality>korrektur1,kilde</quality>
</head>
<body>
Fra Byen med en Gøglertrup
Min Ungdoms Elskede løb bort,
Da Marken stod i Stub ved Stub
Og Høstens Dag var tung og kort.

Med Tombaksguld om Fod og Arm,
Med Roser slynget i sin Lok,
Med nøgen Hals og nøgen Barm,
Løb bort hun med en Flitterflok.

Og efter dem jog Byens Blæst
Det gule Løv fra Vejens Hæk, -
Da fik den brune Skov sin Rest
Og Hyldens Busk sit sidste Knæk.
</body>
</poem>

<poem id="drachmann200107157f">
<head>
   <title>Hvor Grifler og hvor Træsko smaa</title>
   <subtitle>6.</subtitle>
   <toctitle>6. Hvor Grifler og hvor Træsko smaa</toctitle>
   <indextitle>Hvor Grifler og hvor Træsko smaa</indextitle>
   <firstline>Hvor Grifler og hvor Træsko smaa</firstline>
   <quality>korrektur1,kilde</quality>
</head>
<body>
Hvor Grifler og hvor Træsko smaa
- Mens ude drøner Stormens Brum -
Til Ramsens Korsang Takten slaa
I Skolestuens trange Rum:

Dér sidder jeg i Kvalm og Træk
Foran en støvet, tom Reol
Og Landkort klattet til af Blæk,
Bag Pulten i en lu'slidt Kjol.

Nu ja - i Verden gives fler,
Som ej til videre det drev,
Trods allerbedste Karakter
Og akademisk Borgerbrev.
</body>
</poem>

<poem id="drachmann200107157g">
<head>
   <title>Hun tog, hvad man kan tage vel</title>
   <subtitle>7.</subtitle>
   <toctitle>7. Hun tog, hvad man kan tage vel</toctitle>
   <indextitle>Hun tog, hvad man kan tage vel</indextitle>
   <firstline>Hun tog, hvad man kan tage vel</firstline>
   <quality>korrektur1,kilde</quality>
</head>
<body>
Hun tog, hvad man kan tage vel,
Naar i et Liv man griber ned.
Hun slog mig i min Sjæl ihjel, -
Tilbage blev min Kærlighed.

Den bøder paa min slidte Kjol,
Den løfter Ramsens træge Ord,
Den fylder vel en tom Reol,
Den slaar sig ned om Skolens Bord,

Den føder dem, de stakkels Smaa,
Med mer end Katekismus-Kost,
Den leder dem, naar de skal gaa
Paa Vejen ud i Slud og Frost.
</body>
</poem>

<poem id="drachmann200107157h">
<head>
   <title>Hun kom tilbage, pjaltesvøbt</title>
   <subtitle>8.</subtitle>
   <toctitle>8. Hun kom tilbage, pjaltesvøbt</toctitle>
   <indextitle>Hun kom tilbage, pjaltesvøbt</indextitle>
   <firstline>Hun kom tilbage, pjaltesvøbt</firstline>
   <quality>korrektur1,kilde</quality>
</head>
<body>
Hun kom tilbage, pjaltesvøbt,
Saa syg og ussel, svag og træt;
Det Flitterguld var dyrekøbt,
Den Nøgenhed med Blod begrædt.

Til Flækkens Sygehus jeg gaar,
At høre, hvad hun skrifte vil;
Det sidste Blik hun paa mig slaar, -
Jeg trykker hendes Øjne til.

Jeg trykker til det Øjepar,
Som smiled til min Kærlighed,
Hvori min Verden fordum var,
Hvori min Sol gik ned.
</body>
</poem>

<poem id="drachmann200107157i">
<head>
   <title>Hun førte vore Lege an</title>
   <subtitle>9.</subtitle>
   <toctitle>9. Hun førte vore Lege an</toctitle>
   <indextitle>Hun førte vore Lege an</indextitle>
   <firstline>Hun førte vore Lege an</firstline>
   <quality>korrektur1,kilde</quality>
</head>
<body>
Hun førte vore Lege an -
Og nu er hun saa tavs og bleg,
Og nu er jeg en stille Mand; -
Ja, der var Alvor i den Leg.

Længst Ledet faldt, hvorved hun stod;
Nu kysser Orme denne Mund,
Nu raadner denne Alfefod.
Ja, kald det Illusioner kun:
</body>
</poem>

<poem id="drachmann200107157j">
<head>
   <title>Men heller staa ved denne Grav</title>
   <subtitle>10.</subtitle>
   <toctitle>10. Men heller staa ved denne Grav</toctitle>
   <indextitle>Men heller staa ved denne Grav</indextitle>
   <firstline>Men heller staa ved denne Grav</firstline>
   <quality>korrektur1,kilde</quality>
</head>
<body>
Men heller staa ved denne Grav
Paa Byens Fattigkirkegaard,
Og takke for, hvad Livet gav,
- Om Prøven end blev nok saa haard;

Ja tusind Gange heller <i>det</i>,
End om min Taare aldrig randt,
End om jeg kold forlod den Plet,
Hvor Saar og Pjalter Hvile fandt.

Kom, Silke-Præsters Pjalte-Gud,
Daglejer-Sektens Kongebarn:
Lær mig det store, svære Bud,
At elske Jord - og Støv - og Skarn.
</body>
</poem>
</content>
</section>

<poem id="drachmann200107158">
<head>
   <title>Natten</title>
   <subtitle>En Radering</subtitle>
   <toctitle>Natten</toctitle>
   <indextitle>Natten</indextitle>
   <firstline>Ind i det uhyre Rum, hvori Tanken sig taber</firstline>
   <pictures>
      <picture src="drachmann200107158-p2.jpg">Michelangelo: <i>Leda</i> (1529/30)</picture>
      <picture src="drachmann200107158-p1.jpg">Correggio: <i>Jupiter og Io</i> (1531-32), olie på lærred. Kunsthistorisches Museum, Wien.</picture>
   </pictures>
   <quality>korrektur1,kilde</quality>
</head>
<body>
Ind i det uhyre Rum, hvori Tanken sig taber,
      Ind i den vældige Nat,
   Som af Lyset, af Solen, forladt
      Bestandig det gryende skaber,
Borer min Tanke sin Naal. Kom Staalstift, tag fat!

Hvor er vort Hjem? hvorfra kom vi? hvorhen skal vi drage?
Hvor er den Lov, som har skabt os, som kalder tilbage
      Dette vort Ler,
   Ak, kun en Mester, den største, kan drage
      Stregernes Skrift, saa vi ser
Klart gennem den i det kommende Liv og mod Livet tilbage.

Intet vi øjner. Et Krimskrams saa synes os Livet,
      Gaadefuldt trist,
Grusomt, naragtigt, en Byrde; - men et er os givet:
Kærlighed, Kvindens og Barnets; den bliver til sidst.

Det dufter af muldnende Træer; en Aande saa blød
         Strejfer min Kind,
Det drysser med Taage, - saa kommer i sitrende Stød
         Bygernes Vind;
Det skvulper, det klinger, det klager fra ukendte Vover -
         Saa bli'r det tyst:
Besejret af Kærlighed, dysset af Duften, jeg sover,
         Nat, ved dit Bryst.

I Drømme sig smelter hver Lyd og hver Duft
Sammen og danner én skælvende Tone;
Den dirrer igennem den svangre Luft,
         Kranser min Trone,
         Min Tilflugt, min Havn,
Og jeg signer, o Nat, under Bønner dit Navn,
Og mit martrede Hjerte faar Fred ved din Favn.

Hvem er Du ved Dagen? - Hvad spørger jeg vel:
         Lykke og Held
For den, hvem Du aabner dit salige Rige.
   Er Du mon Viv - er Du Pige?
   Stille! Jeg hører Dig sige:
         Spørg ej derom!

Jeg vugges af Arme; - de stod for en Dom
         Af Hellas og Rom;
En Linje, som i Michelangelos Leda,
      Blændende Pragt som Correggios Jo,
         Marmor og Fløjl:
Og i Marmoret lever hver blodmættet Aare
Det er ej en Nat, som er Dug kun og Taare -
      Og Fløjlet, det lilla, er Menneskehud,
Som da Eva i Ur-Kunstens Klædning stod Brud.

Og din Barm var et Hav, og mit Hoved en Snekke,
         Vragdømt, forladt,
Og den trykked sig ned i det vigende Dække;
De løfted og sænked sig, samstemte, begge, -
         Tror Du vel, at
Jeg har glemt, hvad mit Hoved fra Dybet fik høre:
      Kærligheds sølvklare Klang i mit Øre,
      Havbundens Højsang til Evigheds Ære,
         Trofaste Nat!
Som den Boble, min Hjerne, paa Voven med Lyst vilde bære.

Det var ej Vellyst dette. Bart vort Sprog
Er paa de Ord, vi netop skulde bruge;
Uhyre Mængder kan det daglig sluge
Af Tanke-Tegn fra hver en Vraa og Krog,
Men kommer Øjeblikket, hvor vi trænger
Til Tegnet - saa er Ordet der ej længer.

Og var det Vellyst dette Ord, som dadlet
Blev af hver Pog, som Skoleramsen husker,
Af hver Pedant; hver Hykler og hver Fusker -
Ifald det Vellyst var; nuvel, saa kom
Du Tankens Tegn! Du staar vel for den Dom,
Hvorved vort Hjerteslag din Ordlyd adled.

Du saa paa mig, igennem mig, helt ind
I Sjælens Lønbo. Hvilken ussel Stymper
Er Manden dog, der pukker paa sin Magt!
Se hvor han under dette Blik sig krymper,
Mens i de rette Folder han faar lagt
Sit Ansigt, at det ej skal ham forraade, -
Og dog er han saa lidet kun en Gaade
For dette klare, kloge Forskerblik.

Dér hviler han, berøvet hvad han fik
I Skænk fra Skaberhaanden: det brutale
Begær, som han bestandig ferniserer
Med sine Rets-Kravs Talemaader over.
<i>Han</i> tror, at det er ham, som dissekerer
Den hele Verden! Ak, imens han sover,
Mens stemt hans Magt er til et Minus ned,
Saa bøjer Nattens Kvindesmil sig over
Hans Søvn og ser ham i hans Nøgenhed.

Og dette Smil, hvor er det kærligt-lyst;
Hvor er hun, trods hun lider ved hans Luner,
Saa fuld af Skaansel, mens hun nænsomt-tyst
Pnnkterer paa hans Bryst sin Elskovs Runer!
Hun lægger ham til Rette Lejets Hynder
Saa varsomt, som kun Kvindehænder véd,
Og denne blinde, trætte, svage Synder
Tilgiver blindt hun - i sin Kærlighed.

Da vides ud hans Syn, da sukker han,
Da klinger for hans Øre Livets Sage,
Den evige: om alle disse Svage,
Der ved Barmhjertigheden frelses kan
Han blues ved de Ord, som tidt han brugte:
Skælmer og Skøger, som man strengt skal tugte
Med Ris og Svøber bagom Bolt og Dør;
Han ser dem alle, som han aldrig før
Har paa dem set; en Legion af Stakler,
Der under Livets Byrder møjsomt vakler
Did, hvor Al-Kærligheden gør Mirakler.

Ved Dagens Lys en halvtudvisket Grund,
Hvorpaa et Net af Streger krydsvis dragne,
Et Væv af Traade, med en Skytte slagne,
Der føres af en uvant Finger kun -
Ved Natten bølger op den sarte Bund,
For skjulte Fødselsveer den sig vaander:
Det er en Kunstners Pust, som paa den aander;
En Hymne nynnes gennem Mestrens Mund.

En Hymne! Ved en snehvid Barm jeg laa,
Og Natten slog sit Forværk blødt ud over
Min Nakke, medens Lyd af fjerne Vover
Hendøde under Taktslag, sagte, smaa;
En Hymne! Kunde jeg dens Ord forstaa,
Da vilde jeg den største Mester blive;
Nej, kun dens Skrifttegn kan jeg her afskrive,
Dens Tankers Love kan jeg ikke naa.
</body>
</poem>

<section level="1">
<head>
   <toctitle>Vor Moders Saga</toctitle>
</head>
<content>

<poem id="drachmann200107159a">
<head>
   <title>Junker Vaar</title>
   <toctitle>Junker Vaar</toctitle>
   <indextitle>Junker Vaar</indextitle>
   <firstline>Der gaar han i Lunden</firstline>
   <quality>korrektur1,kilde</quality>
</head>
<body>
      Der gaar han i Lunden
      Med Ferskenduns Kind,
      Med Blomster omvunden,
      Med Skalken om Munden,
      Med Barnet og Ynglingen parret i Sind,
      Med Luth over Lænden,
      Med Sløjfer og Baand,
Og i Øjnene frigjort de hundrede Længslers vidtvaga-
           bonderende Aand.

      Han spejder og titter;
      Hver Sangfugl paa Kvist
      Han spørgende fritter:
      Hvor var Du vel sidst?
      Ja ti Du kun stille
      Og duk Dig, Du Lille,
Jeg véd nok, hvorom Du saa bønligen bad,
Jeg véd og, hos hvem Du bag Løvskjulet sad!

      Han bøjer til Side
      Hver Blomst paa hvert Straa,
      Han følger de hvide,
      Som kærlige glide
   I Møde de ømme, de ventende blaa;
      Hans Øjne har Taarer,
      Det er ikke Graad:
Det er Længsel fra hundrede Blomster, som holder den
            sitrende Øjerand vaad.
</body>
</poem>

<poem id="drachmann200107159b">
<head>
   <title>Hun kommer</title>
   <toctitle>Hun kommer</toctitle>
   <indextitle>Hun kommer</indextitle>
   <firstline>Se, hvor hun træder den Sti saa grøn</firstline>
   <quality>korrektur1,kilde</quality>
</head>
<body>
Se, hvor hun træder den Sti saa grøn;
Sin Vej gennem Knopper hun bryder,
Ser sig om i Løn,
Vender sig paa Stand,
Længes, og sin Længsel fortryder;
Spørgsmaalet spiller om Læbernes Rand:
Hvem er denne Mand?
Mon han kysse kan? -
Hun aner ej, hvad kysse betyder.

Barmen sig vugger saa frisk bag Lin
Og spænder sin tvedelte Bue,
Munden er saa fin,
Panden er saa klar,
Ædel er den Jomfru at skue.
Luthen blir stemt, som ved Lænden han har;
Øjets blanke Glar
Dugges ved hans Svar,
Og Kinden faar saa sælsom en Lue.
</body>
</poem>

<poem id="drachmann200107159c">
<head>
   <title>Han Synger</title>
   <toctitle>Han Synger</toctitle>
   <indextitle>Han Synger</indextitle>
   <firstline>Slyng mig Floras Blomsterkæder</firstline>
   <quality>korrektur1,kilde</quality>
</head>
<body>
»Slyng mig Floras Blomsterkæder
Om et hedt og stormfuldt Bryst;
Intet mig som Blomster glæder,
Duften selv er dejligst Lyst;
O, men presse dem til Munden:
Dér er Glæden dybest funden;
Spørg den mindste Fugl i Lunden,
Som fik Sangerkald og Røst!

Stæng os Paradiset, Guder,
Gem det for Jer egen Mund!
Mosset her har bløde Puder
Til et paradisisk Blund.
Træt af Salighed at nyde
Hist, hvor Nektarstrømme flyde,
Jupiter har vidst at bryde
Jordens Blomst paa Jordens Grund.

Skal vi bie, til den falmer?
Skal vi følge den til Jord
Under Grædekoners Salmer
Med en Vinter i vort Spor?
Nej, en Daare den, som nøler;
Plukkes skal den, før vi føler
Frostens Pust, som Haanden køler,
Plukkes, mens den staar i Flor!«
</body>
</poem>

<poem id="drachmann200107159d">
<head>
   <title>Fuglekvidder</title>
   <toctitle>Fuglekvidder</toctitle>
   <indextitle>Fuglekvidder</indextitle>
   <firstline>Træerne løves</firstline>
   <quality>korrektur1,kilde</quality>
</head>
<body>
Træerne løves,
Saa tætte, saa tætte;
Knopperne kløves,
Det siver med Saft;
Den tavlede Spætte
Hun banker med Kraft:
   Kan I gætte
Det Syn, jeg for nylig har haft?

Blandt Svaler og Mejser og Irisk og Sisken
   Der bliver en Tisken:
   Nej hør, er det sandt? -
   Jo, Spætten dem fandt!
   Det er dog for frit;
   Kvirrevit, kvirrevit;
Ja Vaaren har narret os andre saa tidt!

Og Himlen sig hvælver saa skyfri og blaa,
Der kommer mod Aften ej Stjerner derpaa,
   Saa lys over Skoven,
   Saa blank over Voven -
Det er, som om Solen ej ned vilde gaa;
   Kun Tusmørke falder,
   Og Skumringen kalder
Til Sengs de Store, til Reden de Smaa.

Til Stillits og Dompap og Drossel og Lærke
   Man intet kan mærke,
   De sover saa sødt;
   Saa stiger der blødt
   En Trille fra Gren, -
   Der er <i>én</i> lille En,
Som fløjter og synger i Kvælden saa sen.

Lyttende Taager
I tystnende Skove.
Kærlighed vaager,
Dertil blev den kaldt.
Sælsomme Love
For Kærlighed gjaldt: -
   Fik vi sove,
Før alt vi erfarede ... alt?
</body>
</poem>

<poem id="drachmann200107159e">
<head>
   <title>Han er Borte</title>
   <toctitle>Han er Borte</toctitle>
   <indextitle>Han er Borte</indextitle>
   <firstline>Han er borte. Vildt hun ser i Vejret</firstline>
   <quality>korrektur1,kilde</quality>
</head>
<body>
Han er borte. Vildt hun ser i Vejret,
Springer op og vrider sine Hænder,
Iler hid og did, indtil hun kender
   I den bløde Jord
   Trykt hans sidste Spor;
Og en Brand i hendes Side brænder.

Se, det Løv, som bæved nys for Vinden
Dunlet, med en Dugglans over Fnugget,
Er nu som med Fernis overtrukket, -
Og den første Taare furer Kinden.
Løvet blev et støvet, stygt Tapet,
Skovens Sal, hvori hun sprang som Hinden,
Staar nu tom, iklædt en falmet Dragt, -
Er da dette hændt, er dette sket?
Ja, i denne Sal blev Ofret bragt.

Hendes Navn den Falske skar i Linden.
Saften siver end af Barken ned,
Myg og travle Fluer gør Besked,
Suger sig en Rus af Træets Sødme.
Dette Syn er snart den værste Tort,
Med et Skrig hun jager Sværmen bort,
Mens paa Kinden flammer Skammens Rødme.

Og med bøjet Hoved bort hun gaar,
Støvet drysser, Solen brænder stille,
Grelt dens Straaler gennem Løvet spille,
Fluen suger atter Træets Saar.
</body>
</poem>

<poem id="drachmann200107159f">
<head>
   <title>Marked</title>
   <toctitle>Marked</toctitle>
   <indextitle>Marked</indextitle>
   <firstline>Hun er kommen herhid, hun véd ej hvorfor</firstline>
   <quality>korrektur1,kilde</quality>
</head>
<body>
Hun er kommen herhid, hun véd ej hvorfor,
Hun véd ej hvorfra, ej hvorlunde ...
»Hej, Piger, den hældende Kvæld er nu vor,
Her mødes de Glade, de Sunde;
Her mødes de Karle med Skæg under Hage,
De Mænd, som end lyster en Dans sig at tage,
De Gubber, som endnu paa Mosten vil smage;
   Kom, kom! en Svingom!
      Her bli'r man bekendt,
Her bli'r man et Par, inden Dansen er endt.«

Hun er vildet af Trængslen og døvet af Larmen,
Hun puffes, hun stødes, hun rendes paa Armen,
Hun jages, hun fanges, hun river sig løs ...
»Ej, ej, hun er knibsk; det gaar over min Tøs!«

Hun vil flygte; hun véd ej et skjulende Sted;
   Saa rives hun med
   Ind i Strømmen;
Og Musikken, den Trolddom, faar Fødderne bragt
   I valsende Takt, -
Hun er Hesten, som gaar under Tømmen.

Og det suser for Øret, og alt hendes Blod
   Fra Hoved til Fod
   Vil med, vil bedøves, vil glemme;
Og hun hvirvler og hvirvles; saa lyder en Stemme:
   Hejsa, til Side; her kommer
   Den velbyrdige Mand, Ridder Sommer!
</body>
</poem>

<poem id="drachmann200107159g">
<head>
   <title>Ridder Sommer</title>
   <toctitle>Ridder Sommer</toctitle>
   <indextitle>Ridder Sommer</indextitle>
   <firstline>Ridder Sommer han er sig saa mægtig en Mand</firstline>
   <quality>korrektur1,kilde</quality>
</head>
<body>
Ridder Sommer han er sig saa mægtig en Mand,
Hans Gaard er god, og jævn hans Forstand,
Fyldige Kinder, en sund Appetit;
Han er ude i Dag, han vil more sig lidt.

Derhjemme paa Borgen saa ensom han sad,
Lidt døsig han blev, - han er slet ikke lad,
Han er oppe ved Gry, før Fanden fik Sko paa,
»Stræb!« er hans Ord, og det kan man tro paa.

Hans Enge blev slagne, hans Hø er i Hus,
Hans Folk sidder bænket om Fad og om Krus;
Han har Folkehold nok, han har Terne og Dreng,
Men tom er en Plads ved hans Bord, i hans Seng.

Han er redet herhid ad den støvede vej,
Det Marked forsømmer vor Ridder ej;
Han ser hende danse med Karl og med Dreng,
Han tænker paa Pladsen ved Bord og i Seng.

Da lyser hans Øje, i Kredsen han staar,
Han krummer sin Arm og han spænder sit Laar;
En Daa-Hind er hun, og en Kraftkarl er han,
Ridder-Sommer, den rige, velbyrdige Mand.
</body>
</poem>

<poem id="drachmann200107159h">
<head>
   <title>Paa Borgen</title>
   <toctitle>Paa Borgen</toctitle>
   <indextitle>Paa Borgen</indextitle>
   <firstline>Hun sidder paa hans Borg, hun er hans Frue</firstline>
   <quality>korrektur1,kilde</quality>
</head>
<body>
Hun sidder paa hans Borg, hun er hans Frue,
Hun styrer Huset - og han styrer hende;
Han har en stræbsom, stille, lydig Kvinde,
Og der bli'r Smaafolk i den Vuggestue.

Og Tiden gaar; - dens Kendelse er gyldig:
Hvortil hin Ungdoms Hurlumhej og Jagen?
De lever smukt, ved Natten som ved Dagen;
Hun modnes, bli'r helt munter og lidt fyldig.

Men stundom, naar i Sengekamret skinner
Den store Maane gennem de smaa Ruder,
Hun løfter langsomt sig fra Lejets Puder
Med trætte Øjne og med hvide Kinder.

Hun ser paa ham. Hvor fast og trygt han sover!
Hvor stærk og bred og tillidsfuld han ligger,
Paa alt i Verden, og sig selv, saa sikker, -
En Mand! Og hendes Øjne løber over.

Hun ræddes ved sin Graad; dog maa hun græde,
Som mægted intet hende mer forlyste.
Formaar da Børnekamret ej at trøste?
Jo, Børnene; og mest blandt dem den Spæde.

Hun lister sig derind, og Maanen falder
Paa de smaa, kære hvide Dukkesenge,
Og over Vuggen, rolig paa sin Gænge, -
Paa denne Verden i sin Uskyldsalder.

Men denne Verden, rig paa skjulte Goder
For den, som søger og som kan dem finde,
Den er endnu ej hendes; hun er Kvinde,
Men hun er endnu ikke fuldtud Moder.

En Del af hendes Hjerte blev derude,
Hvor Maanen sig en Trylleverden væver
Af Duggens Spind. Se, hvor den Verden bæver,
Som vilde Alfe-Fødsler den bebude!
</body>
</poem>

<poem id="drachmann200107159i">
<head>
   <title>Drost Høst</title>
   <toctitle>Drost Høst</toctitle>
   <indextitle>Drost Høst</indextitle>
   <firstline>Tog de dem for over Eng og Kær</firstline>
   <quality>korrektur1,kilde</quality>
</head>
<body>
Tog de dem for over Eng og Kær
      - En formelig Hær
Med Opbud af Bryder og Bonde -
   At lege paa Heden med Spyd og Sværd;
      Hvem ligger dér?
   Ridder Sommer med Dødshugs Vunde.
Saa visner det Straa, saa falmer det Løv
i alle gulnende Lunde.

Drost Høst har undsagt den Ridder bold;
Den Ridder ligger saa tavs og kold,
Mens Vinden i Sivene fejer.
Drost Høst slaar op med den Haand saa hvid:
Nu ville vi ride til Borgen did,
At stryge den Fane der vajer!

Drost Høst er saaret, den blege Mand,
Men Øjet lysner som Hedebrand
I Jævndøgnsnætternes Øde.
Vær hilset, Viv, paa den smukke Gaard;
Om Badskær'kunsten din Haand forstaar,
Jeg skal ej af Skrammen forbløde!

Saa mangen Skramme blev helet brat,
Naar bløde Fingre fik taget fat
Og gydt den Balsam, de kunde;
Den dybeste Skramme var den, <i>jeg</i> slog:
Der findes, Ridder, som her jeg vog,
Ej Badskær'kunst for <i>din</i> Vunde -
Saa visner det Straa, saa falmer det Løv
i alle gulnende Lunde.
</body>
</poem>

<poem id="drachmann200107159j">
<head>
   <title>Belejring</title>
   <toctitle>Belejring</toctitle>
   <indextitle>Belejring</indextitle>
   <firstline>Hun ser ham i Øjet</firstline>
   <quality>korrektur1,kilde</quality>
</head>
<body>
Hun ser ham i Øjet,
Hun vil læse sig til
Hvad sandt er, hvad løjet
I det fangende Spil.

Med Herreskjold vandt han
En herreløs Gaard;
I Fruerstuen fandt han,
At Kampen end staar.

Sit Glavind han lægger
For Fod hende hen;
Et Bæger hun rækker
Til Tak ham igen.

Om Bægret han fatter,
Om Fingrene med:
Et Kys blot! og atter
Jeg drager af Sted! ...

Han ser hende fjerne
Sig harmfuld i Sind;
Hun lukker med sin Terne
Sig hos Børnene ind.
</body>
</poem>

<poem id="drachmann200107159k">
<head>
   <title>Opgørelse</title>
   <toctitle>Opgørelse</toctitle>
   <indextitle>Opgørelse</indextitle>
   <firstline>Han har vundet, - hun har givet tabt</firstline>
   <quality>korrektur1,kilde</quality>
</head>
<body>
Han har vundet, - hun har givet tabt;
Ingen Blomster dog den Sejer kranser.
Hvorfor ej? - Spørg Aanden, der har skabt
Elskov som den sarteste blandt Sanser.

Han har sunget hende for sin Sang;
Højt af Strengelegen blev den baaren;
Han har taget hende paa sit Fang,
Hun har favnet ham - og tænkt paa Vaaren.

Hun har ejet ham en kort Minut;
Hun har delt med svundne Dages Kvinder;
Hun har følt det - og saa har de brudt,
Og alene hun igen sig finder.

Men forinden har hun set ham bleg,
Farveløs at trygle sig for Fode, -
For at svige, som han andre sveg,
Skuffe hende, 'fald hun paa ham troede.

Og forinden har hun selv saa varm
Givet hen sig - til sin Ungdoms Minde,
Tro mod Elskovstrangen i sin Barm:
Gaaden, som hun er, den modne Kvinde.

Hendes Hjerte har jo valgt en Gang,
Siden har hun Markedsskæbnen fristet,
Og paany har Hjertet fulgt sin Trang -
Ak, at dette Hjerte ej er bristet!

Men endnu det sender uforsagt
Fra sit Slusekammer disse Strømme,
Med en uindskrænket Herskermagt,
Dette Væld, som Døden kun kan tømme.

Skal da denne Strøm, saa dyb og bred,
Være Stormflodsloven undergivet?
Skal den styrte om og rive ned?
Kan den ikke bygge op for Livet? -
</body>
</poem>

<poem id="drachmann200107159l">
<head>
   <title>Ved Arnen</title>
   <toctitle>Ved Arnen</toctitle>
   <indextitle>Ved Arnen</indextitle>
   <firstline>Hun sidder ved Arnen</firstline>
   <quality>korrektur1,kilde</quality>
</head>
<body>
      Hun sidder ved Arnen,
      Og Ilden den flammer,
      Det lyder som Jammer,
      Naar Luen ta'er fat.
      Den Skærsild maa læres:
      Før Veddet fortæres,
      Vi faar det ej lunt i
      Den kommende Nat!

      Det knitrer, det knager,
      Det stønner, det klager,
      De kantbrændte Flager
      Fortæres, forgaa;
      Men under en Askehob,
      Sølvplettet, graa
      Der lever en Glød, som
      Skal længe bestaa.

      Paa Ovnbænkens Hynder
      Hun sidder og nynner
      En Sang, som begynder
      Med flammende Ord;
      Den døbtes ved Ilddaab,
      I Gløder den faldt,
      Den svinger sig op i
      En Føniks-Gestalt:

Vort Liv, vort Liv!
I Vellyst undfanget, i Dødssmerter født,
Paa Stier og Veje letsindig forødt,
Opsamlet og værnet med Kunst og med Flid,
Et Fnug gennem Luften, en Tusinddels Tid:
      En Døds-Runes Gaade
      For Mand og for Viv,
      En Rædsel, en Naade -
      Vort Liv, vort Liv!

Far hen, far hen,
Du fængende Leg mellem Kvinder og Mænd!
Kun én Gang er Flammen en Alterilds Brand;
   Ve vor Forstand,
At ej den kan Loven begribe!
Vi styrer og styrer mod Længslernes Land! -
Hvad blev der til Rest af en Storm over Sand,
Over Hav af en kølfuret Stribe?

Giv tabt, giv tabt!
Du Hjerte, lig Ilden, til Selvoffer skabt:
Lad Manden som Stormvind i Verden uddrage:
Der bliver for Kvinden en Vagtpost tilbage;
   <i>Den</i> skal hun holde
   I Natten saa vild.
   Arne, Du kolde,
   Hun tænder din Ild;
Ej som en dødsofret, hvid Vestalinde,
Ikke som Slegfred, og ikke som Viv,
   Men en Kvinde,
Der er <i>Moder</i> til Slægternes evige Liv.
</body>
</poem>

<poem id="drachmann200107159m">
<head>
   <title>Kildespring</title>
   <toctitle>Kildespring</toctitle>
   <indextitle>Kildespring</indextitle>
   <firstline>Se, hvor Kilden springer</firstline>
   <quality>korrektur1,kilde</quality>
</head>
<body>
Se, hvor Kilden springer,
Sikker paa sig selv;
Hør, hvor frisk den klinger,
Skovens Urgrunds-Elv;
Altid samme Stemning,
Samme sikre Spil:
Ingen Verdens Dæmning
Stopped Springet til.

Trampet er der blevet
Paa dit Muldjords-Hjem:
Banen har Du skrevet
Udenom og frem;
Andre Løb blev boret
Dig til Spot og Spe:
Sligt har Kilden moret,
Bragt den til at le.

Lad kun Hakken ligge,
Kast kun til Jer Brønd;
Godtfolk, ser I ikke,
Jeg er Jordens Søn,
Døbt i Døbefonter,
Som I aner ej; -
Spar kun Eders Sonder,
Godtfolk, gaa Jer Vej! -

Og dit Væld Du nærer
Ved en Moders Barm,
Paa hvis Kraft Du tærer,
Som gi'er Staal din Arm;
Hvor dens Aarer spille,
Bølger alt af Sted, -
Dér, hvor Du staar stille,
Staar alt andet med.

Stærke Væld, som rolig
Taber Traaden ej,
Men fra Urgrunds Bolig
Vandrer støt din Vej
Gennem Labyrinter,
Gennem Sand og Skarn,
Sommer, Vaar og Vinter -
Jordens eget Barn;

Kast din Glans henover
Tidens Usselhed,
Dyk i dine Vover
Al dens Sygdom ned;
Læg dens dybe Vunde,
Lær den blot én Ting:
Tro paa Folkets sunde,
Friske Kildespring!
</body>
</poem>
</content>
</section>
</workbody>
</kalliopework>

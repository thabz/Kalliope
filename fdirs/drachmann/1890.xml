<?xml version="1.0" encoding="UTF-8"?>
<!DOCTYPE kalliopework SYSTEM "../../data/kalliopework.dtd">
<kalliopework id="1890" author="drachmann" status="incomplete" type="poetry">
<workhead>
   <title>Forskrevet</title>
   <year>1890</year>
   <cvs-timestamp>$Id$</cvs-timestamp>
</workhead>
<workbody>

<poem id="drachmann2005112701">
<head>
   <firstline>Dér sidder hun! Jeg ser et Kredsløb svinde</firstline>
   <notes>
      <note>Bidrag fra Sven Sørensen.</note>
   </notes>
   <quality>korrektur1</quality>
   <keywords>sonnet</keywords>
</head>
<body>
Dér sidder hun! Jeg ser et Kredsløb svinde,
som i en magisk Hvirvel rev mig hen:
det er en Anden - og det er dog hende!
O Gretchen, skal vi mødes her igen?

De lange Vintre, med den korte Sommer,
saa meget spildt, i Virken som i Drøm -
og i den første Foraarskvæld jeg kommer
og føler atter Hjærtets vakte Strøm!

Staar Stjærnen da paany i Himmelranden?
er det et Fyr, som tændes i min Nat,
hvor jeg har flakket, ensom og forladt? -

Ak, hvorfor spørge? Svaret er kun, at
der blev saa mangt et Tegn paa Himlen sat:
var det ej Hende, blir det vel en Anden!
</body>
</poem>

<poem id="drachmann2005112702">
<head>
   <firstline>Her sidder jeg - og stirrer op mod hende</firstline>
   <notes>
      <note>Bidrag fra Sven Sørensen.</note>
   </notes>
   <quality>korrektur1</quality>
   <keywords>sonnet</keywords>
</head>
<body>
Her sidder jeg - og stirrer op mod hende,
som ikke sender mig et Blik igen
men river mig til Rimerier hen,
hvori jeg næppe Mening selv kan finde.

Dog, varsler denne Foraarskvæld mig Sommer:
nuvel, saa bær mig, lyse Sommerstrøm!
og vug mig i en blid og fager Drøm,
der varer ved, selv om min Vinter kommer.

Selv naar jeg flakker ensom og forladt,
da vil jeg mindes Dig, du skønne Nat,
hvor Stjærnen løfted sig i Himmelranden:

men blev Du paa min Himmels Bue sat
som fast og varigt Tegn, saa tro ej at
jeg nævner <i>Dig</i> - og mener nogen <i>Anden</i>!
</body>
</poem>

</workbody>
</kalliopework>



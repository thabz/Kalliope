<?xml version="1.0" encoding="UTF-8"?>
<!DOCTYPE kalliopework SYSTEM "../../data/kalliopework.dtd">
<kalliopework id="1901" author="drachmann" status="incomplete" type="poetry">
<workhead>
   <title>Broget Løv</title>
   <year>1901</year>
   <quality>korrektur1</quality>
   <cvs-timestamp>$Id$</cvs-timestamp>
</workhead>
<workbody>

<poem id="drachmann2003010201">
<head>
   <title>Johanne Luise Heiberg</title>
   <toctitle>Johanne Luise Heiberg</toctitle>
   <indextitle>Johanne Luise Heiberg</indextitle>
   <firstline>Nu drages med Sort det lyse Hus</firstline>
   <notes>
      <note>Trykt i <i>Dagens Nyheder,</i> 22. dec. 1890. Indtastet efter <i>Samlede poetiske Skrifter</i> Bd. 12, side 345-346</note>
   </notes>
   <keywords>heibergjohanne</keywords>
   <quality>korrektur1,korrektur2,kilde,side</quality>
</head>
<body>
Nu drages med Sort det lyse Hus
  Remisen for Thespis' Kærre;
  nu dækkes med Hæder, nu sænkes i Fred
  <i>Johanne Luise Heiberg</i> ned
    jævne sin myndige Herre.

Og Telegrammer og Blomster og Vers
  vil smykke de sirlige Stuer,
  hvor Husets Værtinde ved mangen Fest
  var selv den livligst ydende Gæst,
    Fruen for alle Fruer.

End ser vi den stadselig ranke Vækst,
  som <i>aldrig</i> svajed for Vinden,
  et "Vil", som altid aarvaagent var -
  og det asiatiske Øjepar,
    som stred med Etatsraadinden.

Hun sad mod Stolens det høje Læn,
  en sløromvunden Sibylle,
  og stirred tilbage, som ned i en Grav:
  Virak, Triumfer og Titel den gav -
    og levned en bog-prydet Hylde.

Og dette skal siges, naar Sørgeflor
  nu slynges om Thespis' Kærre:
  Fru Heiberg havde til Scenen bragt
  en Vidde i Spil, i Naturen en Magt
    - uden sin myndige Herre.

Og dette vi hørte, vi lyttende faa,
  som gæsted de sirlige Stuer:
  et Ord, som havde Frimodigheds Klang,
  en egen, betagende Sandhedens Sang
    af Fruen blandt Dannelsens Fruer:

"Ret aldrig vi vinder en Kunst igen,
  naar spidsere bliver vor Evne,
  naar Fantasien fornægter sit Mod,
  naar "Artighed" sætter paa Scenen sin Fod
    og Sippethed Sippethed Stævne!
 
<i>"Nej, Kunsten begynder i Dyrehavs-Bod,</i>
  blandt Gøglere findes dens Moder
  den fødes til Liv i en Kælderhals,
  drejer sig ej i en Sagtevals <note>drejer sig ej i] drejer sig i</note>
    efter de sirligste Noder!
</body>
</poem>
</workbody>
</kalliopework>

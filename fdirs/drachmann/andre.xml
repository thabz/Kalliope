<?xml version="1.0" encoding="UTF-8"?>
<!DOCTYPE kalliopework SYSTEM "../../data/kalliopework.dtd">
<kalliopework id="andre" author="drachmann" status="incomplete" type="poetry">
<workhead>
   <title>Andre digte</title>
   <year>?</year>
   <quality>korrektur1</quality>
   <cvs-timestamp>$Id$</cvs-timestamp>
</workhead>
<workbody>

<poem id="drachmann2001112501">
<head>
   <title>De sønderjydske Piger</title>
   <toctitle>De sønderjydske Piger</toctitle>
   <indextitle>De sønderjydske Piger</indextitle>
   <firstline>De vog dem, vi grov dem en Grav i vor Have</firstline>
   <notes>
      <note>Af hans <i>Derovre fra Grænsen: Strejftog over det danske Termopylæ (Als-Dybbøl) i April Maaned 1877.</i> 1877.</note>
      <note>Familien Fink begravede i 1864 to faldne danske soldater i deres have i Bøffelkobbel (Sundeved - indtil 1920 syd for Danmarks grænse). Se <a href="http://www.sundeved.dk/folkogkirke/arkivnyboel.htm#Krigergraven%20ved%20B%C3%B8ffelkobbel">Historisk Forening for Sundeved</a>.</note>
   </notes>
   <quality>korrektur1</quality>
</head>
<body>
De vog dem, vi grov dem en Grav i vor Have,
Lagde dem ved Siden af den alfare Vei;
Alle vore Blomster skal smykke deres Grave.
Sønderjydske Piger, I forglemme det ei!
Hvem gjemmer vi vel ellers vore Krandse til?
Søster, hvad er det Du siger?
Lad Fjenden plukke Blomster derude, hvor han vil:
Nælder hos de sønderjydske Piger.

De ligger og lytter i Jorden dernede,
Lytter til hvert Fodtrin paa den alfare Vei,
Lytter om paa Landsmaal en Læbe vil bede:
Sønderjydske Piger, I forglemme dem ei!
Og skulde vi vel have saa glemsomt et Sind;
Søster, hvad er det Du siger?
De Døde har vi tegnet os i Hjerterne ind,
De boer hos de sønderjydske Piger.

Men ak, de kan ængstes, thi Tiden den rinder,
Jævnende som Støvet langs den alfare Vei,
Fjenden vil sig fæste de blegnende Kvinder,
Sønderjydske Piger, I forglemme Jer ei!
Nei, heller vi os vier til den døde Soldat;
Søster, hør efter hvad vi siger!
Lad Tøiterne ved Elben være Tydsken parat:
Enker er de sønderjydske Piger!
</body>
</poem>

<poem id="drachmann2001112502">
<head>
   <title>Grovsmedens Vise</title>
   <toctitle>Grovsmedens Vise</toctitle>
   <indextitle>Grovsmedens Vise</indextitle>
   <firstline>En Snedker maa lime og lirke sig frem</firstline>
   <quality>korrektur1</quality>
</head>
<body>
En Snedker maa lime og lirke sig frem,
En Klejnsmed maa file saa sindigt,
Men Grovsmedens Hammer, ja se den er slem,
Hans Slag falder mere gesvindig.
De andre maa pudse og tørre, ja vel,
Men Grovsmeden piller ej efter,
Nej Grovsmeden gi'er det et morderlig Smæld,
For han har de stærkeste Kræfter.

En Skrædder maa klippe og sidde paa Bord,
En Maler maa aadre og stryge,
En Væver maa sidde med Sindighed stor,
Og Traaden kan væk fra ham fyge.
Det gaar for dem alle med Gnid og med Gnub,
De fidter og prikker og hæfter,
Men Grovsmeden gjør det forbi i en Snub,
For han har de stærkeste Kræfter.

En Skomager beger og drikker sin Most,
En Slagter i Kjødet maa flænse,
En Høker han lugter af Skinke og Ost,
En Garver maa Huderne rense.
Den sorte Kulør som en Grovsmed kan faa,
Han vasker af Fjæset bag efter,
Folk sa'e, naar de saae ham i Pynten at gaa:
Se han har de stærkeste Kræfter.

Lad alle de Andre kun komme, min Fa'er,
Og ville en Fægtning levere,
For Grovsmeden løfter sin Næve og sla'r
Et Slag, som kan gjælde for flere.
Ja, lad der kun komme saa mange der vil,
Han tæller dem ej før bag efter,
For fire ad Gangen en Grovsmed sla'r til,
For han har de stærkeste Kræfter.
</body>
</poem>

<poem id="drachmann2002041301">
<head>
   <title>Du danske Mand! af al din Magt</title>
   <toctitle>Du danske Mand! af al din Magt</toctitle>
   <indextitle>Du danske Mand! af al din Magt</indextitle>
   <firstline>Du danske Mand! af al din Magt</firstline>
   <notes>
      <note>1906</note>
      <note type="credits">Bidrag fra Sven Sørensen.</note>
   </notes>
   <quality>korrektur1</quality>
</head>
<body>
Du danske Mand! af al din Magt
syng ud om vor gamle Mor!
En Krans af Hav og Fjord blev lagt
om Huset, hvor hun bor:
Mod grønne, side Strande
gaar stærke, stride Vande,
og over Kornets Guldglans
staar Vikingestenen Vagt.

Syng ud, - og Sorg fra Fortids Nat
bli'r Smil paa hver Glædesdag,
vor Himmel skifter Farve brat,
men aldrig Folkets Flag.
Som Danmarks blide Kvinder
har røde-hvide Kinder,
saa lyser Livets Friskhed
fra Frihedens dyre Skat.

Vort gamle Land! af al vor Magt
vi øger din Rigdoms Ring,
gaar fremad sejgt og uforsagt,
om ej i store Spring.
Og furer Ploven Landet,
saa skurer Kølen Vandet:
Støt staar den danske Sømand
paa Havet sin Viking-Vagt.
</body>
</poem>

<poem id="drachmann2002050901">
<head>
   <title>Foraarsregn</title>
   <toctitle>Foraarsregn</toctitle>
   <indextitle>Foraarsregn</indextitle>
   <firstline>Det klinger som fra fine Instrumenter</firstline>
   <notes>
      <note type="credits">Bidrag fra Sven Sørensen.</note>
   </notes>
   <quality>korrektur1</quality>
</head>
<body>
Det klinger som fra fine Instrumenter,
og bøjer du det grønne Blad til Side,
saa ser du Parkens Alfer, hvor de glide
med spæde Hænder over Strengelegen.
O Strengeleg! min Ungdoms dyre Minde!
Da gik jeg som berust af Vaarens Bad
og sang hen for mig selv saa sjæleglad,
og lyttende stod Busk og Blomst og Blad
mens Fuglen flagred til sin Elskerinde.

Det klinger nu som da fra fine Strænge,
det suser sagte gennem spæde Blade:
Se, Busken ryster sig og en Kaskade
af Perletoner triller over Gruset:
Jeg føjer Taarer selv til Regnens Toner.
Kom, kom hver Alf, som skjuler sig bag Blad,
den Foraarsregn gør sund, gør sjæleglad,
om end en Vemod dirrer i det Kvad,
som Træet nikker til med tunge Kroner!
</body>
</poem>

<poem id="drachmann2002050902">
<head>
   <title>Jeg sejled en Nat over Havet</title>
   <toctitle>Jeg sejled en Nat over Havet</toctitle>
   <indextitle>Jeg sejled en Nat over Havet</indextitle>
   <firstline>Jeg sejled en Nat over Havet</firstline>
   <notes>
      <note type="credits">Bidrag fra Sven Sørensen.</note>
   </notes>
   <quality>korrektur1</quality>
</head>
<body>
Jeg sejled en Nat over Havet,
ej Sol gik ned, ej Glans blev slukt,
Solen laa dér bag Næsset,
paa Klem var dens Øje lukt;
det var i den lyse Sommer, hvor Solen
kun paa Skrømt gaar ned,
jeg blunded med aabne Øjne,
mens Skibet paa Havet gled.

Og Havet tog til at nynne,
hvor blidt det lød, hvor mild en Klang,
som formed en Kvindelæbe
den bølgende Vuggesang;
og aander en Kvindetanke
i disse dæmpede Ord,
saa er det vel dig, Alvilde,
som er paa Skibet om Bord.

Jeg sejled en Nat over Havet,
ej Sol gik ned, ej Glans blev slukt,
jeg saa, hvor du havde
dit Øje i drømmende Vemod lukt.
Der sad vi Side om Side og lytted,
imens Bølgen klang:
Alvilde, jeg kender den Nynnen,
den hedder Nirwanas Sang.
</body>
</poem>

<poem id="drachmann2002050903">
<head>
   <title>Julesne</title>
   <toctitle>Julesne</toctitle>
   <indextitle>Julesne</indextitle>
   <firstline>Jeg vandrer gennem Skoven ved Juletid</firstline>
   <notes>
      <note type="credits">Bidrag fra Sven Sørensen.</note>
   </notes>
   <quality>korrektur1</quality>
</head>
<body>
Jeg vandrer gennem Skoven ved Juletid:
der falder Sne fra oven saa vinterhvid,
saa vinterhvid den frosne Dug
neddrysser lydløst, Fnug ved Fnug,
og smelter paa min Haands den varme Flade,
mens Foden træder melem visne Blade.
Jeg ser paa Haanden de Taarer staa
det er som en Hulken jeg hørte:
nu blir vore Minder, store og smaa,
gennem Skoven for Vinden førte.
Skal Alt da hvirvles for Vintren hen,
skal Sorg og Adskillelse raade?
Nej, Julesneen er Menneskets Ven,
den gemmer hans dybeste Gaade.
Paa Haanden et Fnug en Draabe saa hed
vi stirrer mod tindrende Blikke:
en Taare, som gennem vor Tanke gled
ak! andet er det vel ikke!
Men krymper vi os under Verdens Nød
mens Tiderne ældes og strænges:
den frosne Taare, den falder saa blød,
paa Alt, hvad som savner og længes.
Jeg vandrer gennem Skoven ved Juletid:
der falder Sne fra oven saa foraarsblid;
saa foraarsmildt de bløde Fnug
i Faldet smælter som en Dug,
det naadigst alle skjulte Spirer væder,
mens alle Minders Kilder sagte græder.
</body>
</poem>

<poem id="drachmann2002122401">
<head>
   <title>Maj-Visen</title>
   <toctitle>Maj-Visen</toctitle>
   <indextitle>Maj-Visen</indextitle>
   <firstline>Se, det summer af Sol over Engen</firstline>
   <notes>
      <note>Af skuespillet <i>Brav-Karl,</i> 1897. Her efter <i>Samlede poetiske Skrifter,</i> bind 11, side 389.</note>
      <note>Indtastet af Sven Sørensen.</note>
      <!-- efter ADL -->
   </notes>
   <quality>korrektur1</quality>
</head>
<body>
Se, det summer af Sol over Engen,
  Honningbien vil fylde sin Kurv,
og der pusles ved Bordet og Sengen
  af den fattigste Sisken og Spurv:
og der jubles hele Dagen,
men mod Kvælden blir alting saa tyst -
Vaaren synger sin Sang, det er Sagen,
  og mit Hjerte blir Voks i mit Bryst.

Der er Sølvklang i Maj-Bækkens Vove,
  gyldent Skær gennem Aftenen lang,
hver en Grøft bliver blomstrende Skove
  langs den kornrige, bølgende Vang:
disse Bølger, o, de stiger
med min Sjæl over Solskyens Rand -
rundt i Verden er dejlige Riger,
  ingen Vaar som en Maj i vort Land!
</body>
</poem>

<poem id="drachmann2002122701">
<head>
   <title>Serenade</title>
   <toctitle>Serenade</toctitle>
   <indextitle>Serenade</indextitle>
   <firstline>Lydløst leger Aarebladet</firstline>
   <notes>
      <note>Af dramaet <i>Renæssance</i> (1901). Indtastet efter <i>Samlede poetiske Skrifter,</i> bind 11, side 170-171.</note>
      <!-- [I den trykte tekst er indrykningerne lidt inkonsekvente; jeg har rettet dem til så de er overensstemmende i de fire strofer]
      http://www.adl.dk/adl_pub/pg/cv/ShowPgImg.xsql?nnoc=adl_pub&p_udg_id=132&p_sidenr=170 -->
   </notes>
   <quality>korrektur1</quality>
</head>
<body>
  Lydløst leger Aarebladet
   som en Fisk i Sølver-Badet
     under Maanens favre Smil.
   Baaden blev hvælvet som Elskovs Bo,
     fragtet af to -
       hejda, saa ro,
   Gondolierer, ro væk!
   Natten er lang,
     kort er vor Sang:
  ro væk, Gondolierer! ro væk!

  Lys fra hvert Palazzo strømmer,
   gennem Fester Baaden svømmer,
     selv en dunkel Sarkofag.
   Efter hver dølgende Bues Bro
     sukker de to -
       hejda, saa ro,
   Gondolierer, ro væk!
   Natten er lang,
     kort er vor Sang:
  ro væk, Gondolierer! ro væk!

  Bort fra Masker, bort fra Fester,
   bort fra Lys og glade Gæster,
     Stævnen vendt mod Dødens Port!
   Under den hvælvede Sorgens Bro,
     Sukkenes Bro -
       hejda, saa ro,
   Gondolierer, ro væk!
   Natten er lang,
     kort er vor Sang:
  ro væk, Gondolierer! ro væk!

  Dér er Trygheds store Skygge,
    dér er Hvilens dybe Lykke
      fjernt fra Maanens falske Smil.
    Efter de evige Længslernes Bo
      sukker de to -
        hejda saa ro,
    Gondolierer, ro væk!
    Natten er lang,
      endt er vor Sang:
  ro væk, Gondolierer! ro væk!
</body>
</poem>

<poem id="drachmann2005110801">
<head>
   <title>Notturno</title>
   <toctitle>Notturno</toctitle>
   <indextitle>Notturno</indextitle>
   <firstline>Sover du, Barn?</firstline>
   <notes>
      <note>Af dramaet <i>Renæssance</i>. Indtastet efter Holger Drachmann: <i>Melodramaer</i>, Gyldendalske Boghandel, Nordisk Forlag, Kbh., 1927.</note>
      <note type="credits">Bidrag fra Jørgen Poulsen.</note>
   </notes>
   <quality>korrektur1,kilde</quality>
</head>
<body>
Sover du, Barn?  -
Nu hvælver sig Nattens det mørknende Blaa  -
Brusen af Bæk, Susen af Aa,
fjernt, fjernt
Lidenskabs Vældenes Tumlen;
dalende Fred
gennem Skov-Dybet ned,
saa kaldes der dæmpet: mit Hjerte!
igennem hver Kildemunds Mumlen.

Da løfter det vældige Blaafjeld sig
med Borg-Gaardens mørk imod Natten,
og Garden af Sagn og af Overtro
bevogter Prinsessen, som sover dér,
bevogter sin Længsels drømmende Ro,
bevarer mod Overlast Skatten.

Sover du Barn?

Jeg kender Dig vel - og kender Dig ej,
jeg favned dit Liv - og favned det ej,
Du gav Dig ej helt og holdent til mig,
og er mig dog god alle Stunder.

Det lagde den Garde af Sagn og Sang
om hende, som sover deroppe,
det gjorde mig Vejen saa længselsfuld lang,
det bredte den Andagt over min Gang
mod det blaanende Blaafjelds Toppe.

Der drømmer en Kyskhed deroppe mod Sky,
den gør mig min Kærlighed stedse ny:
Du gav mig dit Kærtegn - din Kyskhed ej,
Du gav mig saa helt og holdent til mig,
og bliver mig dog fjernt alle Stunder.

Borg-Gaarden mørk imod Nattens Blaa,
sagtnende Susen af Bæk og Aa,
hviskende, kaldende Kilde:
stille er Natten,
stille min Sang
stille mit Hjerte -
stille.
</body>
</poem>

<poem id="drachmann2005110802">
<head>
   <title>Til Tove</title>
   <subtitle>(Midsommernatten 1887 - og for bestandig.)</subtitle>
   <toctitle>Til Tove</toctitle>
   <indextitle>Til Tove</indextitle>
   <firstline>Du er mit Liv - hvor jeg gaar hen</firstline>
   <notes>
      <note>Af dramaet <i>Gurre - et Drama</i> (1899). Indtastet efter Holger Drachmann: <i>Melodramaer</i>, Gyldendalske Boghandel, Nordisk Forlag, Kbh., 1927.</note>
      <note type="credits">Bidrag fra Jørgen Poulsen.</note>
   </notes>
   <quality>korrektur1,kilde</quality>
</head>
<body>
Du er mit Liv - hvor jeg gaar hen,
lad tid og Hav saa skille.
Hører Du Sangen, min Hjertensven:
Styrken, Du gav mig - her er den igen,
Toner, som Sorgen har adlet,
da Hjertet fik sunget sig stille.

<right>Atlanterhavet, Jævndøgn 1898.</right>
</body>
</poem>

<poem id="drachmann2005110803">
<head>
   <title>Narre-Vise</title>
   <toctitle>Narre-Vise</toctitle>
   <indextitle>Narre-Vise</indextitle>
   <firstline>Dagen over er Du rig</firstline>
   <notes>
      <note>Af dramaet <i>Gurre - et Drama</i> (1899). Indtastet efter Holger Drachmann: <i>Melodramaer</i>, Gyldendalske Boghandel, Nordisk Forlag, Kbh., 1927.</note>
      <note type="credits">Bidrag fra Jørgen Poulsen.</note>
   </notes>
   <quality>korrektur1,kilde</quality>
</head>
<body>
Dagen over er Du rig,
driver Aager, fører Krig,
stjæler og røver som Skovenes Ravne,
pynter Dig op med de pæneste Navne - pyt!
Kaaben bræmmet er med Maar,
Desmer dufter af dit Haar -
men Døden kværker Dig i sin Skov:
i Morgen stinker dit Lig - med Forlov; ...
Vinden blæser fra hver en Kant,
Livet  det er blot Gøgl og Tant -
hvo som andet deri fandt,
er en Nar - ha, ha - som jeg selv!

Dagen over er Du sund,
ung og frisk og rød og rund,
kysser og favner, som skulle det vare
Evighed ud iblandt Englenes Skare - pyt!
Englen, ved hvis Bryst Du laa,
blev saa tavs og askegraa  -
og Døden er sig saa grov en Hund,
han kvæler hvert Skrig i den sødeste Mund!
Vinden blæser fra hver en Kant,
Liver er blot Gøgl og Tant  -
Hvo som andet deri fandt,
Er en Nar - ha, ha - som jeg selv!
</body>
</poem>

<poem id="drachmann2005110804">
<head>
   <title>Til Teresina</title>
   <toctitle>Til Teresina</toctitle>
   <indextitle>Til Teresina</indextitle>
   <firstline>Tag her et flygtigt Rids fra hine Tider</firstline>
   <notes>
      <note>Af dramaet <i>Renæssance</i> (1894). Indtastet efter Holger Drachmann: <i>Melodramaer</i>, Gyldendalske Boghandel, Nordisk Forlag, Kbh., 1927.</note>
      <note type="credits">Bidrag fra Jørgen Poulsen.</note>
   </notes>
   <quality>korrektur1,kilde</quality>
</head>
<body>
Tag her et flygtigt Rids fra hine Tider,
    hvor Livet var ét Arbejd og én Fest;
    tungt nu til Arbejd som til Fest vi skrider -
        at overspringe Tiden var vel bedst:
    dog nej, som vi blev fødte maa vi leve
    og bære Byrden af Kulturens Tryk,
    og vi maa anspændt sætte Ryg mod Ryg,
        at vi kan klare Slægtens Skyldnerbreve!

Det saa' jeg grant, dengang jeg først Dig saa -
    men jeg var træt, og Byrde blev mig Sangen;
    Du kunde det vel næppe grant forstaa,
        dengang jeg tog dit unge Hjerte fangen:
    ømt, tillidsfuldt kom Du mit Savn i Møde -
    oprevet, vildt tog jeg Dig i min Favn;
    men Tvivl og Misfrygt ved din Troskab døde -
        nu priser jeg i Sang dit blotte Navn.

Dit blotte Navn blev mig som Sol paa Vove,
    der lysner op i tusindskøn Refleks,
    dit Smil var mig som Fuglerøst i Skove,
        dit Kys blev mig mit Livs <i>amoris lex;</i>
    koldt staar de andre ,,Kærlighedens Love'',
    som Tiden paa sin Stentavl prented ind;
    der blusser varmt en Indskrift paa din Kind:
        for <i>den</i> vil jeg mit Liv som Kunstner vove.

Jeg tør det - og jeg kan det - thi min Kunst
    er bleven Enhed med det Liv, jeg fører;
    bort flygted megen Taage, mangen Dunst,
        hvori vort slappe Slægtled sygt sig rører;
    at jeg har Rem af Huden, tror jeg gerne:
    vort Fælles-Brøst vi undflyr saare svært;
    men <i>Du</i> har troet paa min sunde Kærne -
        tag da en Del deraf; den er Dig værd!

Du kom til mig, som frisk Du var udsprungen
    af Folkets Marv, midt i en frønnet Stund;
    Du ødsled Hjertet og du vogted Tungen  -
        din Tales Kys var Indsegl paa min Mund:
    og dette bly og bløde Segl er blevet
    en Helligdom, dybt paa mit Hjertes Bund:
    og derfor stod vi fast i Prøvens Stund,
        og derfor blev vort Liv i Skønhed levet.

Hvor gaar det hen? Jeg ved det ej  -  kun frem,
    frem gennem samme Tro og større Klarhed;
    og naa'r vi langt om længe til et Hjem:
        det bliver ej bygget op paa Gold- og Barhed;
    Du er en Sværmerske, saa fuldt som nogen,
    dit Øje dugges, mens det lifligst ler:
    saa lad os sværme, blev det end i Krogen
        gemt for den Verden, som ej sværmer mer!

Den falder sammen, rundt om os, i Stumper,
    fuld af Ideer, uden Ideal:
        magt-gridsk om Magten den sig sammenklumper
    og ruger paa den Ret, den sammenstjal:
    men den vil sprænges, denne Dekadence,
    med myndig Magt  -  af hvem, det véd jeg ej:
    jeg véd kun dette, at jeg elsker Dig;
        din Kærlighed blev mig min Renæssance!
</body>
</poem>


<poem id="drachmann2005110805">
<head>
   <title>Bord-Vise</title>
   <toctitle>Bord-Vise</toctitle>
   <indextitle>Bord-Vise</indextitle>
   <firstline>Jeg priser mig Dagen, dens Sol, dens Smuds</firstline>
   <notes>
      <note>Af dramaet <i>Renæssance</i>. Indtastet efter Holger Drachmann: <i>Melodramaer</i>, Gyldendalske Boghandel, Nordisk Forlag, Kbh., 1927.</note>
      <note type="credits">Bidrag fra Jørgen Poulsen.</note>
   </notes>
   <quality>korrektur1,kilde</quality>
</head>
<body>
Jeg priser mig Dagen, dens Sol, dens Smuds,
aldrig jeg gør som den dumme Struds,
stikker mit Hoved i Busken og dør!
Jeg lever, jeg lever, jeg bruger mit Øje,
vil vrage, vil smage, ved alt mig fornøje,
og kommer min Time, velan da, jeg dør:
efter mit Maaltid, men ikke før!

Se Bordet er dækket, for Dig, for mig,
hvem i Alverden vil undslaa sig,
sidde forlegen og føle sig rød?
Vorherre kan næppe ha` ment med sin Gave
at ville os ilde for Mund og for Mave,
og blev det end Døden: O Drue saa rød,
er du en Gift, saa er Giften sød!

Kom,  Kylling og Vagtel, kom, Lys og Fest!
Indbuden er jeg som Dagens Gæst  -
Underforstaaet ?til Natten?  tyst.
Umærkeligt glider da Timerne
mod Stunden, da svunden er Dagslysets Vover;
jeg vaagner  paa Natten, jeg tror det er lyst;
Hjertenskær! det er dit hvide Bryst!
</body>
</poem>

<poem id="drachmann2005110806">
<head>
   <title>Saa kvæder den liden Pilt</title>
   <toctitle>Saa kvæder den liden Pilt</toctitle>
   <indextitle>Saa kvæder den liden Pilt</indextitle>
   <firstline>Slaar du den store Harpe</firstline>
   <notes>
      <note>Af dramaet <i>Vølund Smed</i>. Indtastet efter Holger Drachmann: <i>Melodramaer</i>, Gyldendalske Boghandel, Nordisk Forlag, Kbh., 1927.</note>
      <note type="credits">Bidrag fra Jørgen Poulsen.</note>
   </notes>
   <quality>korrektur1,kilde</quality>
</head>
<body>
Slaar du den store Harpe
i Bardernes Hal:
jeg klimprer paa min Cither,
Du ensomme Skjald!
Tier den vilde Svane,
med Malm i sit Bryst,
Smaasangerne i Lunden
de pipper op med Lyst
før Natten dæmper alle Dagens Lyde.

Alvor er en kostbar,
den kosteligste Skat  -
men hvorfor ikke stadse
med Sidensvans sin Hat?
Gud hjælpe os til Fremfærd
i alskens Sang og Spil:
Gud hjælpe Dig Du Isengraa,
var der ej  Ungdom til,
som kunde Lanse for sit Livsmod bryde!

Hvad eller - er vort Livsmod
saa vegt nu og saa vagt,
er Lundens lidet Sangerkor
for spinkelt og spagt?
Gud hjælpe mig - din Harpe,
med Ærens tunge Krans,
den stjæler jeg og spiller op
i Skoven til Dans
mens Alfer smutter let igennem Lunden.

Og har du, store Barde,
forglemt disse Smaa,
som pusler om saa gladelig
imellem Blad og Straa?
Gud hjælpe Dig  - de ler ad
din alvorstunge Krans
og rækker mig, din Vipstjært,
Smaapiltens Sidensvans
og stadser op min Hat i Dæmringsstunden.

Her spiller jeg  -  mens Svansen
den vipper op og ned:
Gud hjælpe mig  -  det kosted
mig aldrig Sorg og Sved!
Gud hjælpe Dig Du Isengraa,
for al din bitre Harm:
Gud signe Dig for Sangen,
som dog altid var varm  -
trods du i Livets Kuld Dig stygt forkølte!

Her slaar jeg Bardens Harpe
i Alfernes Hal  -
jeg gaar  Dig ind i Næringen,
Du ensomme Skjald;
men bredt er Du jo skaaren,
med Svanens Vingefang:
Du tillod altid andre
at tære af din Sang  -
jeg synger ud, hvad selv min Mester følte!

Trods Dumhed og trods Lavhed,
trods Nid og trods Nag,
Solen rinder op dog
hver eneste Dag  -
skinner for de Slette,
som fortjener det ej,
lyser for de Gode
den livs-fare Vej:
lykkelig hver den, som lever!
</body>
</poem>

<poem id="drachmann2005110807">
<head>
   <title>Præludium</title>
   <toctitle>Præludium</toctitle>
   <indextitle>Præludium</indextitle>
   <firstline>Jeg satte mig ned mod Aftenstund</firstline>
   <notes>
      <note>Af dramaet <i>Renæssance</i>. Indtastet efter Holger Drachmann: <i>Melodramaer</i>, Gyldendalske Boghandel, Nordisk Forlag, Kbh., 1927.</note>
      <note type="credits">Bidrag fra Jørgen Poulsen.</note>
   </notes>
   <quality>korrektur1,kilde</quality>
</head>
<body>
Jeg satte mig ned mod Aftenstund,
lod Tiden forbi mig glide,
og alle de Længsler, som var i Lund,
de stilled sig tyst ved min Side.

Alle de Længsler, i Lunden var
med Følge fra fejreste Sommer,
Bud til mit bankende Hjerte de bar
med duftende Rosenblommer.

Saa fylder mig nu den bugede Skaal,
som Sangernes Drot lod mig skikke;
skænker mig, Pilte, til bredfyldt Maal  -
paa Glæden vil vi drikke! -

Alle de Længsler i Lunden var,
de stod de´r tyst ved min Side;
Blikkene Bud om de Stunder bar,
da Aftenskyggerne skride.

Og nærmer du dig tystnende Stund,
hvor Slør over Roserne ligge,
da bæver et sitrende Drag om den Mund,
der vilde paa Glæden drikke.

Skænk i du tøvende Pigedreng,
din Mester er Herre til Huse;
og stem ham den talende Harpes Stræng -
jeg hører Bækkene bruse.

Jeg hører de faldende Blades Sus,
som varsler den Vinter, der kommer;
jeg lader dem falde - jeg fletter mit Krus
en Krans af den kronede Sommer.

Til Side, til Side, I Pilte smaa;
paa Længslerne vil jeg ej lide:
til Højbords lader jeg aaben staa
en Dronningeplads ved min Side!

Jeg plyndrer min duftende Rosengaard
til Pryd for mit Højbords Sæde:
jeg synger mod Høst, som jeg sang i Vaar,
om Elskovs saarbare Glæde.

Om al den sødeste, dyreste Lyst,
som Menneskehjertet kan ruse -
jeg synger om Vaar, mens det bærer mod Høst
og alle Vildbække bruse!
</body>
</poem>

<section level="1">
<head>
   <toctitle>Den sorte Skole og Livets Skole.</toctitle>
</head>
<content>

<poem id="drachmann1999111032">
<head>
   <title>Første Afdeling</title>
   <toctitle>Første Afdeling</toctitle>
   <indextitle>Første Afdeling</indextitle>
   <firstline>Lang er den Herre af Lemmer</firstline>
   <notes>
      <note>»Den sorte Skole og Livets Skole« har underoverskriften »Kantate post festum. Ved Universitetsjubilæet. Juli 1879.«</note>
   </notes>
   <quality>korrektur1,kilde</quality>
</head>
<body>
<i>Solo.</i>

Lang er den Herre af Lemmer,
Kæmpevoksen og bred;
Det drøner i Gulvet, da Kongen
Falder for Paven ned,
Han trykker med Andagt den hellige
Tøffel til Læben sin;
Paven forstaar ikke Plattysk
Og Kongen ikke Latin.

Kong Kristjan drager fra Holsten
Til Rom, en Pilgrimsgang.
De Herrer er vel beredne,
Vejen til Rom er lang;
De komme med Sild og Bergfisk
Og dertil med Hermelin;
Sixtus takker for Skænken,
Men Kongen forstaar ej Latin.

Saa veksle de Buk og Hilsner
Og korse sig alle dertil,
De Herrer faa viede Klæder
Og Aflad, saa mange de vil,
Og Splinter af Kors og andre
Sager til Glæde og Gavn,
Og Lov til at rejse den sorte
Skole i København.

Kong Kristjan drager til Danmark,
Han glemmer aldrig den Gang;
De høje Herrer maa borge
Sig frem den Rejse saa lang;
De hented i Vælskland en Lære,
Den var baade spids og fin;
Saa hærpes de Poge derhjemme
For Fædrenes Brist i Latin.


<i>Kor.</i>

Mensa est rotunda, rotunda mensa est, -
Pryglet bli'r Latinen ind og skrevet og læst.
Peblinger med Skæg om Hagen,
Ramser, Korsang hele Dagen,
Kirken svinger Tugtens Ris,
Præceptores ligervis; -
Mensa est rotunda, Rotunda mensa est.


<i>Blandede Soli og Kor.</i>

Det var i de Tider, da Røgelsesduften,
Svanger med Troens Forfald,
Af osende Bækkener lumrede Luften
I Domkirkens halvmørke Hal,
Da Helgener, en for hver eneste Dag,
Tog Troen fra samtlige Degne,
Og Degnene selv, som en afgjort Sag,
Lod Sagerne glide i Ro og Mag,
Mens Paverne ud over Verden
Lod Aflads-Aktierne regne.

Da tog man i Kirken en Obligation
- Jo flere, jo højere Renter -.
Vorherre var Banken i egen Person,
Og Paven var Sedlernes Prenter.
Man affandt sig let med de højeste Ting,
I Kutter gik Kommissionærer omkring,
Mægler var hele Kleresien;
Man kunde helt frit spekulere i alt,
Naar Spekulationen blot ikke gjaldt
Principet: Teologien.

Det var i de Tider, hvor Jorden var flak
Og maatte og skulde saa være,
Og Tvivlsmaal om Sagen var Galmands Snak
Og Paastande Djævelens Lære;
Da Romerret blomstred og Næveret rap
Skød op i de Pletter, hvor Lovbogen slap,
Og Blodsæd var Udsæd for Resten;
Da Hekse blev stegt til Helgeners Pris,
Og Baalet var Dom og Proces og Bevis,
Og Lægekunst - Bødlen og Pesten.

Da grunded man Skolen, den sorte, herhjemme
Af Kirken et lavstammet Skud,
Men Tiderne blev, som vi vide, saa slemme,
At Plantningen næsten gik ud;
Der kom i Gemytterne Angst og Fortræd,
<i>Hvad</i> skulde nu Peblingen synge?
I Wittenberg staar Dr. Morten bered
At kulgrave Katolicismens Bed;
Han møder med Forken til Værket,
Som Tyskerne kalde at ,,dünge''.


<i>Solo.</i>

Ja, Luther er en Hædersmand,
Saa lærd en Klerk,
Saa bondestærk;
Han bruger Stridsmands-Gaven.
En Arbejdsmand ved Herrens Værk,
Han sveder i sin grove Særk
Og hugger løs mod Paven.
Han graver om og rener Skel,
Men ak, en anden Præstegæld
Tynger kun Kirkehaven.


<i>Recitativ.</i>

Bort dreven den Munk i sin Kutte graa
Fra Kirkens Stol og fra Klostrets Vraa,
Alle de Helgenbilleder smaa
Vendte sig fra deres Plads og saa'
Ængstlig mod Kirkeporten.

Med Spændebibel og sløjkjole paa,
Skægget spidset og Minen bister,
Traadte i Koret en lærd Magister,
Som kunde bevise med Fynd og med Torden:
   At syv og syv giver fjorten.

Hvad Vælskland og Frankrig, Rom og Paris
Havde sværmet og sunget og malet og digtet
Og hugget i Sten til en Kvindes Pris,
Det blev til Begrebers Begreb forpligtet
Og bundet til Højskolens Ferler
Under Enevoldsmagtens Ris.
<i>Human</i> var et Skældsord som forhen en Kætter,
Studenterne tygged de tørreste Retter
Langs Højskolens høvlede Bænke;

Da var det en Lyst at se, hvor de jaged
Som Stimænd hver Frimand, der ej var af Laget,
Og Landet sygned og sukked
Under Aandstvangens snærende Lænke.
O nævn ikke <i>Skolen</i> for det, som den gjorde.
Niels Hemmingsen, Tycho og Dybvad er borte;
De kunde vel snakke lidt med derom.
Og Griffen, som spiled sin Vinge mod Solen,
Den styrtedes dybt under Hørerstolen
Til Hofkrybets ravtyske Latter
For en krybende Lovtrækkerdom.

Og nævn ej, at Højskolen hæved sig atter,
Da Holberg til Sæde paa Stolen kom.
Alma mater hun havde en Datter,
Som næsten blev Landet i Moders Sted;
Hun sidder med Glar for den spidse Næse
Og stirrer sig blind for Latinen at læse,
Hun remser og mumler og fægter med Armen
I Luften, mens Kappen nedglider fra Barmen
Og viser det goldeste Bryst, man kan se.
O ve, o ve;
Den magreste Skabning, ej Spor af elastisk
Sundhed og ikke et eneste drastisk
Træk af Humør, som kan vække, befri.
Kun stivnet, skolastisk
Teologi
Og Hovmod og Bukler og Fraser
Og Snus og Pedanteri.

Og rused det end som et Fyrværkerblus
I Luften, og hørtes den Trufne skrige,
Og svang den store Satyrikus
Med Smil paa Læben sin Svøbe, -
Hvad har det for Skolen at sige?
Den gamle Jomfru blev troligt ved
At sidde, trods Regnen, som haglede ned,
Trods alle de Stryg, hun fortjente.
Hun vidste: den stærkeste Arm bliver træt;
Saa skrev hun ,,Baron'' paa hans Gravsteds Bræt.
<i>Han</i> kæmped mod Skolen for Livets Ret,
Men Skolen kæmper for Magten . . .

Og Skolen har Tid til at vente.
</body>
</poem>

<poem id="drachmann1999111034">
<head>
   <title>Anden Afdeling</title>
   <toctitle>Anden Afdeling</toctitle>
   <indextitle>Anden Afdeling</indextitle>
   <firstline>For hver Gang en Højskole rejstes, hver Gang der blev Akademi</firstline>
   <quality>korrektur1,kilde</quality>
</head>
<body>
<i>Solo.</i>

For hver Gang en Højskole rejstes, hver Gang der blev Akademi,
Da var det med Aandernes Fribrev, de frie, de frelse, forbi;
   I Doktorhabitten kan rummes
   En grumme Hoben Forstand,
   Men ikke den brændende Ildsjæl
   Hos Gudernes haandgangne Mand.

Med Sigil og paa Pergamentsblad bekræftes den Boglærdes Rang,
Men Palla's Sønner de fødes som oftest besværlig ved Tang,
   Først sent er de lallende Dage
   Med Tandperioden forbi;
   Kun Pallas Athene hun springer
   Fuldbaaren af Zevs's Geni.

Gud ved, om den høje Gudinde har tænkt sig de ,,Sønner'' som saa?
Formodentlig mere olympisk', formodentlig ikke saa smaa.
   Men Øjner Gudinden omsider
   En enkelt, som Kaldelsen fik,
   Da mærker man, Pallas er Kvinde;
   Hun rødmer og sænker sit Blik.

Og træffer det atter den Kaarne da ve ham: i selvsamme Stund
Udødelig Længsel er tegnet med bævende Drag om hans Mund;
   Han føler Indvielsen brænde,
   Som var det ved Kys, i hans Blod,
   Han øjner, han sander kun hende,
   Maa styrte sig for hendes Fod.

Da er det, at Jomfruen vender sig kølig og værdig og gaar;
Bedøvet han bliver tilbage, en Dødeligs er kun hans Kaar.
   Det Blik er ham Feber i Blodet,
   I Kamp skal hans Saar brændes ud.
   Gudindernes Blikke de føles
   Kun let af en overmæt Gut.

Han sværger en Ed i det Stille. Eksamen vil ikke slaa til.
Han fæster sit Øje mod Bjerget, han vejer sit <i>kan</i> og sit <i>vil</i>.
   Han føler, at Viljen maa støbes
   I Erts, før hans Fod finder Plads;
   Ak, liber aditus købes
   Saa dyrt til det høje Parnas.

Og Tycho og Galilei er mærket af denne Ild,
Og saaledes bliver en Dante og Michelangelo til,
   En Shakespeare, Columbus og Byron
   Og Ewald, om Du saa vil -
   Men ingen Professor og Rektor
   Ved nogen Højskole til.


<i>Recitativ.</i>

De store Idéer, som styrede Verden, -
,,Skolen'' har kun bearbejdet dem.
De store Kæmper, som led for Idéen, -
Skolen har stedse befejdet dem.
Fra Bethlehems Vugge til Teologien
Er Vejen forfærdelig lang,
Og kom han, Messias, tilbage en Gang
I brusende, folkelig Frihedstrang,
Ren som den nyvakte Morgen -
Da véd man, hvor Skolen tog Kranse fra,
Tornekranse og Nagler og Søm.
,,Bort med den farlige Frihedsdrøm!''
Og Skolen snapped hans Scepter
Og svang det fra Latiums-Borgen.

De slog - af Bisper og høje Prælater,
Af Munke og Degne og Kanniker smaa
En formelig Hær, ,,Guds egne Soldater'' -
En Skanse om Lærdom, en Vold af Forstand;
Højlærd var ikkun den gejstlige Mand.
De danned lige til Dagen i Dag
En Garde for Randens evige Sag,
Og hvo, som ikke i Garden var indmeldt,
Blev haanet, forfulgt, forkastet og domfældt:
Astrologus, Astronomus et Mekanikus,
Physiologus, Psykologus et Philosophus,
De store Kæmper, de ringere Mænd,
Lige til Syvende Kristjans Minister,
Skjaldenes Adams norsk-tyske Ven,
For ikke den sidste Doktor at nævne,
Som dreven til Spree-Staden hen; -
   Alma mater,  Du haver
   Et mærkeligt Synderegister.


<i>Blandede Soli og Kor.</i>

Visselig staar Du ærværdig dér,
   Alma mater,
Skuende over den store Hær
Af Aandens Soldater;
Visselig vifter din Fane god
Gennem de trange Tider,
Navne i Guld og Navne i Blod
Skrev Du paa Krønikens Sider,
Men i din inderste Hjerterod,
Alma mater, et Saar Du lod
Aabent for seende Øjne
I de sandhedssøgende Tider.

Er det med Hymner og Jubel og Fakler,
Panegyrik for de store Mirakler,
Som for de Blinde og Døve
Din Lærdom stedse lod øve -
Er det med sligt Du vil tjenes?
   Alma mater, benægt det!
Alma mater, i Fald Du er stor,
Bøj da dit Hoved og søg imod Jord,
Ensidig traadte din Fod sit Spor,
Ensidig har Du forfægtet
Dit Maal; ja kom og benægt det.

Under det trælsomme, daglige Slid,
Under din granskende Grublen i Natten,
Glemte Du Tiden, den ,,rullende Tid'',
Panden skygget af Doktorhatten.
Digterne slog deres Lyrer af Guld,
Folket steg op som et Gravfund af Muld,
Folket og Digterne var Du ej huld,
De var for unge, for gammel var Du!
Sommerfuglstøv dem om Vingerne hang,
Syngende gik de, Du lider ej Sang;
   Alma mater, Du komme i Hu:
Først dengang Psyken forlod dem,
Bukked Du for og forstod dem.

Kløgtig Du er, Du leder ej vild,
Alvor med Lavirerne køler Dig Panden;
Ikke Du er som den flammende Ild,
Der driver i Kampen Manden;
Driver Du nogen til noget, nuvel,
Saa har det Sigte paa Borgerheld;
Højskolemyten fra Fortidens Nat
Vogter Du som en fortryllet Skat,
Vejer hver præget Dukat paa din Finger,
Hører, hvor dumpt den i Kisten klinger,
Mens Du om Natten den tæller.
   Alma mater, der gælder
En nyere Kurs over Landet;
Ude, hvor Kampen har bævet,
Er Skatten længst bleven hævet.

Ej er Du længer det samlende Skød,
Arne for Aanden, den store Kaserne;
Gaarden er Øde, Skildvagten død,
Spøgelseagtig hans Spøgelseskridt
Tabe sig langt i det Fjerne.
Aanderne hente ej Ild fra din Esse,
Hver i sin Smedie Vaabnene hvæsse.
Ud over hele det virkende Land
Graver hver Gartner, smeder hver Mand;
Digteren skænker sin egen Vin,
Tapper den ej af Horats's Latin.
   Alma mater er Enke;
   Det skulde vor Moder betænke.


<i>Solo.</i>

   Sprængt er forlængst de pedantiske Baand,
      Stedet til Jorden den sorte Skole,
   Tørst efter Viden er Samholdets Aand,
   Den rummes ej mer i den Caudiske Kjole.
,,Peblinger'' synge ej mer i Vor-Frue,
Lys over Land staar Frihedens Lue,
   Lys er Studenternes Kittel,
   Og <i>Doktor</i> hyppigst en Titel.


<i>Jubelhymne.</i>

Det gaar frem og ej tilbage,
Kan vi end ej stedse se det.
Nægt det, ras imod, belé det:
Tiden trodser hver en Klage;
Lad dig ej af Larm bedrage,
Ej af Anatemers Torden;
Fri af Jorden,
Rig og stor,
<i>Vi</i> dens Børn og den vor Mo'r.

Her er Plads for hver, som tror
Paa sin Ret i Skabningskæden,
Ej Slaraffenlandets Eden
Under yppigt Palmeflor,
Heller ikke Helvedsheden,
Hvor de gule Tidsler gror,
Men et Liv i Arbejd, Beden;
Og vor Bøn skal være den:

Moder, styrk os; lad os Mænd
Føre Ploven gennem Furen
I den Lov, som Alnaturen
Lærer i sit simple Sprog.
Lad vor Kvinde, mild og klog,
Hælvten i vor Gerning virke;
Lad saa hver sin egen Kirke
Bygge, hvor han ønsker den.

Det gaar frem, og ej tilbage.
Vejens Maal blev ikke afsat,
Sidste Mand er end ej gravsat,
Slægtens Lov er frem at drage,
Aldrig, bitter, se tilbage,
Aldrig frygte Skyens Torden.
<i>Vor</i> er Jorden,
Her vi bor;
Fred med Huset, Fred paa Jord!
</body>
</poem>
</content>
</section>

<!--
<poem id="drachmann2005110801">
<head>
   <title></title>
   <toctitle></toctitle>
   <indextitle></indextitle>
   <firstline> </firstline>
   <notes>
      <note>Af dramaet <i>Renæssance</i>. Indtastet efter Holger Drachmann: <i>Melodramaer</i>, Gyldendalske Boghandel, Nordisk Forlag, Kbh., 1927.</note>
      <note type="credits">Bidrag fra Jørgen Poulsen.</note>
   </notes>
   <quality>korrektur1</quality>
</head>
<body>
</body>
</poem>
-->

</workbody>
</kalliopework>

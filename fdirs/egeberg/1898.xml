<?xml version="1.0" encoding="UTF-8"?>
<!DOCTYPE kalliopework SYSTEM "../../data/kalliopework.dtd">
<kalliopework id="1898" author="egeberg" status="complete" type="poetry">
<workhead>
    <title>Min Dreng</title>
    <year>1898</year>
    <notes>
        <note>Teksten følger Edvard Egeberg: <i>Min Dreng</i>, Jydsk Forlags-Forretning, Aarhus, 1898.</note>
        <note type="credits">Teksten er tilføjet af Henrik Nielsen.</note>
    </notes>
    <pictures>
        <picture src="1898-p2.jpg">Forsiden til <i>Min Dreng</i> (1898).</picture>
        <picture src="1898-p1.jpg">Titelbladet til <i>Min Dreng</i> (1898) lyder ,,Edv. Egeberg // Min Dreng // Aarhus / Jydsk Forlags-Forretning / 1898''.</picture>
    </pictures>
    <source facsimile="115308052563_color" facsimile-pages-num="60" facsimile-pages-offset="6">Edv. Egeberg: <i>Min Dreng</i>, Jydsk Forlags-Forretning, Aarhus, 1898.</source>
</workhead>
<workbody>

<text id="egeberg2019080601">
<head>
    <title>Hvad er et Hjem?</title>
    <firstline>Hvad er et Hjem? - Et Sted, hvor Dagen rinder</firstline>
    <source pages="7"/>
    <quality>korrektur1,kilde,side</quality>
</head>
<body>
<poetry>
Hvad er et Hjem? — Et Sted, livor Dagen rinder
saa tyst i Ly af tvendes Kærlighed,
hvor Himlen hvælver sig med gode Minder,
hvor Livet er som stille Skoves Fred!

Hvad er et Hjem? — En Sommerdag med Varme,
som favner det, der skyder op af Jord,
med bløde Hænder og med stærke Arme
— en Dag, i hvilken Børn og Blomster gror!

Hvad er et Hjem? — En lille venlig Kilde,
hvis Rislen er Smaabarnets glade Snak,
hvis klare Vand er alle Dyder milde,
- hvis Renhed fylder Hjertet helt med Tak.
</poetry>
</body>
</text>

<text id="egeberg2019080602">
<head>
    <title>Da han var ganske lille</title>
    <firstline>Dit Øje flakker uden Maal</firstline>
    <source pages="8-9"/>
    <quality>korrektur1,kilde,side</quality>
</head>
<body>
<poetry>
Dit Øje flakker uden Maal,
man Næsen knap kan se,
og Munden er til Mad og Skraal
og kan endnu ej le.

En Søvnetryne er du, Bro’r,
det er en afgjort Sag:
du mellem Vuggens Puder bo'r
hele lange Dag.

Og naar du er af Søvnen mæt,
du kalder Moder hen
og drikker, til du bliver træt,
og sover saa igen.

Hvor er dog alt ufærdigt, smaat,
du løjerlige Fyr,
ja, ret beset, saa er du blot
et lille, morsomt »Dyr«.

Og dog — en Sum af Fryd han er
i Løjert og i Lin,
ja, overmaade meget værd,
fordi den Dreng er <i>min</i>.
</poetry>
</body>
</text>

<text id="egeberg2019080603">
<head>
    <title>Hvor bløde er dog ikke Barnets Hænder</title>
    <firstline>Hvor bløde er dog ikke Barnets Hænder</firstline>
    <source pages="10"/>
    <quality>korrektur1,kilde,side</quality>
</head>
<body>
<poetry>
Hvor bløde er dog ikke Barnets Hænder,
naar tillidsfuldt de strækker os i Møde,
og dog — naar Moder sig mod Drengen vender,
er hendes tifold mere bløde.

Hvor Barnets Øjne dog er klare, rene,
jeg saa’ saa tit med Fryd i lille Broders,
de sige ikke andet, end de mene,
— men — de er ikke varme som hans Moders.

Den Kærlighed, som lyser mig i Møde,
og som jeg klart i dine Øjne kender
og gennem dine Hænder, smaa og søde,
ej inderligt som min og Moders brænder.
</poetry>
</body>
</text>

<text id="egeberg2019080604">
<head>
    <title>Da du var bleven Kjolen kvit</title>
    <firstline>Da du var bleven Kjolen kvit</firstline>
    <source pages="11-12"/>
    <quality>korrektur1,kilde,side</quality>
</head>
<body>
<poetry>
Da du var bleven Kjolen kvit
og havde Bluse faaet,
og da de første Sko var slidt,
omtrent et Aar var gaaet.

Da tog jeg ved din lille Arm,
trak dig til Væggen hen
og stilled dig ved Dørens Karm
og maalte dig paa den.

Da var du ikke meget stor,
— en Alen eller saa —
din lille Mund var uden Ord,
og ej du kunde gaa.

Og Huldet holdt med Væksten Trit,
et halvt Aars Tid gled hen,
og da du tog det første Skridt,
jeg slog en Streg igen.

Og saadan er hvert lille Trin,
som Livet vandred’ frem,
med Blyantsmærker ridset ind
paa Døren i vort Hjem.

Nu staar de som en Melodi
— hvortil kun jeg har Tekst -
med rene Skalatoner i,
som maaler Livets Vækst.
</poetry>
</body>
</text>

<text id="egeberg2019080605">
<head>
    <title>Det, som vi inderst inde tror</title>
    <firstline>Det, som vi inderst inde tror, vi naar</firstline>
    <source pages="13-14"/>
    <quality>korrektur1,kilde,side</quality>
</head>
<body>
<poetry>
Det, som vi inderst inde tror, vi naar,
det, som vi elsker, haaber, det vil bøje
en Glorie af Straaler om vort Haar
og tænde Glansen i vort trætte Øje.

Den Længsel, som igennem Sjælen gaar,
den Gnist, der fra en anden Verden stammer,
har lyst igennem Tusinder af Aar
og slaar ved Livets Pinse ud i Flammer.

Og det er den, der breder Skønheds Skær
og gennem Livets Gang os alle lærer,
at Livet mer end Kød og Knogler er
og frem mod andre, fjerne Kyster bærer.

Se, denne Trang, mer end en Verden værd,
vor Higen her i Livet mod det bedste,
og Haabet om, hvad ej vi naa’de her,
vil Himlens Gud os skænke i det næste,

det, haaber jeg, du linde maa hos mig,
du lille Dreng, som tripper om i Kjolen,
saa vil og du faa Lyst at gaa en Vej,
som fører op mod Lyset, op mod Solen.
</poetry>
</body>
</text>

<text id="egeberg2019080606">
<head>
    <title>Mangen Gang i Livet det mig hændte -</title>
    <firstline>Mangen Gang i Livet det mig hændte</firstline>
    <source pages="15-16"/>
    <quality>korrektur1,kilde,side</quality>
</head>
<body>
<poetry>
Mangen Gang i Livet det mig hændte,
at det onde Forsæt sig forblødte,
naar mit lille Barn sig mod mig vendte,
og de klare Øjne mine mødte.

Herren lægger ofte Barnets bløde
lille Haand paa Armen af os gamle,
naar den gode Stemme i os døde,
og vi alt ved Syndens Døre famle.

»Vi skal lede vore Børn i Livet,«
hedder det. Jeg siger: »Ak, Gud bedre!«
Børnene har Gud os kærlig givet,
forat de de skal redde deres Fædre.

Naar jeg ligger bøjet, brudt som Sivet,
for min lille Dreng jeg ydmygt knæler;
thi hans Uskyld minder om, hvad Livet
en Gang gavmildt gav, men atter stjæler.
</poetry>
</body>
</text>

<text id="egeberg2019080607">
<head>
    <title>Min lille Dregn, jeg giver dig -</title>
    <firstline>Min lille Dreng, jeg giver dig</firstline>
    <source pages="17-18"/>
    <quality>korrektur1,kilde,side</quality>
</head>
<body>
<poetry>
Min lille Dreng, jeg giver dig
ej Rangs og Penges Daab;
men jeg vil efterlade mig
et lyst og frejdigt Haab.

Et Haab, der skinner paa din Vej,
naar du er stedt i Nød,
et Lys, som ikke svigter dig,
naar det gaar ind mod Død.

Gid du den Tro til Livet faa,
at det er noget værd,
og medens Livets Bølger gaa,
faa Menneskene kær:

Thi den, som ej ser lutter Nat
og lutter Synd og Men,
men tror, at Livet er en Skat,
han fandt de vises Sten.
</poetry>
</body>
</text>

<text id="egeberg2019080608">
<head>
    <title>Den første Løgn</title>
    <firstline>Det lille Pumpeværk derinde</firstline>
    <source pages="19-20"/>
    <quality>korrektur1,kilde,side</quality>
</head>
<body>
<poetry>
Det lille Pumpeværk derinde
gik hidtil altid jævnt og støt,
og Øjets smukke blaa Kærminde
saa’ altid saa frimodig sødt.

Saa kom en Stund, da ej de funkled’,
da mørke Skyer for dem gled,
da Løgnen første Gang dem dunkled’
og tvang dem imod Jorden ned.

Og Hjertet, det tog til at dikke
— ret som et Ur, der Hastværk fik —
og lyserødt var Blodet ikke,
som hurtig op i Panden gik.

Det var, som naar der hurtig suser
en Vind, der har fra Vint’ren Bud
og Bølgespejlet heftig kruser
og sletter Himlens Billed’ ud.
</poetry>
</body>
</text>

<text id="egeberg2019080609">
<head>
    <title>Da han var syg</title>
    <firstline>Stille laa i Nætter og i Dage</firstline>
    <source pages="21-22"/>
    <quality>korrektur1,kilde,side</quality>
</head>
<body>
<poetry>
Stille laa i Nætter og i Dage,
medens Feber rasede i Blodet,
som med varme Strømme heded’ Ho’det
uden Ord og uden nogen Klage,
han, som Gud mig havde givet.
Ak — det ebbed’ Dag for Dag med Livet
— der var kun en lille Gnist tilbage.

Ind til Lejet Livets Toner fløde:
Spurvene paa Taget lystig pipped’,
Duerne paa Slaget kurred’, tripped’.
Sommersolen sænked’ Liv og Grøde
ned til grønne Marker og til Engen,
og imens laa Drengen der i Sengen,
som det syntes dømt til Døde.

Mine Bønner steg mod Herrens Sæde:
»Hvorfor gav du mig de mange Minder,
som med stærke Baand til Drengen binder?
Vil du tage fra mig al den Glæde,
som han gav mig, ham, i hvem jeg troede,
at en dejlig Fremtid stille groede,
vil du Haabet ned i Støvet træde?

Har jeg været som den slette Lejer,
ham med Figentræet i sin Have.
Maa jeg ej faa Lov at gøde, grave?
Nu jeg ved, hvad Tabet af ham vejer!
Har jeg ej i Fryd ved Drengen bævet,
ikke takket, som Guds Godhed kræved’?
Først ved Dødens Port jeg Skatten ejer!«
</poetry>
</body>
</text>

<text id="egeberg2019080610">
<head>
    <title>Der stod en lille Bøg -</title>
    <firstline>Der stod en lille Bøg paa Bakkehældet</firstline>
    <source pages="23-24"/>
    <quality>korrektur1,kilde,side</quality>
</head>
<body>
<poetry>
Der stod en lille Bøg paa Bakkehældet,
hvor stærkt det skraaner mod Nordvest,
hvor Stormen mangt et mægtigt Træ har fældet,
da der er lidt af Sol og megen Blæst.

I Ly af store Stammer den sig dukked’
og levede sit eget, lille Liv,
da kom en Dreng — som Drenge tit — og hugged’
en hæslig Flænge i det med sin Kniv.

Og Solen skinnede, og Sneen dænged’,
og Vintrene de skiftede med Vaar;
det lille, smukke Træ, som Drengen flænged’,
blev tykkere og større Aar for Aar.

Men medens Kronen bredte sig mod Himlen,
gik Saaret dybere ved Træets Rod,
og Stormene, som suste gennem Stimlen,
fik Bøgen til at vakle paa sin Fod.

Saa kom til sidst en mægtig Storm fra Norden
og kasted’ sig mod Skoven gram i Hu,
indtil den slanke Stamme laa langs Jorden
til Døden dømt, skønt — ak — saa ung endnu.

. . . Min Dreng du er, som Træet stedt i Fare,
saa mangen Aften ved din lille Seng
jeg beder Himlens Herre dig bevare:
at han vil fri dig fra den kaade Dreng.
</poetry>
</body>
</text>

<text id="egeberg2019080611">
<head>
    <title>Hans Spørgsmaal</title>
    <firstline>Hvorfor kan jeg ikke Stjernen naa</firstline>
    <source pages="25-26"/>
    <quality>korrektur1,kilde,side</quality>
</head>
<body>
<poetry>
Hvorfor kan jeg ikke Stjernen naa?
Hvorfor skal jeg spise, hvorfor drikke?
Kan, som du, jeg Skæg paa Hagen faa?
Gud har da vel Øjne? Har han ikke?

Saadan bli’r du ved fra Morgenstund,
indtil dine Øjne sammen falde,
fuld af Spørgsmaal er din lille Mund,
— jeg kan langtfra svare paa dem alle.

Lig de travle Myrer rundt de gaa,
søge om i Himmel og i Stue,
synes rettede paa maa og faa,
samle dog til Hjernens lille Tue.

Spørgsmaal kædes hele Livet ned;
tungt og tæt de følge paa hverandre.
Mod vort Udspring, mod det dunkle Sted,
Livet stunder, søgende de vandre.

Dine Spørgsmaal gaar den samme Vej,
vil til sidst forsøge paa at raade
det, jeg søgte bunde før end dig:
Livets store, underlige Gaade.
</poetry>
</body>
</text>

<text id="egeberg2019080612">
<head>
    <title>Jeg synger ej min egen Lov -</title>
    <firstline>Jeg synger ej min egen Lov</firstline>
    <source pages="27-28"/>
    <quality>korrektur1,kilde,side</quality>
</head>
<body>
<poetry>
Jeg synger ej min egen Lov,
men jeg bekender, at jeg sov
saa mangen Gang bag Livets Plov;
jeg saa tilbage alt for tit
og drev det ikke vidt.

Mit Blik gik tit i Vind og Vejr
og fulgte Himlens Fuglehær,
til Sangen lytted’ jeg især;
men — man skal passe Ploven blot,
naar man vil pløje godt.

Og ofte gik den rent i Staa,
fordi jeg helst i Engen laa
og stirred’ op mod Himlens Blaa;
men ej for tit man drømme maa
naar Ploven den skal gaa.

Den dertil tit af Furen gled,
og derfor blev da, som du ved,
min Ager ikke meget bred,
og det er ikke rigtig kendt,
at Mulden jeg har vendt.

Nu venter jeg, min »lille Bro’r«,
at du, naar du bli’r stærk og stor,
vil sætte Ploven dybt i Jord
og gøre rigtig trofast, godt,
hvad jeg har gjort saa smaat.
</poetry>
</body>
</text>

<text id="egeberg2019080613">
<head>
    <title>Da han kom hjem</title>
    <firstline>Dit Øjes Glans mig minder Gang for Gang</firstline>
    <source pages="29-30"/>
    <quality>korrektur1,kilde,side</quality>
</head>
<body>
<poetry>
Dit Øjes Glans mig minder Gang for Gang
om Himlens Blaa og liden Bæk i Enge,
og al din Latter er som Lærkesang,
den, jeg har ikke hørt — Gud ved — hvor længe.

Og Huden i din Haand er bleven haard,
saa fast du Mo’r og mig i Haanden tager
— det minder om den gamle Bondegaard
med trofast Arbejd’ over Eng og Ager.

Og Sommervindens Haand, saa mild og blød,
som kærlig stryger Skov og Sø og Bakke,
har ogsaa strøgel Kinden sund og rød,
og Solen har sat Mærke paa din Nakke.

Og aldrig synes du at blive træt:
fra tidlig Morgen til du skal i Sengen,
du løber paa din lille Fod saa let,
som var du Bedstefaders Føl paa Engen.

Til mig, som blev i Sliddet træt og tung,
med Landets Friskhed, Landets Fryd, du kommer,
du gør din Fader atter glad og ung
— velkommen hjem, min lille Sol, min Sommer!
</poetry>
</body>
</text>

<text id="egeberg2019080614">
<head>
    <title>Du, som mig Gud har sendt til Trøst</title>
    <firstline>Du, som mig Gud har sendt til Trøst</firstline>
    <source pages="31-32"/>
    <quality>korrektur1,kilde,side</quality>
</head>
<body>
<poetry>
Du, som mig Gud har sendt til Trøst
paa denne mørke Jord,
gid du maa bygge i dit Bryst,
en Kirke, høj og stor.

En Kirke stor, som hvælver sig
og højt mod Himlen naar,
hvor lyse Tankers Mælkevej
med klare Stjerner staar.

Gid der maa vandre Orgelbrus
de Søjler stolt forbi,
med Jubelsangens glade Rus,
med evig Glæde i.

Dertil et Chor, hvis Alterbord
har altid tændte Blus,
som minder om med stærke Ord,
at Kirken det er Guds.

Og gid din Kirke, høj og fri,
maa spænde vidt sin Favn,
saa den kan rumme mange i
det ene, store Navn.
</poetry>
</body>
</text>

<text id="egeberg2019080615">
<head>
    <title>Ved Aften</title>
    <firstline>Naar Nattens Skygger sig om Lejet breder</firstline>
    <source pages="33-34"/>
    <quality>korrektur1,kilde,side</quality>
</head>
<body>
<poetry>
Naar Nattens Skygger sig om Lejet breder,
og dine Hænder folder sig i Løn,
det bringer Fred at huske, naar du beder,
at dine Fædre bad den samme Bøn.

Og skal du ind i Nattens Skygger glide,
og du for sidste Gang skal gaa til Ro,
da gør det Døden lettere at lide,
naar du kan dø i dine Fædres Tro.

Da vil de forudgangne kære møde,
jeg tænker, de ved Sengen stande vil
og smile mildt, mens deres Hænder bløde
saa sagte trykke dine Øjne til.

Og naar din Strid er stridt, og Aanden rede
de tage vil din Haand med kærlig Hu
og varsomt dine trætte Fødder lede
den Dødens Sti, de vandred’ førend du.
</poetry>
</body>
</text>

<text id="egeberg2019080616">
<head>
    <title>Gid Livet handle mildt med dig -</title>
    <firstline>Gid Livet handle mildt med dig</firstline>
    <source pages="35-36"/>
    <quality>korrektur1,kilde,side</quality>
</head>
<body>
<poetry>
Gid Livet handle mildt med dig
indtil din sidste Blund,
saa aldrig du forbander mig,
din Mo’r, din Fødselsstund.

I Rusens Gløden fødtes tit
en Tanke, lys og klar,
og mangen Daad, som bredt og vidt
berømmede sin Fa’r.

Men tiere i Rusens Glød
blev til det Skæbne-Spind,
som vikler til en kvalfuld Død
i tunge Lænker ind.

Og derfor gaar med stærke Ord
til Himlens Gud min Bøn,
at ej min Fest ved Livets Bord
betales af min Søn.
</poetry>
</body>
</text>

<text id="egeberg2019080617">
<head>
    <title>Naar Øjet lukket bli'er -</title>
    <firstline>Naar Øjet lukket bli'er for sidste Gang</firstline>
    <source pages="37-38"/>
    <quality>korrektur1,kilde,side</quality>
</head>
<body>
<poetry>
Naar Øjet lukket bli’er for sidste Gang,
og du skal ikke længer’ Striden stride,
jeg venter, de med Salmesang
vil vie dig ind til Natten lang
og lægge dig til Hvile ved min Side.

Der er et Steds en lille Kirkegaard,
som Vinden gæster med sin vilde Vove,
hvor Bedstefader alt i mange Aar
har hvilet, og hvor Kors paa Graven staar
- der vil vi ved hinandens Side sove.

Jeg haaber, Drømmene os gæste maa
med Jordelivets store, glade Minde,
og mens Aarhundrederne langsomt gaa,
vil Kærlighedens Almagt evig staa
og mere fast os til hinanden binde.

I Tidens Aften, Himlens store Gud,
du huske maa, at han og jeg har levet,
saa vi maa se, naar Tiden rinder ud,
og døde Slægter vækkes paa dit Bud,
at vore Navne i din Haand er skrevet,

saa med min Fader ved den højre Haand
og dig ved venstre i den store Kæde,
der binder Slægt paa Slægt med Blodets Baand,
med herligt Legem’ og med klargjort Aand
vi kunne mod den store Morgen træde.
</poetry>
</body>
</text>

<text id="egeberg2019080618">
<head>
    <title>Der kommer en Tid -</title>
    <firstline>Der kommer en Tid, da min lille Dreng</firstline>
    <source pages="39-40"/>
    <quality>korrektur1,kilde,side</quality>
</head>
<body>
<poetry>
Der kommer en Tid, da min lille Dreng
som stille i Hjemmet gror,
vil vokse fra Hjem og fra Barneseng
og rejse fra Fa'r og Mo'r.

Der kommer en Dag, da dit Barnesmil
ej lyser i Stuen her.
Da skyder Sorgen sin hvasse Pil
og rammer mit Hjerte nær.

Ja, Stuen her, hvor din Latter klang,
hvor lystig du travede om
paa dine Smaafødder Dagen lang,
vil synes mig trang og tom.

Og derfor trykker jeg fast i Favn
hver Dag, jeg faar paa Borg,
jeg ved, de betales skal med Savn
af en Tid, jeg venter med Sorg.
</poetry>
</body>
</text>

<text id="egeberg2019080619">
<head>
    <title>Hvor kort er Tiden -</title>
    <firstline>Hvor kort er Tiden med de røde Kinder</firstline>
    <source pages="41-42"/>
    <quality>korrektur1,kilde,side</quality>
</head>
<body>
<poetry>
Hvor kort er Tiden med de røde Kinder:
hvor hurtig dog de klare Øjne slukkes,
hvor snarlig flytter Livet ind blandt Minder,
ved hvilke vore matte Øjne dugges.

Med Vemod vi os over Graven bøjer,
hvor Ungdomstiden sover Dødens Slummer;
man mærker Dødens Nærhed og forstummer,
imedens Tungsind sig til Vemod føjer.

Den Dans, man danser uden Træthed,
imedens Ungdoms lyse Elskov fødes,
og Hjertet stærkt af Haab og Længsel glødes,
imedens Brystet aander højt med Lethed,

og Livet, hvori alle Pulse banker,
som synger højt i Ungdoms Glans og Glæde
— det er et Paradis vi maa begræde,
fordi vi bøjet udenfor det vanker.

Og dog — mens Livet dør i gamle Stammer,
man glædes ved et Liv, der er i Vorden;
en Ungdom fødes atter her paa Jorden,
og evigt Liv i nye Slægter flammer.
</poetry>
</body>
</text>

<text id="egeberg2019080620">
<head>
    <title>Saml i dit Bryst -</title>
    <firstline>Saml i dit Bryst, før du synger</firstline>
    <source pages="43-44"/>
    <quality>korrektur1,kilde,side</quality>
</head>
<body>
<poetry>
Saml i dit Bryst, før du synger
Himlens Gud din Sang,
alt hvad der Sjælen forynger:
Livets mangfoldige Klang:
Vindens dæmpede Susen,
Fuglens kvidrende Fryd,
Havets vældige Brusen,
— hver en vækkende Lyd.

Saml i din Sjæl, før du beder,
Tanken om Stjernernes Glans,
Rummets fjerneste Steder,
Klodernes taktfaste Dans
gennem de mægtige Sale,
Herren i Tavshed bebor,
da vil din bedende Tale
finde de ydmyge Ord.

Saml i dit Sind hvert et Minde,
som gjorde Hjertet glad,
fjern, hvad der snylter derinde:
smaatskaaren Vrede og Had.
Tænk paa hvert kærligt Øje,
tænk paa hvert Hjertebud,
førend du gaar til den høje,
mægtige, kærlige Gud.

Da bli’r der Sang derinde,
da tinder Bønnen Ord,
da bliver Sjæl og Sinde
grødefuld Foraarsjord,
da vil Bønnen og Sangen
vokse som Rugen i Vaar,
stige som Fugl over Vangen,
indtil den Himmelen naar.
</poetry>
</body>
</text>

<text id="egeberg2019080621">
<head>
    <title>I Tidens Løb -</title>
    <firstline>I Tidens Løb saa meget sammen ramler</firstline>
    <source pages="45-46"/>
    <quality>korrektur1,kilde,side</quality>
</head>
<body>
<poetry>
I Tidens Løb saa meget sammen ramler
af det, vi nemmede paa Barneskamler,
og tit blev det, hvorfor vi højt har glødet,
igennem Tidens større Viden dødet.
Ind i en fremmed Tid jeg snart ham sender,
den dunkel er, og lidet jeg den kender,
og Livet vil imod hans unge Øre
saa mange falske, vilde Stemmer føre,
og disse Røster er saa sælsom stærke,
at jeg med Angest maa min Afmagt mærke.
Men, skønt de mange Hjem i Vemod græder,
den nye Tid sin egen Vise kvæder,
og skønt de tusind Faderøjne vaager,
forsvinder Sønnerne dog tit i Taager.
Vel, jeg maa væbne ham saa godt, jeg evner,
naar ud fra Hjemmets Havn han snarlig stævner,
og haabe paa, naar lian begynder Striden,
at Hjemmets Kærlighed vil staa ved Siden
og svæve som en fredsæl Due over
den Sø derude med de vilde Vover.
Gid dertil jeg i Hjemmet lier maa samle
det bedste ny og alt det gode gamle
og give med, naar Hjemmet han forlader
og vandrer ud paa Livets brede Gader,
saa vil ban ej i Døgnets Strid sig sælge,
men blandt det nye sig det bedste vælge.
</poetry>
</body>
</text>

<text id="egeberg2019080622">
<head>
    <title>Da han rejste bort -</title>
    <firstline>Vi stod ved Havens Laage, han og jeg</firstline>
    <source pages="47-48"/>
    <quality>korrektur1,kilde,side</quality>
</head>
<body>
<poetry>
Vi stod ved Havens Laage, han og jeg,
han skulde vandre nu sin egen Vej
Jeg tog saa fast i Favn med sorgfuldt Mod
min store Dreng, mit eget Kød og Blod,
og ønskede ham vel i Verden fare.

Vil Tiden gennem al sin Røg og Damp
dig hurtig trætte i den haarde Kamp
og som et usselt Stykke Vraggods finde,
— hvad eller, skal en Gang jeg se en Tid,
da du vil gennem Livets Kappestrid
Prinsessen og det halve Rige vinde?

Skal du en Gang som hædret, fornem, stor
paa Hyndet strække dig ved Livets Bord
og Glæden ind af slebne Skaaler drikke
— hvad eller, under Skæbnens haarde Tryk
med Hundens Logren og med bøjet Ryg
som fattig Stodder gennem Livet tigge.

Maaske det gaar dig som den tabte Søn,
der ødte Arven, følte Syndens Løn
og ene stod i vanskelige Dage.
Skal saadant ske, da maa du buske paa,
at Hjemmets Dør og Arme aabne staa,
saa vil du sikkert finde Vej tilbage.

— Hans Øjes Taare var en flygtig Gæst,
han rejste ud i Livet som til Fest
og af dets Strid sig herlig Moro loved’.
Jeg blev tilbage med mit tunge Savn
og favned’ under Graad hans kære Navn
og klappede i Tankerne hans Hoved.
</poetry>
</body>
</text>

</workbody>
</kalliopework>

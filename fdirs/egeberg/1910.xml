<?xml version="1.0" encoding="UTF-8"?>
<!DOCTYPE kalliopework SYSTEM "../../data/kalliopework.dtd">
<kalliopework id="1910" author="egeberg" status="complete" type="poetry">
<workhead>
    <title>Mellem Bakkerne</title>
    <year>1910</year>
    <notes>
        <note>Teksten følger Edvard Egeberg: <i>Mellem Bakkerne</i>, Gyldalske Boghandel, Nordisk Forlag, Kbh., 1910.</note>
        <note type="credits">Teksten er tilføjet af Henrik Nielsen.</note>
    </notes>
    <pictures>
        <picture src="1910-p1.jpg">Titelbladet til <i>Mellem Bakkerne</i> (1910) lyder ,,Edv. Egeberg // Mellem Bakkerne // Gyldalske Boghandel / Nordisk Forlag / MDCCCCX''.</picture>
    </pictures>
    <source facsimile="115308052574_color.pdf" facsimile-pages-num="78" facsimile-pages-offset="10">Edvard Egeberg: <i>Mellem Bakkerne</i>, Gyldalske Boghandel, Nordisk Forlag, Kbh., 1910.</source>
</workhead>
<workbody>

<section>
<head>
    <title>Mellem Bakkerne</title>
</head>
<content>

<poem id="egeberg2019080701">
<head>
    <title>Hjemme</title>
    <firstline>Som fredløs drog jeg alle vide Vegne</firstline>
    <source pages="3-4"/>
    <quality>korrektur1,kilde,side</quality>
</head>
<body>
Som fredløs drog jeg alle vide Vegne,
ej Sindets Fred, ej Sjælens Ro jeg kendte;
nu kom jeg atter hjem til kendte Egne,
hvor jeg har Rod, hvor der er Fred at vente.

Jeg fandt min Dal igen, hvor jeg har hjemme,
den Dal, hvor mine kære engang døde,
og hvor jeg kan mig selv for Verden gemme,
mens gode Minder kommer mig i Møde.

Her er jeg længst fra alt det mørke, trætte,
og kære Tanker gror af Sjælegrunden.
Her skelner jeg det gode fra det slette,
og Freden lægger Fredens Ord i Munden.

Her smiler Dagen som et trofast Øje,
og Stjerner blinker ind til mig i Sengen,
og naar jeg vaagner, ser jeg, at den høje
har sat sit Spor i Duggen over Engen.

Her taler til mig alle mine kære,
og kære døde mig i Haanden holder;
kun her paa Jordens Kreds er godt at være,
og atter jeg de tunge Hænder folder.
</body>
</poem>

<poem id="egeberg2019080702">
<head>
    <title>Lyngbakkerne</title>
    <firstline>Der staar de, bygget op af Sten og Grus</firstline>
    <source pages="5-6"/>
    <quality>korrektur1,kilde,side</quality>
</head>
<body>
Der staar de, bygget op af Sten og Grus,
- en Række Gamlinger, som aldrig ældes —
og giver trofast Læ til Gaard og Hus,
mens Skove vokser op og Skove fældes.

De staar saa støt og lægger Ryggen til
og lader Vejret dænge deres Nakker.
Se — give Læ, det er der faa, der vil,
og derfor lider jeg de gamle Bakker.

Ja — disse Kæmper her, som aldrig leer,
men tavs en stor Historie fortæller
om Verdensbrag og svære Fødselsveer,
endnu om noget mere kraftigt mælder.

De minder alvorsfuldt og uden Ord
om det, der bæres kan paa trofast Skulder,
om store Tanker, der kun langsomt gror,
men modnes og staar fast, mens Tiden ruller, —

om dem, der strider i den barske Dag
med stærke Arme og med stærke Hjærner,
saa Livet kommer under roligt Tag
i Dalens Fred og under milde Stjærner.
</body>
</poem>

<poem id="egeberg2019080703">
<head>
    <title>Slettede Spor</title>
    <firstline>Et Hjulspor blev i Bakkeskrænten skaaret</firstline>
    <source pages="7"/>
    <quality>korrektur1,kilde,side</quality>
</head>
<body>
Et Hjulspor blev i Bakkeskrænten skaaret
af Vogne, der har Hedens Bønder baaret
saa fjernt i Tid, at ingen husker Aaret.

Forlængst hver Lyd af Vognes Fælger sover;
thi Lyngens brune Hav med brede Vover
har næsten ganske skyllet Sporet over.

Og hist har Hedebranden Lyngen svedet,
og Fladen viser sort og nøgen Stedet,
hvor engang Plovens skarpe Jærn har skredet.

— Man bli’r saa tung i Sind ved Bakkens Sider,
hvor ikke længer Plov og Fælger skrider,
og Bondens Arbejd ind i Glemsel glider.
</body>
</poem>

<poem id="egeberg2019080704">
<head>
    <title>Dalen</title>
    <firstline>Lidt Eg, lidt El, lidt Birk og Pors</firstline>
    <source pages="8-10"/>
    <quality>korrektur1,kilde,side</quality>
</head>
<body>
Lidt Eg, lidt El, lidt Birk og Pors
og Lyng ad Skrænten ned,
og saa en munter Bæk — det er
den hele Herlighed.

Og over Dalens stille Fred
staar Himlen dyb og stor
og sænker Tanker i mit Sind
foruden Sang og Ord.

Der knytter sig til denne Dal
ej nogen Daad af Navn,
og heller ikke tog jeg her
en Jomfru i min Favn.

Jeg ved dog godt, hvoraf det kom,
at Dalen blev mig kær:
en anden Dal, som jeg har kendt
er mig med denne nær.

Der er en Dal et andet Sted
midt i min Barndoms Land,
hvor ogsaa der er Birk og El
og Bæk med muntert Vand.

Og Dalen der jeg tænker paa,
naar Dalen her jeg ser;
imellem Birk og El og Vand
min Barndom til mig ler.

Og derfor, naar jeg sidder her
og hører Vinden gaa
igennem El og Birketræer
og hører Bækken slaa

sin lille muntre Sludder af
imellem Pors og Siv,
da bliver alt saa nært og kært
og Dalens Liv mit Liv.

Naar jeg engang skal til at dø,
jeg ønsker, at der maa
lidt El og Eg, lidt Birk og Pors
omkring mit Leje staa.

Og hvis jeg saa fik sove ind
ved Bækkens gamle Sang,
saa tror jeg, at jeg gik med Fred
mod Natten, dyb og lang.

Og naar saa dertil Himlen slaar
sin Hvælving over mig,
da vil jeg gennem Natten gaa
ad Evighedens Vej.
</body>
</poem>

<poem id="egeberg2019080705">
<head>
    <title>Lille brune Hare</title>
    <firstline>Mørk er Skoven, tavs er Fuglekoret</firstline>
    <source pages="11-12"/>
    <quality>korrektur1,kilde,side</quality>
</head>
<body>
Mørk er Skoven, tavs er Fuglekoret,
Vognens Rumlen døde over Heden.
Ene, dukkende sig ned i Sporet
sidder Morten, ræd trods Aftenfreden.

Skræmt ved mine Skridt den hurtigt letter.
Medens Ørene langs Ryggen ligger,
med et Spring den over Grøften sætter
og som Pilen ind i Lyngen stikker.

- - Hvorfor bange, lille brune Hare?
Jeg vil ikke jage Hedens svage.
Jeg er fredløs selv og gaar her bare
for at hente Sindets Fred tilbage.

Og i Heden har du vel din Rede.
Lille Hare! skulde jeg det glemme!
Skulde ikke jeg om Hjemmet frede,
jeg, som har en Børneflok derhjemme?

Livet var vel for os begge Hede
fuld af Angst og aldrig mættet Hunger
efter Kærlighed, hvis ej en Rede
Livet gav os, fuld af bløde Unger.

- - Varm i Sind jeg mig mod Himlen vender
beder Gud, at han vil mig bevare
dem derhjemme med de bløde Hænder.
Løb med Fred, du lille brune Hare!
</body>
</poem>

<poem id="egeberg2019080706">
<head>
    <title>Det gamle Hus</title>
    <firstline>Hvor Bøg og Birk paa Bakkehældet luder</firstline>
    <source pages="13-15"/>
    <quality>korrektur1,kilde,side</quality>
</head>
<body>
Hvor Bøg og Birk paa Bakkehældet luder,
det gamle Hus i Skovens Bryn sig skjuler
og stirrer som med tomme Øjenhuler
ud af de store, sorte Vinduesruder.

Og Kalk og Sten gaar langsomt ned i Gruset
til Vindens triste Sus i mørke Dage,
og Regnens Slag har neppe ladt tilbage
et Spor af den, der sidst gik ud af Huset.

Som Grædepile Bøgene sig bøje
og fælder tunge Taarer ned i Sandet,
mens Birken strør sit gule Løv paa Vandet
i Brøndens kolde, sorte Suge-Øje.

I Gavlen rusked Stormen Hul paa Taget
— som nøgne Ribben griner Spær og Lægter -
der skygged venligt over gamle Slægter
— et Rusk endnu, saa skrider hele Laget.

Tapetet hænger ned som Sørgefaner,
og Asken, længe kold, paa Skødet ligger
— alt er Forfald, kun Græsset modigt stikker
af Broen op med lange grønne Taner.

I Natten kommer, skrigende som Viben,
de lange Spøgelser fra Skovens Tykning
og tar et Ridt paa Husets svaje Rygning
og kaster Stene ned i Skorstenspiben.

Og frygtsomt i de natlige Spektakler,
ved Skrigene, som gennem Mørket klinger,
ved Nattens Rædsler med de sorte Vinger
det opgav længst sig selv og staar og vakler.

Snart vil man ikke mere Huset finde.
Det gamle Skur med hvad det gemmer, binder,
vil synke dødstræt ned med sine Minder
og blive selv et tungt, vemodigt Minde.
</body>
</poem>

<poem id="egeberg2019080707">
<head>
    <title>Søen</title>
    <firstline>Dens Bølger er i Vindes Strid</firstline>
    <source pages="16-17"/>
    <quality>korrektur1,kilde,side</quality>
</head>
<body>
Dens Bølger er i Vindes Strid
ved Dag saa stejle, vilde,
men bliver dog ved Aftenstid
saa bløde og saa stille.

Og staar den under Nattens Hvælv
og Skyer af Himlen sejler,
saa gaar min Skovsø i sig selv
og bliver blank og spejler.

Du siger mig, du lille Sø,
hvorhen det helst skal bære:
naar jeg engang skal til at dø,
da bør jeg stille være,

da bør jeg samle i mit Sind
alt skønt, som Dagen bragte,
og ikke Livets Storme ind
i Evigheden fragte.

Da bør ej mørke Skyer staa
i Sjælens blanke Vande,
men de skal favne Himlens Blaa
og Stjerners gyldne Lande.
</body>
</poem>

<poem id="egeberg2019080708">
<head>
    <title>Aakanden</title>
    <firstline>Hvor Solen kun sjældent naar ned</firstline>
    <source pages="18-19"/>
    <quality>korrektur1,kilde,side</quality>
</head>
<body>
Hvor Solen kun sjældent naar ned
i det dunkle Dyb blev jeg fød;
med Higen mod Lys og Liv
mod Solen min Stængel skød.

Hvor rigt var mit korte Liv!
Jeg har vugget paa Bølgernes Bryst,
jeg har aandet Sommerens Vind,
der vandred fra Kyst til Kyst.

Jeg leved, da Skoven sprang ud
og Solen ved Midsommer steg;
mit Blomsterøje har set
paa Sommerskyernes Leg.

Med Duggen mit Øje har grædt,
med Sollyset kongeligt lét,
og Kvinder med daarende Blik
har dybt i mit Bæger set.

Mig fryded Fuglenes Sang,
naar Solen sig rejste i Øst,
og Menneskers herlige Røst
var i Sommerkvælden min Lyst.

Ja — jeg drømte en Sommernat
under Himlens mægtige Tag,
hvor Stjernerne evigt gaa,
og jeg leved en Sommerdag.

For Nordens Sommer, som svandt,
for det vuggende Liv, der for hen,
jeg bøjer mit Hoved med Tak
og synker i Dybet igen.
</body>
</poem>

<poem id="egeberg2019080709">
<head>
    <title>Stille Liv</title>
    <firstline>Der er en Bæk, dens Løb er stridt</firstline>
    <source pages="20-22"/>
    <quality>korrektur1,kilde,side</quality>
</head>
<body>
Der er en Bæk, dens Løb er stridt,
men Sandet i dens Bund er hvidt,
og Vandet er saa klart og godt,
og Bækkens Øje lyser blaat.

Ved Siden af i Engen staar
en lille Birk paa atten Aar.
Den er saa vakker, er saa blid
og har en Bark saa glat og hvid.

En enkelt Gang der kom en Fugl
og sang en Sang i Løvets Skjul;
men aldrig slog den sig til Ro,
og de var atter ene to.

Der er en Stilhed, er en Fred
paa dette lille fjerne Sted;
dog — ganske ensomt er her ej,
de har en Ven: en gammel Vej,

der sindig gaar i Skov og Slugt
og bliver ikke meget brugt;
i Sporet bare Posten gaar,
og saa en Vogn hvert Fjerdingaar.

Den snor sig med sit Enkeltspor
saa langsomt gennem sandet Jord,
og trods de mange, mange Sving
den kommer ikke langt omkring.

Se, sidst den ned fra Skoven kom
og slaar et lille Sving herom,
og Birken suser, Bækken ler
— da er de tre og ikke fler.

Den har en gammel Kærlighed
til disse to og dette Sted,
til Bækkens muntre Kluk og Klang,
men mest til Birkens Sus og Sang.

Ved Bækkens Vand og Birkens Rod
den ta’r et Hvil og henter Mod.
Saa vandrer den, den gamle Svend
ad Bakken trøstig op igen.
</body>
</poem>

<poem id="egeberg2019080710">
<head>
    <title>Bækken</title>
    <firstline>Jeg har i Heden tæt herved</firstline>
    <source pages="23-24"/>
    <quality>korrektur1,kilde,side</quality>
</head>
<body>
Jeg har i Heden tæt herved
en lille munter Ven,
en Bæk, der risler rask af Sted;
— jeg gaar saa tit derhen.

Dens Vand er klart, dens Kluk har Klang,
vi følges ofte ad,
og ved at høre paa dens Sang
jeg bliver altid glad.

Men nu til Morgen Isen laa
og dækkede dens Vand.
Jeg spurgte: Gik du nu i Staa,
du lille muntre Mand?

Da klukked den bag Isens Giar,
den lille vævre Bæk:
Jeg finder nok et Hul, min Far,
hvor jeg kan slippe væk!

Jeg er endnu saa ung og kæk,
man binder ikke mig!
den lille muntre Rislebæk
kan altid finde Vej!

Og se, en halv Snes Skridt derfra
den fik skam ogsaa Ret:
der var en lille Brink — haha!
Der sprang den nok saa let

og flød saa atter fri og glad
blandt Pors og Vidjer frem.
Ved Bakkens Fod vi skiltes ad,
og jeg gik munter hjem.
</body>
</poem>

<poem id="egeberg2019080711">
<head>
    <title>Sangen</title>
    <firstline>Den kan kvæge som Vindens kølende Drag</firstline>
    <source pages="25-26"/>
    <quality>korrektur1,kilde,side</quality>
</head>
<body>
Den kan kvæge som Vindens kølende Drag,
den kan ildne til Handling og smælde som Flag
over Hære i Fred som i Slag.
Den har pustet til Rejsningens rygende Brand,
den har vokset til Skrig over Hav, over Land,
naar vi naaede Opgørets Dag.

Den har sprudlet i Glans, der hvor Ungdommen for,
den har steget til Bølge i Festernes Kor,
hvor de Tusinders Røst blev som een.
Den har buet til Hvælv vore Skolers Loft,
vandret ud som et Solskin til Hede og Toft
og har lettet ved muldtunge Ben.

Den har føjet sig mygt om vor Kærlighedstrang;
den har laant os sin Røst, naar om Landet vi sang,
om det Land, hvor vi bygger og bor.
Den er Slagfjer i Vingen, som bærer mod Gud,
den er Livets herligste, rigeste Skud,
den er Verdens forløsende Ord.
</body>
</poem>

<poem id="egeberg2019080712">
<head>
    <title>Ved Solopgang</title>
    <firstline>Nu luer Himlen som et Baal</firstline>
    <source pages="27-28"/>
    <quality>korrektur1,kilde,side</quality>
</head>
<body>
Nu luer Himlen som et Baal,
og Bakker staar i Brand,
nu ligger som i Smælteskaal
det halve Østens Rand.

Og Morgenglansen breder sig
saa vidt i Syd og Nord,
og som en Favn den møder mig
og taler stærke Ord.

Hvad Tiden bragte mig som Ven,
hvad i mit Liv fik Værd,
det møder mig nu her igen
og kommer mig saa nær.

Alt, hvad i mig er gemt af Trang
til Livets bedste Lyst,
og alt, hvad der er stemt i Sang,
gaar frem mod Solens Kyst.

Og hvad jeg bar af Troens Glød
fra Barneaar til nu,
som var min Trøst i Livets Nød,
det blusser i min Hu.

Og alt, hvad slet der hindred mig
min Gang mod Livets Maal,
det bærer dybt i Anger jeg
til Død i Østens Baal.

- - Min Sjæl, du dyre Livets Gnist,
du Glimt af Livets Sol!
du stiger op mod Lyset hist:
den store Guds Symbol.
</body>
</poem>

<poem id="egeberg2019080713">
<head>
    <title>Broen</title>
    <firstline>Langt videre, end vore Øjne kan naa</firstline>
    <source pages="29-30"/>
    <quality>korrektur1,kilde,side</quality>
</head>
<body>
Langt videre, end vore Øjne kan naa,
den buer sig ind i det himmelske Blaa,
den Bro, hvor med higende Længsel vi staa,
naar Sjælen er træt
og fangen i Lidelsens Net.

Os driver en Trang, som aldrig vil dø.
Saa længe det ringer med Sorg under Ø
og Døden rejser sin iskolde Sø,
vil vor higende Fod
træde Plankerne Himlen imod.

Saa længe vi ejer en Længsel i Bryst
imod dem, der gik bort til den modsatte Kyst,
vil vi vove for Broen til Himlen en Dyst.
Ak — vi ser dem jo staa
med Gloriens Glans mod det blaa.

Bag Graven øjner vi Brobuen bedst.
Naar slut er vor Livsdags velsignede Fest
og det sugende Savn er vor blivende Gæst,
vi ønsker os hen,
hvor vi møder det svundne igen.

Ja — vi haaber den evige Længsels Land
maa findes bag Vandringens Ørkensand
og Dødens havtunge, iskolde Vand,
at mer end en Drøm
er Broen ved Dødens Strøm.

Ja — vi raaber til dig, som skabte vort Liv:
Du fælde os ikke som Vandenes Siv!
Bevar os for Livet, os Evighed giv,
og end det ej brat
i den tomme, den bælgmørke Nat!
</body>
</poem>

<poem id="egeberg2019080714">
<head>
    <title>Under Stjernehimlen</title>
    <firstline>Den favner vidt, den store Fred</firstline>
    <source pages="31-32"/>
    <quality>korrektur1,kilde,side</quality>
</head>
<body>
Den favner vidt, den store Fred,
af blanke Stjerner fuld,
og skuer kongeligt herned
til mig, som kun er Muld,

men ogsaa har et Øjepar,
som spejler Himlens Glans
og ofte gennem Taarer har
set op til Stjerners Krans.

Jeg har en Sjæl, en dyrekøbt,
til Livets Varme fød,
som er i Fryd og Smerte døbt
og angst for Grav og Død,

en Sjæl, der har saa vid en Favn
som Himlens dybe Fred
og giver denne Fred et Navn
og venter Evighed.

Jeg sender trøst min Bøn af Sted
den lange Himlens Vej
og haaber, lidt af Himlens Fred
vil dale ned til mig.
</body>
</poem>

<poem id="egeberg2019080715">
<head>
    <title>Den barmhjærtige Samaritan</title>
    <firstline>Træffer du en Mand, der blegned</firstline>
    <source pages="33-34"/>
    <quality>korrektur1,kilde,side</quality>
</head>
<body>
Træffer du en Mand, der blegned
saaret, blødende — og segned
paa sin Rejsefærd en Dag:
spørg ej om, hvori han fejled,
hvad han er, men husk, han sejled
her sin lille Baad til Vrag!

Lign ej Præsten og den anden,
der blot saa lidt mildt til Manden,
men ej plejede hans Saar!
Tænk blot paa, at du er værre,
større Synder for Vorherre,
hvis du nu fra Staklen gaar!

Glem dig selv og hjælp saa Manden,
der faldt om ved Grøfteranden!
— det er godt, og det er stort.
Plej hans Saar og hjælp at føre
Staklen ind bag lune Døre!
— det, som Jesus vilde gjort.
</body>
</poem>

<poem id="egeberg2019080716">
<head>
    <title>Ved en Vens Død</title>
    <firstline>Hans Sjæl har kendt de stærke Strømme</firstline>
    <source pages="35-36"/>
    <quality>korrektur1,kilde,side</quality>
</head>
<body>
Hans Sjæl har kendt de stærke Strømme,
det gæred altid i hans Sind;
henover Ungdomstidens Drømme
gik Tvivlens, Tankens skarpe Vind,
og derfor var, fra han blev Mand,
hans Sjæl som et uroligt Vand.

Men i hans Sjæls de dybe Vande
der rørte sig en Sandhedstrang,
som vilde op til Lysets Lande
og helst forløses i en Sang.
I denne Kamp gik Livet hen,
og den vi elsked hos vor Ven.

Ja, Sandhedstrang hans Fod har ledet
i Arbejdsdagens Sol og Slud,
og stærke Bønner har han bedet,
naar han var ene med sin Gud.
Og han, som vil os alle vel,
han husker sin Natanael.

Ja — indtil Sygdom fik ham bøjet,
og Døden ham mod Jorden drog,
han havde Livets Glans i Øjet
og stærke Slag for Livet slog
— en stille Kæmpe, til han faldt,
af dem, vi kalder Jordens Salt.
</body>
</poem>

<poem id="egeberg2019080717">
<head>
    <title>Nytaar</title>
    <firstline>Nu drejes Nøglen om igen</firstline>
    <source pages="37-39"/>
    <quality>korrektur1,kilde,side</quality>
</head>
<body>
Nu drejes Nøglen om igen,
paa sine Hængsler Porten svinger.
Mon Aaret bliver mig en Ven,
og Vennen gode Gaver bringer?

Jeg véd det ej, men det jeg véd:
jeg gi’r min Sag i Herrens Hænder,
saa bliver Dagen meget hed,
min Fod jeg ej paa Sandet brænder.

Og bliver Himlen end lidt graa,
jeg vil mig ogsaa deri skikke.
Den er jo dog bag Skyen blaa,
selv om mit Øje ser det ikke.

Og bli’r min Mark lidt mindre grøn
og mine Agres Fold lidt færre,
da vil jeg huske i min Bøn,
at Himlens Gud er Høstens Herre.

Og staar der i den store Bog,
at jeg paa Vejen én skal miste,
jeg tror, den Stund vi Afsked tog
ej blive skal den allersidste.

Og skal jeg ud fra Port og Led
imod det næste trælsomt vandre,
saa vil jeg støt mig trøste ved:
det bli’r nok bedre bag de andre.

— Saa vil jeg da fra Vaar til Høst
og gennem Vinteren trøstig skride,
naar Vejen peger blot i Øst
mod Landet paa den anden Side.

Og mens jeg gaar fra Led til Led
— maaske det sidste er det næste —,
jeg henter derved Mod og Fred:
det sidste aabnes for det bedste!
</body>
</poem>

</content>
</section> <!-- Mellem Bakkerne -->

<section>
<head>
    <title>Jul</title>
</head>
<content>

<poem id="egeberg2019080718">
<head>
    <title>Der er en Tid - -</title>
    <indextitle>Der er en Tid</indextitle>
    <firstline>Der er en Tid, da Livets Uro dæmpes</firstline>
    <source pages="43-44"/>
    <quality>korrektur1,kilde,side</quality>
</head>
<body>
Der er en Tid, da Livets Uro dæmpes,
da der er mere Fred og mere Varme,
da mindre hadefuldt og vildt der kæmpes
og mere Bærekraft har vore Arme.

Der er en Tid, da gamle Sange klinger
lidt mere skønt og naar vort trætte Øre,
da alle gamle Klokker højlydt ringer,
saa vi kan ikke slippe for at høre.

Der er en Tid, da Livets Nød og Fare
en Stund bag Horisontens Rande synker,
da vore Børn, vi selv bli’r mere rare,
og Fattigfolk vi ikke bare ynker.

Der er en Tid, da der er stærkest Grøde
i Trangen imod ham, vi lidet kender,
da Tvivlene er lettere at døde
og Trangen i et Raab mod Himlen ender.

Den er her nu. Vi hilser og vi nejer.
Til vore Børn og til os selv den kommer
— ifald vi endnu lidt af Barnet ejer —
som vaarligt Pust, som Vintertidens Sommer.
</body>
</poem>

<poem id="egeberg2019080719">
<head>
    <title>Med Randselen fyldt af Døgnets Strid - -</title>
    <indextitle>Med Randselen fyldt af Døgnets Strid</indextitle>
    <firstline>Med Randselen fyldt af Døgnets Strid</firstline>
    <source pages="45-46"/>
    <quality>korrektur1,kilde,side</quality>
</head>
<body>
Med Randselen fyldt af Døgnets Strid
af Livets Sorg og Synd
igennem Vaar og Vinter hvid
vi naaede nu ved Juletid
til Rast ved Sichems Brønd.

Og selv om langtfra alle faar
en Drik af Livets Vand,
vel ingen helt forgæves gaar,
men finder stedse Aar for Aar
en Trøst ved Brøndens Rand.

Med Mindets Glans i Spejlet staar
en Mor med milde Blik,
en gammel Far med hvide Haar,
en Ven fra glade Ungdomsaar,
hver med sin Læskedrik.

Hver Juleleg, hver Barnedans
og hver uskyldig Lyst
staar Brønden rundt i Blomsterkrans;
— vi plukker løs ved Taarers Glans
og gemmer ved vort Bryst.

Og naar vi gaar fra Brøndens Rand
og atter er beredt
at stævne ud i Vinterland, —
fik vi end ikke Livets Vand,
vi har dog Himlen set.
</body>
</poem>

<poem id="egeberg2019080720">
<head>
    <title>Den stærke Krist - -</title>
    <indextitle>Den stærke Krist</indextitle>
    <firstline>Den stærke Krist paa Himmeltronens Hynder</firstline>
    <source pages="47-48"/>
    <quality>korrektur1,kilde,side</quality>
</head>
<body>
Den stærke Krist paa Himmeltronens Hynder,
hvis Vælde Tiders Dyb forkynder
og Rummets brede Favn
og Hvælvets Stjerner om hans Pande —
<i>hans</i> Magt kan alle Himle rande.
For mægtigt er hans Navn,
for stolt hans Sejr i Sarkofagen,
hans Himmelfart og Dommedagen.
Han er for stor for mig.
Selv naar jeg allerheftigst vilde,
jeg naaede ham ej, jeg var for lille.

Har jeg da ham, som led igennem Livet,
og som for os sit Liv har givet
paa Korsets mørke Træ?
Har jeg hans Torne om min Pande?
Gik jeg i Ydmyghedens Lande
og fandt i Naaden Læ?
Har jeg hans tunge Veje vandret
og gennem Bod mit Sind forandret?
Jeg maa bekende i et Nej!
Jeg tungt min egen Afmagt ynker,
naar mine Hænder matte synker.

Nej — han, der som et Barn i Krybben havned,
som varmt og tæt Maria favned,
<i>den</i> Kristus kan jeg naa.
Han har saa bløde Barnehænder,
hans Barneblik jeg tror jeg kender,
han ligner <i>mine</i> smaa.
Og naar jeg dem til Hjertet trykker,
mon jeg da ikke stadig rykker
lidt nærmere mod ham, jeg vil?
mod Kristus, som for os mon lide
og troner mægtig ved sin Faders Side.
</body>
</poem>

<poem id="egeberg2019080721">
<head>
    <title>Vil vi da, mens Julelyset brænder - -</title>
    <indextitle>Vil vi da, mens Julelyset brænder</indextitle>
    <firstline>Vil vi da, mens Julelyset brænder</firstline>
    <source pages="49-50"/>
    <quality>korrektur1,kilde,side</quality>
</head>
<body>
Vil vi da, mens Julelyset brænder,
og mens Glæden stakket Stund er Gæst,
trykke vore Smaabørns bløde Hænder
— det er jo de bløde Hænders Fest.

Gid de altid være varme, bløde,
tillidsfulde, aabne som i Dag,
saa de stedse kærligt andres møde,
ikke knytte sig til Næveslag!

Lad os glædes ved de klare Øjne!
Barneøjet ser dog Himlen bedst,
ser kun Helligdag, hvor vi ser søgne;
— Jul er og de klare Øjnes Fest.

Gid de Julelysets Glans beholde,
saa de ej i Vinternattens Slud
blive haarde, sløve eller kolde
eller maaske ganske slukkes ud!

Ja — mens Stjernen blinker i det høje
i vort Nordens kolde Julenat,
bede vi det store Verdensøje
vogte vore Børn, vor bedste Skat.
</body>
</poem>

<poem id="egeberg2019080722">
<head>
    <title>Naar Sneen falder tyst - -</title>
    <indextitle>Naar Sneen falder tyst</indextitle>
    <firstline>Naar Sneen falder tyst ved Solhvervstide</firstline>
    <source pages="51-52"/>
    <quality>korrektur1,kilde,side</quality>
</head>
<body>
Naar Sneen falder tyst ved Solhvervstide
og klæder smukt den sorte Jord,
mens Julens Klokker Verden vide
forkynder Fred til dem, der lide,
og styrker dem, der endnu tror:

da tænker jeg paa Dragten, jeg har baaret
engang i længst forsvunden Tid,
men som af Tornene blev skaaret
og stygt af Vejens Smuds blev aaret
og kun saa kort, saa kort var hvid.

Og naar mit Hjerte derved bittert græder,
og Længslen tigger som en aaben Favn,
da knytter jeg min Haand mod Verdens Glæder
og hæver Øjet opad, mens jeg træder
for ham, der kender mine Synders Navn,

og beder ydmygt, han vil naadig skænke
igen en Kjortel, hvid som Julens Sne,
ja — med en Bryllupsklædning mig betænke,
saa han engang paa Brudehusets Bænke
kan i den store, hvide Flok mig se.
</body>
</poem>

<poem id="egeberg2019080723">
<head>
    <title>Paa Livets store Kirkegaard - -</title>
    <indextitle>Paa Livets store Kirkegaard</indextitle>
    <firstline>Paa Livets store Kirkegaard</firstline>
    <source pages="53-54"/>
    <quality>korrektur1,kilde,side</quality>
</head>
<body>
Paa Livets store Kirkegaard
- et taarevædet Stykke —
der jordedes fra Aar til Aar
saa meget af den Sol og Vaar,
der-var mit Liv, min Lykke.

Ved Kirkens Dør jeg plukket staar
med tunge, tunge Tanker;
men end mit gamle Hjerte slaar
som i de unge, glade Aar;
— paa Kirkens Dør jeg banker.

Du gamle Kirke, sign min Gang,
lad i dit Hus mig bænkes
og fyld mig med din Bøn og Sang,
at ej mit Hjærtes Lykketrang
i Kirkegaarden sænkes!

Og drag mig mod dit høje Kor,
hvor Alterlyset brænder!
jeg venter der et Guddomsord,
der rejser <i>det</i> af sorten Jord,
den tog af mine Hænder.

Thi gaar ej Bønnen længer Bud,
og ingen Klokker kime,
jeg véd ej Raad, jeg véd ej Gud;
da gaar <i>mit</i> Lys i Natten ud,
da kommer Dødens Time.
</body>
</poem>

<poem id="egeberg2019080724">
<head>
    <title>Julesne</title>
    <firstline>Skønt Dagen glider saa stille</firstline>
    <source pages="55-56"/>
    <quality>korrektur1,kilde,side</quality>
</head>
<body>
Skønt Dagen glider saa stille
   ved Solhvervstid,
den sagtner ikke den vilde
   og haarde Strid;
som Brændingens Bølger mod Kyst
   det gærer i Menneskers Bryst.

De vilde Begæringer flomme,
   i Brynde drømt,
de voldsomme Ønsker tromme
   os Brystet ømt.
Du Fredens hellige Tegn,
   lys op i den mørke Egn!

Kom ej som den fygende vilde
   i Skov og Mark,
men dal som en Due stille
   fra Himlens Ark!
Vi trænger saa haardt paa Jord
   til de mildnende, trøstende Ord.

Saa fald da, du hvide og skære
   og dulmende Sne!
Uskyldigheds Billed du være
   i Verdens Ve!
Du skænke med sagte Drys
   til Jorden Himmelens Kys!

Vi vente, vi bede, vi haabe,
   forbarmende Gud!
du breder din store Kaabe
   saa viden ud,
at Livet til alle naar,
   som bærer paa Livets Saar.
</body>
</poem>

<poem id="egeberg2019080725">
<head>
    <title>Nat</title>
    <firstline>De store Skove sove</firstline>
    <source pages="57-59"/>
    <quality>korrektur1,kilde,side</quality>
</head>
<body>
De store Skove sove,
og Markerne ligger Lig,
og alle Aase indsmelte
i Himmelhavets Vig.

Natten gemmer det hele.
Til sovendes Aandedrag
er Livet paa Jorden dødet
— alt slumrer mod Juledag.

Men hisset det mylrer og blinker
i Himlens vældige Skaal;
det funkler som Tusinder Gnister
fra Solens Verdensbaal.

Og hvert et Blink er en Verden,
maaske med utalte Liv;
— jeg svimler og bøjer mit Hoved,
jeg usle, svajende Siv.

Hvad er <i>min</i> Gnist mod en Verden
— en Verden med utalte Liv!
hvad er <i>min</i> Gnist i Rummet
— jeg usle svajende Siv!

Og dog er jeg Del af det evige,
der aldrig i Rummet forgaar,
af det, der ikke kan dødes
af Evighedernes Aar.

Og derfor i Midnattens Øde
jeg stirrer mod Himlens Hvælv
og haaber i Verdensnatten
at bjærge min Sjæl, mit Selv.

Naar Stjernerne slukkes hernede,
og alt bliver Mørke og Død,
lad atter dem tændes deroppe,
i Dybet, i Guddommens Skød!
</body>
</poem>

</content>
</section> <!-- Jul -->

</workbody>
</kalliopework>

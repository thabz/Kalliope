<?xml version="1.0" encoding="UTF-8"?>
<!DOCTYPE kalliopework SYSTEM "../../data/kalliopework.dtd">
<kalliopework id="1771" author="ewald" status="complete" type="poetry">
<workhead>
   <title>Hedningernes Frelse</title>
   <subtitle>Et Passions-Oratorium</subtitle>
   <year>1771</year>
   <notes>
      <note>Indtastet af <a href="mailto:museion@kalliope.org">Henrik Nielsen</a>.</note>
      <note>Teksten er rettet ind efter <i>Den danske lyrik</i>, bind 1 (»Før 1800«), red. F.J. Billeskov Jansen, 1963.</note>
   </notes>
   <cvs-timestamp>$Id$</cvs-timestamp>
</workhead>
<workbody>

<poem id="ewald2001081801">
<head>
   <title>Hedningernes Frelse</title>
   <subtitle>Et Passions Oratorium</subtitle>
   <toctitle>Hedningernes Frelse</toctitle>
   <indextitle>Hedningernes Frelse</indextitle>
   <firstline>O Nat! - Nu seer jeg Dig! - nu seer jeg Intet!</firstline>
   <notes>
      <note>Trykt i <i>Bibliothek for nyttige Skrifter</i>, 1772, nr. 21.</note>
   </notes>
   <!-- Elendig udgave snuppet fra Billeskov -->
</head>
<body>
                 Syngende Personer

Michael, Gabriel: To Engle som bevogte Christi Grav
Porcia, Pilati Hustrue
Cornelius, en Romersk Høveds-Mand
En Romersk Soldat
Chor af Hedninger

                 <i>Michael</i>
O Nat! - Nu seer jeg Dig! - nu seer jeg Intet!
Jeg seer ham ey! - Jeg føler kun den Høye! -
Men hellig Skræk omspænder mig - jeg bæver!
Hvad skiuler Du før aldrig seete Mørke,
Du sorte Skygge, mørk for Lysets Engel? -
Hvad har Du Tomhed, som Cherubens Øye
Maae ikke see? - Hvi skiuler Du den Gode? -
Saa var den første Nat, useet af Skabte! -
Et Intet fuldt af den, som ikke er og bliver! -
Saa var Du Tomhed, fuld af Skræk og Almagt,
Da Ordet taug endnu - Da Aanden hvilte!

                 Arioso
      Naar skal hans Aand igjen udbrede
         Sin Almagt over Vandene? -
      Skal Ordet tie, til hans Vrede
         Fortærer den Uskyldige? -

                 <i>Gabriel</i>
Tung er Din Skygge, Nat! - og skarp, og giftig -
Min Kraft forlader mig - min Stemme quæles -
Og Haanden zittrer i de slappe Strenge -
O Salige! fra Døden kjøbte Sjæle! -
Nu slumrer Eders Støv - I skjertse trygge
Med muntre Billeder - med Glædens Skygge! -
O, at I saae, hvad Eders Frelse koster!
O Støv, den Haand, hvori Din Jord er Intet,
Hvori Din Soele-Kreds med Nød opdages,
Hvori af Dig utalte Himle hvile;
Den Haand, o Støv, den drog sig selv tilbage
At frelse Dig - Men alle Himle bæve -
See! - zittrer ikke Soelenes Befæstning?
Hans Stærke skjelve! - Vogner frelste Sjæle,
At see hvor dyrt Al-Godhed kjøber Eder! -
O vogner, vogner og tilbeder! -
O hører mig! - Men tung er Nattens Skygge -
Min Kraft forlader mig - min Stemme qvæles -

                 Arioso
      See Throner bæve! - Magter svimle! -
      See Nat omspænder Glædens Himle! -
         O Herre Herre! - Gud vor Gud! -
         Skal al Din Skabning slettes ud? -

                 <i>Michael</i>
Naar skal hans Aand igjen udbrede
   Sin Almagt over Vandene? -

                 <i>Gabriel</i>
Skal Ordet tie, til hans Vrede
   Fortærer den Uskyldige? -

                 <i>Michael</i>
See! - Throner bæve! -

                 <i>Gabriel</i>
         Magter svimle! -

                 <i>Begge</i>
See! - Nat omspænder Glædens Himle! -

                 <i>Michael</i>
O Herre, Herre! -

                 <i>Gabriel</i>
         Gud, vor Gud! -

                 <i>Begge</i>
Skal al Din Skabning slettes ud? -

                 <i>En Romersk Soldat</i>
Ney <i>Erebus</i>, Din Nat er ey saa skræksom! -
Her svæve meer end Underjordske Guder! -
O Jordens Afskye! - blinde - grumme Folk! -
Det var en Gud - en mægtig Gud, du dræbte -
Maaskee <i>Mercur</i> - maaskee <i>Latones</i> Søn! -
Ak! - var det Dag! - o <i>Zeus</i>! - Gud, Hævnere! -
Og hvo Du er, uskyldig dræbte Fromme!
O bland ey os Uskyldige,
Med dette Folk i Dine Straffe-Domme! -
Men Lyd af Suk! - Og hvem er den som rasler
I Buskene? - Hvem er den Dødelige
Som vover sig saa nær til Dødens Skygger? -

                 <i>Porcia</i>
                 Aria
         Brøl <i>Olymp</i>, med al Din Torden! -
            <i>Plutons</i> Afgrund aabne sig! -
         Straffens Ild fortære Jorden! -
            <i>Tænarus</i> opsluge mig! -
         Ak mit alt for fulde Hjerte
            Har ey Rum til Guders Skræk! -
         Jeg er følesløs af Smerte,
            Og min Angst gjør mig kjek! -

Jeg seer endnu! - <i>Cornelius</i>, jeg seer ham,
Den Skiønneste, den - O hvor mild! - hvor venlig! -
Hvor fuld af Høyhed, ak! - Hvor fuld af Guddom! -
Hvor! - ak, Du saae ham - var det ey en Guddom,
Den Skiønneste, den Frommeste, den Beste -
Hebræeren, som -- ak! --

                 <i>Cornelius</i>
         O <i>Zeus</i>! Jeg saae ham -
Kan Guder døe, saa var han vist en Gud! -
Uskyldig var han - O, hvor god! - hvor kjerlig
Mod sine Fiender selv! - Hvor kjek! - Hvor herlig
I Dødens Kamp! - Og jeg - O Guders Fader! -
Jeg, som tilbeder dig - Jeg, som Du hader -
Jeg var et Redskab - jeg har bragt ham ud!

                 <i>Porcia</i>
Men han tilgav Dig dog?

                 <i>Cornelius</i>
        O Gud! - Han bad! -
Tilgiv Dem det - saa raabte Han - min Fader! -
Mærk <i>Porcia</i>! - Han kaldte <i>Zeus</i> sin Fader -
Tilgiv! -- De vide ikke, hvad De giøre! -
Og ---

                 <i>Porcia</i>
         Hvilken Mand! - O Romere, Du græder? -

                 <i>Cornelius</i>
                 Aria
         I Skygger af Parthernes Piile,
         Saae Ørnen mig fegte og smile -
            Dog græd jeg ved Borgeres Liig -
         Men Guder! - Den Taare, som flyder! -
         Hvad er den? - Hvor quæler - Hvor fryder -
            Hvor smerter - Hvor lindrer den mig!

                 <i>Porcia</i>
         O Taarer, hvor Banghed og Længsel
	 Fremstrømmer og quæles i Trængsel! -
	    O Fromme korsfæstede siig:
	    Hvi græd jeg saa himlisk for Dig? -

                 <i>Cornelius</i>
         I Skygger af Parthernes Piile,
         Saae Ørnen mig fegte og smile -
            Dog græd jeg ved Borgeres Liig -

                 <i>Porcia</i>
         Men Guder! - Den Taare som flyder,
	 Hvad er den? -

                 <i>Cornelius</i>
            Hvor quæler -

                 <i>Porcia</i>
                  Hvor fryder -

                 <i>Cornelius</i>
         Hvor lindrer -

                 <i>Porcia</i>
            Hvor smerter den mig! -

                 <i>Begge</i>
         O Taarer, hvor Banghed og Længsel
	 Fremstrømmer og quæles i Trængsel! -
	    O Fromme korsfæstede siig:
	    Hvi græd vi saa himlisk for Dig? -

                 <i>Cornelius</i>
O Følelse! - saa skrækkeligt et Mørke
Var ikke før - men i min Sjæl oprinder
Et saligt Lys - og Skræk og Nat forsvinder -
Og - men jeg bæver dog - o Lys! - o Mørke! -
Siig ædle <i>Porcia</i>, hvad føler Du? -

                 <i>Porcia</i>
            Jeg zittrer
Af Kjærlighed - Af Skræk - Af hellig Andagt -

                 <i>Cornelius</i>
O dydigste, o kjække <i>Romerinde</i>,
Som dristig snegst Dig fra <i>Pilati</i> Side,
Og kjæk betroede Dig til Dødens Skygger! -
Du bødst mig følge Dig - Dit Vink var helligt -
Det var velkomment - Det var Glædens Bud -
Men - ak! Tilgiv det Spørgsmaal, som jeg vover! -
Har mægtig Drift, hvad eller har en Gud
Talt høyt til <i>Porcia</i>? - At finde Dig
I slig en Nat ved de Omskaarnes Grav -
Er det, som Visdom selv bør undres over -

                 <i>Porcia</i>
Ja Høveds-Mand - en Gud - den som Du saae
Korsfæsted - Den som døde - Han har talt! -

                 <i>Cornelius</i>
Man taler om en Drøm -

                 <i>Porcia</i>
            O meer end Drøm! -
Jeg saae ham den guddommelige Mand! -
O <i>Zeus</i>! - hvor høy - hvor salig var hans Mine! -

                 <i>Cornelius</i>
                 Arioso
         <i>Zeus</i>! - stor og stræng i Dine Domme,
            Men evig i Din Miskundhed! -
         Hvor naadig vil Du forekomme,
            Den Synd, som Du fortørnes ved? -

Du sukker Frommeste? -

                 <i>Porcia</i>
            Ak at min Sjæl forsvandt
I Suk! - At mit forhadte Liv forflød
I Graad! - Jeg har ey frelst ham - Han er død! -
<i>Pilatus</i>! --- dog han havde sagt mig det -
O jeg Uværdige! - mit første Syn
Fordrev min Søvn! - men Gud! - jeg Stolte tvivlte! -
,,See! -'' sagde jeg - ,,hvad vil <i>Pilatus</i> dømme
Om jeg vil undervise ham med Drømme? -''
Saa slog jeg Tanken bort - saa sov jeg hen -
Og strax kom Drøm og Syn og Røst igien. -
,,Ak! -'' sagde han - og bleg var alt hans Mine -
,,Jeg lider alt - uskyldig - Spot og Pine -
O <i>Porcia</i>! - Jeg døer for Dig og Dine! -
Du kanst ey frelse mig; thi <i>Pontius</i>
Har alt opladt sin Mund, og Dødens Ord
Er paa hans Læber'' - Gud! - hvor græd jeg da! -

                 <i>Cornelius</i>
Hvem hører det, og smelter ey i Taarer? -

                 <i>Porcia</i>
,,Men'' - blev han himlisk ved - ,,o <i>Porcia</i>,
Min Død kan frelse dig - O glem den ey! -
O raab til Guders Gud, at han oplader
Dit Syn, at see hans Naades Dyb - og Du'' -
Saa raabte han og saae til Himmelen,
Og himlisk, meer end himlisk blev han nu -
,,Retfærdige! - jeg døer! - Ak er Din Vrede
Stilt ved min Død - saa lad Din Aand veylede
Og denne Siæl til mig - til Naadens Pagt -
Og til min Salighed! - Hør mig! - min Fader!'' -
Jeg græd - men Gud! - han smiilte og forsvandt -
O Smerte! - Banghed! - Længsel som jeg fandt! -

                 Aria
         O Smerte! - flyder Taarer! - flyder! -
            Hør Himmel, hør mit høye Skrig! -
         Kun at den Dag, som snart frembryder,
            Kun at ey den maae høre dig!
         Min Angst kan lindres ved at græde
            Men Døden kun kan ende den -
         O bring mig snart, o Død, min Glæde -
            Min himliske - min dræbte Ven! -

                 <i>Cornelius</i>
O <i>Porcia</i>, jeg troer at see
Et større Mørke bag ved Skyggerne -
Er det hans Grav? - o kom da, kom at knæle! -

                 <i>Porcia</i>
O kom! - thi hører Du? - det rørte sig -
Hør! - skralder det ey hist, som Skjold mod Skjold? -
Og hør et Suk! - og hør den tunge Gang! -
O kom! - thi det er en af Vægterne -

                 <i>Cornelius</i>
Soldat!

                 <i>En Romersk Soldat</i>
            Hvem er den dristige
Som vover sig saa nær til Dødens Skygger? -

                 <i>Cornelius</i>
<i>Cornelius</i> -

                 <i>Porcia</i>
            og <i>Porcia</i> -

                 <i>En Romersk Soldat</i>
            O flyer! -
En mægtig Gud er skiult i denne Grav,
Og over Graven svæve vrede Guder! -

                 <i>Porcia</i>
Nej skielve vil vi, knæle og tilbede. -

                 <i>Cornelius</i>
Ved Bøn undflyes kun Guders Vrede. -

                 <i>Michael og Gabriel</i>
                 Duetto
                 <i>Begge</i>
         O Herre, Herre! - Gud vor Gud! -
            Skal al Din Skabning slettes ud? -

                 <i>En Romersk Soldat</i>
O <i>Zeus</i>! - o frels os! - Hør, hans Torden taler! -

                 <i>Michael</i>
         Almægtige Du døde,
            Og Liv og Soel forsvandt! -

                 <i>Cornelius</i>
O Skræk! -

                 <i>Gabriel</i>
         Jeg seer hans Morgen-Røde -
            Triumpf! - Triumpf! - Han vandt! -

                 <i>Porcia</i>
O Haab!

                 <i>Michael og Gabriel</i>
         Vi see hans Morgen-Røde -
            Triumpf! - Triumpf! - Han vandt! -

                 <i>Cornelius, Porcia og en Romersk Soldat</i>
O Hellig! - Hellig! - Hellig! -

                 <i>Michael og Gabriel</i>
         Er den Herre Zebaoth -

                 <i>Cornelius</i>
Skræk, som opliver! - og o Lyst, som dræber! -
O Salige, o før ufølte Vellyst! -
For mægtig er Du - alt for stor til Støvet! -
O Skræk! - thi Guder svarte paa vor Bøn -
Her er Din Helligdom, o Guders Gud! -
O det er Dig! - Den fromme dræbtes Fader! -
O hør og os! - O frels os fra det Onde! -

                 <i>Michael og Gabriel</i>
Thi dit er Riget og Magten og Æren i Evighed! -

                 <i>Cornelius, Porcia og en Romersk Soldat</i>
I Guder! -

                 <i>Porcia</i>
         Aanden zittrer i de fulde Læber!

                 <i>Cornelius</i>
Hvor mørkt! -

                 <i>Porcia</i>
         Hvor helligt! -- dræbte Gud, som lever! -

                 <i>Gabriel</i>
Gaaer, Venner, gaaer! - og Dag og Nat tilbeder
Den store Guders Gud, som frelser Eder! -
Som selv i Dag forsoner sig med Støvet! -
Gaaer! - ofrer ham et reent og ydmygt Hierte! -
Thi han foragter Røg af Hecatomber! -
Men venter roelige - med stille Andagt,
Til Herren sender sine Hellige! -
Dem troer - Gaaer Venner! - Gaaer Velsignede! -
Forløste! - knæler, knæler og tilbeder
Det store Svælg af Herrens Saligheder! -

                 <i>Chor af Hedninger</i>
Du, som Støv tør neppe nævne! -
   Evig! - ubegribelig! -
Guders Gud! - O giv os Ævne! -
   Lær os at tilbede dig! -
Men o Svælg af Saligheder,
Som Forsoneren udbreder
   Over Mennesket! -
O Du evig evig Høye! -
Styrk vort Bryst, og styrk vort Øye,
   Til at føle det! -
</body>
</poem>
</workbody>
</kalliopework>

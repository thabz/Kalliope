<?xml version="1.0" encoding="UTF-8"?>
<!DOCTYPE kalliopework SYSTEM "../../data/kalliopework.dtd">
<kalliopework id="1779" author="ewald" status="incomplete" type="poetry">
<workhead>
   <title>Fiskerne</title>
   <year>1779</year>
   <quality>korrektur1</quality>
   <cvs-timestamp>$Id$</cvs-timestamp>
</workhead>
<workbody>

<poem id="ewald1999082203">
<head>
   <title>Arioso</title>
   <toctitle>Arioso</toctitle>
   <indextitle>Arioso</indextitle>
   <firstline>En Bonde seer fra Ploven</firstline>
   <quality>korrektur1</quality>
</head>
<body>
En Bonde seer fra Ploven
  Den mørke Torden-Skye;
Strax troer han, ræd og doven,
  Nu er det Tid af flye.
Hans Qvinde breder Dugen,
  Og seer saa hierteglad,
Hvor got, hvor trygt, og slugen,
  Han sidder ved sit Fad.
Han æder, mens han aarker;
  Saa faaer han sig en Ruus,
Og strekker sig, og snaarker,
  Ved Siden af sit Kruus.
Saa glad kan nu den Qvinde
  Tye til sin varme Krog;
Den trodser alle Vinde,
  Som biergede sit Skrog.
</body>
</poem>

<poem id="ewald1999082204">
<head>
   <title>Arioso</title>
   <toctitle>Arioso</toctitle>
   <indextitle>Arioso</indextitle>
   <firstline>En Søemand, med et modigt Bryst</firstline>
   <quality>korrektur1</quality>
</head>
<body>
En Søemand, med et modigt Bryst,
  Kan aldrig fattes Penge.
Tab skierper kun hans Vindelyst,
Og Armod er ham som en Dyst,
  Der ei kan vare længe.
Naar Søen plyndrer fra sin Ven,
  Og setter ham paa Prøve;
Da leer han kun, og tvinger den,
At bringe tifold det igien,
  Som den har tordet røve.
Han sadler dristigt Havet op,
  Saasnart hans Hierte lyster;
Og rider høi paa Bølgens Top,
I Trav og susende Galop,
  Til Guldbestrøede Kyster.
Flux er han der saa rig han vil,
  Og lystig, som den Rige;
Og setter Boven-Bram-Seil til,
  Og flyver glad med Sang og Spil
  Tilbage til sin Pige.
</body>
</poem>

<poem id="ewald1999082205">
<head>
   <title>Arie</title>
   <toctitle>Arie</toctitle>
   <indextitle>Arie</indextitle>
   <firstline>Naar Syd-Vinden kuler</firstline>
   <quality>korrektur1</quality>
</head>
<body>
Naar Syd-Vinden kuler,
Naar, Himmel, din Torden
Sortsløreret opstiger
Bag Isse-Fiords Høie,
Og Regn-Skyen skiuler
Dit straalende Øie,
Da savner vel Jorden
  Den smilende Dag.
Men Daaren kun siger,
  At Solen er svag.

Hvi blev da mit Hierte,
Skiønt svøbt i sin Jammer,
  Miskiendt af sin Ven?
Ha, svolmende Hierte,
Bryd frem af din Smerte,
Som Solen frembryder
Med renere Flammer;
Og eier du Dyder,
  Da viis dem igien!
</body>
</poem>

<poem id="ewlad1999022205">
<head>
   <title>Romance</title>
   <toctitle>Romance</toctitle>
   <indextitle>Romance</indextitle>
   <firstline>Kong Christjan stoed ved høien Mast</firstline>
   <pictures>
       <picture ref="marstrand/christian4-1863"/>
   </pictures>
   <keywords>christian4</keywords>
   <quality>korrektur1</quality>
</head>
<body>
Kong Christjan stoed ved høien Mast
  I Røg og Damp.
Hans Værge hamrede saa fast,
At Gothens Hielm og Hierne brast.
Da sank hvert fiendtligt Speil og Mast
  I Røg og Damp.
Flye, skreg de, flye, hvad flygte kan!
Hvo staaer for Danmarks Christian
  I Kamp?

Niels Juel gav Agt paa Stormens Brag.
  Nu er det Tid.
Han heysede det røde Flag,
Og slog paa Fienden Slag i Slag.
Da skreg de høit blant Stormens Brag:
  Nu er det Tid.
Flye, skreg de, hver, som veed et Skiul!
Hvo kan bestaae for Danmarks Juel
  I Strid?

O Nordhav, Glimt af Vessel brød
  Din mørke Skye.
Da tyede Kiemper til dit Skiød;
Thi med ham lynte Skrek og Død.
Fra Vallen hørtes Vraal, som brød
  Den tykke Skye.
Fra Danmark lyner Tordenskiold;
Hver give sig i Himlens Vold,
  Og flye!

Du Danskes Vei til Roes og Magt,
  Sortladne Hav!
Modtag din Ven, som uforsagt,
Tør møde Faren med Foragt,
Saa stolt, som du, mod Stormens Magt,
  Sortladne Hav!
Og rask igiennem Larm og Spil,
Og Kamp og Seier føer mig til
  Min Grav.
</body>
</poem>

<poem id="ewald1999022204">
<head>
   <title>Romance</title>
   <toctitle>Romance</toctitle>
   <indextitle>Romance</indextitle>
   <firstline>Liden Gunver vandrer som helst i Qveld</firstline>
   <notes>
      <note>Se folkevisen <xref poem="folke2000013101"/>.</note>
   </notes>
   <quality>korrektur1</quality>
</head>
<body>
Liden Gunver vandrer som helst i Qveld
  Saa tankefuld.
Hendes Hierte var Vox, hendes unge Siel
  Var prøvet Guld.
O vogt dig, mit Barn, for de falske Mandfolk!

Liden Gunver meder med Silken-Snoer
  Ved Havets Bred;
Da hævedes Bølgen, og Vandet foer
  Saa bradt afsted.
O vogt dig, mit Barn, for de falske Mandfolk!

Skiøn Havmand sig op af Havet skiød,
  Beklædt med Tang.
Hans Øie var kierligt, hans Tale var sød,
  Som Harpers Klang.

Liden Gunver, du martrer mig Dag og Nat,
  Med Elskovs Ild.
Mit Hierte vansmægter, min Siel er mat.
  O vær dog mild!

Du rekker mig kun din sneehvide Arm,
  Paa Søemands Troe;
Saa trykker jeg den til min brændende Barm,
  Saa faaer jeg Roe.

Liden Gunver, mit Bryst, bag sit haarde Skiel,
  Er blødt og ømt.
Trofast er mit Navn, min ukunstlede Siel
  Foragter Skrømt.

Og er dig min Arm til saa stor Behag,
  Til Trøst og Roe;
Skiøn Havmand, saa skynd dig, saa kom kun, og tag
  Dem begge to!

Han trak hende fra den steile Bred,
  Glad ved sin Sviig.
Som Storm var hans Latter; men Fiskerne græd
  Ved Gunvers Liig.
O vogt dig, mit Barn, for de falske Mandfolk!
</body>
</poem>

<poem id="ewald1999022002">
<head>
   <title>Romance</title>
   <toctitle>Romance</toctitle>
   <indextitle>Romance</indextitle>
   <firstline>En Edder-Fugl var haardt i Klemme</firstline>
   <quality>korrektur1</quality>
</head>
<body>
En Edder-Fugl var haardt i Klemme,
  Og skreg om Hielp til Himmelen.
En Fisker hørte Fuglens Stemme;
  Og skyndte sig, og frelste den.
Ak favre Fugl, Nord-Havets Ære,
  Hvor glad er jeg, som frelste dig!
Hvor hvide, skiønne, bløde Fiære!
  De skal herefter varme mig.
Saa plukkede han gridsk den Arme;
  Og halvdød klager den med Ret:
Ha grumme Haand, som toeg min Varme,
  Hvi gavst du mig mit Aandedræt?
</body>
</poem>
</workbody>
</kalliopework>

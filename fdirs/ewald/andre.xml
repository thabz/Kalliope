<?xml version="1.0" encoding="UTF-8"?>
<!DOCTYPE kalliopework SYSTEM "../../data/kalliopework.dtd">
<kalliopework id="andre" author="ewald" status="incomplete" type="poetry">
<workhead>
   <title>Andre digte</title>
   <year>?</year>
   <quality>korrektur1</quality>
   <cvs-timestamp>$Id$</cvs-timestamp>
</workhead>
<workbody>

<section level="1">
<head>
   <toctitle>Ukendt år</toctitle>
</head>
<content>

<poem id="ewald2005052115">
<head>
   <title>Tanker ved Salig Hr. Ulrich Friderich Suhms Grav</title>
   <firstline>Ja stræng var Gud, og vreed var Himmelen</firstline>
   <quality>korrektur1</quality>
</head>
<body>
   Ja stræng var Gud, og vreed var Himmelen;
Ey Bønner den, ei Graad bevæge kunde.
Forbarme dig! saa raabte alle Munde;
Men ubønhørt kom Graad og Bøn igien.
Han er ey meer - o grumme Dødens Bud!
Saa skinnende en Ungdoms Morgenrøde
Af Vredens Skye saa hastig sluktes ud!
Saa stort et Haab i feyrest' Blomster døde!

   Min unge Ven! jeg svimler ved Din Grav!
Mørkt er Guds Raad, og Nat mit Syn omgiver,
Vellysten groer, tit sølvgraa Lasten bliver;
Men Himlen Dig saa kort en Bane gav!
Og - ach Du var den beste Faders Lyst,
Du var Din ømme Moders eene Glæde,
Din Alders Ziir, den Hielpeløses Trøst,
Mit Haab, min Ven. Hvis Øie maa ei græde?

   Ja strænge Gud! for haardt var dette Slag!
Dog tie Fornuft og knæl for Naadens Throne!
Kun Godhed, kun Retviished er din Krone
Retfærdige! skaan, straf, og giv og tag.
Forblindet jeg dit Raad ei her forstaaer,
Men hist jeg skal din Miskundhed tilbede.
Her Hierte! har du Balsom for det Saar,
Som Herren slog i en barmhiertig Vrede.

   Maaskee han skuer alt, den Salige,
Den Labyrinth, de Falskheds skiulte Snarer,
De Fristelser, de Millioner Farer,
Som en uskyldig Ungdom truede:
Maaskee han deres Engel være skal,
Hvis Lyst han var, hvis Glæde her paa Jorden:
Maaskee han her iblant Cherubers Tal
End i sin Kreds udbreder Held og Orden.

   O smiil da tit, min Ven! medynksom ned
Paa mig, som end omkring i Mørket traver,
Og dersom Du for Jorden Omsorg haver,
Saa glem, o glem ey i Din Salighed,
De Elskede, hvis eeneste Du var!
Giør Sorgen mild, skab Trøst i deres Smerte!
Men du, som vist for Jorden Omsorg har,
Du Trøstens Gud, læg selv det knuste Hierte! 
</body>
</poem>

<poem id="ewald1999082207">
<head>
   <title>Fragment</title>
   <toctitle>Fragment</toctitle>
   <indextitle>Fragment</indextitle>
   <firstline>Før Kunsten kom var Pragt og Orden</firstline>
   <quality>korrektur1</quality>
</head>
<body>
Før Kunsten kom var Pragt og Orden
Før Vid og Smag var Lyst paa Jorden
  Om Gamle Sagar gjelde skal. -
Før Guldet var et gyldent Rige,
Om vi skal troe, hvad Skjalder sige,
  Der neppe kjende den Metal. -
Nok er det at en Tid har været;
Da Smag og Kunster ey var æret.
</body>
</poem>

<poem id="ewald1999082208">
<head>
   <title>Fragment</title>
   <toctitle>Fragment</toctitle>
   <indextitle>Fragment</indextitle>
   <firstline>Lær mig</firstline>
   <quality>korrektur1,korrektur2</quality>
</head>
<body>
Lær mig
Vor Sjæl er Ild, - som utaknemmelig,
Fortærer det hvorved den føder sig -
</body>
</poem>

<poem id="ewald1999082209">
<head>
   <title>Fragment</title>
   <toctitle>Fragment</toctitle>
   <indextitle>Fragment</indextitle>
   <firstline>Er det kun Lyst som viise glædes ved</firstline>
   <quality>korrektur1</quality>
</head>
<body>
Er det kun Lyst som viise glædes ved;
Hvor arm er da vor Jord paa Salighed! -
</body>
</poem>

<poem id="ewald2002030501">
<head>
   <title>Da den høysalige Konge blev udført</title>
   <subtitle>Motetto med Klagesange.</subtitle>
   <toctitle>Da den høysalige Konge blev udført</toctitle>
   <indextitle>Da den høysalige Konge blev udført</indextitle>
   <firstline>Vor Harpe er bleven til Sorrig, og vor Orgel til grædendes Lyd</firstline>
   <notes>
      <note>Bidrag fra <a href="mailto:sareyan@hotmail.com">Martin Skov</a>.</note>
      <note>Efter Gyldendals Bibliotek, Dansk Lyrik, bind I, pp. 63-65.</note>
   </notes>
   <quality>korrektur1,kilde,side</quality>
</head>
<body>
Chor.
Job.30,31
Vor Harpe er bleven til Sorrig, og vor Orgel til grædendes Lyd

Solo.
Hold Taare op at trille,
Og du vor Cithar - stille!
  Nu bæres Kongen bort
    Til Graven -

Chor.
Nu bæres Kongen bort til Graven.

Chor.
Begr. 5,17
Derfor var vort Hierte svagt; derfore ere vore Øyne formørkede.

Solo.
Lad det forgrædte Øye
Sig end engang fornøye
  Vi ser vor Frederik
    Ey meere. -

Chor.
Vi seer vor Frederik ey meere.

Chor.
1 Kong. 3,6
Han vandrede for dit Ansigt i Sandhed og Retfærdighed, og i Hiertets Oprigtighed mod dig.

Solo.
O Ynk! - saa bær da Norden
Din største Skat til Jorden!
  Op Cimbrer følger med
    Og klager! -

Chor.
Op Cimbrer, følger med og klager! -

Chor.
Psalm. 145,7
De skal udbrede din store Godheds Ihukommelse, og synge med Fryd om din Retfærdighed

Solo.
Viis, Naadig og retfærdig,
Dig og Din Throne værdig! -
  Tag disse Navne med
    I Graven -

Chor.
Tag disse Navne med i Graven

Chor.
Zach.11,2.
Hyyl Fyr; thi Ceder er falden - Hyyler Basans Eeger; thi den største Skov er  nedfalden

Solo.
Farvel vor Døde Glæde!
Vi kan ey meer end græde, -
  Tag disse taarer med
    I Graven

Chor.
Tag disse Taarer med i Graven!

Chor.
Psalm 112,6.
En Retfærdig skal være til en evig Ihukommelse.

Solo.
Hold Taare op at trille
Og du vor Cithar -stille!
  Nu bæres Kongen bort
    Til Graven -

Chor.
Nu bæres Kongen bort til graven.
</body>
</poem>

<poem id="ewaldandrea0">
<head>
   <title>Fragment</title>
   <toctitle>Fragment</toctitle>
   <indextitle>Fragment</indextitle>
   <firstline>Indhyllet i mig Selv og taus og Mørk som du</firstline>
   <quality>korrektur1</quality>
</head>
<body>
Indhyllet i mig Selv og taus og Mørk som du
Guddommelige Nat o Yongs Veninde
Gik jeg ved Lethes Bræd - en Taare stoed endnu
uføelt - og Kold og glemmende at rinde
taus var du Natt og Mørk og bag dig tykke Sløer
Saae jeg kun Siælden røde Stierner spille
og du o Vand, hvor i det forbigange døer
Dit matte Skin forhøyede det stille -
alt knælte ieg ved Dig du dødelige Bræd
 Alt smiilede Cypressernes Dryader
Alt var min Læbe vaad og alt falt Dækket need
 Vor Jord forsvant bag skinnende Monader
Da kom en venlig Røst bag ved Cypresserne
igiennem Natten, naaede sang mit Øre
O for en liden tiid bliv glemt forglemmelse
thi her er noget som jeg først maa høre
Piloten - Søens Søn, naar han halv kold og Stiv
er følesløs og døv mod Venners Taarer
Da røres han endnu og gisper efter Liv,
Ved den bekiendte Lyd af Seil og Aarer
</body>
</poem>

<poem id="ewald1999021802">
<head>
   <title>Paaskrift paa en Kaffekande</title>
   <toctitle>Paaskrift paa en Kaffekande</toctitle>
   <indextitle>Paaskrift paa en Kaffekande</indextitle>
   <firstline>Som Venskab, saa din Saft, du ædle Mokka Frugt</firstline>
   <quality>korrektur1</quality>
</head>
<body>
Som Venskab, saa din Saft, du ædle Mokka Frugt,
Bør være reen og stærk og varm og umisbrugt.
</body>
</poem>

<poem id="ewald1999021803">
<head>
   <title>Aftenen. Et Fragment (II)</title>
   <toctitle>Aftenen. Et Fragment (II)</toctitle>
   <indextitle>Aftenen. Et Fragment (II)</indextitle>
   <firstline>Klogskab, skaan en følsom Daare</firstline>
   <quality>korrektur1</quality>
</head>
<body>
Klogskab, skaan en følsom Daare -
  Skaan ham, for dit kolde Raad! -
Viisdom, røv mig ey min Taare! -
  Haab, misund mig ey min Graad! -
</body>
</poem>

<poem id="ewaldandrea5">
<head>
   <title>Vinteren, et Fragment</title>
   <toctitle>Vinteren, et Fragment</toctitle>
   <indextitle>Vinteren, et Fragment</indextitle>
   <firstline>Ned fra Finlands nøgne Skjær</firstline>
   <quality>korrektur1</quality>
</head>
<body>
Ned fra Finlands nøgne Skjær,
  Stiger Vinteren ukaldet,
  Zittrende og grim og skaldet,
Kold og bleg, paa Næsen nær -
Knarvuren knurrer han og brummer
  Langs med Doffres mørke Ryg -
  Væmmelig i Sang, og Styg,
Naar han stønnende forstummer -
Mosens kniprende Tyran
  Fandt hans Toner altfor hæse -
  Vildgjæs, som dog selv kun hvæse -
Selv Kivith mishager han -
Droslen flyer fra fulde Rønner -
  Svalen stum - men fiin i Smag,
  Flyer fra det bekjendte Tag;
Naar den hører, at han stønner -
Skræk for Skovens Harmonie! -
  I kun sørgelige Fugle -
  Heyre, Krage, Ravn og Ugle
Stemmer melancholisk i -
Kun de tørre Granner knage -
  Kun en enkelt Ulv en Bjørn,
  Tude ned mod Dalens Børn,
At indbyde dem til Klage -
Jorden synes bag sit Sløer,
  Stiv og dorsk og grim af Alder -
  Løvet bruunes, krummes, falder -
Græsset guulnes, helder, døer -
Søen hvidnes, hærdes, fryser, -
  Bække sagtnes, standse, staae -
  Er det vel at undre paa,
Om min stakkels Muse gyser? -
</body>
</poem>

<poem id="ewaldandrea6">
<head>
   <title>Vers</title>
   <toctitle>Vers</toctitle>
   <indextitle>Vers</indextitle>
   <firstline>Min Bendsen naar Englernes Ild</firstline>
   <quality>korrektur1</quality>
</head>
<body>
Min Bendsen naar Englernes Ild
Opvarmer og smelter dit Bryst,
Naar Sandsen og Tanken er vild,
Og Siælen forgaaer i sin Lyst,
Naar Venus giør følelsen Varm,
Da send fra den sneehvide Arm
Et smagtende Smiil til din Ven -
Og glem ham fortryllet igien!
</body>
</poem>

<poem id="ewald1999082201">
<head>
   <title>Den fornuftige Datter</title>
   <toctitle>Den fornuftige Datter</toctitle>
   <indextitle>Den fornuftige Datter</indextitle>
   <firstline>Hvad er Dig kierest, lille Pige?</firstline>
   <quality>korrektur1</quality>
</head>
<body>
Hvad er Dig kierest, lille Pige?
   »Mama, det er min Psalmebog.«
Nu det var skiønt, dog sandt at sige,
   Jeg tænkde Dig ey halv saa klog;
Ak ney, det kan umueligt være,
   Betænk Dig ret, og svar igien?
»Mama, den er det, ved min Ære;
   Thi Naboens Peter gav mig den.«
</body>
</poem>

<poem id="ewald1999082202">
<head>
   <title>Versemageren</title>
   <toctitle>Versemageren</toctitle>
   <indextitle>Versemageren</indextitle>
   <firstline>En Versemager oversatte</firstline>
   <quality>korrektur1</quality>
</head>
<body>
En Versemager oversatte
Sin Riimbog i et fremmed Sprog;
Og, ak, nu fandt det arme Skrog,
Selv sine Yndlingsoder matte.
Han rystede det lange Øre:
Ney, raabde han forbittret, ney,
Det Sprog er vemmeligt at høre,
Saa klinge mine Tanker ey.
</body>
</poem>

<poem id="ewald2002031906">
<head>
   <title>Fabel Hønen og Kyllingerne</title>
   <toctitle>Fabel Hønen og Kyllingerne</toctitle>
   <indextitle>Fabel Hønen og Kyllingerne</indextitle>
   <firstline>Med ømme Mødres stolte Glæde</firstline>
   <notes>
      <note>Indtastet efter Johannes Ewald, <i>Vingesus</i>, Digte udvalgt af Keld Zeruneith, Hans Reitzels Forlag, Kbh. 1985, p. 101.</note>
      <note>Kun dette fragment af digtet er overleveret eller overhovedet skrevet.</note>
   </notes>
   <quality>korrektur1,kilde,side</quality>
</head>
<body>
Med ømme Mødres stolte Glæde;
Kom hun den trygge Tid ihu,
Da hendes Kyllinger var spæde;
Og under Vingerne endnu. -
Men klog af andre Høners Smerte
Og frygtsom af Erfarenhed
Saae hun med et bekymret Hjerte
Det som de fleeste Glædes ved. -
Nu løb de dristige allene;
Naar hun ey havde Tid at gaae;
Og hvor et Korn var at fortjene;
Der passede de flittig paa. -
Den Tid,
</body>
</poem>

<poem id="ewald1999021801">
<head>
   <title>Natte-Tanker</title>
   <subtitle>
      <line> I tourn'd the toneful Art</line>
      <line>from sounds to things from Fancy to the heart.</line>
   </subtitle>
   <toctitle>Natte-Tanker</toctitle>
   <indextitle>Natte-Tanker</indextitle>
   <firstline>I Nattens fredelige Skygge</firstline>
   <notes>
      <note>Digtets motto, ,,I tourn'd the (...)'', stammer fra Alexander Popes <a work="pope/1733"><i>An essay on Man</i> (1733-34)</a>.</note>
      <note>De to sidste strofer kendes kun som disse fragmenter (?). Digtet henviser til <a person="young">Edward Youngs</a> <i>The Complaints, or Night Thoughts of Life, Death and Immortality</i> (<year>1742</year>-44).</note>
   </notes>
   <quality>korrektur1</quality>
   <keywords>elegi</keywords>
</head>
<body>
I Nattens fredelige Skygge,
  Naar Armod og den trætte Flid,
Og nøgne Dyder slumre trygge,
  Og drømme om en bedre Tid -
Naar Trættens Træl er hæs af Skrig
  Naar Vold er mæt af Armods Taarer
Og Naar den Viise glemt af Daarer,
  Tør nyde Skaberen og sig -

Naar Haab venskabelig besøger
  Den angrende Misdæders Bryst -
Naar Smerten glemmer sig og spøger
  Med Billeder af fremmed Lyst
Naar Ærens og naar Guldets Træl
  Omvelte sig blant Angst og Kummer
Da kommer Glæde til min Slummer
  Og salig Vellyst til min Sjæl.

Da naar den bange Vandrer standser
  Ved Mosens blege Meteor
Og ved den røde Ild som dantser,
  Bag Nattens frygtelige Flor
Naar Haaret kryber - Naar hans Knæ
  Blev Svagt - Naar Spotteren paakalder
En Gud af Skræk for Løv som falder
  Af Angst for Skyggen af et Træ -

Da naar han lever op og glemmer,
  En Frygt som truer ham med Dyd,
Ved vidt adspredte Hundes Stemmer
  Og ved bekjendte Klokkers Lyd -
Indtil igjen et StjerneSkud
  Udpresser Anger af den svage
Som ønsker Lyset snart tilbage
  For ret at turde trodse Gud -

Naar Mørkets Fyrster forestille
  Ret løyerlige Spøgelser
For; til et Tids-Fordriv at drille
  De taabelige Mennisker. -
Naar Uglen Skriger om ...
  Og Dødens lodne Spaa-Mænd ...
Da kommer Haabet til ...
  Og Livet til mit Hv (...)

Thi den som Phoebus ti(ilig) ...
  Sin underlige Harm(onie)
Hans varme, fulde ...
  Udbrede Himlene sig (i)
Hans Sjæl omspænder Soel(...),
  Hans stærke Tank(e) ...
Og nu og da og ...
   Adspreder ey ...
</body>
</poem>

<poem id="ewaldandrea2">
<head>
   <title>Til Sielen. En Ode</title>
   <toctitle>Til Sielen. En Ode</toctitle>
   <indextitle>Til Sielen. En Ode</indextitle>
   <firstline>Siig, du nedfaldne, spæde, afmægtige</firstline>
   <notes>
      <note>Indtastet af Brian Bentsen efter Johannes Ewald, <i>Udvalgte digte</i>, ved Esther Kielberg &amp; Kim Ravn, DSL/Borgen 1998, side 96-100.</note>
   </notes>
   <quality>korrektur1,korrektur2,korrektur3,kilde,side</quality>
   <keywords>ode</keywords>
</head>
<body>
Siig, du nedfaldne, spæde, afmægtige
Broder af Engle! Siig, hvi udspreder du
        Fierløse Vinger? &mdash; Ak, forgieves
        Flagrer du op mod din første Bolig!

Som da, naar Ørnens neppe bedunede
Unge, forvoven glemmer sin Moders Røst,
        Og klavrende paa Redens Kanter
        Styrter, og vaagner i kolde Skygger.

Paa Myrens Fodstie, føler den krybende
Sin tabte Høihed, føler sig Ørn endnu,
        Og higer, som dens ædle Brødre,
        Efter din Straale, du Dagens Hersker!

Som den da drømmer Kræfter, og hoppende
Ofte udstrekker skaldede Vingebeen
        Forgieves, til den ømme Moder
        Bærer den selv til sin høie Rede.

Saa skal og du, som altid utrettelig
Flagrer og hopper, høit fra dit kolde Muld,
        O faldne Siel, saa skal du aldrig
        Stride dig op til dit lyse Udspring.

Aldrig, før Aanden, under hvis Vinger du
Fordum oplivet undrende fandt dig selv;
        Og i dit Selv et Svelg af Glæde,
        Verdeners Vel, og Algodheds Lovsang.

Aldrig før han, som tænder Cherubernes
Flammende Tanker, medynksfuld bærer dig
        Op til de Himle, som du Arme
        Trodsig forlodst, at udspeide Mørket.

Herlig, ak herlig var du, da Jubelsang
Vakte dig, da dit blivende Øiekast
        Saae Godheds Verk og Viisdoms Under
        Svæve uslørede trint omkring dig.

Natten, med al sin blendende, giftige
Taage undflyede Dagskieret af din Glands,
        Du rene Gnist af den Fuldkomne,
        Skygger forsvandt i din lyse Omkreds.

Men da nu evig Viisdom opelskte dig,
Men da din Flamme voxte, da Kierlighed
        Opfyldte den med Kraft, og gav den
        Evner og Drift, at velsigne Verdner.

O da istemte Dalenes Tusende
Daglig din Lovsang, Biergene svarte dem.
        Du følte dig i deres Glæde,
        Følte dig stor, og din Skaber værdig.

Herlig, ak herlig var du, o faldne Siel!
Lys var din Bolig! Ak, du erindrer det!
        Dybt i dit Mulm, i Slangers Hule,
        Tænker du dig de forsvundne Straaler!

Blussende ved det Leer, som du kryber i,
Væmmed ved Vrimlets frekke Fortrolighed,
        Opsvinger du dig, vild, utretted,
        Høit, som en springende Hval mod Solen.

Føler du ei din Tunghed, og glemmer du
Evig din Afmagt, og de forsøgte Fald,
        Og seer du ei dig selv, du Dyndets
        Borger, og blues for lyse Himle?

O da frembryde Lynild af Sinais
Truende Skygger! Glimt af Retferdighed
        Adsprede Stoltheds Drøm, og Ondskabs
        Giftige Dunster, og Nattens Blendverk!

O da bestraale Dommerens Øiekast
Pølen, hvori du brusende tumler dig.
        At den maae være dig og al din
        Jammer et Speil, som du ei kan undflye!

See dig! og see din hielpløse Nøgenhed!
See dig nedbøiet under din Last af Leer,
        Udtært af Qvalm og Gift, du blege
        Gispende Giendferd af Jordens Hersker!

See dig omspendt af Snarer, bespeidet af
Lurende Rovdyr, Tiger, og lokkende
        Sireners Vink, og Klapperslangens
        Gnistrende Øien, hvorved man svimler.

Over dig, see dit svulmende Ønskes Vei!
Grundløse Svelg, og &mdash; Intet, at hvile ved!
        See dem! og stiig! og naae Cherubens
        Flammende Sverd, og dit Edens Ildhegn!

Drukken af Mismod, kald nu din rasende
Stolthed, og kald hver svermerisk Drøm til Hielp!
        Storm i din Ruus mod Almagt! glem den!
        Troe dig i Pisons bestraalte Lunde!

Mørkets uhumske Flygtling! og tør du da
Dristig beskygge Glands af den Helligste?
        Veedst du et Figentræ, hvis Blade
        Skiule dit Dynd for hans Vredes Aasyn?

Arme Nedfaldne, vaagn af din stolte Drøm!
Vaagn! og ydmyget under din Brødes Vægt
        Udbred din Angst, og al din Jammer,
        Sukkende for dine Ønskers Fader!

Da skal han ynkes over den døende
Gnist af sin Aand, som ulmer paa Nattens Bred,
        Da skal han redde den fra Mørkets
        Qvælende Damp, og det kolde Mismod!

Da skal en salig Straale fra Golgatha
Vise den Strøm, som Siele kan lutres i,
        Og Offeret, hvis Blod kan stille
        Dommerens Harm, som nedstyrter Gledne!

Da skal du henrykt see det, at Lysets Aand
Dalende spreder kierlige Vinger ud,
        Og zitrende, veemodig, smelted
        Føle hans Vink, og hans Glæders Aande.

Svulmende af hans voxende Straalers Ild
Skal da din Lovsang stræbe, at møde ham!
        Og undrende skal de Ufaldne
        Høre den Helliges Priis fra Dybet!

Men da, o Himmel! naar nu hans evige
Kierligheds Flamme vældig omspænder dig,
        Naar han opløfter dig fra Dybet,
        Op fra dit Mulm, til Algodheds Throne.

Naar du fra Naadens Arme, nu gysende,
Neppe tør see det Svelg, som du frelstes af!
        O da skal Takkens ømme Vellyst
        Fylde din Sang og din høie Harpe!

Da skal din Taare høit, som Cherubers Chor,
Prise den Aand, som reev dig af Nattens Favn,
        Og alle Himlene skal svare:
        Stor er den Aand, som opløfter Faldne!
</body>
</poem>

<poem id="ewald1999030202">
<head>
   <title>I Abrahamsons Stambog</title>
   <toctitle>I Abrahamsons Stambog</toctitle>
   <indextitle>I Abrahamsons Stambog</indextitle>
   <firstline>Tre Ting - o skiærp mit Syn, Kalliope</firstline>
   <notes>
      <note>Første gang trykt i <i>Samlede Skrifter</i>, IV, <year>1791</year>. Ejeren af stambogen er digteren <a person="abrahamson">W.H.F Abrahamson</a>.</note>
   </notes>
   <quality>korrektur1</quality>
   <keywords>stambog</keywords>
</head>
<body>
Tre Ting - o skiærp mit Syn, Kalliope,
Tre sieldne Under ønsker jeg at see:
Den Draabe i Neptunus's salte Skiød
Som Solen greb, og ikke giorde sød;
Det bitre Blomster, som en vittig Bie
Forgieves søgte Kraft og Honning i;
Og saa den Gift, hvoraf den Vises Bryst
Ei tilbereder Dyd og salig Lyst.

Ja en forsagt, en haard, en nedrig Sjæl,
Ja Daarskabs usle, Lastrets feige Træl,
Ja den, hvis Øyne Pluto rørte ved,
Seer selv i Himlen ingen Salighed -
Den vrantne Klynkere, som troer sig viis
Opdager Dødens Frugt i Paradiis -
Og agter, glad ved Skrækken som han fandt,
Ey Myrtherne hvorunder Pison randt -
Den som tør vragte, hvad Al-Godhed gav,
Som nipper Draaber, hvor han seer et Hav -
Hans sjeldne, hans for tit befølte Lyst -
Er mat og lunken før den naaer hans Bryst -
Og da, naar Mørkets Konger stiger ned
Fra Østens Bjerge - naar han vild og vred
Forfølger Hesperus - Naar Intets Ven,
Forsøger at udslette Skabningen -
Da blender Angst der' Sjæl - Mon Almagt flyer,
Du feiger Hob? - Er Godhed qualt af Skyer?
Ha see dens Vink i Lynild - Hør dit Kald
Til Salighed i høye Torden-Skrald! -

Lyksalig er en Viis, hvis lyse Sjæl,
I Mulm og Straale altid seer sit Vel -
Hvis Øye Lastrets Gift - og Blodets Magt,
Og Svaghed selv kan ikke gjøre svagt!
Hans Tanke fængsler Glæden, og hans Bryst
Er som en Kobber-Muur om Edens Lyst -
Hans Kreds er Vellyst - den Alvise lig,
Som finder Himlen, hvor han finder sig -
I skumle Ørk'ner saae han dine Spor
Al-Godhed - og dit Smiil bag Nattens Flor -
Og om Cocyti Virvel trak ham ned,
Da sank han dog i Svælg af Salighed -
Derfor gid Amors Ild og Pluti Glands
Og Martis Palmer og Apollons Krands
Forøge din Lyksalighed, min Ven -
Men Verdens Fald kan ey formindske den.
</body>
</poem>

<poem id="ewaldandrea1">
<head>
   <title>Poenitenten. Et Fragment</title>
   <toctitle>Poenitenten. Et Fragment</toctitle>
   <indextitle>Poenitenten. Et Fragment</indextitle>
   <firstline>Hvis var den tunge, velsignende Haand, som berørte mit Øye</firstline>
   <quality>korrektur1</quality>
   <keywords>heksameter</keywords>
</head>
<body>
Hvis var den tunge, velsignende Haand, som berørte mit Øye,
Vandrere? - ligner han Jordens Gud, som han stod for sin Skaber -
Hellig, og herlig - et Aftryk af ham, fra hvis Hænder han udsprang?
Er han i Adfærd og Gang, som Støvets usmittede Broder,
Engang - ak engang var, da han tilbad ved Euphrats Bredde? -
Siger mig: seer i hans Fodspor endnu? - Velsigner han Jorden? -
Svømmer han langsom og smilende bort i rødmende Straaler?
Tung var hans Haand af Midlerens Lyst af Forjættelsens Fylde -
Drukken af Glæde bortsank jeg i Bøn, og slumrede Lov-Sang
See da nedfaldt et Sløer af Purpur, og skjulte Naturen -
Himmel og Hav og den spraglede Jord løb i et for mit Øye -
Sangerens Røst, og den sværmende Støy af bekymrede Trælle,
Sagtnedes meer og meer og taug - I en bundløs Afgrund
Svimlende Sjælen, og famlede for sig, og søgte sin Frelser -
Henrykt fornam den hans Glimt, og forfulgte med Jubel hans Gjenskin
Vandrere! - seer i hans blegnende Glands? - thi jeg føler, han var det -
</body>
</poem>

<poem id="ewald1999022201">
<head>
   <title>Poenitenten. En Ode</title>
   <toctitle>Poenitenten. En Ode</toctitle>
   <indextitle>Poenitenten. En Ode</indextitle>
   <firstline>Hvo styrer nu mit bange Trin?</firstline>
   <notes>
      <note>Trykt i <i>Samtlige Skrifter</i>, Bd. I, <year>1780</year>.</note>
   </notes>
   <quality>korrektur1</quality>
   <keywords>ode</keywords>
</head>
<body>
  Hvo styrer nu mit bange Trin?
Hvo viser mig det Lys, som brændte?
  Hvo er du, falske grumme Skin,
Du Dunst af Dynd, som Natten tændte?
  Ak, at jeg, at jeg fulgte dig.
Nu slapper Angst mit Knæ, og binder
Min tunge Fod, og du forsvinder.
  Hvor er jeg, hvo vil frelse mig?

  Troeløse Glands! - Min Ven, min Ven,
Du sagde det, du bad mig Daare:
  Vend om! - De døe, som følge den.
Du græd, og jeg beloe din Taare!
  Du viste mig en sikker Vei,
En snever Vei til Saligheder.
Min Ven, min Ven, min troe Veileder,
  Ak, hvi adlød jeg dig da ei!

  See, sagde jeg, bag denne Glands
Udbreder Glæden sine Hænder.
  See, det er Brudefaklers Dans,
Det er et Kiøkkens Ild, som brænder.
  Ak, den forsvandt, og Skrek, og Død
Indslutter mig paa alle Sider.
Det første Trin er Død. Jeg glider,
  Jeg synker - Afgrund, i dit Skiød.

  Omkring mig koge Vandene,
Og Storke svarer dem og hviner.
  Jeg synker; thi Forferdelse,
Og Død frempibler, hvor jeg triner,
  Og ingen agter paa mit Raab,
Og Mulm tillukker hvert et Øie,
Og Jorden tier, og det Høie
  Har skiult det mindste Glimt af Haab.

  Vær sterk, og brek den tunge Skye,
Det Mulm, hvoraf jeg er omgivet.
  Straal, Ophirs Guld, o straal paa ny,
At jeg maae see din Vej til Livet!
  Adspred den Nat, som skiuler dig,
Du Glands af Høihed, Støvets Ære!
Brænd, Vellyst, lad din Ild fortære
  De Vande, som opsluge mig!

  Mørk er du, Vellyst. Hvo kan see
Din svovlede, din matte Lue,
  Naar Mulm, og Død, og Helvede,
Og Dommens Evigheder true?
  Hvo merker Vink af Skabningen,
Og Støvets Roes, og Smiil af Daarer,
Naar Godheds Gud er skiult af Taarer,
  Og Lynild viser Hevneren?

  Som Skygge er min Glæde nu,
Som giftig Røg af slukte Brande.
  Flye, Skygge, flye. Hvi svæver du
Omkring mig over Dødens Vande?
  Flye Taage, som jeg væmmes ved.
Hvi svæver du ved Gravens Bredde?
O du, som ei formaaer at redde,
  O Dunst af Støvets Herlighed?

  Du Dunst af Dynd, jeg fulgte dig,
Hvorledes kunde Du forføre?
  Og Viisdoms Røst advarte mig;
Men jeg forstoppede mit Øre.
  Min Ven, min Ven - o Nag, o Braad,
O Forsmag paa en evig Smerte.
Du bad, Du græd; men dette Hierte
  Beloe din Røst, din Bøn, din Graad.

  Trofaste Ven af Syndere,
Hvis dyre Blod har flødt for Støvet,
  Dig Jesu, dig Barmhiertigste,
Har jeg foragtet, og bedrøvet.
  Jeg Orm, jeg Usle, jeg forskiød
Gud, Midleren. Min Siel forsmaaede
Hans Pagt, hans grendseløse Naade,
  Og Frugten af hans bittre Død.

  Nu hilder Mulm og Nat min Foed,
Omkring mig buldrer Almagts Vrede.
  O Jesu, Ven, som jeg forlod,
Gud, som jeg neppe tør tilbede,
  Nu gribe Dom og Skrek min Siel,
Ak den var kostbar i dit Øie;
Du Gud, som tordner i det Høie,
  Du selv, du døde for dens Vel.

  Ak jeg foragtede din Død.
Den dræber mig, som skulde trøste,
  Gud - men det dyre Blod, som flød,
Skal den da døe, som det forløste?
  Barmhiertighed, Barmhiertighed!
Ak jeg fortiener ei at haabe;
Men Jesu Blod, Gud, kun en Draabe,
  En Draabe kan jeg frelses ved.
</body>
</poem>

<poem id="ewald1999022202">
<head>
   <title>Følelser ved den Hellige Nadvere</title>
   <subtitle>
      <line> En Ode,</line>
      <line>tilegnet Hans Høiærvæerdighed</line>
      <line>Hr. Dr. Schønheyder</line>
   </subtitle>
   <toctitle>Følelser ved den Hellige Nadvere</toctitle>
   <indextitle>Følelser ved den Hellige Nadvere</indextitle>
   <firstline>Brødre, hvi er den Glands? - Seer I det herlige</firstline>
   <notes>
      <note>Trykt i <i>Samtlige Skrifter</i>, Bd. I, <year>1780</year>.</note>
   </notes>
   <quality>korrektur1</quality>
   <keywords>lejlighedsdigtning,ode</keywords>
</head>
<body>
Brødre, hvis er den Glands? - Seer I det herlige
Purpurskier, som min Siel gysende svømmer i;
Nu da Naadens Herold festlig nedstiger fra
Verdners Dommer - fra Ham, under hvis Vredes Vink
Lysets trodsende Aand sank i en haabløs Nat?
Siig, Du salige Flok! eller om een, kun een
Knæler blant dig, som sterk, længe bortvendt fra Støv,
Alt ublinkende tør stirre paa Glædens Veld;
O han lære mig snart, hvo der udgyder den
Strøm af Straaler? det Hav, som jeg omspendes af;
Nu da Miskundheds Bud, svævende nærmer sig
Til mig Frelste, til mig Jord-Gud, den Eviges,
Den Retferdiges Ven? nærmer sig zitrende
Under Kierligheds Magt, aandeløs af min Fryd,
Med Forsoningens Kalk i sin udstrakte Haand?

  O fortolk mig mit Syn! Om det maaskee kun er
Veemods rygende Dug, Angerens dampende
Milde Regn, som min Siel smelted bortflyder i?
Er det disse min Taks Vidner, som brændende
Nu fremvelde, og nu styrte mod Livets Strøm?
Siig mig, er det maaskee Taarer, som blende mig?
Eller muligt min Aand, drukken af fremmede
Glæder, svimler og blot slumrende leger med
Store Skygger af Gud - salig som Israel,
Da han drømmende saae Skaberens Vei herned?<note>Se <xref bibel="bibel1mose28,10-19"/></note>
Elskte, siig dog, o siig, nu da min brændende
Læbe zitrer, og mat klæver ved Pagtens Blod:
Synker Jorden ei bort? Aabnes ei Himlene?
O jeg føler! jeg seer! O det er ingen Drøm,
Intet svindende Glimt! Thi jeg omfavner dig,
Min Forbarmer! min Gud! Thi, som den graanende
Taage, Sivenes Dragt, Lilliernes Natteskiul;
Som den smelter, o Soel, i dine Straalers Glands;
Saa bortsmuldrer, saa flyer Kierligheds Dragt af Støv.
O jeg seer den ei meer! Ikke dit matte Smiil,
Fredens gispende Bud, ikke den gyldne Kalk!
Ham kun seer jeg, ham selv! Almagts enbaarne Søn!
Ham, som dybt af sin Barms bundløse Miskundhed
Fremdrog Himle til mig Faldne, mig, Mørkets Træl,
Mig sin Fiende! - Ham selv, som fra sin Throne steeg
Ned til mig; til en Orm! Fandt mig i Nattens Mulm!
Blev min Broder! blev Støv! slukte min Dommers Harm
Med sin Graad! med sit Blod! Viiste mig Lysets Vei!
Bad med smeltende Suk, bad mig at følge den!
Holdt mig fast, naar jeg gled! reiste mig, naar jeg faldt!
Var mit Skiold mod ethvert Glimt af Retferdighed,
Tændt af trodsende Synd! kæmpte utrettelig
Mod Afgrunden, mod mig! tvang mig til Himles Fryd!

  Ham kun seer jeg, kun ham! Herlig fremtriner han
Af sin graanende Skye! Støvets trofaste Ven!
Ham omfavner min Siel! og mine zitrende
Arme fyldtes af Gud! det er ham selv, som nu
Kierlig blotter sit Bryst, helder det smilende
Til min Læbe af Kiød! diende hænger jeg
Ved dets aabnede Veld, drikker et Svelg af Liv!
Men igiennem sin Graad stirrer mit Øie paa
Hvert velsignende Smiil, som med den Eviges
Magt-Ord, siger mig høit: Elskte, din Siel er frelst!
</body>
</poem>

<poem id="ewald1999120701">
<head>
   <title>Morgen-Sang</title>
   <subtitle>Mel.: Vaagn op og slaa paa dine Strenge</subtitle>
   <toctitle>Morgen-Sang</toctitle>
   <indextitle>Morgen-Sang</indextitle>
   <firstline>O Du, som aabner nu mit Øie</firstline>
   <notes>
      <note>Fra <i>Samlede Skrifter</i>, V, 205-206. Bidrag fra Erik A. Nielsen.</note>
   </notes>
   <quality>korrektur1</quality>
</head>
<body>
O Du, som aabner nu mit Øie
   Paa ny til al din Herlighed!
O Guders Gud, du evig Høie,
   Hvis Vink nu Solen straaler ved;
O aabne dog i Dag mit Bryst
Til Troe, til Dyd, til hellig Lyst!

O byd mig - lær mig selv at prise,
   O lær mig at tilbede Dig;
Du ene Gode, Stærke, Viise,
   Som denne Nat bevarte mig!
Som gav mig i Dit eget Skiød,
En Skierm for Fare, Synd og Død!

Opløft mit Støv til Dig, Alfader,
   Mit frelste Støv til Thronens Fod,
Hvor alle Himlens Myriader
   Udraabe: Gud! hvor er Du god!
Lær og min Mund at stamme ud:
O, hvor barmhiertig er vor Gud!

O lær mig, følende at sige,
   Du, som behersker Himmelen,
Seraphers Gud, Du er tillige
   Vor Fader og vor ømme Ven!
O, lad det Navn, som giør saa trygt,
besiele mig med sønlig Frygt.

Da skal jeg Arme turde raabe,
   Betrygget i Din egen Favn:
Gud Zebaoth, hvorpaa vi haabe,
   Er stor, og helligt er hans Navn!
Og Cherubs Chor beundre da
Mit stammende Halleluja!

O lær mig saa alvorlig glemme
   Al jordisk Rigdom, Glands og Lyst!
Lad Hiertet sige ved min Stemme
   Dit Rige komme til mit Bryst!
Lær mig, at naar jeg nyder det,
Da findes alt det andet let!

Lær mig, som Ondskab tør forføre,
   O byd - o tving mig Usle til,
At lide villig, og at giøre,
   Med lyst, hvad Verdens Herre vil!
Alviseste din Villie skee,
Paa Jorden, som i Himlene!

O giv mig! Du det Godes Kilde,
   Arbeidsomhed og dagligt Brød!
Og trænger jeg og gaar det ilde,
   Da giv mig Kræfter til min Nød.
Alt hvad der tiener til mit Gavn,
O giv mig det i Jesu Navn!

Og Hellige, hvis vaagne Øie,
   Seer al min Ondskab til dens Rod;
Forskyd mig ei du evig Høie!
   Udslet min Skyld med Jesu Blod!
Og lad mig ydmyg see til dig,
Naar Mennesker fornærme mig!

O du, som kiender alle Snarer,
   Som Kiødet stiller for min Siel;
Og du, som seer i hvilke Farer
   Jeg styrtes tit af Ondskabs Træl!
O, slip mig ei i denne Nød,
Men fri mig dog fra Synd og Død!

Da skal jeg evig, evig være!
   Din Ven, Dit Øies Lyst, Din Priis!
Thi dit er Rige, Magt og Ære!
   Kun Du er god og stoer og viis!
Hvor henrykt skal jeg raabe da:
Forløser! Gud! Halleluja!
</body>
</poem>

<poem id="ewald1999022001">
<head>
   <title>Død og Dom</title>
   <toctitle>Død og Dom</toctitle>
   <indextitle>Død og Dom</indextitle>
   <firstline>Hvo kan opholde Ormens Liv</firstline>
   <quality>korrektur1,korrektur2</quality>
   <keywords>elegi</keywords>
</head>
<body>
Hvo kan opholde Ormens Liv,
  Og standse Støvets Dage? -
Hvi siger til Minutet: Bliv! -
  Til Timen: Vend tilbage? -
De flye - og Døden nærmer sig -
O Angst, som overfalder mig! -
  O gresselige Tanke! -

Du nærmer dig med Vredens Bud,
  Forfulgt af Hævnens Luer -
Du haster ned fra Dommens Gud,
  O Dag, hvorfor jeg gruer! -
O Time, svanger af min Død,
O Øyeblik, som Almagt bød,
  At kalde mig for Thronen -

Ukjendeligt for Mennisket
  Fra Glædens Øyeblikke,
Lumsk som en Morder kommer det,
  Og Dolken blinker ikke -
De muntre Timer flye forbi
Det Leer, som Sjælen slumrer i;
  Hvo kjender den, som knuser?

Hvo sinkede dens jævne Fart,
  Og trættede dens Vinger -
Den kommer sikkerligt og snart,
  Og det er Død, den bringer -
Ak nu maaskee, det næste Nu,
Forfærdelige kommer du
  Og fordrer mig for Dommen.

Den Hellige tilreder sig,
  At prøve den han skabte,
Han forsker, om jeg er ham lig,
  Jeg usle, jeg fortabte -
Bruus Hav, bort skyl dog dette Dynd! -
Bræk, Afgrund og opslug min Synd,
  At jeg maae synes hellig -
</body>
</poem>

<poem id="ewald2000062904">
<head>
   <title>Fragment</title>
   <toctitle>Fragment</toctitle>
   <indextitle>Fragment</indextitle>
   <firstline>Skjønt Himlen taug og Dagens Hersker smiilte</firstline>
   <quality>korrektur1</quality>
</head>
<body>
Skjønt Himlen taug og Dagens Hersker smiilte,
Saae Vandreren en svanger Torden-Skye,
Han saae kun den - han kjendte den og iilte;
Med lange Skrit i Tide til et Lye
</body>
</poem>

<poem id="ewald1999022003">
<head>
   <title>Impromptu</title>
   <toctitle>Impromptu</toctitle>
   <indextitle>Impromptu</indextitle>
   <firstline>Her hviiler Madam Godike</firstline>
   <quality>korrektur1,korrektur2</quality>
   <keywords>lejlighedsdigtning</keywords>
</head>
<body>
Her hviiler Madam Godike,
Hun faldt fordi hun stoed ikke,
Dog tabte vi vort Mod ikke,
Thi Himlen os forlod ikke;
Og hendes Presse stoed ikke -
Gaae, Vandrer, bort og roed ikke
Hos hendes Legems Bodike! -
</body>
</poem>

<poem id="ewald2002031907">
<head>
   <title>Fragment</title>
   <toctitle>Fragment</toctitle>
   <indextitle>Fragment</indextitle>
   <firstline>Hellige, Hellige, Hellige Gud</firstline>
   <notes>
      <note>Indtastet efter Johannes Ewald, <i>Vingesus</i>, Digte udvalgt af Keld Zeruneith, Hans Reitzels Forlag, Kbh. 1985, pp. 116-117.</note>
   </notes>
   <quality>korrektur1,kilde,side</quality>
   <keywords>blankvers</keywords>
</head>
<body>
   Hellige, Hellige, Hellige Gud,
      Du som ufaldne med Rædsel tilbede -
   Skyggerne flye for en Lyd af dit Bud
      Natten forsvinder i Glimt af din Vrede
   Væ den besmittede! - Væ ham! - Du kommer
      Natten forsvandt, som tilsoer ham sit Lye -
   Greben - omspændt af sin straalende Dommer
      Væ ham! - den faldne! - hvorhen skal han flye.

Om gridske og stolt Unøysomhed - om Trods -
Om misbrugt Friehed - om en daarlig Kamp
Af Følelsers ved Kunst opblæste Ild -
Mod Viisdoms Lye, mod Almagts kjendte Bud!
Om feig Misundelse - om giftigt Had
Til hver en ældre hver en større Aand
om selv den mig ufattelige Drift,
Den, at nedstræbe fra sit Væsens Rang
Aa søge Skjul dybt under sig -  i Støv,
I Mulm - en Tilflugt for AlGodheds Vink
Om - med et Ord - om Frækheds Raserie
Om Ondskabs Gift - Om selv chaotisk Dynd
Som uselt Mismod villig synker i
O det maaskee kan blænde til en Tiid
Om - og hvorledes Ont maaskee formaaer
At synes taaelig - bag sine Skyer,
Skjøn bag den Damp der brækker Viisdoms Glands,
Lys i den evig skumle Nat, hvor Gud
Langmodig sjelden viser at han seer -
Om Synd formaaer at lyve Glædens Dragt
Og Fredens Smiil - Og Viisdoms høye Sprog
For sine Dyrkere
Og himmelsk Ild - for den letsindige -
Som slumre i dens Skjød - det veed jeg ey
Men Himle naar som nu - naar Dommens Røst
Med et forkynder den Alseende -
Naar Tordner vække dem - og pludselig
Den Damp af Synd - der altfor svage Sløer,
Fortæres i et Glimt af Hævnens Ild
Og de med Skræk, med Afskye see sig selv
Og blottede forgjæves krympe sig -
Forgjæves kalde den forsvundne Nat
Ey kan undgaa at see sig - ey at see
Den Helligste og al hans Vredes Harm
Og de ....
</body>
</poem>
</content>
</section>

<section level="1">
<head>
   <toctitle>1759-1764</toctitle>
</head>
<content>

<poem id="ewald2005052103">
<head>
   <title>Gratulation da Seigr. Peder Huulegaard</title>
   <subtitle>
      <line>og Frue Maria Wulf Celebrerede</line>
      <line>deres Bryllups-Fæst</line>
   </subtitle>
   <firstline>See! Soelen bryder frem, vor Sorrig er forsvunden</firstline>
   <notes>
      <note>1759.</note>
   </notes>
   <quality>korrektur1</quality>
   <keywords>lejlighedsdigtning</keywords>
</head>
<body>
See! Soelen bryder frem, vor Sorrig er forsvunden,
   Og deylig Soelskin har nu efter Regn sit Sted,
Bort Sorrig! viig fra os, dig haver vi forvunden!
   Vi seer nu det igien, som vi kand glædes ved.

Før skal et flygtigt Skib igiennem Luften haste
   Før skal den tunge Ploug paa vilde Bølger gaae,
Før skal den grumme Død os hen i Støvet kaste,
   Før vi skal denne Dag af vores Tanker slaae.

Nu er det fire Aar, nu har vi fire Gange
   Seet Foraar, Sommer, Høst og Vinter vexles af,
Da vores Lykke-Soel med et holdt op at prange,
   Og ald vor Glæde gik hen i den mørke Grav.

Bedrøv'de fire Aar! i hvilke vi har savned
   En Fader, som var os umistelig og rar,
Som os, og andre fleer i mange Ting har gavnet,
   Som var sin Konge kiær og alle dyrebar.

Hvori vi have tabt saa dyderig en Fader,
   Hvori Gudfrygtige har tabt en Siæle-Ven,
Hvori de Frommes Trøst, de stoltes største Hader
   Og Ærlighedens Ziir, men Falskheds Frygt faldt hen.

Som ved sin Ydmyghed har kundet Stolthed bøye,
   Som ved sit Ord har tidt steenhaarde Hierter rørt,
Ja den, hvorved vi os nu i hans Sted fornøye,
   Med Nytte tit og med Bevægelse har hørt.

Bedrøv'de fire Aar! vor Hierte tænker ikke
   Nu meer paa jer og det, som os bedrøve kand
Herefter tæller vi fornøy'de Øyeblikke,
   Det Forbigangene, det seer vi ikke and.

Og hvorfor skulde vi nu meer bedrøved blive?
   Hvad var vel Aarsag til, at vi ey skulde lee?
Vi vil vor Sorrig reent i Glemme-Bogen skrive,
   Da vi det for os seer, som vi før savnede.

Ja hvad vi før har tabt, det søge vi og finde,
   Hiertelskede PAPA! nu udi Dem igien
De giør, at ald vor Sorgpaa eengang kand forsvinde,
   O! hvilket stort Beviis! at Lykken er vor Ven.

En Fader tabte vi, som elskte alle Dyder,
   Nu faaer vi Een igien, som elsker Dyderne,
En Fader tabte vi, som hadte alle Lyder
   Nu faaer vi Een igien, som hader Lyderne.

Gudsfrygt, Oprigtighed, som har hos Dem sit Sæde,
   Bestandighed og aldt, hvad hen til Dyden hør,
Er det, som giør at De kand høre det med Glæde
   At man Dem dyderig med rette nævne bør.

Det som vor ringe Pen kuns ufuldkommen skriver
   Gaaer af et Hierte, som af ingen Falskhed veed,
Det sande Vidnesbyrd, som hver Mand Dennem giver,
   Det giver vores Pligt og vores Skyldighed.

Dog ligesom enhver kand det med Rette sige,
   Hvad hidindtil er sagt, saa seer vi og, at De
Ved et fornuftig Vall har truffen Deres Liige
   Til vores Glæde og til vor Fornøyelse.

Hiertelskede MAMA! det vil besværligt blive
   At prøve paa et Verk, som ikke vi formaae,
Og et fuldkommen Vers til Hendes Roes at skrive,
   Hvis Dyder vores Pen og Kræfter overgaae.

Thi den Bestandighed, de uforfalskte Dyder,
   Og den Forstand som saa igiennemtrængend er
Det Gode og den Roes, som Hende altid pryder
   Er det, som Laurbær-Krands til Hendes Hoved giør.

Hvad havde Moguls Guld og ald Hans Pragt os gavnet
   Da vi var saa beklemt, og i den største Nød,
Naar vi i denne Storm vor Styrmand havde savned
   Og havde tabt den Trøst i vores Faders Død.

Som lifligt Kilde-Vand den tørstige behager,
   Saa var os Hendes Dyd et lifligt Kilde-Vand,
Som Maanens klare Lys ald Nattens Kraft betager
   Saa havde vi et Lys i en saa stor Forstand.

Thi naar man ald den Roes i et tilsammen binder
   Som ellers her og der til Dyden bliver lagt,
Og vi bekræfter, at man det hos Hende finder,
   Saa var det upartisk og ret af Alvor sagt.

Det er og velbekiendt, at vi det ikke sige
   Af Kierlighed, som her ey skal for Sandhed gaae,
Men skulde Sandhed end for Kierlighed her viige,
   Er det bekiendt, at vi det samme sige maae.

Hvad hielper det, at vi smaae Laurbær-Blade brekke
   Til Hendes Tindinger, Hiertelskede Mama!
Da andre tusinde de Laurbær-Krandse flekke,
   Hvis grønt ey visner bort, hvis Blad ey falder fra.

Kort sagt: Hun ligner den, i hvilken Hendes Glæde
   Og Hendes Trøst nu er, og Han er Hende liig
De har i Dyderne, og Dyd i Dem sit Sæde
   De ere Begge To gudfrygtig, dyderig.

I, som vil ikke troe, at Ægteskabet bliver
   Af den Almægtige besluttet og fuldbragt
See! et saa dydigt Par, som et Exempel giver
   Paa det, som om den Sag i haabetall er sagt.

Alleene Himmelen bør vi herfor at priise,
   Ved Skiæbnen naaer vi ey saa stor Lyksalighed,
Mod GUd vi derfor os taknemmelig vil viise,
   Ved hannem naaede vi vor Ønskes Øyemeed.

Hiertelskede PAPA! hvis Navn vi bør at ære
   Saavel som Hendes Navn Hiertelskede MAMA i
Det vil vor svage Pen, alt for besværligt være
   At legge ald sin Pligt og Tak i Ønsker fra.

Alt hvad vi giøre kand, er at vi Ønsker skikker
   Af et oprigtigt Sind til den Almægtige,
Som en velgrundet Bøn og gode Ønsker ikke,
   Skal lade ubønhørt; Vi ønsker alle Tre:

<nonum><i>VOTUM</i></nonum>

At De i mange Aar og Tider
      Maae kaldes steds lyksalige
      Og tælle Efterkommere,
Som udi Deres Fodspor skrider.

At Handelen maae steds florere
      Og Lykken stedse være med
Til De tilsidst med andre fleere
      Gaaer til et saligt Hvile-Stæd.
</body>
</poem>

</content>
</section>

<section level="1">
<head>
   <toctitle>1765-1769</toctitle>
</head>
<content>

<poem id="ewald2000070102">
<head>
   <title>Tanker i Anledning af Hr. Hans Ebbesen...</title>
   <subtitle>Hørkræmmer her i Staden, og Jomfrue Christiane Benedicte Huulegaards Mariage.</subtitle>
   <toctitle>Tanker i Anledning af Hr. Hans Ebbesen...</toctitle>
   <indextitle>Tanker i Anledning af Hr. Hans Ebbesen...</indextitle>
   <firstline>Hvor Zephyr hvislende blant tet begroede Eger</firstline>
   <notes>
      <note>Trykt 30. januar i <i>Adresseavisen</i>, nr. 13, <year>1765</year>.</note>
   </notes>
   <quality>korrektur1</quality>
   <keywords>lejlighedsdigtning</keywords>
</head>
<body>
Hvor Zephyr hvislende blant tet begroede Eger
   Snart deler Solens Magt, snart skiller Skygger ad;
Saa i et sagte Hvift med søde Liljer leger,
   Og, da den bøyer dem, opløfter Tornens Blad -
Hvor Skovens Fløytenist snart Sørgestykker spiller,
   Og byder Dyr og Træer, at agte paa sit Suk,
Snart kurrer, fløyter, slaaer; snart i afbrudte Triller
   Nedfalder Gradeviis fra Slag til søde Kluk -
Hvor - Men kast Penslen bort - I Yndigheders Bolig,
   Som knap Naturen selv kand treffe ret igien,
Der boede Celadon, for al Bekymring rolig,
   I mættet Nøysomhed og Pagt med Himmelen.
Ey ynket, ey misundt, ey falske Venners Slave,
   Ey priist af Rosifleng, ey lastet af Zoil,
Holdt han sin vise Siæl for Himlens største Gave,
   Og saae til Verdens Stoy med et hoymodigt Smiil.
Lyksaligste! - mon Guld? mon Purpur? mon en Krone?
   Mon Lavrbærkrandse gav din Lykke større Glands?
Ney! siger Celadon - Ney! - med vemodig Tone
   Du sukker, vise Siæl! bedaares du af Sands?
Hvem er da lykkelig, naar selv den Vise knurrer
   Mod Skiebnens Karrighed? - naar den Lyksaligste -
Men biligt Suk - Hør hist, hvor Turtelduen kurrer,
   Og husk, at Celadon er ikke skabt af Snee,
For Cloris sukker han - O Skabnings vise Orden!
   Fra Celadon til Myg vil alle parre sig.
Selv Adam, hellig, viis, Gud lig, Regent paa Jorden,
   Er først i Evas Arm fuldkommen lykkelig.
O ædle Drift! - o Baand! - o søde fælleds Tykke! -
   O Følelse! - o Liv! - tie Muse, nu om Roe,
Roes ikke Eenlighed! søg Pynten af vor Lykke,
   Hvor Elskov, Overleg og Himlen samler Toe!
Jer nevner Musen ey, I alt for svage Siæle,
   Hvis Drift var ureen Lyst og kort Begierlighed -
Og Satyr give dem et billigt Eftermæle,
   Som har kuns Guld og Rang til Baandets Øyemed!
Men hvor en hellig Ild i rene Flammer brænder,
   Som Dyden tændte op, og Døden slukker ud:
Lyksalig Ebbesen, som fik Din Christiane
   Til Lykkens største Pant af Himlens egen Haand!
Lyksaligt Brudepar, som midt paa Dydens Bane
   Blev knyttet evig fast med Elskovs søde Baand.
Skue, Muse! føl og syng om søde Turtelduer!
   Siig mig, hvor dette Par? - dog, her faldt Dekket ned -
Naar skildrede en Pen saa rene Elskovs Luer?
   Og hvem kand oversee saa stor Lyksalighed?
Hun fik en værdig Mand, og han en værdig Mage.
   Naturen lover selv en talrig Efterslægt.
To Ønsker har kuns Sted; thi hvad er meer tilbage,
   <sc>End Lykkens Stadighed, og Himlens Varetægt?</sc>

<i>E.</i>
</body>
</poem>

<poem id="ewald2001071102">
<head>
   <title>Sørge-Sange i Christiansborgs Slots-Kirke</title>
   <subtitle>
      <line>den 18<sup>de</sup> Martius 1766</line>
      <line>da Kong Frederik den Femte</line>
      <line>skulde føres til sit Hvilested</line>
   </subtitle>
   <toctitle>Sørge-Sange i Christiansborgs Slots-Kirke</toctitle>
   <indextitle>Sørge-Sange i Christiansborgs Slots-Kirke</indextitle>
   <firstline>O Skræk! hvad seer jeg? - den Mægtige i Norden</firstline>
   <quality>korrektur1</quality>
</head>
<body>
<center>FOR DEN FØRSTE PARENTATION</center>

<sc>Undersaatterne</sc>
<i>Chor.</i>

O Skræk! hvad seer jeg? - den Mægtige i Norden
   Er falden - Stille Sort, du Vidne til vor Nød,
Og du vort Suk fortæl Indbyggerne paa Jorden,
   At Frederik den Femte - ach! at Han er død.
Kuns du o Himmel maae ey see os græde;
   Bort Glæde bort! - vort Tab beriger dig;
Men skiælv forladte Jord! - Vor fælleds Glæde,
   Vor Frederik var - ey bestemt for dig.

<sc>En Undersaat</sc>

   Ach! bange Hierte,
Det er forgiæves
At du med Heftighed nedtrykkes og ophæves.
Du kan vel føle, hvad der saarer,
Du kan vel føle til din Smerte:
At skildre den, staaer ikke i din Magt.
Selv Øyet søger frygtsom Skiul i Taarer,
Og tør halvblendet ey betragte
Den Grav, hvori dets Fryd er lagt.
Og Tungen, skiælvende ved det, som Øyet seer,
Tør neppe sige sagte:
Min Frederik, Han er - ach - ikke meer.

<i>Arie.</i>

   Ægyptisk Mørke skiulte Norden;
      Afgrunden aabnede sit Skiød;
   Døds-Domme brøltes ud med Torden,
      Og Lynild viiste Skræk og Død:
   Da streed jeg med afbrudte Sukke
   Mod Himmelen, som vilde slukke
      Den Soel, som glædte Cimbrien.
   Men nu mit taareblendte Øye
   Seer smagtende op til det Høye,
      Nu øyner jeg min Soel igien.

<i>Chor.</i>

Vor Hoveds Krone er affalden; vee os nu! thi vi have syndet.

<center>FOR DEN ANDEN PARENTATION</center>

<sc>Religionen</sc>

   Som Egens tætte Skygge
Giør Nattergaler trygge
For Ørnens Kløer og Slangens Braad;
Som Plads-Regn ikke giør dem vaad;
Og Solens alt for stærke Heede
Selv ey kan trænge til der Reede:
Saaledes giorde Frederik mig rolig;
Hans Hierte var min Tempel og hans Land mit Slot;
Han skiulte mig for frække Aanders Spot;
Han skyggede for Overtroens Heede,
Og var en trofast Muur mod bittre Fienders Vrede;
   Men hvem forstyrrede min Boelig?

<sc>Dyden</sc>
<i>Arie.</i>

Som Klippen staaer, skiønt Bølger, Storm og Torden
   Forbittred' rasend' støder, hviner, slaaer;
Som Solens Gang, og som Naturens Orden;
   Kuns ved sin Skabers Almagts Bud forgaaer:
Saa stod min Frederik, min Klippe og min Stytte,
   Hvem rokkede dens Grund, Jehova, uden du?

<sc>Undersaatterne</sc>
<i>Chor.</i>

Græd Dyd, men ey for dig; du giorde kuns et Bytte:
   See op til Christian: din Klippe staaer endnu.

<center>FOR DEN TREDIE PARTENTATION</center>

<sc>Freden</sc>

   Da Vester-Havet brusede med Torden,
Og Tydsklands Bierge svømmede i Blod;
Da Ild og Luft og Hav var enige om Jorden,
At være mig, sig selv og Himmelen imod;
Da flygtede jeg hen
Til Frederik i Norden,
Og fandt udi hans aabne Arme Skiul igien.
Hans Slot var mit Paulun; Hans Navn min Ære.
Hans ædle Hierte var min Sikkerhed.
Trods blodig Lorbær-Krands stod Olie-Greenen færdig
At pryde Frederik, som han var værdig;-
Men ach! jeg synker ned,
Cypresser, ach Cypresser skal det være!

<sc>Lyksaligheden</sc>
<i>Arie.</i>

   See du, som Slaget ikke rører,
   Og døm fra det du seer og hører,
      Om vores Sorrig er for stor!
   See Nordens Fryd og Cimbrers Glæde
   Omhyllet med et Sørge-Klæde,
      Og selv Lyksalighed i Flor.

<sc>Undersaatterne</sc>
<i>Chor.</i>

   Ja vi, som Slag og Smerte rører,
   Vi sukker mere end man hører,
      Og føler mere end man troer.

<center>EFTER DEN TREDIE PARENTATION</center>

<sc>Videnskaberne</sc>

   Kan Viisdom selv ey holde Taarerne tilbage,
Og er Fornuftens Slutninger for svage?
Har Alderdommen, har de Viises Røst,
Har selv Naturens Stemme
Og har Erfarenhed ey nogen Trøst,
Hvorved vi kan vort Tab forglemme?
Ney bryder Taare-Kilder bryder,
Og vider, at hvor Pligt og Troeskab byder,
Og hvor en Konges Død er Grunden til vort Suk,
Er Taarer selv en Ziir for Videnskaber;
Men nu, vor Frederik er det vi taber,
Nu, ach! nu er al Klage smuk.

<i>Arie.</i>
<sc>Taalmodighed</sc>

   Græder Nordens Nationer;
   Lader Suk og Jammer-Toner
      Stige op mod Himmelen.
   Flyder, flyder salte Taarer,
      Slig et Tab kan fordre Graad.
   Men selv Fryd var ingen Brøde,
   Thi er Frederik blant Døde,
      Lever Christian igien:
   Og den samme Gud, som saarer,
      Giver Lægedom og Raad.

<sc>De afskeedstagende Undersaatter</sc>
<i>Chor.</i>

O matte Skræk! - vi gyse - Tungen stræber
Forgiæves at oplukke vore Læber.
   Forgiæves hæves Hiertet for at see
   Sin Skat endnu engang blant Levende.
Fornyede Taare-Strømme blender Øyet,
   Opliver Smerte døver Sands og Siæl.
Vor - Gud! - vor Siæl og Hierte er nedbøyet;
   Vor Konge - ach - vor Fader - ach - Far vel!

<center>DA DEN HØYSALIGE KONGE BLEV UDFØRT</center>

           Motetto med Klage-Sange.
<i>Chor.</i>

<small>Job. 30,31.<note><xref bibel="bibeljob30,31"/>.</note></small>
Vor Harpe er bleven Sorrig, og vor Orgel til grædendes Lyd.

<i>Solo.</i>

             Hold Taare op at trille,
             Og du vor Cithar - stille!
                Nu bæres Kongen bort
                   Til Graven -

<i>Chor.</i>

Nu bæres Kongen bort til Graven.
*   *   *

<i>Chor.</i>

<small>Begr. 5,17.</small>
Derfor var vort Hierte svagt; derfore ere vore Øyne formørkede.

<i>Solo.</i>

             Lad det forgrædte Øye
             Sig end engang fornøye,
                Vi seer vor Frederik
                   Ey meere. -

<i>Chor.</i>

Vi seer vor Frederik ey meere.
*   *   *

<i>Chor.</i>

<small>1 Kong. 3,6.</small>
   Han vandrede for dit Ansigt i Sandhed og Retfærdighed, og i
Hiertets Oprigtighed mod dig.

<i>Solo.</i>

             O Ynk! - saa bær da Norden
             Din største Skat til Jorden
                Op Cimbrer følger med
                   Og klager! -

<i>Chor.</i>

Op Cimbrer, følger med og klager! -
*   *   *

<i>Chor.</i>

<small>Psalm. 145,7.</small>
   De skal udbrede din store Godheds Ihukommelse, og synge med
Fryd om din Retfærdighed.

<i>Solo.</i>

             Viis, Naadig og Retfærdig,
             Dig og Din Throne værdig! -
                Tag disse Navne med
                   I Graven -

<i>Chor.</i>

Tag disse Navne med i Graven.
*   *   *

<i>Chor.</i>

<small>Zach. 11,2.</small>
   Hyyl Fyr; thi Ceder er falden - Hyyler Basans Eeger; thi den
største Skov er nedfalden.

<i>Solo.</i>

             Farvel vor Døde Glæde!
             Vi kan ey meer end græde, -
                Tag disse Taarer med
                   I Graven -

<i>Chor.</i>

Tag disse Taarer med i Graven!
*   *   *

<i>Chor.</i>

<small>Psalm. 112,6.</small>
En Retfærdig skal være til en evig Ihukommelse.

<i>Solo.</i>

             Hold Taare op at trille,
             Og du vor Cithar - stille!
                Nu bæres Kongen bort
                   Til Graven -

<i>Chor.</i>

Nu bæres Kongen bort til Graven.
</body>
</poem>

<poem id="ewald2005052108">
<head>
   <title>I Anledning af Hr. Palludan og Jfr. Lønborg's Mariage</title>
   <subtitle>(1768)</subtitle>
   <firstline>Bort vilde Latter! - Kiendetegn paa Daarer</firstline>
   <quality>korrektur1</quality>
   <keywords>lejlighedsdigtning</keywords>
</head>
<body>
Bort vilde Latter! - Kiendetegn paa Daarer! -
Bacchanter rase - Glæden fælder Taarer. -
   Den kildres kun, den glædes ey som leer. -
Skrig følesløse Pøbel! - støy din Glæde! -
Men under Skyggen skal min Muse græde. -
   Den larme mindre, men den føle meer!

Naar Zephis seer sig elsket af den Høye,
Da spiller Taarer i det kiælne Øye. -
   Da flyer hun Verden for at føle Gud. -
Kuns du min Friestad, Helligdommens Skygge,
Hvorunder ingen vilde Lyster bygge,
   Kuns du var værd at skiule Himlens Brud. -

Naar Mentor ædel, som en anden Skaber,
Seer, at det raae sig meer og meere taber,
   Og Mennesket opvoxer ved hans Haand -
Da - Himmel! - Philomele, troe Veninde;
Du ene saae de fromme Taarer rinde,
   Naar Engle deelte Glæden med hans Aand.

Og naar Arist løsriver sig fra spæde
Som rundt omkring ham stamle Tak og Glæde,
   Og Moderen opløfter Hænderne. -
Da gaaer han bort i lange Trin og stræber
Til Skyggen - Glæden zittrer i de fulde Læber. -
   Han lukker Øyet for at kunde see. -

Og Du min Damon, naar Du henrykt tænker
Paa Dydens Baand og paa de kiælne Lænker,
   Som knytte dig til din Lyksalighed;
Da er kuns Skyggen og de stille Dale
Og Maanen og aarvaagne Nattergale
   De Vidner, som din fulde Glæde veed.

Derhen min Muse! - Stille Vestenvinde! -
Og stille rislende skal Bækken rinde! -
   Og Echo du skal tie til min Fryd! -
Men saligt Chor af Aander vær tilstæde,
Og føl det at min Muse føler Glæde
   Og græder Venskab og belønnet Dyd! -

Da skal det staae med Taarer i mit Øye:
Min Damon er belønnet af den Høye. -
   Min Ven - og Himlen føle det: min Ven -
Da svare Cherub med de gyldne Toner
Min Ven - og atter Ven af sin Forsoner,
   Og Almagts Tordner buldre det igien! -

Saa voxte fordum Sionitens Glæde;
Op til sin Gud og til sit rette Sæde,
   Saa skal min Harpe kuns for Engle slaae.
Men naar du selv i Glæden kan fornemme
En kiælen Cithar og en afbrudt Stemme;
   Da sig, det er min Ven jeg hører paa. -

Min Ven! - saa synger jeg fortætte Skygger. -
En værdig Hyrde! - Gud hans Hytte bygger! -
   Hans Hiord! - hans Chloris! - hans Lyksalighed!
Men da skal Clio slaae de høye Strænge;
Høyt skal jeg raabe: Lad den vare længe!
   <sc>Gud! - lad den evig evig blive ved! -</sc>
</body>
</poem>

<poem id="ewald2000062901">
<head>
   <title>Tanker i Anledning af Frøken Sophia Dorthea v. Holstein's Dødsfald</title>
   <subtitle>(1768)</subtitle>
   <toctitle>Tanker i Anledning af Frøken Sophia Dorthea v. Holstein's Dødsfald</toctitle>
   <indextitle>Tanker i Anledning af Frøken Sophia Dorthea v. Holstein's Dødsfald</indextitle>
   <firstline>Den Aand, for hvilke Dødelige blegne</firstline>
   <notes>
      <note>Trykt i 9. marts <i>Adresseavisen</i>, Torsdags-Tillæg, nr. 19, <year>1768</year>.</note>
   </notes>
   <quality>korrektur1</quality>
   <keywords>lejlighedsdigtning</keywords>
</head>
<body>
Den Aand, for hvilke Dødelige blegne,
Mord-Engelen stoed over Cimbrers Egne -
Teutonen skialv - og Odins stolte Sønner,
Fornedrede der Helte-Sprog til Bønner -
   Tie tusinde laae ved Machaons Fod -
   Faae vilde viise - ingen havde Mod. -
Skioldungen selv fandt ingen Smag i Ære,
Hvortil han intet Vidne kunde være, -
I gyldne Kiæder hang den Riges Hierte
Og Slaverie var alt hvad han begierte -
   Den Kiælne frygtede den kolde Jord. -
   Og Frækhed skialv, thi Gud kan holde Ord. -
Det andet Tross, een Sværm af halve Siæle,
Som skilles kuns fra Fæe ved Gang og Mæle,
Krøb sagte bort, - i Haab af Kiæmpens Øye,
Saa skarpt det var, ey mærkte dem saa nøye -
   Han saae dem, man udstrakte ey sit Sværd
   Af alle dem var ingen Døden værd. -
Da saae jeg Dydens Billede fremtræde -
I Øyet spilled Majestætisk Glæde -
Ey kied af Livet, men til Døden færdig. -
Til Throner og til Herrens Alter værdig
   Usminket yndig og usminket from,
   Var den Heltinde, som jeg synger om. -
Men ach! - min Sang! - det matte Hierte stræber,
At trænge sig til uopladte Læber -
Lad Taarer skildre! - dybe Suk skal sige,
At knap Naturen kiendte Hendes Liige -
   Men Øye tael, hvad Sorg min Pen forbød. -
   Siig Himmelen! - Siig! - ach! at Hun er død.
Men du Tyran, ubøyelig ved Taarer,
Som slaaer kuns hvor du mange Hierter saarer,
Og du Barbar, som graadig til dig river
De Dydige, som Himmelen os giver, -
   Siig Grunden til dit Valg! - Og hvi din Lyst
   Kuns mættedes ved Blod af Hendes Bryst.
De Viise spurgte jeg, og dem, som Jorden,
Har sadt til Regler for det Heeles Orden:
Hvad Led det var i Verdens store Kiæde
Som knytter Graad umiddelbart med Glæde? -
   Og hvi det kommer at hos Mennesker
   Det Gode til det Onde Aarsag er? -
En gammel Harpax lever sig til Plage,
En Dydig døer i sine beste Dage. -
En Tidsel groer, - en deylig Rose falder. -
Fortred og Laster krones kuns med Alder. -
   Siig du, som veedst, at alt sin Aarsag har,
   Om Laster sundt; om Dyd forgiftet var?
Men Skiæbnens Børn, I Zenons viise Daarer
Opblæste smaae, som nægte Jorden Taarer,
Og os til Trøst kuns denne Sætning lære:
Nu er det saa, og saadan skal det være! -
   Hvem skrev den Dom, og hvilke Moders Haand
   Har knyttet sligt et ulyksaligt Baand?
Men siig Socrat, hvad Løn kan Dyden vente?
Er Suk og Taarer det, som den fortiente?
Tyrannen elsker Slaven som adlyder. -
Hvor var da den, som bød og straffer Dyder?
   Men Mørke taler, Lov og Evighed,
   Er al den Trøst, det Intet, som I veed! -
Da steeg min Siæl; høyt bag Naturens Skranke,
Blandt Evigheder svimlede min Tanke. -
Og hvor man giennem Natten glimter Straaler
Et uskabt Lys, som Cherub neppe taaler;
   Der søgte min forvovne Siel at see,
   De Baand, som sammenknytter Tingene. -
Forvirret trængte mit forgrædte Øye,
Igiennem mørke Virvler til den Høye. -
Her laae de Rulder, hvori Almagt skriver;
Den store Bog, som uforandret bliver. -
   Jeg saae at Verdner flyede for de Bud
   Som tordnede fra Bogen og fra Gud. -
Da var det, hellig Skræk betog mit Hierte
Jeg skialv. - Forvovne, siig, hvad du begierte!
Hvo var den Orm som dristig torde krybe,
Op til det Høye og bese det Dybe?
   Alviisdom talte. - Almagt svarte Ja. -
   Hvi taler Støv? - hvi svarer Ormen da. -
See og fortæl! - men Glædes Taarer rinde -
Jeg saae! - mit Øye kiendte min Heltinde -
Som Orion! - men tier matte Toner. -
Hun var - Hun stod, som Brud for sin Forsoner;
   Tie matte Graad! - thi heele Himlen leer: -
   Og vor Heltinde græder aldrig meer. -
</body>
</poem>

<poem id="ewald2001070801">
<head>
   <title>Sørge-Digt over Frue Rahbek</title>
   <subtitle>(1768)</subtitle>
   <toctitle>Sørge-Digt over Frue Rahbek</toctitle>
   <indextitle>Sørge-Digt over Frue Rahbek</indextitle>
   <firstline>O! Viisdoms Dyb! hvori Cheruber svimle</firstline>
   <notes>
      <note>Kammerrådinde Christine Marie Rahbek, som døde 19 år gammel 2. november <year>1768</year>, var stedmoder til digteren <a person="rahbek">Knud Lyne Rahbek</a>.</note>
   </notes>
   <quality>korrektur1</quality>
   <keywords>elegi</keywords>
</head>
<body>
O! Viisdoms Dyb! hvori Cheruber svimle
   O Vei! hvis Maal kun den Alviise veed,
Og Du, o Skrek for alle skabte Himle!
   Du aldrig skaanende Retfærdighed!
Tør Støvets Broder med et dristigt Øie
   See op mod Lyset? - Tør han see sin Gud?
Og tør vel Leeret trætte med den Høie,
   Og spørge ham om Aarsag til hans Bud?
Ja Lys! som Englers Øine neppe taaler,
   Lad min forvovne Siel beskue Dig; -
Thi bittre Taarer brække Dine Straaler,
   Og Dødens Skygger gøir Dig taalelig;
Min Aand er knust - det bange Hierte banker,
   Og hver en Nerve føler Vredens Dom.
Hvor skal jeg da henvende mine Tanker,
   Om ei til ham, hvorfra min Smerte kom?
Tie! kiælne Harpe! thi min Aand vil høre
   Den Røst, som Himle flye, og Dommens Røst,
Hans Torden være liflig i mit Øre!
   Og Verdener skal falde mig til Trøst -
Hist, hvor Chiddekel ned mod Træet strømmer,
   Derhen, min Aand! at høre Skræk og Død;
At Naaden tordner, og at Gud fordømmer -
   Hør det! og kald det Lindring i Din Nød. -
Døe! Mand! saa sagde han, som skabte Jorden,
   Og al Din Afkom smulre bort i Støv.
Da bad Naturen mod den strænge Torden;
   Men ingen hørte - Naaden selv var døv. -
En evig Lov gik ud fra Dommens Troner,
   Som selv Al-Godhed ei kan slette ud -
Hvorfor det største Offer ei forsoner,
   Som dræber Alt, endog hver Jordens Gud.
Forgiæves spreller Du mod Dødens Smerte,
   Og krymper Dig, naar Du skal klædes af.
O Mand! som giemmer Herren i Dit Hierte -
   Og Du! skal døe, og giemmes i en Grav.
Forgieves byder Croesus Millioner;
   I Guld nedgravet er hans Kiød kun Høe;
Selv Jordens Guder paa de største Troner
   Er Adams Slægt, og fødes for at døe. -
Forgiæves skinne jordiske Gudinder,
   Som Stierner; thi og de skal slukkes ud,
Det er kun Væirlys, som i Hast forsvinder,
   Og hendes Døttre, som fortørnte Gud;
Forgiæves stoler hiin paa sine Kræfter;
   Forgiæves denne paa de unge Aar;
Det er ei Ting, som Døden spørger efter,
   De ere Støv, og Støv er det, den slaaer.
Kan Dyder Da? kan Millioner Taarer?
   Kan Guld og Rang og Ungdom ei befrie?
Hvi sukker da formastelige Daarer
   Mod Himmelen? og hvad begræde vi?
Vi vil - men flyder! flyder Taare-Floder?
   Ak usle Trøst! som kom af andres Nød;
Høit vil jeg græde - Ak! hun var min Moder,
   Hun var det - Himmel! og nu er hun Død.
Men tænk ei, Jord! at jeg alleene taber,
   Og Du! som elsker Dyd, og Du! har tabt:
Til Ziir for Dig, til Ære for sin Skaber,
   Til Dyden og til Døden var hun skabt.
Blodtørstige Tyran! Dit skumle Øie
   Saae ei paa Rosen, da Du slog den om.
Ung var hun, yndig, elsket af den Høie,
   Sin Næstes Fryd, sin Skabers Helligdom.
Hun faldt! Hvi gik ei Solen her tilbage?
   Hvi frelstes hun ei nogle Aar endnu?
Høit vil vi græde - billig er vor Klage.
   Hvor haardt! hvor haardt! o Herre! straffer Du;
Og Du! som nu har tabt Dit halve Hierte;
   Foreen Dit Suk med mit, opløft Din Røst! -
Hør den, o Jord! o Himmel! hør vor Smerte!
   Du sendte Sorgen, send os nu Din Trøst. - -
Hvo førte mig til Trøstens sande Kilde?
   Og hvilken salig Aand erindrer mig,
At den Alviise aldrig handler ilde,
   Og at min Klage var formastelig?
Skal jeg uskiønsom knurre mod din Glæde?
   O Salige! og sørge, naar Du leer? -
I stille Skygger sagte vil jeg græde; -
   Og fælde Taarer, som Du ikke seer;
Thi var ei Himmelen Din rette Boelig?
   Og hvem belønner Dyden, meer end Gud?
Der lever Du ufristet, glad og rolig,
   Og Engle kalde Dig Din Skabers Brud.
Du er lyksalig - Vi, som blev tilbage,
   Kuns vi har tabt ved Din Lyksalighed;
Tilgiv os da; tilgiv os dene Klage;
   Og om vi længes efter samme Sted.
</body>
</poem>

<poem id="ewald2005052114">
<head>
   <title>Tanker da Arveprinds Frederik Giennemgik Smaa-Koppernes Indpodning</title>
   <firstline>Da Glædens Soel stoed høyest over Norden</firstline>
   <notes>
      <note><year>1769</year>.</note>
   </notes>
   <quality>korrektur1</quality>
</head>
<body>
Da Glædens Soel stoed høyest over Norden,
   Og Sorrigs mindste Skygger selv forsvandt,
Opkom en Skye, som truede med Torden. -
Suk, Taarers Forbud, angestfulde Bønner
Blev hørt fra Cimbrer - Nordens glade Sønner
   Holdt op at skiule Frygten, som de fandt.

Ney! - Jorden har ey uforbittret Glæde,
   Naar Danske selv tør neppe smiile trygt. -
»Op, du som leer, bereed dig til at græde! -
»Og du o Syn, som ellers aldrig vilde
»See bort fra CHRISTIAN og fra MATHILDE,
   »See til din FRIDERICH og skiælv af Frygt. -

Saa raabte Rygtet; og det bange Hierte
   Forsøgte tit at sønderslaae mit Bryst.
Da saae jeg op til Nordens Fryd med Smerte. -
Med Taarer stræbte Øyet at forsvare
Sig for at see den ædle Prinds i Fare,
   Som det saa tit betragtede med Lyst. -

»Machaons Kunst, som grundes paa vor Jammer,
   »Og stedse stiger ved Naturens Fald,
»Pod intet giftigt i saa ædle Stammer! -
»Mon Rosen, som selv Ormen ikke skader,
»Fordærves af sin ømme Pleye-Fader? -
   »Vent dog o Konst paa Guds og Tidens Kald.«

Saa skreg den blinde Frygt-men Konstens Fædre,
   Som Viisdom hærder mod utidig Graad,
Bevægtes ey; thi de forstoed det bedre,
Og Helten selv af lige Viisdom hærdet,
Modtog det Onde villig, uforfærdet,
   I Haab til Gud, sin Dyd, og Lægens Raad. -

»Du fører Cæsar, frygt ey Storm og Torden,«
   Saa raabte Helten midt i Dødens Gab,
Og følte, at han var en Gud paa Jorden,
Det Mod er stort, men saligt det, som bygger
Paa Troens Klipper meer end Ærens Skygger,
   Det først har Grund, hiint er kun Lidenskab.

Saa stod din største Tillid til den Høye,
   Min FRIDERICH - Din Trøst var Himmelen.
Og han som holder steds' aarvaagent Øye
Med Konger og med ædle Konge-Sønner,
Saae til din Dyd, og hørte Nordens Bønner,
   Og skiænkte os og Jorden dig igien.

Vor Glædes Soel har tørret Taare-Floder,
   Og Fryd har kronet bange Cimbrers Bøn.
Lyksaligt Land! - Og lykkelige Moder,
Som atter glad og meere rolig nyder
Løn for sin store Søns og sine Dyder,
   Som længe skal omfavne slig en Søn.

Saa kron da selv, Almægtige, vor Glæde,
   Med varig Tilvæxt og Bestandighed,
Knyt Fryd til FREDRICHS Aar med Skiæbnens Kiæde,
Byd JULIANE aldrig fælde Taarer,
Og selv ey see det Slag, som, skiønt det saarer,
   Dog først en evig Krone vindes ved.
</body>
</poem>

<poem id="ewald2005052104">
<head>
   <title>Tanker i Anledning af Sr. Huulgaards dødelige Afgang</title>
   <firstline>Og dig bør Tiden lære os at frygte</firstline>
   <notes>
      <note><year>1769</year>.</note>
   </notes>
   <quality>korrektur1</quality>
</head>
<body>
Og dig bør Tiden lære os at frygte
   Og idel Vandheld giøre skrækkelig,
Lyst til at høre Nyt! Og du, o Rygte
   Hvem bør vel meere længes efter dig?
Knap fandt jeg Ønskes Maal, en stille Boelig,
   Et maadeligt og roeligt Leve-Brød;
Før du misundte mig, at være roelig,
   Og raabte til mig: HUULEGAARD er død.
O ædle Baand, som sammenlænker Hierter!
   O Venskab! Intet Svælg betog din Magt;
Jeg i min Afkrog føler samme Smerter,
   Som Synet selv hos nogen har frembragt.
Min Forestilling seer min Ven i Støvet
   Og Tanken følger ham, saa langt den kan,
Snart giør hans bleege Ansigt hin bedrøvet,
   Snart svarer denne: nu belønnes han. -
Saa kalder hendes Graad mit Suk tilbage,
   Som her paa Jorden var hans største Fryd -
Da finder Hiertet at det bør beklage

<nonum>[ ]</nonum>

Ey Dydens Løn og Maalet for vor Nød -
   Ey den som vinder, den som taber Glæde,
Kan fordre Taarer ved den Frommes Død -
   Stig høyt min Sang! - Hans efterladte Mage
Hans største Skatt, som vi beholdt igien,
   Udfordrer al min Sang og al min Klage -
Ak! - at hun kunde skildres ved min Pen! -
   Du skiulte Dyd, som vel fortient, at kiende
Dog søgte kun din fulde Roes i dig. -
   Du tause Kummer kun bekiendt af hende
Du skal opfordre Verdens Roes ved mig.
   Har Viisdoms Lov giort Forskiæl her paa Jorden
Paa ædle og paa glade Mennesker? -
   Saa foreskrev da Himlen selv den Orden
At Dyden ey skal faae Belønning her?
   Hvem rev vel, haard mod Troskabs ømme Taarer
Den fromme evald fra dit kielne Bryst?
   Og hvilken Arm opløfter sig og saarer
Det nu igien og dræber al dets Lyst?
   Den Roes var stoer at elskes af den første
Han kunde skaane, men ey elske Feyl! -
   Men var hans Hierte ey mod dig det største
I Kierlighed? - og dine Ønskers Speyl?
   Af ham opelsket, som en ædel Pode,
Opfyldte du hans Haab og blev hans Lyst;
   Han saae dig henrykt voxe i det Gode,
Og kiendte snart sit Hierte i dit Bryst.
   Og denne Gartnere, som du fortiente,
Og dog forgiæves tiggede med Suk,
   Forlod dig - Glæden, som du kunde vente
Var kun en Drøm, som havde været smuk
   Da fandt kun faae af hiine ædle Hierter,
Som selv i Nøden kalde Dyden skiøn;
   Hvor ufortiente og hvor bittre Smerter
Din ædle Troeskab høstede til Løn. -
   En taus Beundring og den Roes at bære
Dit Kors med et en Christen værdigt Mod
   Det Navn af evalds og af Dydens Ære
Var al den Trøst, som Himlen da tillod.
   Endnu brød Solen frem - En liflig Straale
Skiød ned fra Glæden, for at fryde dig
   Thi selv den strænge Himmel kan ey taale
At see den Fromme steds beklagelig.
   Da fandt du i min Ven en trofast Mage
Og om ey Trøst, dog Lindring i din Nød.
   Da lovte Alting idel glade Dage -
Og nu er atter al din Glæde død
   Ey Omhu, ey Fortieneste ey Taarer,
Og ey en hærdet eller prøvet Dyd
   Har kundet bøde for det Slag som saarer;
Du kan fortiene, andre høste Fryd.
   Men Ædel til at kunde overvinde
Saa stort et Tab, trøst dig ved Himmelen!
   Der skal du, skiønt først sildig, sikkert finde,
Din fulde Løn, din EVALD og min Ven.

H ,, ,, ,,
</body>
</poem>

</content>
</section>

<section level="1">
<head>
   <toctitle>1770-1774</toctitle>
</head>
<content>

<poem id="ewald2005052111">
<head>
   <title>Ode til Printz Friderich, da Han fornyede sin Daabes Pagt</title>
   <subtitle>(1770)</subtitle>
   <firstline>Syng kunstled og urørt om Lykkens Gaver</firstline>
   <quality>korrektur1</quality>
   <keywords>ode,lejlighedsdigtning,terziner</keywords>
</head>
<body>
Syng kunstled og urørt om Lykkens Gaver,
Om alt hvad, Jord og Tid og Rygtet haver;
   Og Echo svare høyt paa Støvets Lyst!
Men nu min Sjæl har seet og følt den Høye,
Nu zittrer Glæden i mit fulde Øye,
   Og Sangen qvæles i mit Bryst.
Som Marmor, som Ægyptens Pyramider,
Opregne Musen for de sidste Tider;
   Hvad Jorden tabte, naar dens Helte vandt!
Men salige Triumpf! - - - hvor Godhed vinder,
Der knæler tause Zions Sangerinder,
   Og Taarer sige, hvad i fandt! -
Gud! - - - Navn, som standser i Cherubens Læber! - - -
Almægtige! - - - Hvad er jeg, at jeg stræber
   At nævne Dig og nævne Dig igien?
Dog hørte jeg - - - I Magter og I Throner,
I hørte det - - - Slaae Cither høye Toner!
   Thi Jordens Yndling er hans Ven. -
Naar Horeb skiælver - - - Naar hans Dommes Torden
Gaaer nær og tung og langsom over Jorden,
   Da, Skræk! - - - da høre og forstumme vi.
Men Gud er ey i Veyret - - - Atter høres
En mægtig Røst, og Ebals Grundvold røres;
   Men Gud er ey endnu deri - - -
Da suusler Zions Ceder - - - knæler, knæler,
Alt hvad som lever! - - - raaber alt hvad mæler!
   Han er det - - Godhed - - Miskundheders Gud - -
Her lod Urania Kitharren falde - - -
Høyt løftede hun Sangen at paakalde;
   Og - - - stammede sin Vellyst ud
Vend dig min Sang! - Og du mit fulde Øye,
Forsk! - - - hvem er den, som taler med den Høye?
   Med hvem fornyer Al-Godheds Gud sin Pagt?
Hvem nævner tryg det store Navn? hvem kræver
Dens Vidnesbyrd, hvorfor Eloah bæver;
   At det skal staae, hvad han har sagt?
Modsatte Dyder trættes om at male
Hans Mine - - - høy, ukunstled er hans Tale,
   Og al hans Væsen ydmyg Majestet.
Hans ædle Hierte høres i hans Læber;
Men Øyet forekommer dem og stræber
   Med al sin Ild at vise det.
Bemærk, hvor yndigt Ungdoms Blomster pryder
Ær værdig Viisdoms Frugt og modne Dyder!
   Hør ham forklare Dom og Salighed,
Og Viisdoms Vey - - - Naturens Maal og Ende,
Og Almagts Lov - - - Og hør ham saa bekiende:
   At Jesus er Alt, hvad han veed! -
Forsk Sangerinde! Læs i Glædes Taare;
Fornem af Blodets Slag i hver en Aare;
   Hør det af Suk, som stormer fra enhver!
Lad Cimbrer, lad det glade Tvilling-Rige,
Lad Norden, og dens mindste Sønner sige;
   Hvem denne Herrens Yndling er!
Vor Frederik! - - - O I, som aldrig glemte
Den sande Helt - - - vor Frederik den Femte,
   O kommer, iiler, deeler himmlisk Fryd.
Seer Frederik, og raaber Myriader:
EN GLAD ERINDRING OM HANS STORE FADER!
   ET VÆRDIGT AFTRYK AF HANS DYD!
Slaae høyt min Citther! - - syng i Urims Toner,
Den Pagt, som han fornyer med sin Forsoner! -
   Min Sjæl beskue Godheds Glands igjen! -
Nævn Pagten! - - Sig, hvad han i Verdens Øye
Bekræftede; og læs det i det Høye;
   Hvad Jehovah tilsoer sin Ven! -
»Din, sagde Frederik, »Din vil jeg være;
»Din Godheds Lov; en Formuur for din Ære - - -
   »Din Villie være steds min Rette-Snoer!«
Da soer han ved sig selv, den evig gode,
Og Himlene, og alle de som troede,
   Og Haabet hørte, at han soer. -
»Mig, soer Al-Godhed, »Mig skal du behage! - -
»Min Arm beskjærme dig! - Min Aand ledsage
   »Din Fod til mig, og Skjæbnen til dit Gavn!
»Jeg, Jeg vil høre dig, naar du paakalder! - - -
»Fred vil jeg give dig; og Fryd; og Alder,
   »Og Viisdom; og et evigt Navn! - - -«
Af Haabet drukken var min Sang - - og længe
Løb Glæden gjennem neppe rørte Strænge - -
   Og himmlisk Vellyst brød Kitharrens Klang.
Træt er min Sjæl af Vellyst - - Tanker svimle
I Godheds Dyb - - - og Stemmen døer i Himle;
   Og Glædes Taare er min Sang.
Gjør Glæden stum? - - - Kan kun min Sjæl fornemme
Den Fryd jeg saae? - - - Hvo laaner mig da Stemme,
   Til Dig, som saae den i en elsket Søn? -
Ney! - - JULIANES høye Sjæl allene,
Kan fatte Fryd, som den kun kan fortjene:
   Sin FRED'RIK - - Sine Dyders Løn. -
Og skal min Sang ey vove sig til eder,
Hvis Flid opelskte disse Saligheder,
   De Viisdoms Frugter, som I deele nu. - -
Helt, ved hvis Aske denne Taare rinder,
Den Salighed, som FREDERIKS Mentor finder,
   Den synger ingen uden Du!
</body>
</poem>

<poem id="ewald2005052112">
<head>
   <title>Over Hr. Hermanny</title>
   <firstline>Naar Dyden høy og glimrende og prægtig</firstline>
   <notes>
      <note>1770.</note>
   </notes>
   <quality>korrektur1</quality>
</head>
<body>
Naar Dyden høy og glimrende og prægtig,
      Aftvinger Jorden Lyst;
Da er en Gienlyd af dens Røst almægtig
      I hver en Bardes Bryst.
Naar Thronens Søn med himlisk Mildhed binder
      Den trodsende Rebel;
Naar Heltens ædle Blod ustillet rinder
      For Nationers Vel;
Naar en ved Guldets Skabe-Kraft opliver
      En Slægt paa Libysk Sand;
Naar en oplyser Mennesket og giver
      Sit blinde Folk Forstand;
Strax slaaer den halvberuusede Camoene
      Høyt paa sin gyldne Streng
Og tusind' Skialder raabe Hippocrene
      Med Sang og Skrig i Fleng.
Men ubemærket, eenlig, taus og stille,
      Gaaer du o Borger-Dyd;
Ey fulgt af Barder, ey af dem, som spille,
      Og ey af Sangens Lyd.
Var Dyd da ringe? Var dens Glands vel mindre,
      Fordi den viiste sig,
I mindre Cirkler end de faae som tindre
      O Jord høyt over dig?
Velgiørende og smuk og stor og herlig,
      Er Dyden hvor den er
Sin Fader lig, omgiængelig og kierlig
      Mod alle Mennesker.
Og som den stolte Biergtop bedre prydes
      Med Solens Herlighed,
Men sielden føler den; naar Dalen frydes,
      Og varmes op derved:
Saa er det og, at Dyden høy udbreder
      Sin Glands med større Pragt;
Men jævn uddeeler den Lyksaligheder,
      Som Helten ey har smagt.
Og du som kiæk opfyldte Livets Pligter,
      Som Mand og Borgere,
Fandst intet Navn, ey en Dircæisk Digter,
      Som kan forevige?
Kom til min Siæl, o Dyd! - din Ild opvarme
      Mit Bryst til værdig Sang,
Om den, som jævnt og tryg i dine Arme,
      Fandt Maalet af sin Gang!
Men tier ømme Taarer, I, som rinde
      Ved Asken af min Ven!
O tier, naar den høye Sangerinde
      Paa ny opliver den!
Langt borte fra din Helligdom o Rygte,
      Langt fra HERMANNYS Grav
Skal Venskab græde - langt fra Sandhed flygte
      Den Roes, som Hiertet gav!
Vær høyt hans Marmor, dobbelt stærk og prægtigt
      Paa Sandheds reene Grund!
Stort er hans Dyders Vidnesbyrd og mægtigt
      I Upartiskes Mund.
O Stad af Absalon, dit stolte Mærke,
      Hiint altid aabne Bryst;
Hiin Aand, som danner dine Sønner stærke
      Til Modgang og til Lyst;
Hiin muntre Kiækhed, som er altid færdig
      Til hver en Borger-Pligt;
Hiin Ømhed, som allene giør dig værdig
      Til større Skialders Digt;
Din Siæl o Stad var min HERMANNYS Ære;
      Hans var en Ziir for dig;
Og da han var, lod den ey af at være
      God, kiæk og borgerlig.
Forgiæves søgte Lykken selv at friste
      Hans alt for satte Mod.
Skiønt høyt og engang høyest paa dens Liste
      Blev han dog jævn og god.
Og nød han ey, men deelte kun dens Gave
      Med større Viisdom ud;
Selv uforandret, nøysom ved at have
      Sig og sit Haab til Gud.
Thi du, o Dydens Fader, Godheds Kilde,
      Kun du, varst al hans Bøn
Du varst i Liv og Død, alt hvad han vilde,
      Hans Rigdom og hans Løn.
Derfor - - - Men salig er du - - - og mit Hierte,
      Og Taaren kom igien
Selv ved din Fryd forstummer jeg af Smerte,
      Thi jeg har tabt min Ven.
</body>
</poem>

<poem id="ewald2001062403">
<head>
   <title>Til Cecilia Wormstrup</title>
   <toctitle>Til Cecilia Wormstrup</toctitle>
   <indextitle>Til Cecilia Wormstrup</indextitle>
   <firstline>Brød vel Apoll sin Daphnes spæde Græne</firstline>
   <notes>
      <note>Skrevet til Cecilia Wormstrups fødselsdag 17. feb. <year>1770</year>.</note>
      <note>Trykt i <i>Charis</i> <year>1807</year>, pp. 17-19.</note>
      <note>Se også Ewalds <xref poem="ewald2000062902"/>.</note>
   </notes>
   <quality>korrektur1</quality>
</head>
<body>
Brød vel Apoll sin Daphnes spæde Græne
Til Krands for mig? - Naar stammede jeg Digt,
Beruuset af din Kraft o Hippocrene? -
At Doris vil opfordre mig til sligt
Kun den som ni Æoniske Gudinder
Opammed, under Skjærts og Sang og Spil,
Hvis spæde Tinding Lorbær strax omvinder,
Kun den kan synge naar og som han vil. -
Naar Eraton i kjælne Toner klirrer,
Hyrdindens Stolthed og den troe Damoet;
Strax græder hiin og Ruusen som forvirrer
Omdanner ham til en forelskt Poët.
Saasnart Terpsichore harmonisk dandser
Ens Død, en andens seyerrige Mod
Saa er han snart i Flor og snart i Pandser
Og Taarer koster ham saa lidt, som Blod.
Og møder Satyr slig en færdig Digter,
Da naar han hyler mod en Konges Grav. -
Strax spøger han selv med Regentens Pligter,
At Sørge-Skaren skoggerleer deraf. -
Vi ønske kun - hos ham kan alting haves
Vi frygte og han skjælver strax derved
Vi lee, han leer - vi døer og han begraves
Vi gifter os - han døer af Kjærlighed. -
At det man havde, har og sildig venter,
Gaaer intet hans Opmærksomhed forbi,
Og Himmel Jord og alle Elementer,
Har intet som undgaaer hans Poësie.
Men ey omvandt du mig med Laurbær-Græne
Latones Søn - Ey stammede jeg Digt
Beruuset af din Kraft o Hippocrene -
Vi vil man da opfordre mig til sligt. -
                xxxxx
Vel Sang jeg ofte - - men min Sang var Smerte
Chiddekel hørte det og Gabbatha<note><xref bibel="bibeljohannes19,13"/></note>
Min Sang jeg selv min Skæbne og mit Hjerte
Blev stemt til Taarer af Urania
Hvad vil du da du muntre Glædens Datter
Som spøgende udfordrede min Pen! -
Sorg er min Sang - prosaisk er min Latter
Cæcilia - kjend og undskyld din Ven.
               xxxxxxx
Dog at du ey, opirred nu maae sige;
Han synger ey min Fest af Egensind. -
Vel! - rime vil jeg! - og du muntre Pige,
Syng Tanker til de Riim som faldt mig ind! -
</body>
</poem>

<poem id="ewald2001070802">
<head>
   <title>Et Glimt fra Tiden ind i Evigheden</title>
   <subtitle>
      <line>ved Frue Geheimeraadinde von Schulins Hvilested,</line>
      <line>den 18 Junii 1770</line>
   </subtitle>
   <toctitle>Et Glimt fra Tiden ind i Evigheden</toctitle>
   <indextitle>Et Glimt fra Tiden ind i Evigheden</indextitle>
   <firstline>O Nat, da ey et Gran gav Gjenskin af den Høye!</firstline>
   <notes>
      <note>Trykt i <i>Adresseavisen</i>, nr. 88, 18. juni, <year>1770</year>.</note>
      <note>Catharine Maria Schulin, født Møsting (<year>1714</year>-<year>1770</year>) var enke efter udenrigsminister Johan Sigismund Schulin (<year>1694</year>-<year>1750</year>)</note>
   </notes>
   <quality>korrektur1</quality>
</head>
<body>
O Nat, da ey et Gran gav Gjenskin af den Høye!
   Da Godhed ey fandt Støv at hvile ved! - -
O Svælg af Lys, da Herrens Øye
   Kun mødte sig i bundløs Evighed!

Ufatteligt! - og Vi! - - - Hvad var vi, før Alfader
   Udstrøede Verdners Sæd - en Haandfuld Gran
Indsprengt med glimrende Monader -
   I dette Svælg, der var saa stort, som han? -

Nu svævede hans Aand - nu tâlte Magtens Stemmer,
   Og Soele Kredse viklede sig ud - -
Nu blev en Jord - - og af dens Gjemmer
   Opstod et Støv - <sc>Og dette ligner Gud! -</sc>

<sc>Den Evige! - - Den Gud, som Sole-Kredse prise,</sc>
   <sc>Fordi de hvile i hans høyre Haand!</sc>
O Tanke, kom at undervise,
   Kom at opløfte vor nedslagne Aand! -

Hvor let opsvulme vi, naar i ubrekket Orden,
   Held møder os paa Held, og Lyst paa Lyst? -
Hvor let naar Himmelen og Jorden,
   Adlyde Vink af Ønsket i vort Bryst? -

Da see vi kun os selv - - men mørke Evigheder,
   Da selv vor Jord var ey et Gran endnu! -
Da, naar vor Sjæl bortsank i eder,
   Da kom den først Al-Godheds Magt ihu. -

Hvor let nedtrykkes vi, naar mørke Himle brøle,
   Og Slag i Slag paa alle Sider slaaer? -
Naar Ønske, Haab, og hvad vi føle
   I Skjebnen steds en afsagt Fiende faaer? -

Da see vi kun vor Nød - men Evigheders Fader,
   Og du som bødst et Støv at ligne dig! -
Hvad Himmel og hvad Skjæbne skader? -
   Hvad skrekker den, som er Alfader lig?

O Tanke! Salige, hvis Tab vi nu begræde,
   Du fandt dens Trøst, og Vægten af dens Bud;
At tænke paa sit Støv i Glæde -
   I Modgang paa sin Lignelse med Gud.

I Jordisk Høyhed nær Gudinderne paa Jorden! -
   Hvor stort, at staae ved Siden af <sc>Schulin!</sc> -
I Fryd! - den Mand, hvis Aske Norden
   Velsigner; og hans store Sjæl var din! -

Ham værdig nød du da, hvad Ære sielden nyder,
   Naturens Sødhed og Alfaders Fred;
Og Frugten af de reene Dyder,
   Som kun bestemmer vor Lyksalighed. -

Men Lykkens største Glands formaaede ey at blende
   Din Sjæl - Og i din Kreds af Fryd og Pragt
Fandt du dig selv - glad ved at kjende
   Dig, din Oprindelse, og Godheds Magt.

Da kom den fæle Skye, og Slaget traf dit Hjerte.
   Han døde, den som boede i dit Bryst. -
Nu overiilte dobbelt Smerte
   Den Sjæl, som var fortroelig med sin Lyst. -

Dog stod du tryg ved Dyd - og det du aldrig glemte,
   Erindring om den større Salighed,
Som Verd'ners Skabere bestemte
   Til Støvet, som han vilde lignes ved.

Som Klippen svulmer ey ved Middags-Soelens Heede,
   Og falder ey skjøndt Hav og Himmel slaae,
Saa kan dit Venskab og din Vrede,
   O Jord, ey rokke dem, der tænke saa.

Nu glad og tryg i Kreds af evig reene Dyder,
   O Salige, forsmaaer du Jordens Lyst
Og Suk - de, som Naturen yder -
   Selv Sønnens Graad kan neppe naae dit Bryst.

Du seer ham, ømmeste blant Mødre, fra det høye -
   Din Efterladtes Smerte - og du seer
Med salig Vellyst i dit Øye,
   At Dyd og Ømhed rundt omkring ham leer.
</body>
</poem>

<poem id="ewald2000062902">
<head>
   <title>Ønske til Jomfrue Cecilia Wormstrup, paa Hendes Fødsels-dag</title>
   <toctitle>Ønske til Jomfrue Cecilia Wormstrup, paa Hendes Fødsels-dag</toctitle>
   <indextitle>Ønske til Jomfrue Cecilia Wormstrup, paa Hendes Fødsels-dag</indextitle>
   <firstline>Fryd, som Dydige kun smage</firstline>
   <notes>
      <note>Skrevet til Cecilia Wormstrups fødselsdag, februar <year>1770</year>.</note>
      <note>C. W. var datter til Madam Wormstrup, værtinden i gæstgiveriet <i>Skibet</i>, Vestergade, Kbh., hvor Ewald boede i <year>1769</year>.</note>
      <note>Se også Ewalds <xref poem="ewald2001062403"/>.</note>
   </notes>
   <quality>korrektur1</quality>
   <keywords>lejlighedsdigtning</keywords>
</head>
<body>
Fryd, som Dydige kun smage,
Skiønhed, som ey Aar betage,
Mange og ufølte Dage,
   Og et evig helligt Ja,
Af en kiær og værdig Mage
   Krone dig CECILIA! -
Ingen Vellyst, Ingen Smerte,
Ingen Smiger naae dig Hierte! -
Viisdom styre dine Tanker
   I en klog Uskyldighed! -
Godhed være selv det Anker,
   Som din Skiæbne hviler ved! -
Elsk den Arme! - Ynk din Rige! -
Søg kun Venskab med din Lige! -
Selv vær nøysom muntre Pige! -
   Skiærts og syng og dants og spil! -
Og lad alle Daarer sige,
   Dem til Haanhed, hvad de vil! -
Skye den Kummer, som fortærer! -
Klag ey strax naar lidt besværer! -
Tænk og føl, før du begiærer! -
   Og Algodhed svare da:
   Ja! - - - - Ja! -
Fryd, som Dydige kun smage,
Skiønhed, som ey Aar betage,
Mange og ufølte Dage
   Og et evig helligt Ja
Af en kiær og værdig Mage
   Krone dig CECILIA! -
</body>
</poem>

<poem id="ewald2005112901">
<head>
   <title>Recitativ og Aria</title>
   <subtitle>siunget den 18. Maj 1771, da det Musikalske Selskab for denne Vinter ophørte</subtitle>
   <firstline>Naturen smilte - See! - dens Haardhed smelter</firstline>
   <notes>
      <note>Bidrag fra Ejnar Nørager Pedersen.</note>
   </notes>   
   <quality>korrektur1</quality>
   <keywords>lejlighedsdigtning</keywords>
</head>
<body>
<center><nonum>Recitativ.</nonum></center>
Naturen smilte - See! - dens Haardhed smelter
O Soel, for dine Straalers Magt -
Men alle Skovens Sangersker, og alle
Som Godhed gav en Røst - en Lyd til Glæde,
Opløfte sig til Sang om Solens Seier
Og om Naturens underlige Skiønhed -
Og alle Hyrderne, og Landets Døttre
Istemme Glædens Sang, med vilde Toner -

<center><nonum>Arioso.</nonum></center>
Yndige natur, vi glemme
   Tone-Kunstens Lyst og Tvang,
Naar Hyrdindens glade Stemme
   Blander sig med lerkens Sang -

<center><nonum>Recitativ.</nonum></center>
Og Harmonie! - og du! - og jeg forstummer! -
Thi ensom er jeg - de som elskte mig,
Og de, som hørte paa min Sang, forlod mig,
At glæde sig ved Solen og Naturen -

<center><nonum>Aria.</nonum></center>
Gylden er, o Kunst, din Lenke,
Men for tung for det vi tænke -
Men for svag til at indskrenke
   Hiertets høie Følelser -
Gienlyd, af de Danskes Ære! -
   Gienlyd af Velgierninger! -
Sang! - ukunstled skal du være,
   Som det Bryst, hvis Tolk de er. -
</body>
</poem>

<poem id="ewald2005052101">
<head>
   <title>Cantata for Raadhuus-Strædets Concert</title>
   <firstline>Hun falmede, og mat og nu afmægtig</firstline>
   <notes>
      <note>,,Opført første Concert i Efterhøsten 1771.''</note>
   </notes>   
   <quality>korrektur1</quality>
   <keywords>lejlighedsdigtning</keywords>
</head>
<body>
<nonum><center><b>Recitativ.</b></center></nonum>

Hun falmede, og mat og nu afmægtig,
Og kold hensank hun i sin Fiendes Arme.
See! - Livet døer! Thi har ei Livets Moder
Holdt op at føde? - Ak! Naturen falmer;
I Skoven taler Norden kun, og Ravne;
Men du, guddommelige Philomele,
Du tier! Har du da forglemt din Ithys?
Du synger ei din Smerte meer for Skoven!
Men er ei Markens høie Sangerinde
Saa taus som hun? Naturen priser
Sin Skaber kun med gresselige Toner;
Den hyler, hviner, tuder, brummer, brøler;
Thi kold og følesløs er al Naturen.
Men jeg; hvis Bryst er varmt, hvis Hierte brænder,
Ak! af den elskte, af den rene Lue,
Af den, som I har tændt, og daglig tænder,
O Ædleste! af Skiønsomhed, og Lyst!
Men jeg! - min Sang! - Ak! skiønt den svagt udtrykker
Min Følelse, min Pligt, og Eders Ære;
Er den dog varm af Tak, og høi af Glæde.

<nonum><center><b>Aria.</b></center></nonum>

                 Pindi høie Sangerinder,
                      Kommer venligt til mit Bryst,
                 Seer den Vellyst, som jeg finder!
                      Byder mig at synge Lyst!
                      Styrker mig, I Himliske!
                 Høi og sterk skal Sangen være,
                 Høi, som Eders Venners Ære,
                      Sterk, som Deres Følelse! 
</body>
</poem>

<poem id="ewaldandrea3">
<head>
   <title>Da jeg var syg</title>
   <subtitle>Beatus ille, qui procul negotiis - Horat:</subtitle>
   <toctitle>Da jeg var syg</toctitle>
   <indextitle>Da jeg var syg</indextitle>
   <firstline>Lyksalig Den, som langt fra Verdens Larm</firstline>
   <notes>
      <note>Trykt 25. september i <i>Adresseavisen</i>, nr. 157, <year>1771</year>.</note>
      <note>Mottoet er den første linie af Horats ode om landlivets lyksaligheder, som siger ,,Lyksalig den, der fjernt fra døgnets værk.''</note>
   </notes>
   <quality>korrektur1,korrektur2,korrektur3</quality>
</head>
<body>
Lyksalig Den, som langt fra Verdens Larm,
Er ikke riig - ey heller alt for arm
Hvis Siel kan uforstyrret tænke sig,
Og Væsenet, som den bør være lig!
Er Daarens Tilraab - Ærens tomme Skal,
Er Dynger af et glimrende Metal
Er gyldne Lænker - er en kronet Træl
Er Verden os saa vigtig, som vor Siæl?
Hvi sank din stærke Siæl afmægtig ned,
Du første Mand - dybt - til Ustadighed?
Hvi stodst du ikke stærk ved Almagts-Haand?
Hvi kom Adspredelser til Viisdoms-Aand?
Thi kun Adspredelser var Siælens Død,
Ved Vredens Røst blev Tankerne forstrød
Nu rave de forvildede omkring,
Blant gode og blant skadelige Ting.
Siel hold din Salighed! - nu har du den!
Men Støvet kalder dig fra Himmelen!
Chimæren sluger Støvet, som du saae!
Nu veedst du selv ey hvad du tænker paa!
Ak! - naar min Andagt - naar min Bøn er varm,
Naar jeg opløftet - høyt - i Naadens Arm,
Udbreder Gud - og føler himlisk Lyst,
Hvi kommer da Dorine til mit Bryst?
Og naar jeg fandt den rene Kierlighed
Den Ild, som ingen Viis tør rødme ved,
Hvi river da en Tanke af Homer
Min Siel fra den Helene, som jeg seer?
Ak! stadig var vor Tanke god og viis,
Og Sielen fandt - og blev i Paradiis!
Thi Eftertanken kiender Salighed
Den finder den men hæfter ey derved.
O Adams Barn! - o ulyksalige!
Hvi søger du da selv Adspredelse?
Hvi svimler du? - See Strudelen! - og skielv!
Betænk! - hvad er saa kostbart, som du selv?
Lyksalig den, som ey den vilde Klang,
Af fulde Glas - og ey Sireners Sang
Ey Guldets Troldoms Røst - ey Klirrende
Af Mordrisk Staal, og ey Herolderne
Ey falske Venners Hvislen - Usles Graad
Kiedsommeliges Gaben - Daarers Raad
Ey stærke Fienders Brøl - ey Svages Skrig,
Berøver Gud - og Lyst - og Sands - og Sig!
Velkommen Gift, som raser i mit Bryst!
Velkomne Harm, som reent fordrev min Lyst!
Og Mangel - du som togst min sidste Ven,
Velkommen! - thi du gavst mig, Mig igien.
Som Skaberen kun henter Fryd af sig,
Og uden andres Hielp er lykkelig;
Saa skal jeg ære Ham - og føle Mig
Og glemme Roes - og Guld - og Brøl - og Skrig!
</body>
</poem>

<poem id="ewald2005052109">
<head>
   <title>Klage-Sang af en Bekiendt ved Hr. Haagensens Grav</title>
   <subtitle>Den 28de December 1771</subtitle>
   <firstline>Min Sang er skurrende - og længe</firstline>
   <quality>korrektur1</quality>
   <keywords>elegi,lejlighedsdigtning</keywords>
</head>
<body>
Min Sang er skurrende - og længe
Klang Klagen i ustæmte Strænge -
   Og al min Harpes Lyd er Graad -
   O Død! - thi giftig er din Braad,
Og grusomt skiult i Rosens Skygge -
Hvor Dyd, Natur og Sundhed bygge,
Nedrev du helst - og over trygge,
   Hang Sværdet i en Silke-Traad -
Dig skal min hæse Sang begræde
Ynkværdige, Som drømmer Glæde,
   Som slummer trygt i Tidens Skiød! -
   Den bobler fuld af Skræk og Død.
Hvorpaa Du nu saa roelig grunder
Halv Guders Lyst og Englers Under,
O Spil for Hvift og for Secunder
   Det brister ved et ringe Stød! -
Og Eders Tab skal Sangen klage,
I, som en Drøm forsvundne Dage,
   I Straaler af Lyksalighed -
   Thi Nattens Skiul faldt hastig ned! -
Thi Dødens Stemmer overiilte
Mit trygge Hierte, da det hviilte -
Det Bryst, hvorved jeg roelig smiilte,
   Er Støv, som Taarer rinder ved! -
O Du, som deelte Lyst og Smerte
Med dette nu beklemte Hierte! -
   O Du, Som var min Ungdoms Ven! -
   Ak! - - - han, som gav, han tog igien! -
Hans Navn, hans Vink er ævig æret! -
Men mig, ak mig var det beskiæret,
At raabe nu, Du som har været,
   Du, Som ey er vor HAAGENSEN! -
Om varigt Liv var Dydens Rente,
Og om utaltes Suk fortiente,
   At være stærk mod Dødens Arm,
   Om Himlen dræbte kun i Harm,
Og slog kun Laster med sin Torden;
Og om kun Svaghed Aar og Orden
Borttog en Dødelig fra Jorden,
   Saa trykte jeg Dig til min Barm! -
Øm var Din Siæl, og from og værdig,
Og virksom, ædel og retfærdig,
   Og stærk til Trøst og viis til Raad -
   Din Død tvang Armod først til Graad,
Guds, Dydens, Din, og Dines Ære,
Var Du - og skal Dit Minde være,
Som ingen Parze kan afskiære
   Saa hastig som Din Leve-Traad! -
Hvi døde Du? - Ak! - hvi forlader
Den bæste Ven, og Mand, og Fader,
   Den, hvis Lyksalighed Han var? -
   O skiælv min Siæl, og frygt for Svar! -
Vil Ormen maale Viisdoms Kiæde? -
Spørg heller Dig, hvi du tør græde,
Naar Himlen gav din Ven en Glæde,
   Hvis Skygge Jorden neppe har -
</body>
</poem>

<poem id="ewald2005052113">
<head>
   <title>Over M. Th**</title>
   <firstline>O! forskaan mig, viise Daare</firstline>
   <notes>
      <note><year>1772</year></note>
   </notes>
   <quality>korrektur1</quality>
   <keywords>elegi</keywords>
</head>
<body>
O! forskaan mig, viise Daare,
   Tret ei længer med Naturens Røst!
Denne tunge, hede Taare,
   Er mig meer end al din kolde Trøst.
Ak jeg elsker denne Smerte,
   Denne Nat, hvorfor du vil befrie.
Mit beklemte fulde Hierte,
   Lindres ved den Graad det smelter i!

Har jeg glemt at Myriader
   Daglig tabe Støvets usle Liv?
Veed jeg ikke at Alfader
   Sagde: døe, saasnart han sagde: Bliv?
Eller troer du, at mit Øie
   Er for blind af Taaren, til at see
Glimt af Glæden, som den Høie
   Har tilsvoret den Retfærdige?

O jeg veed, jeg seer, jeg finder
   Haabet, og den store Sandheds Magt.
Men den bange Taare rinder,
   Og en Draabe skiuler Himlens Pragt!
I et Hav af rene Lyster
   Sank Din Siel, o Salige! Du leer,
Engel! Ak men før min Søster!
   Du har alt og jeg har intet meer.

Koldt og brustet er det Øie
   Som den bedste Siel har straalet i.
Du, min Dorthe, seer den Høie,
   Men Dit faldne Støv betragte vi!
Blege blev de fromme Læber,
   Som saa tidt oplod sig til vor Lyst,
Og den Sang, hvormed Du stræber
   Op til Tronen, smelter ei vort Bryst.

Himlens, Dydens, vor Veninde,
   Tidlig sank Du om for Dødens Lee.
Men vor hede Graad skal rinde
   Paa Dit Støv, Du faldne Lilie!
Levning af det bedste Hierte,
   Haandfuld Jord, som var Din Skabers Huus,
Du bortsmulrer. Men vor Smerte
   Bygge Ære-Støtter paa Dit Gruus!

En dybtsaaret Ægtefælle
   Prise Dine Dyder med sit Skrig!
Og en Moders Graad fortælle
   Hvilken Datter hun har tabt i Dig!
Klynk og du, forladte Spæde!
   Brist i Graad, - men føel den ei endnu! -
Seer Du ei, at alle græde? -
   Og dog taber ingen det som du.

Suk og du, som læser dette,
   Føel vort Tab, Du kolde Vandrere,
Klag, at Døden tør udslette
   Dydens Aftryk - Godheds Billede.
Og den fromme Graad, som flyder
   Paa vor salige Venindes Grav,
Skienke dig et Glimt af Dyder,
   Som hun alt for kort har straalet af!
</body>
</poem>

<poem id="ewald2005052105">
<head>
   <title>I Anledning af Hans Excellence Hr. Grev Haxthausens Afgang fra Søe Etaten</title>
   <firstline>Lad Helten reise stolte Pyramider</firstline>
   <notes>
      <note><year>1772</year></note>
   </notes>
   <quality>korrektur1</quality>
   <keywords>elegi,lejlighedsdigtning</keywords>
</head>
<body>
Lad Helten reise stolte Pyramider
Paa Brødres Støv! - Til Skræk for bedre Tider
   Krigs Guden flette ham en blodig Krands!
I glade Hymner skal Camoenen prise
DEN SANDE BORGER-VEN! - Og DIG DU VIISE
      Skal Phoebus krone med sin Glands!
HAXTHAUSEN! - Meer end dræbte Myriader,
Og meer end Lorbær, er det Navn af Fader,
   Som faae tilraabe DIG Velsignende!
Du bygte kun DIN Roes paa Brødres Nytte,
I Danskes Bryst - Men denne Ære Stytte
      Skal ingen gyse ved at see! -
</body>
</poem>

<poem id="ewald1999021805">
<head>
   <title>Taarer ved Herr Frederik von Arnsbachs Grav</title>
   <subtitle>Taarer ved den fordum Høiædle og Velbyrdige, nu hos Gud Salige, Divisions Qvarteer-Mester Herr Frederik von Arnsbachs Grav. Af Hans bedrøvede Ven Johannes Ewald.</subtitle>
   <toctitle>Taarer ved Herr Frederik von Arnsbachs Grav</toctitle>
   <indextitle>Taarer ved Herr Frederik von Arnsbachs Grav</indextitle>
   <firstline>Her traf han mig - Her i mit fulde Hierte</firstline>
   <notes>
      <note>Skrevet i <year>1772</year></note>
   </notes>
   <quality>korrektur1</quality>
   <keywords>elegi,lejlighedsdigtning</keywords>
</head>
<body>
Her traf han mig - Her i mit fulde Hierte
  Fandt jeg den dødelige Piil - -
Kun skrækkelig for Børn! - kun følt af Daarer! -
Seer mig Forsagte! - Seer, om spildte Taarer
Vanære mig! - jeg fandt den uden smerte,
  Og maaler Saaret med et roligt Smiil. -

See, var det ei til Saar, at evig Orden
  Bestemte Dødeliges Bryst? -
Den kloge læger dem - men kun den svage
Opirrer dem til Smerte ved sin Klage.
Afvende - svække Taarer Almagts Torden? -
  Tilbagekalde Suk forsvundet Lyst? -

Selv denne Kulde - dette Iis, som sniger
  Her op til Hiertet med mit Blod -
Det hærder mig - at Solen rødmer - graaner -
At Jorden vakler - flyer - at Livet daaner -
Det smerter ei - og dette Suk, som stiger
  Dybt af mit Bryst, er Vidne til mit Mod.

Død ... <i>Arnsbach</i> død! Dag, som saa tavs frembryder,
  Du har ei fundet Ham igien! -
Tom er du Dag! - o Du, som var min Glæde
Hvor er du? - ak! - men tie du Drift at Græde! -
Men siger mig, o I, hvis Taare flyder,
  Er Han da død, og har jeg tabt min Ven? -

Saa, at det ædleste, det beste Hierte
  Slaaer ikke - evig ikke meer! -
Og Dyd skal aldrig - Gienskin af den Høie
Skal aldrig straale fra det brustne Øie! -
Hvad vil du Taare? - Tie du Tolk af Smerte! -
  Kan Suk besiele Mennesket af Leer? -

Ak, kunde Graad, og blodig Graad oplive
  Min <i>Arnsbach!</i> - Asken af min Lyst! -
Men nei! - den Død, som intet kan forsone,
Har alt opreist sin skrækkelige Throne
I Venskabs Helligdom - hvo kan fordrive
  Tyrannen af det elskte ... kolde Bryst? -

Nei kun forgieves - kun forgieves flyder
  Den heede Graad - forgieves slaaer
Mit Hierte høit - ha nei! - Hvi vil jeg græde?
Nei, synge vil jeg om min døde Glæde! -
Kitharren skal fortælle <i>Arnsbachs</i> Dyder,
  Og tale om Ham med det sidste Aar.

Men reen og høi og ædel skal du være
  Min Sang! - saaledes var min Ven -
Hver Følelse - hver Tanke saae man blinke
I rene Smiil - Skiøn, uden Sløer og Sminke
Var <i>Arnsbachs</i> Siel - usmittet som Hans Ære,
  Og aaben for enhver som Himmelen. -

Høi var Hans Siel, og rolig, og fornøiet -
  I Fare kiek - i Modgang mild -
I Medgang stærk - i Skygge og i Flamme,
I Venners og i Dødens Arm den samme -
Saa stod Hans Dyd, som Klippen staaer ubøiet
  I Storm - og smelter ei ved Solens Ild -

Og ædel var Han - øm ved fremmed Smerte,
  Betænkt paa Ubekiendtes Vel -
Til Trøst, til Raad, til Rædning altid færdig -
Og aldrig haard af Dyd mod en Ynkværdig -
Selv svages Feil fandt Medynk i Hans Hierte -
  Men Dyd var ene mægtig i Hans Siel! -

Hvad vil du Taare? - nu, da Sang opliver
  Min Lyst? - vil du da qvæle den? -
Hvi svækkes Harpens Lyd? hvi døer min Stemme? -
Syng høit! ... at andre Slegter maa fornemme
Hans Mod, som Christen og som Helt - Hans Iver,
  Som Undersaat, som Broder og som Ven! -

Syng om enhver af de forsvundne Dyder! -
  Men ak! - men Angst har qvalt min Aand! -
Død er Han - død ... dog vil jeg ikke græde -
Algodhed tog Ham - syng om salig Glæde! -
Syng høit! - men Hiertet smelter - Taaren flyder -
  Og Harpen falder af den svage Haand! -
</body>
</poem>

<poem id="ewald2002031903">
<head>
   <title>Til B *** og E ***</title>
   <subtitle>1772</subtitle>
   <toctitle>Til B *** og E ***</toctitle>
   <indextitle>Til B *** og E ***</indextitle>
   <firstline>O du, hvis stærke Flammer drive</firstline>
   <notes>
      <note>Indtastet efter Johannes Ewald, <i>Vingesus</i>, Digte udvalgt af Keld Zeruneith, Hans Reitzels Forlag, Kbh. 1985, pp. 77-79.</note>
   </notes>
   <quality>korrektur1,kilde,side</quality>
</head>
<body>
O du, hvis stærke Flammer drive
   Det store Hiul i Verdens Ur,
Hvis Straaler varme og oplive
   Den ellers staaende Natur,
   O Godheds Smiil! O Almagts Bud!
Du som opholder og bestyrer
Alt Liv, fra Elefant til Myrer,
   Fra Støvets Vrimmel til dets Gud;

O Du, som Himmelen betroede
   Det største Gienskin af sin Lyst,
Det største Glimt af den Algode,
   Som kan faae Rum i Faldnes Bryst;
   O Du, hvis Smiil vi smelte ved;
Hvis Vink vi stammende tilbede;
Din Lov, Dig skal min Sang udbrede,
   Guddommelige Kierlighed!

Du glædede den nyelig Skabte,
   Da han endnu var god og viis!
Du blevst ham troe, endskiøndt han tabte
   Sin Høihed og sit Paradiis.
   Du straalte i Vellyst i hans Harm,
Liv i den skielvende Mandinde;
Og venligst hjalpst du dem at finde
   Et Eden i hinandens Arm.

Saa øm, saa venlig og fortrolig,
   O Glædens Moder, haster du
Fra Fyrstens Slot til Hyrdens Bolig,
   Saa trofast er dit Smiil endnu.
   Selv Æren aagrer med sin Lyst;
Kun du frembryder og udbreder
Din Rigdom, dine Saligheder
   I Heltens og i Slavens Bryst.

Du sammensmelter vrede Prindser
   Dem ubevidst i salig Fred;
Og de udtømmende Provindser
   Udtømme din Lyksalighed.
   Og saae min Sangerske dig tidt,
Med himmelske Lyst belæsset, snige
I Smilet af en kielen Pige
   Til en usavnet Eremit.

Kun til det sorte Bryst allene,
   Som skyer, som hærder sig mod Dyd,
Har du, o Hellige, o Rene,
   Ei selv det mindste Glimt af Fryd
   Styg, svovlet, giftig, stinkende
Er dyrisk Ild, som Laster tænde;
Kun morderiske Flammer brænde;
   Paa Chamos skidne Altere.

Min, Herlige! hvis Bryst kan rumme
   Din Vellyst, hvo kan skildre den?
Naar du nedstraaler paa den Fromme,
   Paa Menneskets og Himlens Ven.
   Da svulmer hans opfyldte Bryst,
Da sitrer først hans rene Læbe,
Da gyser han, og Taarer stræbe,
   At vise Gienskin af hans Lyst.

Min B ***, udbred Dit Hierte!
   O viis, forklar min Sangerske
Det kielne Suk, den søde Smerte,
   Den mægtige Fortryllelse.
   Beskriv den Strøm af Ild og Iis,
Som kryber om i hver en Aare;
Fortolk den underlige Taare,
   Som taler om Dit Paradiis.

O siig mig, lær mig, hvad du finder,
   Nu da et evigt helligt Baand,
Af Almagt selv velsignet, binder
   Dig og Din Elskte Haand til Haand,
   Og Bryst til Bryst, og Kaar til Kaar;
Og naar hun rødmer ved Din Side,
Og stammer, Ja; saa lad mig vide,
   Hvor tidt, hvor høit Dit Hierte slaaer.

Thi hvert et Glimt af Saligheder,
   Som naar Din Siel, som lønner den;
Hver Skygge, som Din Lyst udbreder,
   Hvert Suk er vigtigt for din Ven.
   Ja, ved almægtigt Symphatie
Skal min henrykte Sangerinde
Begribe, see og troe at finde
   Den Vellyst, som Du svømmer i.

Da skal hun, drukken af sin Glæde,
   Af hellige Fornemmelser,
Opdage Skiebnens skiulte Kiede,
   Og Himmelens Beslutninger.
   Og spaae: Min B ***, min Ven,
Spaae skal min Sang, og Godhed svare:
Ja, længe skal din Glæde vare,
   Og himmelsk Lyst skal krone den!
</body>
</poem>

<poem id="ewald2002122003">
<head>
   <title>En Passions-Sang [Stabat Mater]</title>
   <subtitle>Dansk Efterligning</subtitle>
   <toctitle>En Passions-Sang [Stabat Mater]</toctitle>
   <indextitle>En Passions-Sang [Stabat Mater]</indextitle>
   <firstline>Korset, som den strænge Fader</firstline>
   <notes>
      <note><year>1772</year></note>
   </notes>
   <!-- Fra ADL -->
   <quality>korrektur1</quality>
</head>
<body>
Korset, som den strænge Fader
Vred og tordnende forlader,
Væder Mirjam med sin Graad -
Jorden spotter med hans Smerte -
Kun den ømme Moders Hierte
Sukker høyt mod Slangens Braad. -

Alt dit Haab - din Søn berøvet! -
O hvor saaret! - hvor bedrøvet
Er du Høitvelsignede! -
Frelsens Moder! - dig, du Fromme
Traf et Gienslag af de Domme,
Som nedslog den Herlige! -

O, hvem er for haard til Taarer -
Følesløs mod Slag, som saarer
Et saa ømt, saa kierligt Bryst? -
Skiul Forjettelsernes Glæde,
Taare! - Jeg, og jeg vil græde
Ved Maries døde Lyst -

Ømme Moder, med dit Øye
Vil jeg forske, hvad den Høye
Taalte, mig til Salighed -
Jeg vil føle med dit Hierte,
Hver en Strime, hver en Smerte,
Som min Synds Forsoner leed.

Men o Gud! - o Livets Kilde! -
Kan jeg? - vil jeg? - kan jeg vilde? -
Hvad formaaer jeg uden Dig? -
Rens mit Bryst du Hav af Glæde! -
Knuus mig! - Styrk mig til at græde
Ved dens Grav, som frelste mig! -

 Helligste, din Naade prente,
Det han leed og jeg fortiente,
Dybt i min forløste Siel! -
Lad mit taareblendte Øye,
See hvor dyrt den Evig-Høye,
Kiøbte Syndens usle Træl! -

Mens jeg lever, lad mit Hierte
Smelte ved min Jesu Smerte,
Ved din Angst, Uskyldigste;
Da Du, under Almagts Torden,
Hængte til en Spot for Jorden,
Til et Maal for Helvede! -

Lad mig blande Taare-Floder,
Med Din sønderknuste Moder! -
Lær mig Mirjams høye Skrig! -
Byd, at jeg, og jeg forkynder,
Hvad Du leedst for Verdens Synder!
Thi og jeg har Deel i Dig -

Men, naar mine Taarer rinde,
Lad mig drukne, døe, forsvinde
I dit Svælg af Kiærlighed!
Frelst, og tryg for Hævnens Lue,
Lad min Siæl væmodig skue
Den, hvis Død jeg frelstes ved! -

Med Dit Kors betegn mit Hierte! -
Og med Graad, med salig Smerte,
Dan min Siel til Godheds Priis! -
Men den samme Naade byde
Taaren holde op at flyde,
I Din Glædes Paradiis! -

AMEN.
</body>
</poem>

<poem id="ewald2002031904">
<head>
   <title>Til Hr. Hiersing og Jfr. Malling</title>
   <subtitle>1772</subtitle>
   <toctitle>Til Hr. Hiersing og Jfr. Malling</toctitle>
   <indextitle>Til Hr. Hiersing og Jfr. Malling</indextitle>
   <firstline>Ord eller Lyd - som Babels Virvelvinde</firstline>
   <notes>
      <note>Indtastet efter Johannes Ewald, <i>Vingesus</i>, Digte udvalgt af Keld Zeruneith, Hans Reitzels Forlag, Kbh. 1985, pp. 80-82.</note>
   </notes>
   <quality>korrektur1,kilde,side</quality>
</head>
<body>
Ord eller Lyd - som Babels Virvelvinde
Forfølge, tumle, splitte ad til nu;
Ord, som i Brødres Læber daglig blandet
Forstaaes om alt - og af enhver om andet
Lyksalighed! - O lad min Sangerinde
Begribe dig! - O Lyd hvad siger du? -

Thi liflig er du Lyd - som Harpens Toner
Som Vestenvindens Sang blant Roserne -
Hvor er du da? - O lad en Straale vise
Den Yndling, som du trættes ey at prise -
I Støv? - I Guld? - Ved Hytter eller Throne? -
   Hvor skal jeg søge den Lyksalige? -

Hvor Trællen mæstes i gyldne Lænker
   Hvor Eremiten maver, stolt og frie
Kun nyder sig? - Hos Helten? - Hos en Hyrde? -
Hos den som bærer? - Den, som er til Byrde? -
Hos den, som dybt, hos den som aldrig tænker? -
   Hvor er du Drøm og hvad bestaaer du i? -

Men Pactuls guule Sand og Indi Steene
   Og Daphnes Krands er ikke nok til dig
Lyksalighed - For Feige og for Sclaver <!-- Slaver] Sclaver ? -->
Flyer du - den stolte Flyer for dine Gaver
Hos Dyd - hos Viisdom findes du allene,
   Den fromme kun kan være lykkelig -

Den da, som god og viis og stærk og roelig
Kun øser Glæden af sit reene Væld -
Den som har slutted Forbund med den Høye -
Hvis mindste Suk er stort i Almagts Øye -
Hos denne har Lyksalighed sin Boelig,
   Ham overøser den med Lyst og Held

Kom frem du første Mand, af Godheds Händer! -
   Lad Musen see dig i dit Paradiis! -
For dig udbreder Almagt; hvad den skabte -
Hvad Myriader har og hvad det tabte
Det eyer du - du føler Gud - og kjender
Og ligner ham - God er du stærk og viis -

Lyksalige! - Hvi smagter da dit Øye
   Hvad leder Himlens Ven forgjæves om? -
Det af Al-Godhed fulde Hjerte Banker
Utroeligt - Suk adspreder Viisdoms Tanker -
Blev Støvets Sjæl ey mætted af den Høye? -
At Længsel ulmer i hans Helligdom? -

Hvor er Lyksalighed? - Men Glædens Fader
Har seet dit Suk, som Manden blusser ved
Han saae den Fryd, hvortil han kunne trænge
I Godheds Skjød - i Edens gyldne Enge
Han fandt ham god, som Himlens Myriader,
Men ey lyksalig i sin Enlighed -

Først I <!-- i] I ? -->din Arm rødmende Mandinde
Først ved det svulmende - det kjælne Bryst -
Hvor i et Sprog som Godhed selv har blandet -
Et Suk betroer sin Vellyst til et andet
Smiil døer i Smiil og Verdener Forsvinder
   Der boer Lyksalighed - der throner Lyst -

Ja jeg har fundet den - den boer allene,
I Christnes Bryst hos Viisdom og hos Dyd -
Men der, min Jersing, der hvor Luer brænde
Som Himlen selv, som Dyd og Elskov tænde -
Der finder du - der øyner min Camoene
   Et Svælg og hvilket bundløst Svælg af Fryd -

Alt lyser Hymens Fakkel høyt til Glæde
Og Amor følger med sin gyldne Piil.
Alt møder Himlen dig - See den udbreder
Sin rige Gave Mallings Yndigheder -
Alt knytter den Lyksaligheders Kjæde
   Som Godhed selv besegler med et Smiil. -

Alt svarer Glædens Chor - en sneehvid Skare
   Af unge Dyder - Elskov rødmende
Og Ømhed smiilende med Mødres Mine -
Den stolte Troeskab - huuslighed, som triner
Forsigtig frem - Og Fromhed - alle svare
   Og kalde Jersing den lyksaligste! -

Og svar og du! - som zittrer i min Læbe
Natur! - Men Lyst - Men Blodets søde Magt -
Har qualt min Stemme med Lyksaligheder
O Muse syng da du din troe Veyleder! -
Ven, Broder, Lærere! men Taarer stræbe,
   At sige meer end al min Sang har sagt -

Og broderlige Taarer skal anraabe
Den Gud som gav dig din Lyksalighed, -
Om - - - og hvorom? - Hvad kan min Sang begjære
Til den Lyksalige? - Guld og Ære -
Ney Jersing - Thi det beste du kan haabe
   Er, at den Lyst du har, maae vare ved
</body>
</poem>

<poem id="ewald2002031905">
<head>
   <title>Rimbrev til L. Bensen</title>
   <subtitle>1772</subtitle>
   <toctitle>Rimbrev til L. Bensen</toctitle>
   <indextitle>Rimbrev til L. Bensen</indextitle>
   <firstline>Høystærede Herre! udvalgteste Ven!</firstline>
   <notes>
      <note>Indtastet efter Johannes Ewald, <i>Vingesus</i>, Digte udvalgt af Keld Zeruneith, Hans Reitzels Forlag, Kbh. 1985, pp. 95-97.</note>
   </notes>
   <quality>korrektur1,kilde,side</quality>
</head>
<body>
Høystærede Herre!
            udvalgteste Ven!
   Patron!
            og Maecen!
   og Apoll
            og Monfrere!
            Og hvad Du vil være!

Forund dine troe Domestiquer den Ære
Med heldende Hoved og zittrende Pen
Deels liggende dels paa en Stoel at frembære
Vor Sjæls Pretioser! En vigtig Affaire -

      Hans ender og Peder begynder igien -
      En vigtig Affaire forrycker og trycker
      Vort Hjerte og sprænger det næsten i Stycker
      Det hovner af Tanker og brister af Riim.
      O Hielp os Gudinde som styrker og smycker
      Den strandende Paars og den synkende Cliim!
      Tæt Tankernes Skib med en digterisk Liim!
      Dog skal det da synke - vel! - Muse besvim!

Haha! Min Collegas Gudinde fik Nykker!
Og min, som man veed, gik alt længe paa Krykker -
Og det, som jeg her maae bekjende med Skamme;
Den stakkels Madamme
   Er læk og brøstfældig, forfalden og svag
   Hvorhelst man besaae hende, for eller bag;
   Da nemlig, og saasom, Vi tvende bekjende,
   At Frændskab, Bekjendskab og Venskab i Dag
   Da atter et Aar af dit Liv gaaer til Ende;
   Har optændt en Ild af det varmeste Slag -
   En Flamme, hvoraf vi bestandig vil brænde,
   En Lyst-Ild i Brystet og Glædens Raquetter,
   Hvis evige Hede først Døden udsletter;
   Saa er det vor Sag,
   I dette Poëm af den nyeste Smag
   At -
      hidt nu med Pennen - at viise den Iver
      Som varmer, opliver og river og driver
      Vort Hjerte magnetisk til alt det som giver
      Dit Hjerte Behag -
      Vi ville tillige - ieg Peder som skriver
      Og Hans i sin Seng, hvor han ventelig bliver -
      Vi ville udbrede din Ære og trække
      Din Roes og dit Minde - saa langt det kan strække;
      At Store og Ringe og Viise og Giække
      Maa skryde og nyne og sladdre og kiække,
      Saa Jorden maa sprække,
      Om dine Bedrifter, Du Helt af vor Digt; -
      Saa ville vi og iagttage vor Pligt
      Og som det sig giæve Poeter mon sømme
      Vor Skyldigheds Randsler til Bunden udtømme
      Og ynske -
Lad mig! - jeg er øvet i sligt -
Som springende Lax i forsølvede Strømme,
Saa gid Du i Glæde maae pjaske og svømme! -
   Minerva kapsun Dig med Viisdommens Tømme
Mercur skal befrie Dig fra sclaviske Drømme!
   Vær stoer hos Apollo
Vær skaanet af Mars!
   Vær elsket af Guderne himmelske Lars!
Calliope selv skal besætte din Hylde!
   Din Pung og din Skuffe skal Plutus forgylde!
Dit Bægger skal Bacchus bekrandse og fylde!
   Og Sødhed i Hiertet skal Gratier tylde!
Og Venus skal skiænke en blomstrende Pige
En sortøyed Doris - -
   Ey blaae vil han sige!
   Bort med hans Brunetter! - min kiæere Monfrère
   Jeg veed dog, at blaae skulle Øynene være!
Nei mørke!
         nei lyse
Nei sorte
         nei blaae!
Lad dem alle da staae!
Et mørkt -
         og et lyst
og et sort
         og et blaae
	 Saa fik vi med Æren en Ende derpaa.
Gud give dig hastig et Brød til dit Suul!
Det ynske vi
         troe Domestiquer og Venner
Din Spendrup Din Ewald Din Fetter og Tjener
Paa Stoelen I Sengen den nittende Juli
   Og som vi kan skrive foruden at lyve
   Sytten Hundrende to og Halvfierdsindstyve
            JoPehandernes SpenEdrupwald

A Monseieur Monsieur L: Bensen à son Logis
</body>
</poem>

<poem id="ewald2000062903">
<head>
   <title>Paa Kongens Fødsels-Dag</title>
   <subtitle>1772</subtitle>
   <toctitle>Paa Kongens Fødsels-Dag</toctitle>
   <indextitle>Paa Kongens Fødsels-Dag</indextitle>
   <firstline>Velkomne Dag! - og stor blant Nordens Dage!</firstline>
   <quality>korrektur1</quality>
   <keywords>lejlighedsdigtning</keywords>
</head>
<body>
Velkomne Dag! - og stor blant Nordens Dage!
Og dobbelt stor, og altid meer velkommen
Jo tiere du kommer glad tilbage! -
O Dag, som stolt fortæller dine Brødre,
At det er dig, som skiøn med himlisk Pragt,
Og rig, og mægtig nok ved Godheds Magt
Kom at fornye Velsignelsernes Pagt
Med Norden . og at du har givet
Den Lyst og Haab - dens Store <sc>Christian</sc> Livet! -
Stor er din Roes, o Dag! - og høi og hellig,
Og mægtig er din Vellyst over Cimbrer,
Og drukne giør du dem til Sang og Spaadom!

   Til Alfaders Throne trænge
      Sikkre Suk fra Danskes Bryst:
   <sc>Christian</sc> leve! - leve længe! -
      Himlen, os, og Sig til Lyst!

Og har ei Straaler af din Pragt og Glæde,
Har Gienskin af din Roes ei naaet mit Bryst? -
Opfyldt det? - og opvarmet det til Sang? -
Og Ønsker? - mærk, du elskte Chor, og følg
Din Sangerindes Bøn! - og <sc>Juliane</sc> -
Og <sc>Friderik</sc>! - styrk den! - og hør den, Himmel!

Stor skal Nordens <sc>Christian</sc> være,
Stor i Viisdom, Magt og Ære,
   Stor i Undersaatters Bryst!
Haand i Haand i Thronens Skygge,
Troe, lyksalige og trygge
   Skal Hans Børn udbrede Lyst!
</body>
</poem>

<poem id="ewald2002031902">
<head>
   <title>Over M. B**</title>
   <subtitle>1772</subtitle>
   <toctitle>Over M. B**</toctitle>
   <indextitle>Over M. B**</indextitle>
   <firstline>Almagts Ord, du store Anker</firstline>
   <notes>
      <note>Indtastet efter Johannes Ewald, <i>Vingesus</i>, Digte udvalgt af Keld Zeruneith, Hans Reitzels Forlag, Kbh. 1985, pp. 77-79.</note>
   </notes>
   <quality>korrektur1,kilde,side</quality>
</head>
<body>
Almagts Ord, du store Anker,
   Du, som Verden hviler ved,
Hold min Siel! - heft mine Tanker
   Til din trygge Salighed!
   Let og svag og uden Roer
Kastes jeg at Virvelvinde.
Herre, lad mit Øie finde
   Havnen som din Naade soer!

Naar jeg paa en troeløs Bølge
   Seer et Glimt af Stiernerne
Og den viger for sit Følge,
   Og jeg synker gysende,
   O da kom min Siæl ihu!
Store Styrmand og Veileder,
Viis mig Glimt af Saligheder
   Der var evige, som du!

Viis mig bag ved Dødens Skygge,
   Som omspænder Støvet her;
Stedet, hvor Udvalgte trygge
   Lære først, hvad Livet er!
   Livets Kilder, viis mig dem,
Vælde ud af Almagts Throne;
Og den evig grønne Krone;
   Og det nye Jerusalem!

Ak! - hvad var vi uden dette?
   Bølgers og Orcaners Spøg,
Klippens og Hav-Strudlens Trette.
   Prøv det! - Glæd dig til Forsøg!
   Skab dig et lyksaligt Liv!
Knyt det fast ved Sundheds Kiede!
Kald det da en Drøm om Glæde,
   Og et flygtigt Tidsfordriv!

Følg mig hist, hvor Fromme raabe
   For et elsket Liv om Aar,
Som Forjettelsen lod haabe,
   Og en munter Ungdom spaaer!
   Hist, hvor de Forladtes Graad -
Den som ei forgieves flyder -
Hist, hvor selv Natur og Dyder
   Gaae i Kamp mod Dødens Braad!

Haab med mig, at hine vinde!
   Mueligt de afvende den!
Viid, min Morbrors troe Veninde
   Ung alt havde Gud til Ven!
   Han har sagt: O Lydige,
Længe leve du paa Jorden! -
Og alt, hvad du har af Orden,
   O Natur, har svart: Det skee!

Nu alt riig paa modne Dyder,
   Viisdom, Ægte-Kierlighed,
Og dig, Mødres Ømhed! - bryder
   Døden disses Tempel ned? -
   Mon ei Himlen naadig seer
Til den Angst, min Morbror finder?
Til vor Graad? - Nei! - Taarer rinder
   Bittre! - Thi Hun er ei meer. -

Salige! - thi Du har vundet,
   Os allene traf Din Død!
Vi har tabt, men Du har fundet
   Livet i Algodheds Skiød! -
   Min - mit Raad! min Hielp! min Lyst!
Moder! - Han, som havde givet,
Rev Dig af en Drøm til Livet.
   Og fra vort til Naadens Bryst! -

Salige! tilgiv min Smerte!
   Taaren flyder ei for Dig.
Ak, mit sønderknuste Hierte
   Føler kun mit Tab og mig!
   Hvad skal Støvet hvile ved?
Hvor er Tryghed? - Verdens Anker,
Almagt, heft de bange Tanker
   Til den Dødes Salighed!
</body>
</poem>

<poem id="ewald2002031901">
<head>
   <title>Til Thalias Caroline paa hendes Fødselsdag</title>
   <subtitle>d 5te Febr: 1772</subtitle>
   <toctitle>Til Thalias Caroline paa hendes Fødselsdag</toctitle>
   <indextitle>Til Thalias Caroline paa hendes Fødselsdag</indextitle>
   <firstline>O du som henrykt seer vor Fryd</firstline>
   <notes>
      <note>Med navnet ,,Thalias Caroline'' hædrede Ewald skuespillerinden Caroline Walter (1755-1826).</note>
      <note>Indtastet efter Johannes Ewald, <i>Vingesus</i>, Digte udvalgt af Keld Zeruneith, Hans Reitzels Forlag, Kbh. 1985, pp. 57-59.</note>
   </notes>
   <quality>korrektur1,kilde,side</quality>
</head>
<body>
O du som henrykt seer vor Fryd,
Og hører Glædens høye Lyd,
   Thalias tause Ven -
O Fremmede, hvis varme Bryst,
Udvidet føler al vor Lyst
   Og ey begriber den

Udanske, som kan spørge her,
Hvi alle Musens Yndlinger
   I Dag just glæde sig -
Bøy Øret til min Harpes Klang,
Og Carolines Fødsels-Sang,
   Skal undervise dig -

Thalia saae fra Pindus ned,
Og saae den Dag vi glædes ved,
   Og følte den sin Fest -
Og med en Moders travle Iil,
Og med et stolt og vigtigt Smiil
   Bad hun Olymp til Gjæst -

Al Musens pludselige Fryd
Kom af de spæde Læbers Lyd,
   Som hørtes første Gang -
Gudinden kjendte let deri
Sin egen elskte Harmonie
   Og sine Søstres Sang

Den snilde kjendte alt for vel -
Sin Carolines raske Sjæl,
   Endskjøndt den først frembrød,
Da bad hun stolt Gudinderne,
At haste fra Olymp og see
   Den Muse, som var fød. -

De kom i herlig Høytids Dragt
Hver ærede ved særskildt Pragt
   Thalias Fest og sig -
Thalia glemte sig og dem -
Og toeg sin lille Yndling frem -
   Og smiilte moderlig

Hun kyste Øye Mund og Bryst;
Og sagde vær til Danske Lyst,
   Der Hjertes trygge Speyl! -
Afbild dem i dit Vink - og byd,
Din Taare skildre Helte Dyd
   Dit Smiil at skildre Feyl

Da kyste Polyhymnia,
Og alle Muser kyste da
   Den spæde Sangerske -
De kyste hende alle ni,
Og alle sagde, syng som vi,
   Og syng for Følende! -

Da kom de hulde Gratier
Og Caroline fik af hver
   En himmelsk Yndighed,
De Træk i Gang og Smiil og Sprog
Som skildres ey, og som vi dog
   Saa vist fortrylles ved

Ja sagde Venus trædskelig
Dit Danmarks Ungdom elske dig -
   Vær Venus i dit Nord -
Hun holdt sit Ord kun altforvel,
Nu sukker mangen ærlig Sjæl
   Ved Aphrodites Ord -

Saa rask som Hebe springende,
Bagefter hinkte Cybele
   Af Alder krum og tung
De trættedes af Hjertets Grund,
Og raabte i hverandres Mund
   Bliv gammel og bliv ung! -

Dog Juno skilte Trætten ad
O Hebe, smiilte hun, tillad
   Vor Yndling mange Aar! -
Dog det forstaaer sig Cybele,
Her tales ey om Rynkerne
   Og ey om sølvgraae Haar -

Hun kyste Carolines Barm,
Bliv sagde hun, bliv længe varm! -
   Bliv gammel ung endnu
Som Ninon fiin i Lyst og Smag;
Som Ninon føel din For-Aars Dag -
   Som Ninon falme du

Høy vinkte nu Saturnia,
Og alle Muser knælte da! -
   Hør, bør<!-- bød] bør ?--> hun, og adlyd! -
Enhver som elsker Lyst og Smag
Skal ære Carolines Dag
   Ved Skjærts og Sang og Fryd! -

O Fremmede, hvis varme Bryst,
Udvidet følte al vor Lyst;
   Og ey begreb dens Maal -
Nu veedst du det - Vær glad som vi! -
Og drik ved Pindi Harmonie,
   Vor Carolines Skaal! -
</body>
</poem>

<poem id="ewald1999022004">
<head>
   <title>Haab og Erindring</title>
   <toctitle>Haab og Erindring</toctitle>
   <indextitle>Haab og Erindring</indextitle>
   <firstline>Hold paa dit Nu, min Siæl!</firstline>
   <notes>
      <note>Første gang trykt i <i>Bibliothek for nyttige Skrifter</i>, nr. 52, <year>1772</year>.</note>
   </notes>
   <quality>korrektur1,korrektur2</quality>
</head>
<body>
Hold paa dit Nu, min Siæl! Forsøg at smage
  Det Øyeblik, som er!
O, bind det Flygtige, hold det tilbage
  Med stærke Følelser.
O dette! - det er stort - og reent - ublandet
  Med Kummer - varmt af Dyd!
Mon Tidens Fader sender dig et andet
  Saa svangert af hans Fryd?
O grib, o føl det, førend det forflyder!
  Udbred dig! Hviil derved!
Er Skyggen ævig alt, hvad Siælen nyder,
  Af sin Lyksalighed? -
Hvi skal den ævige haabe og begræde
  Sit Gode. - Det den har?
Og kun barnagtig lege med den Glæde,
  Som kommer, og som var?
O føl den selv! Her er den! - Hvor? - Forsvundet,
  Opslugt er Glædens Nu!
O Lyst! - O Drøm! - O Siæl, hvad har du fundet?
  Og hvad beholder du?
Dit store Øyeblik! - Hist see det svømme
  Et ubemærket Gran
Blant Milioner, blant de ældste Drømme
  I Intets Ocean!
Alt neppe kiendt fra det, som ey har været,
  Fra drukne Skialdres Digt,
Udstødt af Skabningen! opslugt! fortæret!
  Uigienkaldeligt!
Døe da! - Og selv det falske Gienskin vige,
  Det, som fortryller mig!
Thi, ak! Mens jeg betragter det, bortsnige
  Titusend' andre sig.
Mød, stands dem! - Men de glide, smutte, bruse,
  Flye, storme, lyne bort!
Selv til at sees, at nævnes af min Muse
  Er Glædens Liv for kort.
Ja, kundskabgridske Siæl, dybt af din Dommer
  Nedelted i dit Leer,
Kan du kun see din Vellyst, før den kommer,
  Og naar den er ey meer?
Ak! Det Minut, som var betroed at bære
  Vor Rigdom i sit Skiød,
Er først, naar det skal holde op at være!
  Dets Fødsel er dets Død!
Det smiler, naar det sendes af Alfader
  Betynget til vort Bryst,
Det nærmer sig - og flyer! og efterlader
  Kun Skyggen af sin Lyst.
O <i>Haab!</i> og du <i>Erindring!</i> - Thi kun Eder
  Betroer den Ævige
Magt at tilveye Støv Lyksaligheder
  Og himmelsk Følelse;
Velgiørende Gudinder! I, som mætter
  Den fangne Siæl med Lyst,
O kommer da! og iler, og opretter
  Et Tempel i mit Bryst!
Thi ak! mit Hierte higer efter Glæde,
  Høyt slaaer det, svulmende,
Mod Lyst, mit Øye frygter for at græde,
  O kommer, Himmelske!
Thi Myrthekrandse kan min Muse binde, -
  O snart! hvad tøver I? -
Thi høye Hymner har min Sangerinde,
  Og Harpers Harmonie.
Bort, <i>Zadoks</i> sorte Børn! og bort, <i>Neroner!</i>
  Og Smertens usle Træl,
Bort <i>Heraklit!</i> Forsvind! Thi Haabet throner
  I min opfyldte Siæl.
O Riigdom! - Viid dig ud, mit Bryst, at fatte
  Den alforherlige
Cherubers Lyst, og andre Verdners Skatte,
  Og - Verdners Skabere!
O, hvilket Støv er Guld! - Hvor hastig falmer
  Den stolte Daphnes Krands,
Og Epheu, og de seyerrige Palmer
  Ved min Gudindes Glands!
O Glands! O Hav af underlige Straaler!
  O Svælg af Salighed!
Synk i min Siæl! - heelt! - hvad den ikke taaler,
  Det skal den smelte ved!
Thi dig, du Himlens Datter, er mit Hierte,
  For ævig helliget:
Og ingen Skye, og intet Spor af Smerte
  Skal meer formørke det.
Selv, dybt i Mulm, nedtrykt af Himlens Vrede,
  Skal dog mit høye Raab
Fremkalde dig af Natten, og tilbede
  Din Salighed, o <i>Haab!</i>
Og dig, <i>Erindring!</i> Dig, hvis Smiil omhyller
  Den forbigangne Lyst
Med Liv, med Pragt, som ævig nye fortryller
  Det aldrig mætte Bryst:
Og dig, som raader for den Graad, som flyder
  Saa smeltende, saa reen,
Saa himmelsk ved et Glimt af høye Dyder,
  Ved Heltens Bautasteen,
Og ved Velgierninger, og selv ved Smerte,
  Ved andre Tiders Skrig, -
<i>Erindring!</i> Hekatomber skal mit Hierte
  Med Lovsang bringe dig!
Skiøn er du! Stor! Din sølvgraae Tinding pryder
  Glands af den Ævige,
Du! Haabets Moder! du - og du tilbyder
  Cherubers Følelse!
Men tryg, men elsket, som vort Ildsteds Skygge,
  Kiendt, som en Moders Røst,
Men mægtig er din Glædes Lyd; vi bygge,
  Vi hvile ved din Trøst.
Og vil jeg bygge - Templer i min Hytte
  Trophæer i min Vraae,
Og for ved den, skal paa en dorisk Støtte
  Den nøgne Sandhed staae. -
Med Elysæisk Pragt - Ney! bort I Drømme!
  Thi paa barbarisk Viis
Skal, (frygt kun ey) skal ingen Lethe strømme
  Nær ved mit Paradis.
Og ey det mindste Glimt skal giftig Slummer
  Udslette af mit Bryst:
Ey selv et Gienskin af forsvundet Kummer;
  Thi dette selv er Lyst.
Kun Nag og vrantne Fiender vil jeg glemme,
  Du Giernesmilende.
Alt andet skal min Siæl huusholderisk giemme
  Og karrig tit besee;
Og stum af Lyst, som Harpax, vil jeg tage
  De gamle Skatte frem
Og ofte tælle de forsvundne Dage,
  Og smaaelig veye dem.
O gylden Øyeblik! hvor skiønt, hvor vægtigt!
  Hvor stort! hvor fuldt af Gud!
Og dette, vil jeg raabe, hvor almægtigt
  Forkynder det hans Bud!
Og hiint! Det stolte! Da det fandt mit Hierte
  For snevert og for svagt,
Forlod det mig halvdød af himmelsk Smerte,
  Halv qvalt af Dydens Magt.
O siælden Skat! - Fleer vel jeg finde præget
  Med muntre Barders Lyst,
Og disse vil jeg smilende, bevæget,
  Tit trykke til mit Bryst.
Hiint varmt endnu ved Smiil af Dydens Datter,
  Hiint ved fortrolig Klang
Af Bachi Vaaben, hiint af Rabners Latter
  Og hiint af Klopstocks Sang!
Og hiint - og hiint - hvi zitrer du min Læbe?
  Hvi døde Glædens Lyd?
Og hiint - hvi velte Taarer frem og stræbe
  At røve mig min Fryd?
Dog hvem har Sprog - hvem afmaalt Lyd til Eder
  I alt for smeltende?
Hvem følte Glimt af Venskabs Saligheder,
  Og sang sin Følelse.
Hvad Farve skildrer, hvilket Ord betyder
  Det Nu, min Schleppegrell,
Naar Aander blandes, naar en Siæl bortflyder
  I en fortrolig Siæl?
Hvo kan udvikle Glædens store Scene?
  Hvo lærer Mennesket
Hans Taarers Sprog? Hvor er en klog Kamöne,
  Som kan fortolke det?
Ney taus og hemmelig skal Siælen nyde
  Hvert Gienskin af sin Ven.
Selv ey dets fulde Glands - En Tvil skal bryde
  En Skye skal dæmpe den!
Og øm af Vellyst, frygtsom vil jeg stamme
  Ak! er han lykkelig?
Er han i hvert et ædelt Træk den samme?
  Og - <i>tænker han paa mig?</i>

        Kiøbenhavn den 31te Maji 1772.
</body>
</poem>

<poem id="ewald2001062406">
<head>
   <title>Til Herr Berling og Jfr. Godiche</title>
   <subtitle>paa Deres Bryllups-Dag den 9 October 1772</subtitle>
   <toctitle>Til Herr Berling og Jfr. Godiche</toctitle>
   <indextitle>Til Herr Berling og Jfr. Godiche</indextitle>
   <firstline>Bag Zembla er et Bierg af Sølv, som stiger</firstline>
   <notes>
      <note>Herr Berling er bogtrykker og brygger G. C. Berling (<year>1737</year>-<year>1778</year>), søn af E. H. Berling, grundlæggeren af <i>Berlingske Tidende</i>.</note>
      <note>Den skarpe fodnote er original og findes digtets første tryk.</note>
   </notes>
   <quality>korrektur1</quality>
</head>
<body>
Bag Zembla er et Bierg af Sølv, som stiger
Mod Himmelen - der boer den stolte Kriger,
Indsvøbt i tykke Skyer af ævig Snee,
Og mørk og grum og græsselig at see -
Der throner Soelens Fiende - Han, som strider
Med Livet fra utænkelige Tider,
Der ruster han sig ud til ævig Krig
Mod Haabets Børn, og dem, som glæde sig -
Hans Røst er Storm - hans hule Suk oprører
Afgrunden, og forstyrrer Skibets Fører -
Hans Øynes Vink er Mulm og Nat og Død,
Hans lumske Smiil giør Himlen bleeg og rød.
O flye Natur! Alt seer man ham nedstige
Fra Biergene af Sølv - den Skrekkelige -
Seer ham, hist svøbt i Taage vandrer han
Paa Ryggen af det vilde Ocean -
Fra Soelens Bredde kan man alt fornemme
Hans vilde Fnysende, hans Vredes Stemme -
Alt kommer han beredt til Kamp og Krig -
Og Soelen flyer og Glæden skiuler sig -
Naturen blegner, sukker dybt og græder -
Den hyler, sønderriver sine Klæder -
Ifører sig en Sæk, et hæsligt Sløer,
Og stønner, spretter, mattes ud, og døer.
Arbeidets Søn, den stærke Landmand, bæver
Soldaten puster i de haarde Næver -
Den tykke Junker flyer til sin Camin,
Og Nympher pandsre sig med Hermelin.
Og alle væbne sig mod Kiæmpens Vrede,
Een med Vulcans, og een med Bacchi Heede,
Og alle flye - Den troer sig lykkelig,
Som veed et Sted, hvor han kan skiule sig.
O du, som fandt et Skiul og Liv og Varme
Og Lyst i din Hyrdindes kiælne Arme!
Min <sc>Berling</sc>, Du! som er bevæbned med
Den rene Ild af ægte Kierlighed.
Lyksalige! lad Kiæmpen fnyse, true! -
Du smiler tryg ved Amors søde Lue,
En Himmelsk Ild, som tændt af Guders Gud
Ved Dyden selv, kan aldrig slukkes ud -
Og lad Naturen blegne, sukke, græde
Og døe! - Din Ild opliver dig til Glæde,
Den spaaer dig salig Frugt, skiønt Jordens Skiød
Er lukt - og dobbelt Liv, skiønt Pan er død<note>Let them find it out!</note>
O viise Valg! Ja <sc>Berling</sc>! Ja den Høye,
Som elsker dig, har selv opladt dit Øye -
Han viiste dig det skiønne Tilflugts-Sted,
Og han velsigner det med Varighed! -
</body>
</poem>

<poem id="ewaldandrea4">
<head>
   <title>Rungsteds Lyksaligheder. En Ode.</title>
   <toctitle>Rungsteds Lyksaligheder. En Ode.</toctitle>
   <indextitle>Rungsteds Lyksaligheder. En Ode.</indextitle>
   <firstline>I kiølende Skygger</firstline>
   <notes>
      <note>Første gang trykt i <i>Kiøbenhavns Adresse-Contoirs Efterretninger</i>, 17de Aargang, Nr. 102, 28. juni <year>1775</year>.</note>
      <note>Digtet er skrevet <year>1773</year> ifølge Brix, Hans: <i>Johannes Ewald. En Række kritiske Undersøgelser</i>, Gyldendal, Kbh., <year>1913</year>.</note>
   </notes>
   <quality>korrektur1</quality>
   <keywords>ode</keywords>
</head>
<body>
1
I kiølende Skygger,
   I Mørke, som Roser udbrede;
Hvor Sangersken bygger
   Og quiddrende røber sin Rede -
   Hvor sprudlende Bække,
   Snart dysse, snart vække
Camoenernes Yndling, den følende Skiald,
   Med steds' eensrislende Fald -

2
Hvor Hiordene brøle,
   Mod Skovens letspringende Sønner,
Og puste, og føle
   Den Rigdom, i hvilken de stønner -
   Hvor Meyeren synger
   Blant gyldene Dynger,
Og tæller sin Skat, og opløfter sit Raab,
   Til den, som har kroned hans Haab. -

3
Hvor skiærtsende Bølger
   Beskvulpe den Vandrer, hvis Øye,
Snart stirrende følger
   Med Helsinges graanende Høye;
   Snart undrende haster
   Blant Skove af Master, -
Og forsker, og kiender den Fremmedes Flag,
   Og glemmer den heldende Dag. -

4
Hvor eensommes Liise,
   Venskabelig lindrende Slummer,
Tit bød en Louise,
   Forglemme sin kiærlige Kummer -
   Hvor Glæder tilsmiile
   Den Vandrende Hviile,
Hvor Rungsted indhegner den reeneste Lyst;
   Der fyldte Camoenen mit Bryst. -

5
Hvor Kummer og Smerte,
   Fandt glade dit Aftryk, Du Høye,
Det ædleste Hierte,
   I hvert et medlidende Øye -
   Hvor Venlighed pryder
   De strængeste Dyder;
Der voxte min Sang; og den undrende Skov
   Gav Gienlyd af Skaberens Lov. -

6
Jeg saae dine Throner,
   O Almagt! - og stirrede længe -
Men hellige Toner
   Foer giennem de zittrende Strænge -
   Hvert Blad, hvor mit Øye
   Fandt Præg af den Høye,
Opflammede Siælen - da voxte min Sang! -
   Da raste den mægtige Klang! -

7
O Verdeners Fader! -
   Saa sang jeg - Du Stærke! - Du Viise! -
Gud! - som Myriader,
   Som Himlenes Vældige priise! -
   See Støvet kan bære,
   Din Rigdom, Din Ære,
Din Godhed, o Fader! - saa sang jeg - og Fryd
   Brød Læbernes bævende Lyd. -

8
Lyksalige Digter,
   Som Glæden indbød til sin Hytte;
Til venlige Pligter;
   Til Friehed, som Dyder beskytte! -
   Cheruber fornemme
   Hans dristige Stemme,
Og Himle forsamles omkring ham; og Lyst
   Udbredes i Menniskets Bryst. -

9
Men Du, som allene
   Fremkaldte den Lyst af min Smerte,
Siig! - Kan min Camoene
   Udbrede sin Fryd i dit Hierte? -
   O siig mig, Veninde! -
   Kan Sangens Gudinde,
Med smeltende Toner belønne det Skiød,
   Hvoraf min Lyksalighed flød? -
</body>
</poem>

<poem id="ewald2001062404">
<head>
   <title>Over Andreas Schyth</title>
   <toctitle>Over Andreas Schyth</toctitle>
   <indextitle>Over Andreas Schyth</indextitle>
   <firstline>Mon Støv kan følge med den Høye</firstline>
   <notes>
      <note>Andreas Schyth (<year>1723</year>-<year>1772</year>) var øverste kapellan ved Nicolai Kirke.</note>
      <note>Trykt i <i>Charis</i> <year>1806</year> med undertitlen »Ved en elsket Religionlærers Død. Et Anecdoton af Johannes Ewald«.</note>
      <note>Se det lignende lejlighedsdigt <xref poem="ewald2001062402"/>.</note>
   </notes>
   <quality>korrektur1</quality>
   <keywords>lejlighedsdigtning</keywords>
</head>
<body>
Mon Støv kan følge med den Høye,
Hvem fandt hans Spor og hvilket Øye
   Har seet hans underlige Vey -
Forvovne Støv hold op at svimle
I dette Svælg af Himles Himle
   Den evige begribes ey

Min Sjæl, min fængslede, min svage
Min faldne Sjæl, vil du opdage,
   Hvad Lysets Aander ey kan see
Velan! - Forsøg det, om du taaler
At stirre paa det Hav af Straaler
   Som bruser om den Herlige

Ak! - dybt i Støvet vil vi knæle
Og Graad og hellig Angst skal quæle
   Hver Tanke som udforsker dig
Vor Aand skal zittre og tilbede
Dig, hvis Al-Godhed og hvis Vrede
   Er viis og ubegribelig -

Men om vi med et ydmygt Hjerte
Modtager Bitterhed og Smerte
   Af dit alviise Velbehag -
Og om vi knæle mens du saarer,
Da Gud tilgiv de stille Taarer
   Som ene bøde for dit Slag,

Naar du fordobbler Støvets Dage
Som aander sig og os til Plage
   Og snart bortrykker Jordens Ven
Da er du Gud og den alviise -
Din Villie skal vort Hjerte prise
   Endskjøndt det ey begriber den -

Alt hvad du gjør er got vor Fader,
Det Onde selv, som du tillader
   Er frugtbart paa Lyksalighed -
Og af det Tab, hvorfor vi græde
Udspiirer Fryd og salig Glæde,
   Som Himlens Aander smiile ved -

Han lever - han, hvis Muld vi gjemme
Alt blander han sin høye Stemme,
   Med Cherubimers Fryde-Skrig
Alt straaler Naaden og veyleder -
Hans Sjæl igjennem Saligheder
   O Gud, til Thronen og til dig

Du kaldte din troefaste Hyrde
Til Hvile - du borttogst hans Byrde,
   Og du omgjerder ham med Lyst -
Hvor herlig kroner du hans Dyder
Vi veed det - Gud! - men Taaren flyder
   Og Smerten svulmer i vort Bryst -

Thi ak vor Sjæl er svag du Høye -
Vort Hierte fængsles af vort Øye
   Og lænkes til det Tab vi see -
Vi veed vor døde Faders Glæde -
Men ak vi see hans Grav og græde
   At vi har tabt den Salige -

Og dyrebare var hans Dage
Ak en var meer end al vor Klage,
   En Times Tab fortjente den -
Det er ey lidt som Døden røver -
Det veedst du selv, du Nyre-Prøver,
   Og du, som gavst og togst vor Ven -

Thi som et Lys i Dødens Dale,
hvis Glimt veylede og husvale -
   Og styrke trætte Vandrere
Saa sjelden er dit Ords Forkynder
Som ey formørkes Selv af Synder
   Hvis Afgrund han opdagede

Saa var vor Schiøt - Saa var din Tjener
Et himmelsk Lys blant Syndens Venner
   Et saligt Gjenskin af dit Bund -
Han levte troefast, som han lærte
Din Kjærlighed var i hans Hjerte
   Og hellig Sandhed i hans Mund

Svag og Brøstfærdig var hans Hytte -
Men stærk Hans Sjæl som Himlens Stytte
   Utrætted i sit store Kald
Han understøttede den svage,
Han holdt den synkende tilbage
   Og greb den Faldne i sit Fald -

Hans Røst var kjær - thi den var kjærlig,
Og mægtig, thi dens Grund var ærlig
   O Gud - man kjendte strax din Tolk -
Kun en som han, der selv er dydig
Opvækker Angst hos hver ulydig
   Og salig Tillid hos dit Folk

Nu tier han - derfor du Høye
Formørke Taarer Folkets Øye -
   Hans Stemme trøster dem ey meer -
Vort Lys forøger Himlens Glæde
Vi kan ey øyne det - vi græde
   Hos det tilbage blevne Leer -

Men Taaren trøste Himlens Venner
Og Godhed, som borttog sin Tjener,
   Har derfor ikke skjult sin Vey -
Men ak - vi, som en kjærlig Fader
Uigjenkaldelig forlader,
   Os kun - os trøster Taaren ey -
</body>
</poem>

<poem id="ewald2001062402">
<head>
   <title>Over Johannes Kinast</title>
   <toctitle>Over Johannes Kinast</toctitle>
   <indextitle>Over Johannes Kinast</indextitle>
   <firstline>Mon den, som knæler for den Høye</firstline>
   <notes>
      <note>Skrevet <year>1773</year>.</note>
      <note>Johannes Kinast (<year>1705</year>-<year>1773</year>) var sognepræst ved Frederiksberg Kirke.</note>
      <note>Den slående lighed til <xref poem="ewald2001062404"/> tyder på, at disse digte var bestilt arbejde - og at ihvertfald eet af digtene var venstrehåndsarbejde.</note>
   </notes>
   <quality>korrektur1</quality>
   <keywords>lejlighedsdigtning</keywords>
</head>
<body>
Mon den, som knæler for den Høye
   Fornemmer Lyd af Skabningen? -
Seer han vor Jord? - og veed hans Øye,
   Om Nattens Vinger skjule den.
Mon Mulm, som Støvet Gyser ved,
Kan naae den høye Sjæl, som roelig,
Seer ned imod sin faldne Boelig,
   Fra Cherubimers Evighed -

Ney Kinast, Ney! - I Livets Strømme,
   Som rev dig bort - i Lysets Hav,
Hvor Herlighedens Soele svømme
   Rundt om din Aands bundløse Grav -
   I Rigdoms Dyb - I Naadens Skjød,
   Kan Smertens Skygger ey opdages -
   Du veedst ey, at dit Støv beklages,
      Du seer kun Livet i dets Død -

Din Sjæl, som Glædens Chor alt lærte
   Sin underlige Harmonie
Dit varme fulde store Hjerte,
   Udbrede Himlene sig i -
Hvad er din tabte Tid? - Det Gran -
I hine Svælg hvor du tilbeder -
Det Blink i Almagts Evigheder -
Det Stænk i Naadens Ocean?

Mon Støvets Sysler - mon dets Glæder
   De Veyrlys, som det smiiler ved,
Og mon den Dunst, hvorved det græder
   Bemærkes i din Salighed -
Mon disse Klager naae til dig? -
O Salige? - Mon du fornemmer
Vort Suk blant Himlens Høye Stemmer,
   Og blant Udvalgtes Fryde-Skrig -

Ney! - ak men vi hvis bundne Tanker
   Kun flaggre lavt omkring vort Leer
Hvis Sjæl indklemt i snevre Skranker,
   Kun fatter, hvad vort Øye seer. -
Vi see kun usle Levninger,
   Af Kinast - af vor Ven - vor Lærer -
Det Muld som Tiden snart fortærer
   Og føle dens Forstyrrelser -

Hvor dybt - hvor grundløs dybt, du Høye,
   Nedsank din stolte Lignelse -
Hvor mat! - hvor mørkt er nu det Øye,
   Hvori din Godhed straalede! -
   Er det den Mand, som var din Lyst? -
O hvem begriber, at den Gode,
At Gud, at Aanders Fader boede
   I dette, kolde, tause Bryst -

Og disse Øyne som tilsmiilte
   Vort Hjerte Glæde, Haab og Mod! -
Og dette Bryst, hvorved vi hviilte,
   Og denne Haand, hvorved vi stod -
   O Tanke hvor ydmyger du! -
   Hvor billigt er det om vi græde! -
Og disse Træk, som var vor Glæde,
   Skal Ormene fortære nu! -

Og skjønt du selv varst mæt af Dage,
   Og skjønt din Isses Krands var hvid,
See vi umættede tilbage,
   Til din forsvundne Leve-Tid
Ak en som du - en troefast Ven -
En kjærlig Fader, og en Hyrde
Som stærk og villig bar sin Byrde -
   Kan vi for sildig tabe den

Hviil sødt! - hviil æret, skjult og roelig,
   O elskte Støv! - Indtil din Gud,
Igjen fornyer dig til sin Boelig
   Ved hans Barmhjertigheders Bud
   Men vort taknemmelige Bryst
Skal gjemme paa dit Eftermæle,
Indtil og vore frelste Sjæle,
Bortrykkes i en Strøm af Lyst -
</body>
</poem>

<poem id="ewald1999030201">
<head>
   <title>Til Hr. Find og Jfr. Lund</title>
   <subtitle>(1773)</subtitle>
   <toctitle>Til Hr. Find og Jfr. Lund</toctitle>
   <indextitle>Til Hr. Find og Jfr. Lund</indextitle>
   <firstline>Nu smiler Solen stolt bag aabne Himle</firstline>
   <quality>korrektur1</quality>
   <keywords>lejlighedsdigtning</keywords>
</head>
<body>
Nu smiler Solen stolt bag aabne Himle,
Naturen føder, unge Glæder vrimle
  Omkring dens Bryst;
Den blev befrugtet under Almagts Vinger,
Nu føder den, og af dens Skiød udspringer
  Nyeskabtes Lyst.

Et Svælg af Haab, som ingen Skye indskrænker,
Og salig Tak besiele den som tænker,
  Han føler sig.
Og hine Dyr, som Tanke ei var givet,
Forkynde hede Følelser af Livet
  Ved Frydeskrig.

Jordguden kiender kun de store Skygger
Af Skaberen, som trindt omkring ham bygger
  Sit Paradiis;
Men Spurven selv opflagrer mod sin Skaber
Og priser ham, og al Naturen taber
  Sig i hans Pris.

Den Svageste udruster sig. Den Spæde
Udvider selv sit lille Bryst til Glæde,
  Som Himlen spaaer.
Et Sødt, jeg veed ei hvad, en kielen Smerte,
En salig Længsel svulmer i det Hierte,
  Der neppe slaaer.

Men Du, min Broder! Du, som Godhed leder,
Imod den Største blandt de Saligheder,
  Der naae vort Bryst;
O Du! hvis ædle Hierte fandt sin Mage,
Udviid det, til at rumme, at modtage
  En himmelsk Lyst!

Thi ei de grønne guldindsprengte Skove,
Og ei den emailerte Dal kan love
  En Lyst som den.
I Biergets Skiød kan ingen Glæde findes,
Som den, hvortil Du nu for evig bindes
  Af Himmelen.

Den skiønneste blandt alle Vaarens Dage
Er mod et Smiil af en elskværdig Mage
  En Vinter-Nat;
Og mod den Ild, som Dyd og Elskov tænder,
Og mod den Ild, hvoraf Dit Hierte brænder,
  Er Solen mat.

Naar Liljen falmer; naar nu Stormen leger
Med sammenskrumpet Løv af Nordens Eger;
  Naar alt er Iis:
Da blomstrer Salighed i Dine Arme,
Og Glimt af Gud bestraale og opvarme
  Dit Paradis.

Omfavn Din Fryd! Betroe Dig til Din Glæde!
Vær tryg ved Pagtens diamantne Kiæde,
  Ved Herrens Haand!
Han bandt den! - Han velsigne den! - Han give
Sin Engel seent sit Vink, at sønderrive
  Saa smukt et Baand!
</body>
</poem>

<poem id="ewald1999022203">
<head>
   <title>Til Jomfrue Anna Hedevig Jacobsen</title>
   <subtitle>da Solen var overtrukken med Skyer i Sommeren 1773.</subtitle>
   <toctitle>Til Jomfrue Anna Hedevig Jacobsen</toctitle>
   <indextitle>Til Jomfrue Anna Hedevig Jacobsen</indextitle>
   <firstline>Solen flygter, Taarer skiule</firstline>
   <notes>
      <note>Anna Hedevig var datteren af ejeren af Rungsted Kro (nu kendt som Karen Blixens Rungstedlund) hvor Ewald var indlogeret fra marts <year>1773</year> til november <year>1775</year>. Her skrev han bla. også <xref poem="ewaldandrea4"/>.</note>
   </notes>
   <quality>korrektur1</quality>
</head>
<body>
Solen Flygter, Taarer skiule
  Sporet af den Himmelske;
Norden brøler i sin Hule,
  Glædens Morder vaagnede,
Snart skal Zemblas Hvirvel-Vinde
  Hvine høit mod Harpens Klang.
Ak, hvad vil du? Ak, Hyrdinde!
  Hvi begierte du min Sang?

Lær min bange Siel fornemme
  Glimt af Vaarens tabte Lyst,
Byd, at Zephirs kielne Stemme,
  Hvisler Glæde til mit Bryst!
Tal til Stormen, at den tier,
  Dæmp dens Røst, min Hedevig!
Da skal høie Harmonier
  Prise Himmelen og dig!

Deilige! hvis ædle Hierte
  Svolmer af uskyldig Fryd,
Luk dit Øie for min Smerte,
  Flye min Klages hæse Lyd!
Dig, hvis aldrig mørke Øie
  Dydens Himmel straaler i,
Dig kan Glæden kun fornøie
  Med sin egen Melodie.
</body>
</poem>

<poem id="ewaldandrea8">
<head>
   <title>Klage-Sang over Skiødehunden: Maske</title>
   <toctitle>Klage-Sang over Skiødehunden: Maske</toctitle>
   <indextitle>Klage-Sang over Skiødehunden: Maske</indextitle>
   <firstline>Bland Muse, bland din Graad med Arabelles Taarer!</firstline>
   <notes>
      <note>Arabelle er Anna Hedevig Jacobsen, cf. <xref poem="ewald1999022203"/>, datteren på Rungsted Kro. "Youngs Betragtninger" henviser til Edward Youngs <i>The Complaints, or Night Thoughts of Life, Death and Immortality</i> (<year>1742</year>-44) og "Sneedorfs viise Blade" er J. S. Sneedorffs tidskrift <i>Den patriotiske Tilskuer</i> (<year>1761</year>-63).</note>
      <note>Skrevet i årene <year>1773</year>-75 hvor Ewald befandt sig på Rungsted Kro. Trykt i <i>Almindeligt Dansk Bibliothek</i>, <year>1778</year>, bd. 1, nr. 1, pp. 84.</note>
   </notes>
   <quality>korrektur1</quality>
   <keywords>elegi,lejlighedsdigtning</keywords>
</head>
<body>
Bland Muse, bland din Graad med Arabelles Taarer!
  For Efterslægten klag den fromme Piges Nød! -
Hyl, at Barbarer selv, og følesløse Daarer
  Maae gyse ved din Sang, og hendes Yndlings Død! -
Og skiønt tredobbelt Floer skal døve Harpens Strenge;
  Og skiønt du ofte bør besvime, mens du slaaer;
Skal ved et Underværk, din Klages Gienlyd trænge
  Høyt over Muphtis Sang, ved Stor-Sultanens Baar!
O du hvis Øye stolt ey kiender anden Væde,
  End den, som Latter, Søvn og Tunca efterlod! -
Svøm nu, og drukn' i Graad! men I, som let kan græde -
  Hvis hele Siæl er Vand - men I bør græde Blod!
Og du, som lærd og kold, og strax, naar Skiæbnen saarer,
  Vil læge med din Trøst, og med et frostigt Raad -
Tie! - dog det kan du ey! - men blandt latinske Taarer,
  Ved Masques Hvilested, med Arabelles Graad! -

Nu krøb den skuulende, til sin bekiendte Pude -
  Dens Hale, Spaniers og Bolognesers Lyst,
Laae nu vanhelliget ved en forvoven Snude
  Og sneg sig til at slaae paa det beklemte Bryst -
Nu - dog hvor vil du hen, forvovne Sangerinde?
  Ak! - for en straffet Feyl bør Dekket falde ned! -
Og hvi tilstaaer du sligt? - sig frit, at din Heltinde,
  Tog, som Lucretia, sin Død af Kiærlighed! -
Men laan af Cerberus hans Fraae, for stærkt at male,
  Og af hans trende Gab, syng høyt om Morderen,
Som aandte Smiger først til Tippen af den Hale,
  Hvor Masqves trygge Siæl for villig taalte den!
Barbar! et Tigerdyr var uden Tvivl din Amme; -
  Med Crocodillers Gift inddrak du dig en Siæl.
Fra Morder-Kobbelet, Troeløse, maae du stamme,
  Som paa Actæons Jagt rev Jægeren ihiel! -
Hvad? - eller tør du vel dumdristig forevende:
  Du troede, Maske var en lykkelig Gesandt
Af dem, som Hundene har fordum skuldet sende
  Til Jupiter - af dem, de siden aldrig fandt? -
O! tie med slig en Digt! - Thi her var Syn for Sagen! -
  Vi saae - - Dog atter vil min Harm henrive mig
Hvad saae vi? - lumpne Hund! - mon Musen mit i Klagen
  Ved sin Heltindes Grav, vil giøe sig tret med dig? -
Nok, at den kiendelig forandrede sit Væsen,
  Opførsel og <i>Diet</i>, Sprog, Vaner og Humeur -
Den var fra denne Dag ey nær saa peen og kræsen;
  Og overalt ey den polerte Hund, som før -
Saa Stræng i Miner er den nyelig gifte Kone,
  Som viiser stønnende, hvad Pligt hun bærer paa -
Saa meget Kummer har en sexten Aars Matrone,
    Af dyr Tid, slette Folk, og Børn, <i>som forestaae;</i>-
Saaledes troer hun sig berettiget at glemme
  Friseur og Speilet selv, saasnart hun har en Mand -
Og sminker sig med Soed, at alle maae fornemme,
  Hvorlidt hun skaaner sig i hendes Ægte-Stand! -
Og naar nu Caffe-Dunst opstiger for at samle
  Det talesyge Kiøn til Mynstring og Konseyl -
Saa holder hun sig nu ærværdig til de Gamle,
  Og taler i Tenor om hendes Næstes Feyl -
Saaledes var det og, at Maske stræng i Sæder,
  Og skiødesløs i Pynt, og viis i Gang og Røst,
Nu viiste, hvad den var - - dog Arabella græder! -
  Hun vegrer sig med Ret endog for denne Trøst! -
Thi - ak! - ey, hvad den var - men dig o Slag! - o Smerte! -
  O Død som forestod! - dig Grav-Sted hvor den er -
Dig viiste den! - den fandt sin Skiæbne i sit Hierte -
  Og saae sin grumme Død i mørke Anelser! -
Forgiæves var det, at hun deelte Liv og Varme,
  Med den, og trykte den til sit beklemte Bryst! -
Deb græd i Glædens Skiød, i Arabelles Arme;
  Og vred sig, naar den blev ti tusind gange kyst -
Forgiæves var det, at hun med væmodig Stemme,
  Tit forespurgte sig om dens Befindende -
Forgiæves raabte hun: »Min Maske kan du glemme,
  »Hvor tit jeg giorde dig til min Fortrolige? -
»Fortroe mig nu din Nød! - hvad vil du? - hvad kan lindre?
  »Svar Maske! - Svar! - bliv rørt ved Arabelles Graad!«
Men Maske græd og taug - den saae alt Gnisten tindre -
  Den, som saa grusom sveed dens korte Leve-Traad! -
Og saae man Tegn og sligt, som pleyer at advare,
  Matroner tilig om de store Fruers Død -
Et hesligt Dødning Uhr, forkyndte Maskes Fare
  En drømte tit om Æg - En anden sveed sin Grød -
Den kryllede Plaitil, vor Masks troe Veninde,
  Som var opdraget med den <i>ulyksalige;</i>
Forlod sin Mad af Sorg, og blæstes op af Vinde;
  Og var saa nær crepert af en Forstoppelse! -
Nu kom den grumme Slag - Tre haabefulde spæde,
  Krøb klynkende omkring det moderlige Bryst
Af Parcen var de kun bestemte til at græde;
  Og hun misundte dem det mindste Glimt af Lyst -
De døde, før de saae - Tre gange lykkelige
  Kan man dog kalde dem, fordi de saae dig ey;
O grumme Fald! o Skræk! - hvortil de, sandt at sige,
  Endskiøndt uskyldige, dog havde banet Vay -
Bland Muse, bland din Graad, med Arabelles Taarer! -
  Høyt for en anden Slægt klag Arabelles Nød! -
Men dæk dit Bryst med Staal! Thi hver en Tanke saarer -
  En Dolk er skiult i hvert et Træk af Maskes Død! -
Nu laae den taus og mat, nedtrykt af Gram og Smerte
  Og saae med Taarer til den forbigangne Tid -
Men naar den tænkte frem, da pikkede dens Hierte,
  Kun lidet trøstet ved dens Aesculapers Flid -
Mistrøsted peeb den svagt, naar Nimrods Nørn forgiæves
  Fandt paa dens ømme Puls, og saae af dens Urin,
Saa got dens Sygdoms Art, og om den kunde hæves,
  Som de, der dræbe os paa Græsk og paa Latin -
En viiste kraftigt af Erfarenhed og Grunde,
  At Maskes Liv blev frelst ved Svededrik og Bad -
En soer, at kun Diet curerer Skiøde-Hunde;
  Da en kom frem med et, og skilte Tretten af -
Barbar! - dog nævn ham ey! - Min Sangerinde ryster
  Endnu af Skræk - han var saa høy, og grum og vild,
Som en Cyklop - hans Haar stod stridigt op som Byster
  Og i hans Øyne var en Phlegetonisk Ild -
Som Torden var hans Røst - hvad! - skreg han - hvad! for Fanden!
  Er det en vigtig Ting at gruble længe paa?
Jeg veed et sikkert Raad - Man skyde den for Panden!
  Og ufeylbarlig skal dens Smerte snart forgaae!
Halv sukkende de selv - de grønne Skov-Colleger, -
  Skiøndt vante til for Spøg, at giøre slige Skud -
Men Arabelles Skræk! - den skildres kun med Streger - - -
  Den kan min Læser selv langt bedre tænke ud -
Dog nu var Retten sadt - der skulde decideres;
  Og da den heele Sag var overveyet vel;
O Skræk! blev Maske dømt, til at arquebuseres:
  Og paa barbarisk viis forbuden al Apell -
Du slaaer Kitharren svagt udmattede Camoene!
  Klirr ey saa klynkende! - høyt klinge Klagens Klang!
Dog hvem har Toner til saa skrekkelig en Scene?
  Og fordrer Maskes Død ey meer end Skialders Sang?

Bland Muse, bland din Graad med Arabelles Taarer! -
  Men tie! - og deel - og føel den fromme Piges Nød!
O skaan det ømme Bryst! - Betænk, hvor dybt du saarer
  Med hver Erindring om den lille Yndlings Død! -
Nok, at den er ey meer - dog dette maae du sige -
  Kun det, til Sandheds Tarv, og Efter-Slægtens Gavn -
Den faldt med Heltemod for tapper til at skrige;
  Og intet Feygheds Træk besmittede dens Navn -
Og skiøndt ey Marmor har opgiemt dit æreminde,
  Skal dog den sidste Slægt erindre dig endnu,
O Maske! Thi hvor er den sieldne Hund at finde
  Som er saa nydelig, saa smuk, saa klog som du? -
Fiin var du i din Skiærts - alvorlig, naar du tænkte,
  Og kræsen i dit Valg af Spøg og Tidsfordriv -
Forgiæves var det ey, at Arabelle skiænkte
  Dig fierde Parten af et uskatteerligt Liv -
Forgiæves deelte hun dog ey sit ædle Hierte,
  Imellem dine Bief og Dydens høie Røst;
Og rev den ømme Siæl saa tit fra Venners Smerte,
  Til dine Knur, naar du for Spøg begierte Trøst! -
O Hund! - som med et Spring - med en Harlequinade
  Kom tit i Veyen for en Herveys Billeder;
Som giorde Streger i en Sneedorfs viise Blade,
  Og Parentheser i en Youngs Betragtninger!
O store Hund, som jeg uværdigt tit har bandet,
  Naar yndig Viisdom klang i Arabelles Mund;
Og paa det mindste Vink et Engle Sprog blev blandet
  Paa meer en babelsk viis - o alt for store Hund .-
O lykkelige Hund, som ofte, for at skrige
  (Hvad vigtigt Overlæg det og brød overtvert)
Fik Millioner Kys af en elskværdig Pige,
  Hvoraf din ringe Skiald misundte dig ethvert! -
O Hund! - du er ey meer! - Men du som hopper, bieffer,
  Og skiærtser nu saa tryg med Maskes Hvile-Sted;
See, at den Død, som slaaer en Pudel - ak den treffer
  Den beste Skiødehund! - See det, og skiælv derved! -
Min Muse! - bland din Graad, med Arabelles Taarer! -
  Leg Harpen! tie og føel! - Og tag den længste Pen
Af Sphinx - og blodigt Blek af Gorgoniders Aarer,
  Og skriv paa Daphnes Bark først denne Grav-skrift hen:

Staae stille Hund, og hyel, ved denne haandfuld Aske,
  Som da den havde Liv, var Arabelles Lyst;
Men væ dig! - om du fræk besmitter Støv af Maske
  Som en elskværdig Mund saa tit har roest og kyst! -
</body>
</poem>

<poem id="ewald2000070901">
<head>
   <title>Nytaarsdigt til en Fader (I)</title>
   <toctitle>Nytaarsdigt til en Fader (I)</toctitle>
   <indextitle>Nytaarsdigt til en Fader (I)</indextitle>
   <firstline>O du min Ungdoms troe Veyleder</firstline>
   <notes>
      <note>Sandsynligvis fra nytåret <year>1773</year>.</note>
      <note>Trykt i <i>Charis</i> (<year>1806</year>) med titlen »Et Andet fra en Datter til en Fader (af Ewald)«.</note>
   </notes>
   <quality>korrektur1</quality>
</head>
<body>
O du min Ungdoms troe Veyleder,
   Som styrer mig til varig Lyst
O du som planter Saligheder
   Og unge Dyder i mit Bryst
Troer du, at Nattens Svælg fortærte
   Det Aar som var? - Ak Ney - det er! -
Du selv, du bandst det i mit Hjerte
   Med evige Velgjerninger
Min Tak har gjemt hvad Jorden taber
   Den hindrer Aaret i at flye
Min levende Erindring skaber
   Den alt forsvundne Tid paa nye
Mit Øye seer med Lyst tilbage -
   Min Fader! - og min rørte Sjæl
Foreviger de glade Dage
   Som du betegner med mit Vel -
Al Godhed lønne dig - og byde
   Din Sjæl at see med Tillid frem,
At Øyne Glade Aar - at nyde -
   Og ey at kunde tælle dem -
Han lyse dig! - og han udbrede
   En lang og tryg og baned Vey
For ved dit Ansigt og veylede
   Din Sjæl til Fryd som endes ey
Rigdommens - Glædens Herre træde
   I din Gjeldbundne Datters Sted -
Han selv gjengjelde dig den Glæde,
   Som du har overøst mig med -
Hans Naade skjæn(ke) dig en Alder -
   Som er ærværdig (hø)y og sød -
Han byde at du ikke falder
   Før du hensegner i hans Skjød -
</body>
</poem>

<poem id="ewald2000070902">
<head>
   <title>Nytaarsdigt til en Fader (II)</title>
   <toctitle>Nytaarsdigt til en Fader (II)</toctitle>
   <indextitle>Nytaarsdigt til en Fader (II)</indextitle>
   <firstline>Som Snee bortsmelter Støvets Dage</firstline>
   <notes>
      <note>Nytåret <year>1773</year>.</note>
      <note>Trykt i <i>Charis</i> (<year>1806</year>) under titlen »Nytaarshelsen fra en Datter til sin Fader. (Et Anecdoton af Joh. Ewald.)«.</note>
   </notes>
   <quality>korrektur1</quality>
</head>
<body>
Som Snee bortsmelter Støvets Dage
   Som Nattens Dug forgaaer vort Liv
Hvo sagtner Tidens Gang? - Hvo binder
Det Øyeblik, som nu forsvinder
   Mon du kan sige kom tilbage
      Du stærke Gud, som sagde bliv! -

Glimt, som den evige betroede
   Min Sjæl, af Skabningen og sig
O du som voxer ved at nydes
O Glimt, som aldrig meer tilbydes,
   Uigjenkaldelige Gode,
      O Tid vær meer, end Guld for mig -

Men du min, Fader, du som lærte
   Mit Bryst sit første Aande-Dret
Og du, som først har viist mit Øye,
Mig selv, Naturen og den Høye -
   O at du kunde see mit Hjerte,
      Thi Ord kan ey fortolke det -

Ak selv den største Tak er liden
   Er svag for dig, min første Ven? -
Hvad er da min uvante Læbe? -
Tør den vel haabe - tør den stræbe,
   At lønne ham som gav mig Tiden
      Og lærte mig at nyde den -

Men han som helst bønhører svage -
   Gud skal betale al min Gjeld -
Ja Tidens Fader skal fornemme
Min Bøn og mærke paa min Stemme
   Han skal forlænge dine Dage
      Og han skal krone dem med Held

Ved ham skal du med Haab tiltræde,
   Med Tak beslutte dette Aar -
Ved hans Velsignelse formeere
Din Alder sig med mange fleere,
   Og han beslutte dem med Glæde
      Med salig Lyst, Som ey forgaaer -
</body>
</poem>

<poem id="ewald2001081802">
<head>
   <title>Nytaarsdigt til en Moder</title>
   <toctitle>Nytaarsdigt til en Moder</toctitle>
   <indextitle>Nytaarsdigt til en Moder</indextitle>
   <firstline>O du mit Intets troe Veninde</firstline>
   <notes>
      <note>Trykt i <i>Charis</i> 1806 under overskriftet »Til en Moders Fødselsdag fra en Datter. (Et Anecdoton af Joh. Ewald.)«.</note>
      <note>Antageligvis skrevet omkring nytåret 1773.</note>
   </notes>
   <quality>korrektur1</quality>
</head>
<body>
O du mit Intets troe Veninde
   Hvad var jeg, da dit varme Bryst
Oplivede mig til at finde
   Det første Gysende af Lyst? -
   Hvor var min Sjæl? - O Elskte sig -
O du, som fødte mig med Smerte,
Fortæl - Hvor sov jeg, da dit Hjerte,
   Med stærke Slag opvakte mig? -

Ak! - hvilket rædsomt Mulm omspændte
   Min Sjæl - og bandt min Phantasie, -
Før dine reene Luer tændte
   Det første Glimt af Lys deri -
   Dybt sank jeg - Strudler trak mig ned
I Chaos - Natten greb mig svage -
Da drog din Straale mig tilbage
   Ufattelige Kjærlighed

Oplys mig da min Sjæls Veyleder
   Hvi valgte du Hvor fandst du den
Blant Myriader Mueligheder? -
   Hvad var jeg, at jeg blev din Ven? -
   Viis mig du Gnist af Gud, og du
Dens Helligdom og dens Præstinde
Lær mig, hvormed jeg kunde vinde
   Din Yndest, før jeg var endnu

Fortæl, hvordan det kjælne Hjerte
   Blev haardt og turde ruste sig
Mod Dødens Frygt og Dødens Smerte
   Og kjæmpe for at frelse mig
   Viis mig mit Forbund med din Lyst
Vort Venskabs underlige Kjæde
Du som opelskte mig til Glæde
   Med Blodet af dit ædle Bryst

Dog ney, du Gjenskin af den Høye
   Du Mødres ømme Følelse
Din Straale blender Støvets Øye
   Dit Svælg opsluger Tankerne
Min Sjæl har maalt Orions Vey
Og fulgt med Vredens røde Straale
Afgrunden kan min Tanke maale
Men dine Grændser naaer den ey -

HVi zittre da de fulde Læber? -   <!-- Hvi] HVi ? DSL/ADL har HVi -->
Hvi ruste de sig ud til Sang?
Hvi svulmer Harpens Lyd - og stræber
At naae din Straale med sin Klang
O følg mig Muse føl og tie! -
Til at fortolke det jeg finder
Har alle Pindi Sangerinder
Kun kold og kunstled Harmonie

Og har Camoenen Sang til eder
   I underlige Billeder
Af hine spæde Saligheder,
   Min Barndoms ædle Prydelser -
   Hvad Farve skal du skildres med,
   Du Dyd, som Mødres Bryster lærte
   Vor Sjæl - og tyldte i vort Hjerte;
      Du rødmende Uskyldighed -

Slaae sagte paa de fine Strænge
   Min Muse - Syng de spædes Lyst,
Og lad det kjælne Klynken trænge
   Saa dybt saa himmelsk i vort Bryst -
   Udfind en Stræng hvis Zittrende,
Er stærk som den frygtsomme Tone,
Hvormed de Angrende forsone
   Den mindste Overtrædelse -

Den Taare, som saa villig flyder -
   Og som saa let er stilt igjen -
Den ømme Sjæl - de nøgne Dyder -
   Den dybe Frygt For Skaberen -
   Den Drift til Venskab og til Fryd -
Den Tillid, som ey kjender Kummer -
Den muntre Spøg - den trygge Slummer -
   Er meer end høye Harpers Lyd -

Men du, som gavst mig denne Glæde -
   Som har bestrød min Barndoms Vey
Med Roser; og bevart mig spæde,
   At Torne saarede mig ey -
   Men du hvis Haand veyledte mig
Paa Dyds og Viisdoms snevre Stier,
Hvor fandt jeg stærke Harmonier
   Som sige hvad jeg skylder dig -

Hvad er min Muse? - tør hun stræbe,
   At naae den kjælne Lyd, hvormed
Din søde reene viise Læbe
   Indbød mig til Lyksalighed -
   Hvad eller kan min Stemme naae
Det stærke Bud, den høye Klage,
Hvormed du kaldte mig tilbage -
   Fra Farer, som din Ømhed saae -

Og nu? - ak! - naar min Sjæl opregner
   De trøstende Velgjerninger,
Hvormed din Haand endnu betegner,
   Hvert Øyeblik, hvori jeg er -
   Da - o da flye Camoenerne
Da svimler Sjælen og fornemmer
En Gjenlyd af AlGodheds Stemmer -
   Og drukner i sin Følelse -

Du som forvandlede min Smerte,
   Til Slummer og til Haab om Lyst
fortolk du selv mit fulde Hjerte! -
   Læs din Erindring i mit Bryst -
   Der - Elskte, som jeg aander ved,
Min troe, min eneste Veninde -
Der skal du see dig selv - og finde
   Et Gjenskin af din Kjærlighed -

Og den Alvidende skal mærke
   Mit Suk; og agte paa min Bøn -
Han, den AlGode - Han - den Stærke -
   Han være selv din Store Løn -
   Hans Villie give at du maae
med Glæde sildig see tilbage
Med Mod erindre disse Dage
   Hvis Kreds vi nu begynde paa

Hans Arm skal gjenne Frygt og Fare
   Og Tvivl og Kummer af din Vey -
Hans Viisdoms Straale skal advare
   Dit Fodtrin, at du snubler ey
   Men naar du mættes af en sød,
En roelig, høy og æret Alder
Da byde Naaden at du falder
   I dens Barmhjertigheders Skjød -
</body>
</poem>

<poem id="ewald2001062401">
<head>
   <title>Aftenen</title>
   <toctitle>Aftenen</toctitle>
   <indextitle>Aftenen</indextitle>
   <firstline>Indsvøbt i al sin Skræk og vred, og vild</firstline>
   <notes>
      <note>Datering: Måske sommeren <year>1773</year> eller <year>1774</year>.</note>
      <note>Trykt i <i>Charis</i> (<year>1807</year>).</note>
   </notes>
   <quality>korrektur1</quality>
   <keywords>blankvers</keywords>
</head>
<body>
Indsvøbt i al sin Skræk og vred, og vild,
Nedbruser han fra Bjergene - O flye,
Du Roesens og de spæde Liliers Ven! -
O skjærts ey meer saa tryg med Søelunds Høy! -
Din Fiende kommer! - Flye du gyldne Soel! -
Fra Helsinge - fra Østens nøgne Fjeld
Nedbruser han - hans Aandedræt er Storm -
Og huul og sørgelig, som Bølgens Lyd,
Der tørner mod en ensom Klippes Fod;
Er Lyden af hans Komme - Glædens Spor -
Hvert yndigt Malerie af Grønt og Guld -
Hver Gnist af Skovens skummende Christal -
Hvert flygtigt Glimt af Bølgens sølvblaae Ryg,
Har alt hans store Skygge sletted ud! -
Bag ved den Morder er Naturen død! -
O flye du Glædens Ven! - o skjærts dog ey
Saalænge med Sophies gyldne Spiir! -
Forlænge kysser du hver enkelt Busk,
Hver vestlig Høy, hvormed du drevst din Skjærts! -
De rødme ved dit kjælne Afskeeds-Kys! -
Snart skal de blegne! - som den stolte Møe,
Hvis Hjerte Helte kun tør trettes om -
Hvi sidder hun, saa ensom i sin Port -
Saa tankefuld? - Hvi løfter hun saa tit,
De store Øyne; dem, som Dyd, og Mod,
Og Viisdom, og endnu jeg veed ey hvad,
Saa yndigt blandes i - Hvi løfter hun
Dem smagtende saa tit mod Bjergets Vey? -
Hun venter ham - sit Hjertes skjulte Haab -
Sin stille Tankes Ven - den unge Helt -
Hun skildrer ham sig seyerrig - beladt
Med Jetters Rov - og alt tillaver hun
Et meer end venligt Smiil; og Helte Sang -
Og paa sit Skjød udbreder Kampens Møe,
Det bunte, det med Guld isprængte Skjærf,
Som hun har virked til sit Hjertes Helt -
Nu kommer han - han kommer! --- ha, han flyer! --
Nu blusser hendes Kind - Hun skjuler vred
Det Guldisprengte Skjærf - Men ak hun seer
Den sorte Jette, som forfølger ham
Med høyt opløftet Sværd - Nu zittrer hun -
Nu svømmer hun i Graad - Hun blegner - Flye
Guuldhaarede, før Jetten knuser dig! -
Saa rødme Leyre Høye ved din Flugt -
Og vrede skjule de der' gyldne Pragt,
Som hver for sig udbredte dig til Lyst;
Du bunte Høyes Elsker! - Men de see
Din sorte Fiende - Skrækkelig og vild
Forfølger han der' Ven i lange Skrit -
Da zittre de - da svømme de i Dug -
Snart skal de blegne! - Flye du elskte Soel,
Før Jetten naaer dig! - Guul er Jettens Hjelm,
Som Dødens Farve - Fra dens høye Kam
Nedsvæver Busken, smudsig rød og bleg,
I tynde Streifer af hans brede Ryg! -
Sort er hans Skjold, som Sorgen - Som det Floer,
Bag hvilket Enken græder - Skrækkeligt,
Som Almagts Sløer, hvormed den skjuler sig,
Naar den i Harm tillaver Dødens Ild -
Et ildrødt Meteor, er Jettens Sværd -
O see det lyne bag hans Hjelm! - og flye,
Du milde Kjæmper med de gyldne Haar! -
                              Ewald.
</body>
</poem>

<poem id="ewald2000070103">
<head>
   <title>Epigram</title>
   <toctitle>Epigram</toctitle>
   <indextitle>Epigram</indextitle>
   <firstline>Thoren, wie lange verfolgt ihr den Barden?</firstline>
   <notes>
      <note>Sandsynligvis fra <year>1774</year>. Skrevet på daktyliske heksametre.</note>
   </notes>
   <quality>korrektur1</quality>
   <keywords>heksameter</keywords>
</head>
<body>
Thoren, wie lange verfolgt ihr den Barden? - und hascht nach ein Luft-Kind? -
Lächelnd entflieht er euch - über den Dunstkreis, mit Flügeln der Geister
Schertzt mit den Sternen und dünckt sich ein Irrlicht, mit feürigen Locken;
Schvach wie das Flüstern des Windes im Schilfe, vernimmt er bisweilen
Unglück weissagender Weiber Geschrey, wie der Waspen Gesümse
Hört er den müssigen Pöbel sich härmen und krähen und kreischen -
Wundert sich, was doch für Thierchen hierunten ihn hassen und fürchten,
Schüttelt das flammende Haupt; und verfolgt die weitschweifende Bane
Ruhig und lächelnd und hell wie der Mond beym Gebelle der Hunde.
</body>
</poem>
</content>
</section>

<section level="1">
<head>
   <toctitle>1775-1781</toctitle>
</head>
<content>

<poem id="ewald2001071101">
<head>
   <title>I Anledning af den Sal. Mad. Jacobsens Dødsfald</title>
   <subtitle>i Rondsted den 1 May 1775</subtitle>
   <toctitle>I Anledning af den Sal. Mad. Jacobsens Dødsfald</toctitle>
   <indextitle>I Anledning af den Sal. Mad. Jacobsens Dødsfald</indextitle>
   <firstline>O siig mig, du, som med afmægtig Klage</firstline>
   <quality>korrektur1</quality>
</head>
<body>
O siig mig, du, som med afmægtig Klage
   Vanærer Venners Hvilested:
Hvad gavner Graad? - hvo kaldte den tilbage
   Fra Nattens tause Bred? -

Strøm Taare! - strøm, som Ild! - tyld al din Varme
   I Brystet af det elskte Liig! -
Bøy Døden, bange Suk! - og svæk hans Arme,
   Du vilde Klageskrig! -

Ak! - ubevæget, kold og døv omspænder
   Tyrannen den begrædte Jord;
Som Livets Gud først vrister af hans Hænder
   Ved et almægtigt Ord! -

Hvad skal de Taarer da, som intet nytte? -
   Og siig mig, hvem begræder du? -
Er det den elskte Salige, hvis Hytte
   Guds Vink nedbryder nu? -

See Hende smile fra Cherubers Bolig! -
   Mon Hun i Sit Halleluja
Erindrer Støv, hvor Hun alt her saa rolig,
   Saa glad løsrev Sig fra? -

Misund dog ey din troeste Veninde,
   Den rige Frugt af prøvet Dyd! -
Mand! - Børn! - Slægt! - Armod! - ingen Graad maa rinde
   For eders Elsktes Fryd! -

O hvilken Rigdom strømte fra Dit Hierte
   Paa al Din Udsigts længste Kreds! -
Veninde! - Moder! - og vi see med Smerte,
   At Du est vel tilfreds? -

O Jakobsens - o vor - o alles Glæde! -
   Er det den Tak vi yde dig? -
Vi saae din Godheds Løn forud, - og græde,
   Fordi den skyndte sig! -

Bort Taare! - men den drypper hed! - den sletter
   De best udtænkte Tanker ud! -
Hvad vil du? - tie forvovne Suk, som tretter
   Med Godheds viise Gud! -

Mon han miskiendte Tiden, da han kaldte
   Sin elskte Brud fra Prøvelsen? -
Græd! - bruus! - og siig om Timen, som han valte,
   Hvorfor du laster den? -

Halvtretted gik vor Moder dig imøde,
   Forhadte, tunge Alderdom! -
Hun saae - hun følte halv din Vægt! - og døde,
   Før al din Tyngsel kom! -

Hun nød endnu med Sit halvbrustne Øye
   Fuldmoden Frugt af hver en Pligt; -
Hvad Hun forlod var meest ved Hendes Møye
   Forført, og lykkeligt! -

Mands, Børns og Slægts taknemmelige Taarer
   Forfriskte Kilder til der' Vel;
Og tyldte Lyst igiennem kolde Aarer
   I Hendes trætte Siæl. -

Saa sank den i en sød og salig Slummer
   I Godheds Arm, fra Venners Skiød;
Og efterlod dem kun den ene Kummer,
   At Hun saa snart var død. -

Ak seer Du den, Du ømmeste Veninde;
   Da see den første gang med Lyst! -
Nyd alles Graad! - og læs Dit Æreminde
   I hvert et saaret Bryst! -

O Armods Trøst! - o Dydens Roes og Glæde! -
   Ey Marmor skal Du see! - men meer! -
See ved Din Aske, Fremmede, som græde,
   Naar Heltens Arving leer! -

Dog, Du har endt Dit Løb! - Du vandst Din Krone! -
   Og kommer ey vort Tab ihu! -
Mon Du, i Glands fra Herlighedens Throne,
   Kan see Din Grav endnu? -

Hvad vil I da, uædle - spildte Taarer? -
   Hvad skal da Sorgens hæse Raab? -
O Salige! - gav dog Din Død, som saarer,
   Selv Lægedom og Haab! -

En Død, som Din, beslutte vore Dage! -
   Da skal vi glemme Graad og Skrig, -
Og ey forgieves kalde Dig tilbage,
   Men glade gaae til Dig! -

Rondsted, den 14 May 1775.
</body>
</poem>

<poem id="ewald1999092201">
<head>
   <title>Til Generalinde Elisabeth Moltke</title>
   <toctitle>Til Generalinde Elisabeth Moltke</toctitle>
   <indextitle>Til Generalinde Elisabeth Moltke</indextitle>
   <firstline>Reen og ukunstled er den Fryd</firstline>
   <notes>
      <note><year>1775</year></note>
   </notes>
   <quality>korrektur1</quality>
   <keywords>lejlighedsdigtning</keywords>
</head>
<body>
Reen og ukunstled er den Fryd,
  Som flammer i vort Bryst
Enfoldig er vor Glædes Lyd,
  Og jævn vor Sang om Lyst -
Vi føle dybt i Hjertets Grund,
  Det Held, som Øyet seer,
Og ingen Kunst har lært vor Mund,
  At udbasune meer

Vi see dit Liv Elisabeth
  Vor Lyst, vor Tak vort Haab
Vi føle og fortolke det
  Med raske Glædes Raab -
Vi see din Fest og prise den,
  Med vilde Toners Klang
Og kun den raae Natur, vor Ven
  Istemmer med vor Sang

Uklipped Skov besvarer kun
  Ustemte Fryde Skrig -
Og raaber længe leve Hun
  Hvis Smiil opliver mig,
Vor Herskerindes Moder see
  Sit elskte Kraagerup
I Lye og Hegn af Planterne
  Som nu først spire op -

Bemooste Høye stemmer i
  Med Dalens glade Raab
Og svare - Ædle, vær, som vi
  Endnu de yngres Haab -
Du Armes Moder lev og nyd
  Vor Afkoms Tak og Lyst -
Og see, som i et Speyl din Dyd
  Udvikkled i der Bryst

Og han, som finder Velbehag
  I spæde Læbers Bøn,
Han skal velsigne denne Sag
  Som er saa mild og skjøn
At den maae længe blive det
  Som den har vært os nu
stolt af dit Liv Elisabeth
  Og god, og stoer som du -
</body>
</poem>

<poem id="ewald2005052110">
<head>
   <title>Ode til Arve-Prindsen, den 11. October 1776</title>
   <firstline>Ei Glædes Raab af Kampens grumme Helte</firstline>
   <quality>korrektur1</quality>
   <keywords>lejlighedsdigtning,ode</keywords>
</head>
<body>
Ei Glædes Raab af Kampens grumme Helte
         Og ei Trompetens vilde Klang
Kan naae den fromme Bardes Bryst - og smelte
         Hans Siel i himmelsk Sang.

Og naar Sejaner fryde sig ved Rænker,
         Forstummer zitrende den Skiald,
Som hørte dem tilhvisle Brødre Lænker,
         Og Nationer Fald.

Med Taabers Latter blander ei hans Stemme
         Sin Vellyst - hvor en usel Slægt
Fortrylled ved et Flagger-Guld kan glemme
         De skiønne Byrders Vægt.

Og hvor Tyrannen tordner Lyst - hvor Sverdet
         Aftvinger Trælle Glædes Lyd,
Fandt Phoebi Ven sit ømme Hierte hærdet
         Mod hvert et Glimt af Fryd -

Men naar en Stammes vældige Beskytter,
         Naar Folkets Engel stiger ned,
Som smilende tilvinker Landets Hytter
         Velsignelser og Fred -

Og synlig fra sin lyse Skye udbreder
         En hellig Ild, og Dyd og Ret
Og Virksomhed og Haab og Saligheder,
         Som hastig krone det -

Og knuser Dødens Orm, hver lumsk Forræder,
         Som hvisler i den glade Egn,
Og gienner gridske Rovdyr fra dens Glæder
         Med evigt sikkert Hegn:

Og naar nu Frydeskrig fra Myriader
         Opløfte sig mod Skaberen -
Naar Folkene tilbede Glædes Fader,
         Som gav dem slig en Ven -

O da skal Glæden svulme høit og stræbe
         Mod Bardens alt for snevre Bryst -
Og tvinge ham til Sang - og fra hans Læbe
         Skal strømme Guders Lyst -

Ja store FREDERIK, vort Nordens Vægter! -
         O Du! som Raadet sendte ned,
At kalde Dans og Nors og Anguls Slægter
         Til tryg Lyksalighed.

Ja Gothers Engel, Du hvis store Skygge
         Fra Zembia til de Cimbrers Elv
Som CHRISTIANS Glands udbredes - at betrygge
         Den Lyst, Du planter selv.

Naar Millioner, som bekrandste møde
         Din Fest med høie Frydeskrig,
Velsigne Glimtet af den Morgenrøde,
         Der først tilsmiilte Dig.

Og hver en Høi, som kunde først fornemme
         Din første Glands... da Viisdoms Haand
Adspredte Dine Skyer - og Dydens Stemme
         Udviklede Din Aand.

Og naar de nu fortryllede, og varme
         Omfavne sig - og Bryst ved Bryst
Med hede Taarer i hinandens Arme
         Fortolke FREDERIKS Lyst.

Og naar De samled' knæle for den Høie,
         Og med forvirred, afbrudt Lyd
Anraabe ham, at Sønne-Sønners Øie
         Maa see den samme Fryd - - - !

O da forstummede Bellonæ Helte,
         Da taug Tyrannens hæse Træl -
Men Himle fylde Bardens Bryst - og smelte
         Fredskialdens drukne Siel -

Og høit opløfter han den raske Stemme,
         Og blander gyldne Strengers Klang
Med Folkets Røst - og Guderne fornemme
         Den underlige Sang!

Og Jorden og dens sidste Slægter lære
         Henrykte denne Festes Fryd -
Vort Held - vort Haab - vor FREDERIK - og Hans Ære
         Af Harpens høie Lyd.
</body>
</poem>

<poem id="ewald2000063002">
<head>
   <title>Vers paa et Sølv Skildt</title>
   <subtitle>
      <line>givet til et Konge-Baand</line>
      <line>af Hr. Agent Claesen som afgangen Fugle-Konge</line>
   </subtitle>
   <toctitle>Vers paa et Sølv Skildt</toctitle>
   <indextitle>Vers paa et Sølv Skildt</indextitle>
   <firstline>Din Afkom elskte Laug skal see</firstline>
   <notes>
      <note>Trykt i 5. august i <i>Adresseavisen</i>, nr. 124,<year>1777</year>.</note>
   </notes>
   <quality>korrektur1</quality>
   <keywords>lejlighedsdigtning</keywords>
</head>
<body>
Din Afkom elskte Laug skal see
Din sidste Slægt skal glad adlyde
To Love, som den ellevte
Blant dine Konger kæk tør byde.

To Bud, o Slægt! af ædle Skytter,
Er alt, hvad han til Afskeed vil,
Sigt altid kun til det, som nytter,
Tref altid hvad du sigter til.
</body>
</poem>

<poem id="ewald1999030204">
<head>
   <title>Eselet og Bonden</title>
   <subtitle>
      <line>En Fabel</line>
      <line>1777</line>
   </subtitle>
   <toctitle>Eselet og Bonden</toctitle>
   <indextitle>Eselet og Bonden</indextitle>
   <firstline>En Esel vant til Byrder og Slag</firstline>
   <quality>korrektur1</quality>
</head>
<body>
En Esel vant til Byrder og Slag,
  Bar, i den Troe at det saa skulde være,
Taalmodig, jevnlig, Dag for Dag
  Alt, hvad han fik at slæbe paa,
Saa længe han kun ey fik meer at bære,
  End det han pleyed at faae -
Men - intet ont er til, som jo kan blive værre,
  En Esel selv - o ædle Mennesker,
Bemærker nøye, hvad jeg siger her! -
  En Esel selv, hvis Kaar I dog forsmaae;
Kan blive verre faren, end han er,
  Thi vor Langøre gik det saa;
Den gang han skiftede sin Herre -
  En gierrig Bonde, i hvis Lod han faldt -
Tog følesløs, saasnart det var betalt,
  Vor Esel - Godheds Værk! kun for sit eget,
Og daarligt, blot fordi det kunde bære meget,
  Paastod han, at det skulde bære alt -
Hver Dag betyngedes vor Esel meer; -
  Og som det alt for ofte skeer,
Blev med hans Byrder og hans Strimer fleer -
  Hvad skulde nu den Arme giøre? -
Han fandt sit verre Kaar - og skreg saa ynkelig,
  At Himlen vist fornam hans Skriig -
Dog ak! os Mennesker kan <i>Esler</i> ikke røre -
  Hans Herre stolt - thi Bestet var hans eget,
Saae til ham med Foragt, og raabte ubevæget:
  »Unyttige Forvovne! Skriger du? -
Da skal du bære meer, og prygles meer endnu -«
  Han holdt sit Ord - dog med en Rest af Haab,
Som Arme saa ugierne vil forlade,
  Blev Eslet ved sit jammerlige Raab;
Og da det intet kunde skade
  Saa - skiønt det daglig af Erfaring saae
    At ingen agtede derpaa,
Skreeg det saa længe som det kunde staae -
  Men da dens Knæ nu zittrende og svage
Snart skulde synke - og da dens Øye mat
  Kun viiste det sin sidste Hvilenat,
Da gik det villig, og holdt op at klage -
  »Ha!« raabte Bonden glad - »saa skal man lære
Jer dovne <i>Esler</i> at bære -
  Du bærer meer end før - hvi skriger du da ey?«
»Ney!« svarte nu det stolte Esel: »Ney! -
  Før stod mit Haab om Lindring kun til dig,
Da skreg jeg - skiønt jeg fandt dig ubevæget
  Ved al min Nød - ved alle mine Skrig -
Men nu Haardhiertede, men nu
  Behøver jeg dig ey - nu hielper Døden mig -
Og troe, det er mig ligemeget,
  Om Døden hielper eller du.«

             --

Naar Undertrykte lære
  Hvad Eslet seent forstod,
Da først: da skal de bære
  Der' Kaar med større Mod -
Hvi hyle de, som Daarer,
  Til deres Fienders Lyst;
Og spilde Strømme-Taarer,
  Paa hvert et Stenhaardt Bryst? -
Tyranner er kun svage,
  Og kan, endskiøndt de vil,
Ey skabe større Plage,
  End vi har Kræfter til -
Hver nye, hver større Kummer,
  Gir os langt bedre Haab
Om Trøst og salig Slummer,
  End alle vore Raab -
Thi sank vi under Nøden,
  Da smilte <i>Armes Ven</i> -
Da gav han kierlig Døden
  Et Vink at ende den -
</body>
</poem>

<poem id="ewald2001082401">
<head>
   <title>Fragment</title>
   <toctitle>Fragment</toctitle>
   <indextitle>Fragment</indextitle>
   <firstline>Svulmende Vellyst, du som mit Bryst af Leer</firstline>
   <quality>korrektur1</quality>
</head>
<body>
Svulmende Vellyst, du som mit Bryst af Leer
Længe forgjæves stræber at dæmme for
Bundløse Veld af Støvets Glæder
Flyd kun, o strøm fra mit fulde Hjerte! -
Styrt i din Vælde! - Bruus over Dalene
Høyt, at den trætte Vandrer maae finde dig
Og fylde sig med Kraft - og nyne
Skaberens Priis paa sin tørre Foed-Stie -
Ikke nedsvælger MoorLands forbrændte Fjeld,
Graadig i Løndom den sig betroede Fryd -
Den mætter tusinde - den Arme
Drænker Aegypti umaalte Sletter
Syvfold udspreder Nilen til Fremmede
Fedmer som Himlen skjænkte din Barm af Steen;
Navnløse Bjerg! - Omspændt af Ørkner,
Hører du ey dine Fostres Lov-Sang
Tøver ey Havets kolde ustadige
Vandrer at qvæge falmende Lilier -
De mætte aande Guders Vellyst
Svindende Skye, som du ey fornemmer -
Og jeg, hvis Hjerte lignende Skaberen -
Tusindfold nyder Held, som det øser ud -
Og skulde jeg i Kreds af Brødre
Stable mit Leer for AlGodheds Kilde
Styrt i din Vælde salige Strøm af Gud
Bruus fra min Læbe, høyt, at dit raske Fald
</body>
</poem>

<poem id="ewald2000063003">
<head>
   <title>Tanker ved Graven af den unge Jens Sanderschov</title>
   <toctitle>Tanker ved Graven af den unge Jens Sanderschov</toctitle>
   <indextitle>Tanker ved Graven af den unge Jens Sanderschov</indextitle>
   <firstline>Vær høy min Graad! - for Himlen vil jeg klage! -</firstline>
   <notes>
      <note>Jens Sanderschov var 14 år gammel, da han døde 19. november <year>1777</year>.</note>
      <note>Digtet er trykt 24. nov. i <i>Adresseavisen</i>, nr. 187, <year>1777</year>.</note>
      <note>Digtet er signeret 'T' efter læreren.</note>
   </notes>
   <quality>korrektur1</quality>
   <keywords>lejlighedsdigtning</keywords>
</head>
<body>
Vær høy min Graad! - for Himlen vil jeg klage! -
   Til Almagt Throne skal min Jammer naae! -
Thi den - kun den beskygger Støvets Dage! -
   Den giør den mørke, som den giør dem faa. -

Og han, den strænge Gud, som bød os Smerte,
   Han smilte til os, og tilloed os Graad -
Vel smelte - kun ey trodse tør vort Hierte! -
   Vel sukke - kun ey stampe mod Hans Braad!

Og - hvad er levnt den usle Søn af Jorden,
   Naar Vreden knuser al Hans Lyst og Haab? -
Hvad andet har Han mod almægtig Torden,
   End bange Suk, og hæse Klage-Raab? -

Ak, naar den svøbt i Nattens Mørke knittrer,
   I Kamp med huule Storme, Slag i Slag;
Ak, da skal Støvets Broder, skiøndt han zittrer,
   Dog ey begræde den utabte Dag! -

Men Himmel! naar en Foraars Morgen smiler -
   Naar Vesten-Vinde lisple Haab og Lyst -
Naar Solens Glands har skiult de Torden Kiler,
   Som hastig slaae vort Glæde svangre Bryst. -

Da svulme Suk - da strømme hede Taarer -
   Da høre Himle Klagens høye Lyd -
Vort Hierte iisner ved den Ild, som saarer,
   Og smelter ved vort tabte Glimt af Fryd. -

O! SANDERSCHOV! - - som Soelen tilig maler
   Den Søe-blaae Himmel med et blegrødt Guld,
Og spaaer os tusind Glæder, før den daler,
   Og tylder Haab og Tryghed i vort Muld;

Saa Ven, saa straalte Du - din Morgen spaaede
   Umørknet, varig, tryg Lyksalighed,
Dyd, Viisdom, Held og alt, hvad Støv attraade,
   Og alt, hvad Siæle her kan glædes ved -

Vi Arme, vi, som Kummer nu fortærer,
   Vi, som nu spilde Klagens hæse Raab -
Forældre, Slægt, og jeg, din Ven, din Lærer,
   Vi saae - vi følte Dig, vor Aftens Haab! -

Igiennem Glædes Taarer saae mit Øye,
   Din Siæls, dit Hiertes Dydes spire frem -
De moednedes - Jeg knælte for den Høye,
   Som havde skiænkt os og betroet mig dem! -

Da kom Hans Skye - den glimter - den bortriver
   Vor Fryd - vort Haab i Glædens rige Skiød! -
Du sankst i Godheds Straaler! - os omgiver
   Almagtens Nat, og Skyggen af Din Død. -

Derfor skal Himlen see min Taare rinde
   Ved denne Haandfuld Aske af min Lyst -
Og selv dens Vink - dens sidste Vink skal finde
   Min Ven - mit Tab - min Kummer i mit Bryst.

   T
</body>
</poem>

<poem id="ewald2005052118">
<head>
   <title>Ved en Fest paa Kronprindsens Fødselsdag</title>
   <subtitle>(1778)</subtitle>
   <firstline>Din Fryd, o Nord! stadfæstes fra det Høye</firstline>
   <quality>korrektur1</quality>
   <keywords>lejlighedsdigtning</keywords>
</head>
<body>
<center><nonum><i>Aria.</i></nonum></center>
Din Fryd, o Nord! stadfæstes fra det Høye. -
I aabne Himle seer det glade Øye
   Et herlig Glimt af Efterslægtens Aar! -
Igiennem Glæder see dit Held i Møde! -
Føel, nyd og priis din FREDRICHS Morgenrøde,
   Betrygged ved den Dag, som Haabet spaaer!

<center><nonum><i>Sang.</i></nonum></center>
               Frygt ey for Nattens Skygger,
         O Land, hvis Glæde Dan betrygger! -
         Din Fryd kan ey forsvinde,
         Din Soel kan ey gaae ned -
         See FRID'RICH alt oprinde
         Mens CHRISTIANS Soel udbreder
         Al sin Middags Herligheder! -
                     Den enes Glands veyleder
                     Den andens raske Fied
                     Til din Lyksalighed! -

               O Cimbrer heft dit Øye
         Kun trygt til dine gyldne Høye! -
         Det Skiær, hvori de svømme
         Spaaer dig umørknet Fryd -
         De lyse Purpur-Strømme,
         Som Himlene udgyde,
         Spaae den Soel, hvoraf de flyde -
                     See al dens Glands frembryde! -
                     See FREDRICHS Glands, og nyd
                     Dag-Skiæret af hans Dyd! -

               Din Dag skal ey forsvinde,
         O Nord! - ved Soel, see Soel oprinde! -
         See FREDRICHS Morgenrøde,
         I Glimt af CHRISTIAN! -
         See Dagens Gud i Møde! -
         Ustandset skal han stige
         Herlig, som hans store Lige! -
                     Priis ham, du Lykkelige,
                     Du trygge Lod af Dan! -
                     For dig oprinder han! -

<nonum><i>Aria.</i></nonum>
Bland dig vor Røst, med Himlens høye Stemme! -
Din Dal o Dan, dit Field o Nord fornemme
      Vort trygge Held, af raske Glæde-Raab! -
Og hver, som føler, hvad hans Æt skal nyde,
Og hver, hvis Barm Ufødtes Lyst kan fryde,
      Velsigne FREDERICH, vor Afkoms Haab! -

<nonum><i>Chor.</i></nonum>
      Velsigne FREDERICH, vor Afkoms Haab! -

<center><nonum>________</nonum></center>

            Stiig høyt vor Soel! - og naar du stiger,
            Opflamm' det Folk, som du beriger!
                  Smelt Cimbrers Bryst i Frydesang! -
            Da CHRISTIAN skal vort fulde Hierte
            Udøse Glæden, som det lærte
                  Den Dag, du straalte første Gang! -

<nonum><i>Chor.</i></nonum>
                  Den Dag, du straalte første Gang! -

<center><nonum>________</nonum></center>
</body>
</poem>

<poem id="ewald2005052119">
<head>
   <title>Indskrifter ved Festen</title>
   <subtitle>(1778)</subtitle>
   <firstline>Skue Nord og nyd</firstline>
   <notes>
      <note>Se <xref poem="ewald2005052118"/>.</note>
   </notes>
   <quality>korrektur1</quality>
</head>
<body>
Skue Nord og nyd
      Din Afkoms Aar
Tryg ved den Fryd,
      Som FRIDRICH spaaer.

Straal Soel og stiig,
Styr og beriig
      Og smelt vort Bryst
      I Tak og Lyst. 
</body>
</poem>

<poem id="ewald2005052106">
<head>
   <title>I Anledning af Hendes Kongelige Majestæts Dronning Juliana Maria høie Fødsels-Fest</title>
   <subtitle>Den 4. September 1778</subtitle>
   <firstline>Stort er Dit Navn, Du Cimbrernes Veninde</firstline>
   <quality>korrektur1</quality>
   <keywords>lejlighedsdigtning</keywords>
</head>
<body>
Stort er Dit Navn, Du Cimbrernes Veninde! -
      Dets Lyd er høie Hymners Klang;
Og ved dets Kraft, skal Bragas Afkom finde
      Et bundløst Veld af Sang.

Glimt af Din Roes skal naae de sidste Skialder,
      Og hastig smelte dem, det naaer,
I Minni-Sang om Nordens gyldne Alder,
      Og JULIANES Aar! -

Kun jeg, hvis Bryst dens første Straaler fryde -
      Jeg, Skiebnens alt for glade Ven,
Som svimler i din Glands, kun jeg vil nyde,
      Og ei besynge den! -

Hvi skulde jeg, som Glæder giennemtrænge,
      Afmaale Sprog og Røst? - og slaae
Med sikker Haand de nøiestemte Strænge,
      Som ingen hører paa? -

Ei vil jeg trette mig med Sang, og kiøle
      Min Fryd med kunstled Harpe-Leg;
Hvor hver, som selv kan see, paastaaer at føle
      Dens Magt saa got, som jeg. -

Naar Minni-Sang - Naar Arilds Tider strømme
      Igiennem Harpen fra min Siel;
Da smile de, som troe mig ei, og dømme,
      At jeg har siunget vel. -

Forundrings Raab, og Bifalds høie Stemme,
      Opflamme den roeskiere Skiald,
Og gierne skuffed troer han at fornemme
      Sin Ild og Bragas Kald. -

Men neppe svulmer en forvoven Tone,
      O Nordens Moder, af din Dyd;
Før hver, som øiner Glandsen af Din Throne,
      Forsmaaer dens matte Lyd. -

,,Stolt siger man, og daarlig maa du være,
      ,,Som tør anprise Cimbrerne,
,,Den Himmel, de bestraales af - og lære
      ,,Dit Folk den Kunst at see! -

,,Føel, knæl, og græd, som vi, om Du vil prise
      ,,Vor JULIANES ædle Barm;
,,Og stræb ei mat, og frostig, at bevise,
      ,,At Soelens Ild er varm! -

Dog stræbte Harpen - - skiønt jeg ydmyg lærte,
      At al min Kunst ei skildrer Dig,
Saa sandt, saa stærkt, som hvert et cimbrisk Hierte,
      Der blot udøser sig. -

Men Du, selv Du, som Helte-Dyd er Vane,
      Som Skialders Roes er daglig Klang;
O store, alt for store JULIANE,
      Du føler ei min Sang!

De Toner, som tiltroe sig at ophøie
      Din Siel - De - ak de naae den ei,
Ustyrkede ved Smilet af Dit Øie,
      Paa dens umaalte Vei. -

Derfor lad seent en Barde, som ei nyder
      Dit Vink - som kun Dit Navn betroes,
Naae Bragas Krands ved Klang af dine Dyder,
      Ved Gienlyd af Din Roes! -

Men jeg, som zitrer i Din Glands - hvis Læbe,
      Hvis Hierte smelter i din Lyst;
Min Sang skal stolt attraae dit Smiil - og stræbe
      At naae Dit eget Bryst. -

Og naae det skal jeg! - Nordens Engel lærte
      Min gyldne Stræng en mægtig Lyd;
Som rask og sikker altid traf Dit Hierte,
      Og tvang det til sin Fryd!

Thi Cimbrer vil jeg synge om - og prise
      Dit Danmarks Floer og Vext og Fred!
I tusind Straaler skal min Flamme vise,
      Dit Folks Lyksalighed. -

I tusind' Toner skal din Siel fornemme,
      De elskte Myriaders Held,
Og Nordens Fryd skal bruse i min Stemme,
      Tilbage til sit Veld. -

Da skal Dit Smiil bestraale Odins Høie,
      Og søge Danne-Harpens Klang -
Og henrykt skal jeg læse i Dit Øie,
      At Du har følt min Sang. -

Men naar den da, opflammed ved Dit Minde,
      Fortolker Nationers Raab;
Som kalde Dig der' Moder, der' Veninde,
      Der' Liv, der' stolte Haab. -

Da skal Din Glæde voxe høit - og ligne
      De Danskes Fryd - og blande sig,
Med Normænds Lyst - - Og Du skal selv velsigne
      Den Dag, som gav os Dig! -
</body>
</poem>

<poem id="ewald2005052107">
<head>
   <title>Indskrift ved en Fest i samme Anledning</title>
   <firstline>Giem Steen - Giem Præget af vort Bryst</firstline>
   <notes>
      <note>1778.</note>
      <note>Se <xref poem="ewald2005052106"/>.</note>
   </notes>   
   <quality>korrektur1</quality>
</head>
<body>
Giem Steen - Giem Præget af vort Bryst,
      At Evighedens Børn maae lære
Vort Nordens Roes - dets Held, dets Lyst,
      Vor Tak - og JULIANES Ære! 
</body>
</poem>

<poem id="ewald2000063001">
<head>
   <title>Sang i Anledning af Kongens Fødselsdag 1778</title>
   <toctitle>Sang i Anledning af Kongens Fødselsdag 1778</toctitle>
   <indextitle>Sang i Anledning af Kongens Fødselsdag 1778</indextitle>
   <firstline>Valfader saae sin fromme Balder</firstline>
   <notes>
      <note>Digtet er trykt 9. feb. i <i>Adresseavisen</i>, nr. 22, <year>1778</year>.</note>
   </notes>
   <quality>korrektur1</quality>
   <keywords>lejlighedsdigtning</keywords>
</head>
<body>
   Valfader saae sin fromme Balder,
Og græd den første Gang ved Blod,
Ak! raabte han den ædle falder,
Til Valhall selv kun alt for god,
Hyl kun o Storm, og brøl kun Torden.
Naar faldt en Helt saa god som han?
Saa god som han, saa god som han?
Naar vil en Aser elske Norden
Saa høyt som han, saa høyt som han? -
Nei ingen vil, og ingen kan! -

   Nu tordner Nornen i det høye -
Stort er det Syn hun pæger paa!
Med eet opklares Odins Øye,
Thi <sc>Christian</sc> staar hvor Balder laa -
Klag ey for Balder Storm og Torden! -
Jeg seer en Helt, saa god som han!
Saa god som han, saa god som han!
Jeg spørger trygt: hvo elske Norden
Saa høyt som han, saa høyt som han? -
Thi Norden svarer - <sc>Christian</sc>!

   Nu greb Valfader mild sit Bæger -
Dans Elsker glemte Balders Død,
Seer Aser, seer hvor Norden pæger
Den Dag, da Danmarks Ven blev fød!
Min Balder er ey tabt for Jorden;
Thi <sc>Christian</sc> er saa god som han -
Saa god som han, saa god som han?
Seer <sc>Christians</sc> Smiil - hvo elsker Norden
Saa høyt som han, saa høyt som han?
Velsigner alle <sc>Christian</sc>!
</body>
</poem>

<poem id="ewaldandrea7">
<head>
   <title>Aftenen. Et Fragment</title>
   <toctitle>Aftenen. Et Fragment</toctitle>
   <indextitle>Aftenen. Et Fragment</indextitle>
   <firstline>Skiul din Straale! - Skaan mit Hierte</firstline>
   <notes>
      <note>Trykt i <i>Almindeligt Dansk Bibliothek</i>, bd.1, nr. 1, s.81, <year>1778</year>.</note>
   </notes>
   <quality>korrektur1</quality>
</head>
<body>
Skiul din Straale! - Skaan mit Hierte
 For det sidste Spor af Lyst!
Frydens Glimt i Skyer af Smerte
 Knuse kun mit svage Bryst!
Dette <i>Nu</i>, hvori du smiler
 Dræber dig - du Jordens Ven!
Mørket haster - Døden iler -
 Ingen Almagt standser den,
Skiul dig snart - o! skiul din Glæde -
 Bland den ey med Skrækkens Skye,
Svøbt i Mørket vil jeg græde
 Til min <i>Elsktes </i>Fiender flye,
I et grundløst Mulm forsvinde
 Hvert et Glimt, som trøster mig,
Medynksløse Virvelvinde
 Døve mine Klageskrig!
</body>
</poem>

<poem id="ewald1999081401">
<head>
   <title>Et hengivent Ønske</title>
   <toctitle>Et hengivent Ønske</toctitle>
   <indextitle>Et hengivent Ønske</indextitle>
   <firstline>O du, hvis Vink fremkaldte Myriader</firstline>
   <notes>
      <note>Trykt i <i>Almindeligt Dansk Bibliothek</i>, bd.1, nr. 1, s.81, <year>1778</year>.</note>
   </notes>
   <quality>korrektur1</quality>
</head>
<body>
O du, hvis Vink fremkaldte Myriader,
  Af Intets tause Nat til dig! -
Du Cherubimers Ven! - du Støvets Fader! -
  O lad dit Smiil besiæle mig! -
O byd mit Liv - mit usle Liv, at være
  Et Spor af dig, du Godheds Gud! -
Min svage Røst fortolke høyt din Ære!
  Og al min Idræt dine Bud! -
</body>
</poem>

<poem id="ewald1999081402">
<head>
   <title>Under Frue Caroline Walthers Portrait</title>
   <toctitle>Under Frue Caroline Walthers Portrait</toctitle>
   <indextitle>Under Frue Caroline Walthers Portrait</indextitle>
   <firstline>See her hvad Aand, hvad Ild, i hver en Mine</firstline>
   <notes>
      <note><year>1778</year></note>
   </notes>
   <quality>korrektur1</quality>
</head>
<body>
See her hvad Aand, hvad Ild, i hver en Mine,
  Naar vor Aglae taus kun viser sig,
See her er præget af Thalias Caroline,
  Hvis Sang saa ofte har fortryllet dig.
</body>
</poem>

<poem id="ewald2001070101">
<head>
   <title>Indføds-Retten</title>
   <toctitle>Indføds-Retten</toctitle>
   <indextitle>Indføds-Retten</indextitle>
   <firstline>Stor er den - Giennem Himlene</firstline>
   <notes>
      <note><year>1778</year>.</note>
   </notes>
   <quality>korrektur1</quality>
</head>
<body>
   Stor er den - Giennem Himlene
Skal Glædens høye Gienlyd trænge,
   Som Musen aandløs lisplende,
Betroer de neppe stemte Strænge! -
Stor er den Fryd, min Sangerinde,
   Som qvæles i dit spændte Bryst! -
Stræb, at udøse den - at finde
   En værdig Tone til din Lyst! -

   Men svagt skal Sang fortolke dig,
Som henrykt føler, før du skuer! -
   Svæk Flammer som fortære sig! -
Dæmp Muse - dæmp de vilde Luer! -
Vær kold! - og prøv den Ild som giver,
   Dit Suk, din Aande Glædens Lyd! -
Udforsk den Virvel, som bortriver,
   Din drukne Aand i Svælg af Fryd!

   O du, hvis Hierte svulmer let,
Af Himmelsk Lyst, som Støv udbreder -
   O du, som elsker Mennesket -
Vey alle hans Lyksaligheder!
Søg i Jord-Gudens vide Riger -
   Opdag imellem Poelerne,
Det Væld hvoraf din Glæde stiger,
   Rask flyvende Calliope! -

   Stands ey din Flugt ved Perus Muld,
Som Støvets blinde Slægt begnaver;
   Hvor Glæden qvæles under Guld;
Og under tyngre Graad af Sklaver! -
Men iil! - men bruus paa Stormens Vinger! -
   Hvor Blod befrugter Daphnes Træ! -
Hvor Dødens tause Ørk omringer,
   En Timurs dampende Trophæ! -

   Søg heller ey din Glæde der,
Hvor Hagar stolt af øde Zoner,
   Giør sine tørre Felleder,
Til alfar Vey for Nationer! -
Dit Øye, som kun Tomhed trætter,
   Skal mørknet savne Øyemed.
Glad, naar det i umaalte Slætter,
   Dog fandt en Grav at hvile ved! -

   See neppe til det Hav af Sand,
Som Magogs Horder oversvømme -
   Den Ørk, som ingens Fødeland,
Er hver en Vandrers Herredømme!
Skue ey derned! - Thi, hvo vil pryde -
   Hvo vil berige Jord med Lyst;
Hvis Frugter Fremmede skal nyde,
   Og skabe Fryd til Fienders Bryst? -

   Skye hvert uhegned Overdrev,
Hvor Vrimmel samlet at nedtræde,
   Jordfostrets Næring før den blev,
Opsluger hver fremspiiret Glæde!
Du døer, naar vilde Humler sue
   Din Lyst, dit Blod, stræbsomme Bie! -
En Vandrer fandt din aabne Kue,
   Men Honning fandt han ey deri. -

   Naturens Skat er ey forstrøed,
Paa Jord, som Hindens Fodtrin hærder -
   Den giemmer Guldet i sit Skiød;
Og Rosen bag ved Tiørne-Giærder -
Bereed at mætte Myriader,
   Gav den sin Vellyst ey til Priis. -
Huusholdrisk god, som Glædens Fader
   Indhegner den sit Paradiis. -

   Har Jorden en Lyksalighed,
En Rigdom, der formaaer at fryde
   Vort Hierte, naar vi ikke veed,
At eye sikkert hvad vi nyde? -
Mon ey vort gridske Bryst indhegner
   Det mindste Glimt af Himmelen? -
Hvor er den Lyst, som ikke blegner,
   Saasnart enhver kan røve den?

   O søg da min Calliope,
Søg Kilden til den søde Smerte,
   Til dette heede Gysende,
Som kryber i mit fulde Hierte -
Og søg den kun bag Palme Skygger,
   Kun hvor et høyt og troefast Hegn,
Omgiærder Glæden, og betrygger
   Lyksaligheders Føde-Egn! -

   Men henrykt - høy - ufattelig -
Men i en Strøm af stærke Toner,
   Men, som et samlet Frydeskrig,
af lykkelige Nationer -
Men op til Godheds Throne stiger,
   Camoenens underlige Sang -
Og kun Skioldungen og hans Riger,
   Fornam min Siæl af Harpens Klang. -

   Er det da dig, jeg svulmer ved? -
Er det dit Navn du Guders Pode? -
   Er det dit Folks Lyksalighed,
O Danmarks CHRISTIAN den Gode? -
Er det dit Vink, hvoraf den Iver,
   Den Stolthed tændes i mit Bryst? -
Er det din Glæde som bortdriver,
   Min drukne Siæl i Svælg af Lyst? -

   Thi høyt, som Brag af Flammerne,
Hvori et Jubel-Offer knittrer,
   Udtonte min Calliope
Det Navn, hvorunder Strængen zittrer -
Thi, som den tøede Bierg-Flod bruser,
   Om Vaaren fra et Nordisk Field;
Saa sang den ypperste blant Muser,
   Saa vældigt sang hun Navnets Held. -

   Var det da dig, du Æt af Dan
Du ædle Spiir af Asgaards Helte?
   Var det dit Smiil, vor CHRISTIAN,
Hvorved jeg fandt mit Hierte smelte? -
O! - hvilket Sløer har skiult mit Øye? -
   Jeg fandt mig dansk og lykkelig -
Jeg fandt et Gienskin af den Høye,
   Og - tvivlte, om det kom fra dig? -

   Udsmyk mig Muse, med den Glands,
Hvorved du seer at Norden frydes,
   Og med en hellig Lorbær-Krands,
Skal Dannebardens Tinding prydes! -
Og stem du selv de gyldne Strænge! -
   Og styr min alt for svage Haand! -
Thi Christians Glæder giennemtrænge
   Min Siæl - og svulme i min Aand. -

   Jeg fandt et Glimt af Planteren,
Som dyrker Gothers Lod i Norden -
   Som Godhed liig omdanner den,
Til Dyders Paradiis paa Jorden -
Jeg drak et Smiil af Dans Beskytter,
   Af ham, som Nor betrygges ved -
Han, som omgiærder Anguls Hytter,
   Og Cimbrernes Lyksalighed. -

   Derfor skal Phoebus hellige
Min Mund med Vand af Hippocrene -
   Og ved hans Flamme skal jeg see,
Den underlige store Scene -
Og op til Python-Banes Tone,
   Skal jeg forhøye Harpens Klang,
Og stolt - bekrandst med Daphnes Krone,
   Istemme Danmarks Jubel-Sang. -

   Thi Lorbær-Træets Helligdom -
Thi Olie-Greenens brede Skygge -
   Thi Palmen vil jeg synge om,
Hvorunder glade Myrer bygge -
Og af en varm betrygged Kue,
   Som mætte Bier mylre i.
Skal Barden fange himmelsk Lue
   Og lære Guders Harmonie! -

   Og Danskes grønne - tætte Hegn -
Og Normænds Klippe-Muur fornemme -
   Og hver betrygged, frugtbar Egn,
Forstaa mit Hiertes høye Stemme!
Og Jordens sidste Slægter høre,
   Høyt over disse Fryde-Skrig;
De varme Følelser som røre -
   De Syner som fortrylle mig! -

   Hvor Saxers Elv troeloves med
Nordhavet - Hvor den stille Trave,
   Adskiller Øster-Søens Bred
Begynder Danne-Kongens Have;
Og først hvor Zemblas hvide Høye,
   Optaarne sig for Himmelen -
Hvor Nat begrændser Musens Øye -
   Hvor Glæden døer - der endes den -

   Det Jord-Strøg var, som Mesechs Lod,
Som Ørknerne, hvor Tubal flytter,
   Arm i Naturens Overflod,
Med Lyst de alt for lette Hytter -
Jord var den kun da den Algode,
   Gav den til Asa-Odins Slægt;
Og smiilte til den - og betroede
   Dens Held Skioldungens Varetægt. -

   Da svulmede dit kolde Skiød,
Befrugted af din Engels Øye,
   O Nord! - og fremmed Rigdom flød,
Af Gothernes besneede Høye -
Da skiultes Fieldets nøgne Sider,
   Med Belter af Smaragd og Guld -
Og stolte Marmor-Pyramider,
   Fremspiirede af Dalens Muld. -

   Da straalte Godheds Helligdom
I Leyre - Og de milde Sæder,
   Og alle Sydens Kunster kom,
At boe blant Nordens unge Glæder. -
Og under tunge Olie-Greene,
   Fremspiirte Vid og Helte-Dyd,
Og henrykt sang en dansk Camoene,
   Skiold-Ungens Vælde og hans Fryd. -

   Hvi svulmer min forvovne Sang,
O Nordens Guder, op til Eder? -
   Hvi taler Harpens matte Klang,
Om Danne-Kongens Herligheder? -
Istem du selv din Sang, o Rygte,
   Om Dalen og om Fiældene,
Som Odins tappre Børn bebygte
   Og CHRISTIANS Stamme prydede. -

   Thi du forraadte Glædens Egn,
Til Gomers tætbeboede Stæder
   Du raabte høyt at intet Hegn,
Beskiærmte Danskes unge Glæder -
Da bruuste Sydens Nationer,
   Til Trods for Arilds Skik mod Nord -
Og bad de undrende Teutoner,
   Om Brødres Andeel i der' Jord. -

   Saa stimle Spurrerne med Skrig,
I Kreds omkring den gyldne Trave -
   Saa gridsk tilegne Humler sig,
Hver Urt i en Hesperisk Have -
Som alle Japhets Slægter trætte,
   Om Gothernes Lyksalighed,
Og Norskes Fiæld, og Danskes Slætte,
   Blev Europæers Føde-Sted. -

   O Land, du varst Algodheds Priis
Naturens Fryd, Skiold-Ungens Ære -
   Du varst et jordisk Paradiis;
Men Danmark holdst du op at være! -
Af Søen hærdet til at lide,
   Uvant til Landets Overflod,
Gik dine Giæstfrie Børn til Side,
   Og Jorden deeltes i der' Lod. -

   Da - o da kom den anden Dan -
Af begge Stiftere, den Største -
   Da kom den gode CHRISTIAN,
Og følte sig de Danskes Første,
Grams Arving straalte fra sin Himmel -
   Hans Øye søgte smiilende,
Sit Folk - og blant et fremmed Vrimmel,
   Udfant hans Hierte Cimbrerne. -

   Siig vilde Muse, hvad det er -
Udtyd de heede Suk, som trænge
   Mit Bryst! - Nævn mine Følelser! -
Svulm! - brænd! - ras i de gyldne Strænge!
Adspørg min alt for søde Smerte -
   Min Ild, om jeg er Dannemand? -
Siig - Læs i mit udspændte Hierte:
   Har Christian skabt mit Fødeland? -

   Thi nu indhegner Elvens Bred,
Og Skagraks Vand og Spidsbergs Strømme,
   Kun dansk og norsk Lyksalighed;
Kun ægte Gothers Herredømme -
Thi han, som Ørknerne adlyde,
   Hvis Heeder blomstre, naar han vil,
Han saae sin Æt, og bød den nyde,
   De Frugter, som den fødtes til! -

   O du, som skiuler Glædens Egn -
Vort Eden, med din store Skygge! -
   O CHRISTIAN, bag hvis tætte Hegn,
Vi saae med Lyst, og høste trygge! -
Min Ild - min smeltende Camoene
   Kan henrykt ey fortolke sig -
Et klogt og stræbsomt Folk allene,
   Skal værdig - evig priise dig! -
</body>
</poem>

<poem id="ewald2000070101">
<head>
   <title>Fra et brev til moderen</title>
   <subtitle>Marie Huulegaard, dateret D. 6te Novbr 1778</subtitle>
   <toctitle>Fra et brev til moderen</toctitle>
   <indextitle>Fra et brev til moderen</indextitle>
   <firstline>Opfordrer jeg min Sangerinde</firstline>
   <quality>korrektur1</quality>
</head>
<body>
Opfordrer jeg min Sangerinde,
   At tænde Flammer i min Sjæl -
Strax spørger hun til mine Vinde;
   Og om jeg kan fordøye Vel -
Berører jeg de gyldne Strænge,
   Og vil jeg tvinge dem til Sang
Da er et evigt Penge, Penge,
   Fra først til sidst der Jammer-Klang -

   ---

Det er til Dunsers Borg, den slagne Lande-Vey -
Din Sang er skurrende, og - tie kan Du ey -

   ---

Frue Mary, hun ligger paa bløden Seng,
   Saa stadselig.
Hun tænkte paa sin syge Dreng -
   Hvor gaaer det dig? -
Saa sørgelig klinger den gyldne Harpe -

Frue Mary hun ringer paa Tærnen blaae -
   Klingelingelingeling -
Vær snar Grete lille, lad Rokken stae! -
   Kilt dig op og spring. -
Saa sørgelig klinger den gyldne Harpe -
</body>
</poem>

<poem id="ewald2005051802">
<head>
   <title>Cantate ved Jubileet den 11 May 1779 i Anledning af Universitetets Indvielse for 300 Aar siden</title>
   <firstline>Sænk, Viisdom, sænk din Glands herned</firstline>
   <notes>
      <note><year>11. maj, 1779</year></note>
   </notes>
   <!-- Fra ADL -->
   <quality>korrektur1</quality>
   <keywords>lejlighedsdigtning</keywords>
</head>
<body>
<nonum><b>FOR BEGYNDELSES-TALEN</b></nonum>

<nonum><i>Chor.</i></nonum>
Sænk, Viisdom, sænk din Glands herned! -
            Besøg Dit Helligdom i Norden! -
            Opfyld det med Dit Smiil, at Jorden
Maae see Dit Tempels Herlighed! -
Fyld Alt'ret, som vi bygde Dig
            I Lye af Skiolds bemooste Stamme! -
            Straal Aanders Lys! - brænd Guders Flamme! -
At Dan og Nor maae fryde sig.

<nonum><i>Recitativ.</i></nonum>
I Herthas kolde Skygger
Opreiste Dan de vidtadspredte Hytter: -
Hver, stolt, og stærk, og heldig ved sin Arm -
Riig ved sin Fiendes Overflod -
Kun samlede til Fryd ved Vaabenbrag,
Ved Luurets vilde Skrald og Minni-Sang;
Thi Himlen dulgte dem endnu sin Fryd -
Og hver en Slette skiulte, ræd for Vold,
Sin Skat i Lyng, og Kiær, og evig Snee. -
Da straalte Viisdom, og den Himmelske
Kom til Skioldungen i et Smiil fra Gud -
Da, o Canut! da smeltede Dit Pandser;
Og undrende saae Norden Fredens Glæder
Udvelde fra Din seyervante Barm -
Og voxende og vældig flød en Strøm
Af saligt Lys fra Danne-Kongers Throne. -
Da følte Cimbrerne det blide Dag-Skiær -
Og Haab, og virksom Drift, og Forske-Lyst;
Og mildrende og vennekiære Kunster
Oplivedes trint om Din Søn, Estrithe,
Og trint om Valdemar, om Axels Ven, 
Og om hans seyer-sælle Navner. -
Men, Christiaan, Dig, Du store Konge-Fader
Vor Glædes Veld, vor elskte Skygges Rod,
Dig, Helt fra Oldenborg, Dig var det giemt,
At bygge Himlens feire Datter
Et Huus, et varigt Helligdom i Norden! -
Tre Sæder alt modtager Viisdom her
Med Velbehag vor Dyrkelse, vort Offer -
Og daglig blidere, med større Glands,
Med altid voxende Fortrolighed
Nedlader Hun sig synlig, at udsprede
Sin Rigdom - Himmelsk Lys, og Jordisk Vælde,
Og Glædens Aand, og sand Lyksalighed,
Og Helte-Dyder fra sit Alter
Blant alle Dans og Nors og Anguls Slægter -
Tre Sæder staaer det høie Alter -
Og - hør os Himmel! - evig skal det staae.

<nonum><i>Arie.</i></nonum>
            O Viisdom, tryg som Nordens Fielde,
               Uskiult og stadig, som dets Poel
            Udspreed Dit Lys, Din Fryd, Din Vælde
               Trint om Skiold-Ungens Konge-Stoel!
            Trods Mulm og vilde Hvirvel-Vinde,
               Viis os Din sikre Vey til Held;
            Og styr vor Gang, indtil vi finde
               Dig selv og Dit bundløse Veld!

<nonum><i>Chor.</i></nonum>
            Straal, evig Viisdoms reene Flamme,
            I Lye af Christians høie Stamme! -
                 Fyld Templet, som Han bygde Dig! -
            Dans yngste Slægt skal see Dig tindre,
            Og, mættet af Din Glands, erindre
                 Dit første Glimt med Fryde-Skrig.

<nonum><b>FOR DEN THEOLOGISKE TALE</b></nonum>

<nonum><i>Chor.</i></nonum>
            Fyld dem med Kraft, hvis Læber prise,
               Hvis Aand fortolker Almagts Bud;
            At de med sikkre Skridt maae viise
               Din Vey til Dig, Du Glimt af Gud!

<nonum><b>FOR DEN JURIDISKE TALE</b></nonum>

            Styr dem, hvis Kald det blev at byde
               Dit Danmark Held, og Ret, og Fred,
            At hver, o Viisdom! trygt maae nyde
               Sin Deel af Din Lyksalighed!

<nonum><b>FOR DEN MEDICINSKE TALE</b></nonum>

            Du, som opreiste Siælens Hytte
               Til Helligdom for Skaberen,
            Vær dem et Lys, hvis Raad beskytte,
               Hvis Kunst paa nye befæster den!

<nonum><b>FOR SLUTNINGS-TALEN</b></nonum>

            Betrygged Rigdoms milde Sæder
               Og prøved Sandheds ægte Dyd
            Forevige ved moedne Glæder
               Det første Dag-Skiær af Din Fryd!
</body>
</poem>

<poem id="ewald2002122001">
<head>
   <title>Cantate opført ved Universitetets sædvanlige Høitidelighed i Anledning af Kongens Fødselsdag 1779</title>
   <toctitle>Cantate opført ved Universitetets sædvanlige Høitidelighed i Anledning af Kongens Fødselsdag 1779</toctitle>
   <indextitle>Cantate opført ved Universitetets sædvanlige Høitidelighed i Anledning af Kongens Fødselsdag 1779</indextitle>
   <firstline>Naar Landets Børn, Du evig Viise</firstline>
   <notes>
      <note><year>1779</year></note>
   </notes>
   <!-- Fra ADL -->
   <quality>korrektur1</quality>
   <keywords>lejlighedsdigtning</keywords>
</head>
<body>
Naar Landets Børn, Du evig Viise,
I Dine Glimt tør fryde sig,
Hvor høyt skal da hver Læbe priise, -
Hvor høyt hver Daad forkynde Dig! -

Af Soele-Kredse, som forsvinde,
Skal de forstaae Dig ene stoer! -
Og i et Støv-Gran skal de finde
Din Almagts underlige Spoer! -

Af tause Nætter skal de lære
Din skiulte Stie til Held og Fryd,
Og Din bestraalte Vey til Ære,
Af Minnie-Sangens høye Lyd! -

Derfor skal Dan og Nor ophøye
Din Miskundhed, Du Lysets GUd! -
Thi bliidt er Vinket af Dit Øye,
Og liflig Klangen af dit Bud! -

Med Dine Vingers brede Skygge
Indhegner du Dit Folk i Fred,
At vi, lyksalige og trygge,
Maae mættes af Din Herlighed! -

Dit Smiil har skiult Skiold-Ungens Throne -
Dit Smiil, som intet Mørke naaer! -
Du fyldte Lys i CHRISTIANS Krone,
Og spredte Glans omkring Hans Aar! -

 Og, HErre, Du skal naadig skiænke
Hans Bryst et Gienskin af vort Held! -
Du, HErre, Du skal mægtig sænke
Hans Aand i Dine Straalers Veld! -

Som Lynild lad Dit Vink adsprede
Hver giftig Damp, hver farlig Skye,
Og mød med Flammer af Din Vrede
Hver Storm, som truer Viisdoms Lye! -

Indhegn de Frugter af dens Glæde,
Som nu saa roelig spiire frem! -
Udryd hvert Dyr, som tør nedtræde,
Hvert Kryb, som tør benage dem! -

Da skal vor Elsktes Fødsel være
Vor Slægt et Minde af Dit Lys;
Og høye Hymner, Dig til Ære
Skal vidne, naar dens Fest fornyes! -

Og naar vor Afkom seer tilbage
Fra Fod-Spor af opklared Fliid,
Skal den velsigne CHRISTIANS Dage,
Som Springet af sin gyldne Tiid! -

Høyt skal da Nordens glade Sønner
Lovsynge Dig, vor GUd - vort Haab,
Fordi Du hørte vore Bønner,
Og mærkte paa vort hæse Raab! -

<center>Efter Talen</center>

Fyld, Gud - opfyld vor CHRISTIANS Dage,
Med Lys og Held! - og ofte byd:
Hans Fest, at vende bliid tilbage,
Og os, at møde den med Fryd! -
</body>
</poem>

<poem id="ewald2001062405">
<head>
   <title>Til Hans Kongelige Høihed Arveprinds Frederik</title>
   <subtitle>den 11. October 1779. En Ode</subtitle>
   <toctitle>Til Hans Kongelige Høihed Arveprinds Frederik</toctitle>
   <indextitle>Til Hans Kongelige Høihed Arveprinds Frederik</indextitle>
   <firstline>Henrykt, troe mig, o Efterslegt! henrykt</firstline>
   <notes>
      <note>Skrevet i samme asklepiadæiske versemål som <xref poem="ewald1999030203"/>.</note>
   </notes>
   <quality>korrektur1</quality>
   <keywords>lejlighedsdigtning,ode</keywords>
</head>
<body>
Henrykt, troe mig, o Efterslegt! henrykt
Saae jeg Frederikkers Dag, og dens Hæder
Bandt min zitrende Læbe; men helligt
Gysen, og underlig iisnende Vellyst
                     Fyldte min Siel.

Festlig, langsom opsteg den af Seklers
Mørke Svelg. Om dens Tindinger krandste
Sølvgraae Skyer sig, dens Smil var som Viisdoms
Smil til de Faldne, naar Høihed og Alvor
                     Dæmpe dets Glands.

Salig Frygt for Alfaders Udsendte
Greb min Siel; thi jeg følte den Høie .
Maalløs, gysende sank jeg i Støvet,
Tilbad og græd, da en styrkende Stemme
                     Naaede min Barm.

Danske! sagde den styrkende Stemme,
Danske! merk paa mit Ord, og forkynd det
Høit i Cimbrernes blomstrende Sletter!
Et det ei mig, som udvalgt af Alfader
                     Bringer dem Fryd?

Er det glemt, at der stolteste Ceder,
Fredrik, fordum oprandt ved min Straale<note>F. IV. er fød samme Dag.</note>?
Stormens høie Bekiemper! den sølvgraae
Dannemand blusser, naar Heltens Erindring
                     Varmer hans Bryst.

Slegter blev og forsvandt, og jeg nedbar
Godheds Blink til den hellige Stamme.
I min Dugstrøm fremspirede Glædens
Yndigste Knop, og de fredkiere Cimbrer
                     Anede Held.

Herlig voxte den Spire. Sit Udspring
Værdig, stor, som sit Navn, er min Fredrik,
Danmarks Ven. I hans qvægende Skygger
Frydes den Kiekke, og venlige Dyder
                     Groe i hans Lye.

Norden samles omkring ham, og stirrer
Taus paa Flidens og Konstens Opelsker.
Blid og vældig, som jeg, skal hans Viisdom
Hastig opvarme dets hærdede Sønners
                     Undrende Bryst.

Alt optøedes de koldeste Hierter,
Norden smelter ved Smilet af Fredrik!
Alt fornemmer det Indfødtes Iver,
Danskheds fortryllende Vellyst, og elskte
                     Børnebørns Haab!

Alt fremspire de herligste Frugter,
Selvforhverved, og tryg, og usmittet
Velstands Lyst, og dens mildere Sæder,
Glædende Konst, og de høiere Dyder,
                     Skaldernes Ild!

See! saa sagde den heldige Dags Aand:
Disse Glæder fremkaldte min Fredrik!
Bød ei Godhed min rødmende Straale
Vække hans Siel? Er det lidet Alfader
                     Sendte ved mig?

Er jeg ringe, foragtet, som hine
Daarskabs Dage, bestemte til Bulder,
At man vild, og bekrandset med Myrther
Tumler mit Aasyn imøde, som var jeg
                     Viingudens Fest?

Skal da denne letsindige Støien,
Drukne Trælles Triumpfskrig, og skal den
Værre Dunst af berusende Virak,
Skal det fortolke velsignede Cimbrers
                     Flammende Fryd?

Vidløs, larmende Latter forkynde
Drømmes Lyst og et Øiebliks Kilder!
Slegters Held, som min Fredrik udspreder,
Hædres allene ved Knæfald og Taarens
                     Vældige Sprog!

Derfor merk paa mit Ord, og advar det
Elskte Folk: at det møder mig festlig,
Med andægtige Glæder, med hellig
Lovsang til ham, ved hvis Kraft mine Straaler
                     Vakte dets Ven!

Byd dem tænde sig store, min Fredrik
Værde Forsæt ved Glimt af mit Dagskier!
Byd dem tause forskiønne min Middags
Herligste Glands med et Gienskin af ægte
                     Dannemænds Dyd!

Da skal ofte min Morgen bestraale
Fredriks Smil til de heldige Cimbrer!
Da skal Godhed samtykkende hastig
Byde mig bringe sit Norden en elsket
                     Fredrik endnu!
</body>
</poem>

<poem id="ewald1999082206">
<head>
   <title>Det nye Aar 1779</title>
   <toctitle>Det nye Aar 1779</toctitle>
   <indextitle>Det nye Aar 1779</indextitle>
   <firstline>Held dig, nyeskabte Aar, som nu saa blid fremstiger</firstline>
   <quality>korrektur1</quality>
   <keywords>lejlighedsdigtning</keywords>
</head>
<body>
Held dig, nyeskabte Aar, som nu saa blid fremstiger
  Af Evighedens Nat! - Held dig fra Verdners Gud!
Han selv - han byde dig, at være CHRISTIANS Riger,
  Sit Velbehags - sin Freds - og sine Glæders Bud! -
Fyld Danne-Kongens Bryst med Smiil fra Naadens Throne! -
  Hans Aand med saligt Lys, fra Viisdoms blide Soel! -
Bring Styrke til Hans Arm! bring Ære til Hans Krone! -
  Udspred Lyksalighed omkring Hans gyldne Stoel! -
Vor elskte Palme-Qvist - vor FRED'RIK byd oprinde,
  I stærke Skud til Træ - til Efter-Slægtens Lye! -
Stadfæst vort Nordens Ven - og Cimbrernes Veninde,
  Hver Glæde, som De har, og skiænk Dem daglig nye! -
Med Belter af Smaragd omgiord de Norske Fielde! -
  Og skiul de Danskes Dal, med tætte Sløer af Guld! -
Udbred vor Skat! - og viis, at al vor sande Vælde,
  Var kun tildekket med en Fodbred af vort Muld!
Kron hver en Dansk med Held, som uforfærdet følger
  Vor sølvblaae Vey til Roes, igiennem Storm og Skiær! -
Byd Havet skaane dem! - og tving dets vilde Bølger,
  At de tilvelte os Fred og Velsignelser! -
Fyld Kunstnerne med Viid! - Arbeiderne med Styrke! -
  Formeer dem! viis enhver en roelig Nærings-Vey! -
Plant Hegn af Kiæmper om det Eden, som vi dyrke! -
   Fyld dem med Mod! og mag, at det behøves ey! -
Men hver, hvis Daad - hvis Røst det Godes viise Giver
  Bestemte til sin Tolk - mod ham, vær dobbelt mild! -
Fyld Dommerne med Lys, og Mod og retviis Iver! -
  Og Lærerne med Aand! - og Skjalderne med Ild! -
Straal for enhver især, som veed, hvad han begierte! -
  Giv ham at naae sit Maal og troe sig lykkelig! -
Men alles Bryst opflamm'! - at hvert et indfødt Hierte
  Maae føle Danmarks Vel, før det erindrer sig! -
O lær os agte det vor Lyst, vor Held, vor Ære,
  Med ægte Danne-Dyd at pryde Danskes Hiem! -
At andre see vor Glands! - og at vi selv maae lære
  At elske Fremmede - og ey at savne dem! -
</body>
</poem>

<poem id="ewald2002122002">
<head>
   <title>En aandelig Sang</title>
   <subtitle>
      <line>hvori indføres Forsonerens Jesu Christi</line>
      <line>kierlige Advarsel til dem som fristes af de onde og ulyksalige Tanker</line>
      <line>at ville forkorte deres eget Liv.</line>
   </subtitle>
   <toctitle>En aandelig Sang</toctitle>
   <indextitle>En aandelig Sang</indextitle>
   <firstline>Hvorhen? - Fortvivlede, hvorhen? -</firstline>
   <notes>
      <note><year>1779</year></note>
   </notes>
   <!-- Fra ADL -->
   <quality>korrektur1</quality>
</head>
<body>
<nonum>1.</nonum>

Hvorhen? - Fortvivlede, hvorhen? -
Hvi flyer du din troefaste Ven? -
Din kierligste Forsoner? -
Stands, før du giør dit sidste Fied! -
Hør sidste Gang paa Mørkets Bred
Hans Veemods Klagetoner! -

<nonum>2.</nonum>

Hør ham, som i Gethsemane
Skreg angstfuld: Gud! - din Villie skee! -
Din Kalk vil jeg udtømme! -
Kun dem, som tyede til min Barm,
Dem, Dommer, dem skal ei din Harm,
Ubøielig fordømme! -

<nonum>3.</nonum>

Hør ham kun denne Gang med Agt! -
Han vil ei tvinge dig med Magt;
Han haaber kun at røre. -
Mærk paa hans Forslag til dit Vel,
Maaskee det sidste, som din Siæl
I Evighed skal høre! -

<nonum>4.</nonum>

See, jeg var herlig, før du var! -
Saa siger han, som villig bar
Din Synd og Dommens Vrede -
Mon mine Fienders Trods og Skrig,
Kan naae fra Helvede til mig,
Som Englene tilbede? -

<nonum>5.</nonum>

Hvad andet, end min Miskundhed,
Har vakt min Kummer for din Fred?
Min Medynk med din Smerte?
Hvad gavst du mig, som har aftoed
Dit Hiertes Ondskab med mit Blod
Før du fornamst dit Hierte!

<nonum>6.</nonum>

Siig arme da, hvad Haab, hvad Lyst,
Løsrev dig fra det ømme Bryst,
Som du saa fiendsk vil saare.
Hvi flyer du til din Dommers Harm,
Til Dødens Gab, til Satans Arm,
Fra mig, og fra min Taare?

<nonum>7.</nonum>

Fornamst du ei min Røst endnu?
Har du forglem! den? - Tvivler du?
Foragter du min Naade?
Hvad eller troer din Siæl i Dag
Mit Syn for kort, min Arm for svag,
At du dig selv vil raade? -

<nonum>8.</nonum>

Jeg veier Himle i min Haand -
Jeg bygte Verdner, før min Aand,
Opvakte dig af Støvet! -
Alt staaer og falder ved min Røst! -
Og den er dig for svag til Trøst,
Saasnart du est bedrøvet? -

<nonum>9.</nonum>

Mit Vink betegner Stierners Vei.
Og Ormens Gang undgaaer det ei! -
Hvad skiultes for mit Øie? -
Og vil din Siæl indsvøbt i Leer,
See meer, end jeg, som giennemseer
Det Dybe, og det Høie? -

<nonum>10.</nonum>

Hvor ofte har du hørt mit Ord:
Heft ei din Agt til denne Jord,
Som Ilden skal fortære! -
Her danner Naaden kun din Siæl
Dig, om du vilst, til evigt Vel,
Og sig til evig Ære. -

<nonum>11.</nonum>

Naar spildtes Fryd af Viisdoms Gud? -
Mon han forkyndte Kiød sit Bud,
Og Ormen sine Himle? -
Mon Evnerne, som Siælen fik,
Blev skabte for det Øieblik,
Hvori den her skal svimle?

<nonum>12.</nonum>

Qvæl, om du kanst, du Dødens Ven,
Det Aandedræt af Skaberen,
Hvormed du blevst begavet! -
Ak viid; i Sielens Evighed,
Er Tiden, som du kiedes ved,
Kun, som et Stænk i Havet! -

<nonum>13.</nonum>

Og dig Afgrundens fødte Træl,
Din Skabers trodsende Rebel,
Mit Forbunds Overtræder;
Dig er det tungt at lutres her
Ved snart forsvundne Lidelser,
Til ubegrændste Glæder? -

<nonum>14.</nonum>

Fra Evigheder saae min Aand,
Hvad Hielp, hvad Tugt, hvad Drift, hvad Baand,
Min svage Vandrer kræver. -
Den lærte selv din Siæl sin Gang, -
Den sagde dig, min Vei er trang;
Og Livets Port er snever! -

<nonum>15.</nonum>

Vil du da stærk foruden mig,
Tilsynde, og tiltrodse dig
Hvad Almagt har i Eie? -
Hvad, eller vil du, at jeg svag,
Din blinde Luune til Behag
Skal ændre Viisdoms Veie? -

<nonum>16.</nonum>

Vei Aaget, som du bærer paa! -
Kan dine Smerter ei forgaae? -
Kan ei din Byrde lettes? -
See dig omkring. - Kom dem ihu,
Som bære tifold meer end du,
Og ei saa hastig trættes! -

<nonum>17.</nonum>

Støv, til Ustadighed bestemt,
Har du før aldrig hørt og glemt,
Din revsende Paaminder? -
Har du før aldrig i din Graad,
Fornummet Lindring, Trøst og Raad,
At nu dit Haab forsvinder? -

<nonum>18.</nonum>

Du seer din Sorg; men kanst du see,
Hvad om et Øieblik skal skee;
Hvor længe den skal vare?
Veedst du, om jeg i Morgen vil,
At du med Tak skal smiile til
Din overvundne Fare? -

<nonum>19.</nonum>

Dog nei, du føler dig for svag,
Du taaler ei, saa haarde Slag,
Du vilst undflye din Byrde! -
Hvi flyer du da paa Ulvens Vei? -
Mit arme Lam, hvi tyer du ei,
Til din troefaste Hyrde? -

<nonum>20.</nonum>

O du, som blind vil styrte dig,
Blant dem, der spotte med dit Skrig;
Og kildres ved din Smerte;
Hvor tit, hvor kiærligt har min Røst,
Paatryglet dig mit Haab, min Trøst,
Min Lise for dit Hierte! -

<nonum>21.</nonum>

Blev da dit Nag, dit Uhæld got,
Ved grumme Fienders kolde Spot,
Ved Venners bittre Klage? -
O føel de frommes Graad, som flød,
Føel Ondskabs Latter ved din Død,
Og vend endnu tilbage! -

<nonum>22.</nonum>

O Elskte du! som træt og mat
Forvildes i den skumle Nat,
Hvis Bryst min Fiende saarer;
Raab kun! paakald mig i din Nødt -
Kom til mig, at jeg i mit Skiød,
Maae stille dine Taarer! -

<nonum>23.</nonum>

Dog Arme nei! - dit haarde Sind
Vil, at du før skalt dræbes blind,
End frelses, om du troede! -
Du vilst undflye mig ved et Mord -
Ved haanlig Vantroe til mit Ord -
Ved Trods mod den Algode! -

<nonum>24.</nonum>

Hør da endnu - hør sidste Gang,
Min Naades høie Varsel-Klang! -
Hør den paa Nattens Bredde! -
Og rører den dig ey - da skielv,
For det, hvorfra min Værskyld selv,
Kan evig aldrig redde! -

<nonum>25.</nonum>

Mon Havets Bølger slette ud,
Mon Gift fortærer Præg af Gud? -
Kan Dolken dræbe Tanker? -
Kan Aander døe? - Kan Mennesket,
Undflye sin Siæl, sig selv saa let
Som Støv hvorpaa det anker?

<nonum>26.</nonum>

Hvad eller vil du skiule dig,
For ham, hvis Vrede leyrer sig
Omkring mit Hegn paa Jorden? -
Ak see hans Lynilds tunge Skye,
Hvori du rasende vilst flye,
Og hør hans Dommes Torden! -

<nonum>27.</nonum>

Fra Dybet møder den din Siæl,
Og skiulte Himlen dig, Rebel,
Da mødte dig dens Luer! -
Tag Morgenrødens Vinger paa,
Da skal din Iil dog ei undgaae
De Slag, hvormed den truer! -

<nonum>28.</nonum>

Blodhævneren er skiult deri! -
Han griber dig! - og hvo kan frie
Den Orm, som han omspænder? -
Hvo vrister dig, som fræk forloed,
Min Friestads Hegn, mit Alters Foed,
Af Morder-Englens Hænder?

<nonum>29.</nonum>

Vred skal han see dig i dit Dynd,
Din Trods, din Skam, og al den Synd,
Som her min Naade skiuler! -
Forbittred skal han slynge dig
Dybt i Afgrunden, og dit Skrig
Skal fylde Nattens Huler! -

<nonum>30.</nonum>

Da skalt du føle Helvede,
Og i dets tykke Mulm kun see,
Den Orm, som evig nager!
Og i din Angst skal alt dit Raab
Ei vække mindste Glimt af Haab,
Som lindrer dine Plager! -

<nonum>31.</nonum>

Derfor vend om i Naadens Tid! -
Slaae til min Miskundhed din Liid! -
Og du skal finde Lise! -
Mig - hør det Himmel og min Jord! -
Mig skal du, lyder du mit Ord,
Da snart og evig prise! -

<nonum>32.</nonum>

See Dommerens udstrakte Arm! -
Kom til mig - til min trygge Barm! -
Iil, før hans Torden rammer! -
Hvis ei - gaae! - styrt dig blind og fræk,
I evigt Nag, og Skam, og Skræk,
Og uafseelig Jammer! -
</body>
</poem>

<poem id="ewald1999021804">
<head>
   <title>Claus Rimers Gravskrift</title>
   <toctitle>Claus Rimers Gravskrift</toctitle>
   <indextitle>Claus Rimers Gravskrift</indextitle>
   <firstline>Her ligger Claus</firstline>
   <notes>
      <note>Trykt i <i>Det almindelige Danske Bibliothek</i>, september <year>1779</year>.</note>
   </notes>
   <quality>korrektur1</quality>
</head>
<body>
Her ligger Claus
Blandt andet Snaus:
Hans Krop er Slim,
Hans Siel giør Riim
For Cherubim:
Ifald den ey
Gik med Niels Klim
Den anden Vey.
Den stakkels Nar
Var aldrig tavs;
Det beste var,
Han gik til Gravs:
Derfor skal paa
Han Liigsteen staae:
<i>In fine laus.</i>
</body>
</poem>

<poem id="ewald2005052117">
<head>
   <title>Til min M** paa hans Broders Fødselsdag</title>
   <subtitle>(1780)</subtitle>
   <firstline>Troe mig, Damon: Vor Siel har sit bestemte Maal</firstline>
   <quality>korrektur1</quality>
   <keywords>lejlighedsdigtning</keywords>
</head>
<body>
Troe mig, Damon: Vor Siel har sit bestemte Maal,
Som vort Legem af Støv - Mennesket aabner vel
Altid graadigt sit Bryst - troer det et bundløst Svælg,
Naar det higende seer Glædens kristalne Strøm -
Ak! - det veed ei, hvor faa Draaber det rummer kun! -
Hastig mætted og dorsk, seer det med Græmmelse
Nectar, Gudernes Lyst - Sig kun en smagløs Drik,
Evig strømme forbi, skiønt det ei tørster meer -

Ofte stræber det nidsk, dæmmende for dens Løb,
At tilegne sig Fryd, Forraad af Salighed,
Som det glubende dog, ei kan fortære selv -
Kun forgieves! - Thi snart taber den standsede
Al sin himmelske Kraft - døende bliver den
Snart et dunstende Kiær, muddret og vemmeligt! -
Kun den Glæde, som rask fandt sig en anden Flugt,
Eller frelste sig selv høit over Demningen,
Kun den snoer sig endnu reen, som sit første Væld,
Giennem Dalen - et kiert Møde for Vandreren,
Sød og kraftfuld for hver, til han har slukt sin Tørst! -

Ei den Lyst, som vor Arm vældig opøser os
I Korinthiske Kar, fremfor de svagere
Pillegrimme, som drak, af deres hule Haand -
Ei den Glæde, som Kunst, eller aarvaagen Flid,
Eller, Viisdom, Du selv leder i tusind' Rør,
Til vor higende Barm - Ei den Lyksalighed,
Som den enige Jord ydmyg frasiger sig;
Og, henrykt ved vor Glands, eller - som ofte skeer -

Blot forblindet og ræd, troer eller kalder vor -
Ei den straalende Fryd, den som Algodhed selv,
Af sit aabnede Svælg, fyldte med kierlig Haand,
I vort Begger, og mild heldte til Læberne -
Men kun den, som vort Bryst, naar det udvider sig,
Med sin yderste Kraft, mægter at spænde om,
Den, min Damon, er vor! - Den kun tilhører os! -

Croesus eier ei meer, af sine Dynger Guld
End en Drachme maaskee skienker hans mindste Træl;
Kun et Hierte - og ak! - hvilket et Hierte fuldt! -
Bort med Usle, hvis Navn smitter en Sang til Dig,
Men Pharsaliens Helt, eller Philippi Søn,
Eller - elsker Du helst ham, som i Lænkerne,
Straaler meer, end de to - Socrates! - Har de meer,
Af det Held af den Glands, som de har svøbt sig i,
End den Fryd, som der' Siel, - stoer - men dog endelig,
Fik af Skaberen Rum, Ømhed og Evne til? -
Troe mig, mangen ukiendt, som fra sin Hyttes Dør,
Taus udspreder i Dag, Dyd og Velsignelser,
Har et Hierte, saa fuldt - muligt, saa stort, som de! -

Før den Eviges Haand veiede Polerne,
Blev vor Glæde, som os, passende Grændser satt' -
Alle - Hyrde og Helt, Armods og Viisdoms Ven,
Møde sikkert et Maal, hvor de alt mættede,
Om de sænktes i Fryd, ei kan nedsvælge meer! -
Kun den sieldne, kun den tør overskride det,
Der, som Castor og Du, eier en dobbelt Siel! -
Der, ledsaget ved Smiil af den Algode fandt,
End et Hierte, som sit, end et udvidet Bryst,
Som han svælgende kan fylde med Held og Fryd! -

O, hvor herligt et Lod traf da Din Pythias! -
Han, som Skaberen først dannede selv en Siel,
Stor til Himlenes Fryd - Stærk til Heroers Lyst -
Øm til grædende Dyds mildere Salighed! -
Saa - som kunde han ei rumme sit Held deri -
Gav Din flammende Siel, Damon! - og saa sin H**s,

Ømme svulmende Barm - aaben for Gudernes
Vellyst! - Gav ham dem, at nyde sin Glæde med! -
O! - naar Sangersken nu seer ham - den Heldige,
Snart nedsænkt i sig selv drikke den Tappres Fryd -
Frelste Borgeres Smiil - Faldende Fienders Roes -
Og Dig, Heltenes Løn, evig uskiulte Glands! -
Snart med brændende Tørst, ved sin Venindes Barm,
Svælge Kierlighed i hurtige Aandedræt;
Henrykt - drukken, o Dyd, af Dine Taarers Lyst! -
Snart omslynged af Dig, Damon! - med himmelsk Roe,
Giennemføle, hvad før Castor og Pollux fandt;
Da det modige Par, vandrede Haand i Haand,
Dobbelt stærk ved sin Pagt, Veien til Stiernerne! -
Og saa samle sig heel - og med tredobbelt Siel,
Nyde Dig - og med tre Munde velsigne Dig,
Glædens herligste Dag, Du, som med smilende
Straaler vakte ham først til sit bundløse Heidi -
Da, min Damon, o da smelter Calliope,
Ved det himmelske Syn! - taber sin gyldne Luth! -
Og med opløfted Haand, stammer hun neppe ud:
Ofte - Heldige Tre! - Heldigste Pythias! -
Ofte strømme Din Dag, herlig og blid, som nu,
Ned fra Glædernes Veld! - ofte opfylde den,
Din udvidede Barm! - evig, som nu, for stor,
Til min Læbe - og til kunstige Harpers Lyd! - 
</body>
</poem>

<poem id="ewald1999030203">
<head>
   <title>Til min M***</title>
   <subtitle>(1780)</subtitle>
   <toctitle>Til min M***</toctitle>
   <indextitle>Til min M***</indextitle>
   <firstline>Sværdets Hvinen og Skraldet af Skiolde</firstline>
   <notes>
      <note>»M***« er Frederik Moltke (<year>1754</year>-<year>1836</year>), kammerjunker. Statsminister i årene <year>1810</year>-<year>1814</year>. Ewald var Moltkes lærer og senere nære ven.</note>
      <note>Trykt i <i>Almindeligt Dansk Bibliothek</i>, <year>1780</year>, bd. 1, nr. 1, pp. 74.</note>
      <note>Linien »Som Philet om Dannemarks Bernstorf« i næstsidste strofe henviser til Ewalds <xref poem="ewald2000070104"/> (<year>1770</year>).</note>
      <note>Skrevet i samme asklepiadæiske versemål som <xref poem="ewald2001062405"/>.</note>
      <note>Digtet er analyseret i Gemzøe, Anker: »Johannes Ewalds ode 'Til min M***'.  Modsætninger i det digteriske selvbillede« in: <i>Opplysning i Norden</i>, 1998, pp. 207-16 samt i Schiødt, Hans Jørgen: »Til min M***«. in: <i>Litterære læseøvelser</i>, 1967, pp. 11-18.</note>
   </notes>
   <quality>korrektur1</quality>
</head>
<body>
Sværdets Hvinen og Skraldet af Skiolde
Tvinger nogle til Sang, og din Vellyst,
Biarkemaalet og Nornernes Hilsen,
River der Aand i din brusende Virvel,
      Krigerens Thor!

Naar det skummende Bæger kun blinker,
Smeltes andre som Riimfrost i Solen,
Minni flød fra de flammende Læber,
Brage skal altid med Saft af Odrærer
      Blande der Miød.

Mange findes, hvis Aand kan ey modstaae
Brune Piger med svulmende Bryster,
I din Lund, o du Elskerens Freja,
Sukke de Velklang og slumre og aande
      Brændende Lyst.

Mig - thi ofte har Dalenes Hyrder
Tause trængt sig i Kreds om min Harpe,
Naar de sittrende Strænge fortolkte
Sukkende Glæder, og Smilets og Taarens
      Himmelske Sprog. -

Mig har Krigslyd og Vinen og Elskov
Altid mægtig fortryllet, men aldrig
Fyldt med Sang; dine rødmende Druer,
Mosel, og Øresunds blussende Piger
      Kryster jeg tavs.

Mig de cimbriske Halvguders Sanger,
Mig, o sødeste, svulmende Stolthed!
Mig som kiendes og elskes af Moltke,
Mig kan de venlige Dyder allene
      Skabe til Skiald.

Stille, sølvgraae, som Maanen bag Regnskyer,
Klar, som Smiil, der fremspirer af Taarer,
Høi, (saa syntes den sittrende Amme)
Svævende Nornen, som fordum i Vuggen
      Kyste mit Bryst.

»Føl,« saa sagde den svulmende Norne,
»Føl Algodhed og fredsomme Konger,
Jordens Venner, og Dydens og Konstens
Venner, og Armods medlidende Brødre;
      Føl dem og syng!«

Derfor sang jeg om Støvets Forbarmer,
Derfor sang jeg om Cimbrernes Venner
<i>Rolf</i> og <i>Balder</i> og <i>Christjan</i> og <i>Fredrik:</i>
Alle som hørte min smeltende Harpe,
      Smiilte og græd.

Derfor sang jeg indsvøbt i en Støvregn
Som Philet om Dannemarks <i>Bernstorf;</i>
Kierligt fulgte min Sang og mit Hierte
Cimbrernes Ven; - nu tilvinker Cheruben
      Skialden et Smiil.

Derfor, smilende Dyders og frugtbar
Viisdoms flammende Ven, o Du Jordens
Elsker! Derfor, min ædelste Moltke
Fylder Du mægtig mit Bryst, og min Harpes
      Sittrende Stræng.
</body>
</poem>

<poem id="ewaldandrea9">
<head>
   <title>Udrust dig, Helt fra Golgotha</title>
   <toctitle>Udrust dig, Helt fra Golgotha</toctitle>
   <indextitle>Udrust dig, Helt fra Golgotha</indextitle>
   <firstline>Udrust dig, Helt fra Golgotha!</firstline>
   <notes>
      <note>Ewalds sidste digt skrevet få timer før hans død 17. marts <year>1781</year>. Digtet blev i <year>1855</year> optaget i <i>Roskilde Konvents Psalmebog</i> og har, undtaget sidste vers, har været at finde i danske salmebøger lige siden. Ved Ewalds begravelse blev digtet delt ud under overskriften "Johannes Ewalds sidste poetiske Følelser nogle Timer før hans Død".</note>
   </notes>
   <quality>korrektur1</quality>
   <keywords>salme</keywords>
</head>
<body>
1
Udrust dig, Helt fra Golgotha!
 Løft høit dit røde Skiold;
Thi Synd og Skrek - du seer det ja -
 Angriber mig med Vold.

2
Udstræk dit Glavind i din Harm
 Mod dem, som trodse dig!
Nedstyrt dem med en vældig Arm
 Fra Lyset - og fra mig.

3
Da skal jeg, sikker ved din Haand,
 Ei frygte Døden meer;
Men offre dig min frelste Aand
 Paa dens nedbrudte Leer.

4
O Herre! forund mig Liise og Roe;
 Men revser du mig med Smerte,
Da lær mig at taale - at bede - og troe,
 Og JESUS opfylde mit Hierte.
</body>
</poem>
</content>
</section>
</workbody>
</kalliopework>

<?xml version="1.0" encoding="UTF-8"?>
<!DOCTYPE kalliopework SYSTEM "../../data/kalliopework.dtd">
<kalliopework id="1894" author="ewaldt" status="complete" type="poetry">
<workhead>
   <title>Bavner og Blus</title>
   <year>1894</year>
   <cvs-timestamp>$Id$</cvs-timestamp>
</workhead>
<workbody>

<poem id="ewaldt2017100101">
<head>
   <title>Til mine Jævnaldrende</title>
   <firstline>Hvem Digtet er til? Til Jer alle</firstline>
   <notes>
       <note>Teksten følger <i>Bavner og Blus</i> (1894), s. 1-3.</note>
   </notes>
   <quality>korrektur1,kilde,side</quality>
</head>
<body>
Hvem Digtet er til? Til Jer alle 
paa samme Alder, som jeg;
paa fyrre Aar og det halve,
— Aarene, som det kan falde, 
blot unge i Sind og Tanke, 
ranke paa Livets Vej.

Tror I man nu kunde regne 
Ungdom paa Alder og Aar — 
naar Tyveaarskinderne blegne,
og Tyveaarsstøtterne segne — 
naar Samfundets vordende Læger
lapper paa egne Saar?

Tror I da, kun I er unge
for Øjeblikslysternes Tarv? 
Sundhed i Hjærte og Lunge, 
Djærvhed i Tanke og Tunge
— Maalet for Fædrenes Ungdom -
fik I af dem i Arv.

Hvor er da de unge? De gemmes
omkring i Familiernes Skød;
dèr sidder vor Ungdom og skæmmes, 
og lader sit Livsmaal bestemmes
af en Hoben Talentprætendenter, 
bydende Stene for Brød.

I er der! Jeg véd at I kommer! 
Jeg saa jer i Næ og i Ny;
I ligger i Ledernes Lommer
og venter i Mag paa Skærsommer — 
gider ej selv gaa bag Ploven,
kun ride Sommer i By.

I véd, der er Brug for hver Kæmpe — 
Lysten mangler jer ej;
men Lysten til Mag og til Lempe, 
Mod til at dysse og dæmpe,
Frygt for den herskende Sultan 
spærrer jer Kampens Vej.

Jer tør jeg synge en Vise;
der er til et Bjarkemaal Trang. 
Vaagn af jer Ro, af jer Lise!
Mod maa i Gerning I vise! 
Ønsker I Sommer i Landet,
da maa I selv i Gang!
</body>
</poem>

<poem id="ewaldt2017100102">
<head>
   <title>Sjælen</title>
   <firstline>Du store underfulde Værk af Gud!</firstline>
   <notes>
       <note>Teksten følger <i>Bavner og Blus</i> (1894), s. 4-6.</note>
   </notes>
   <quality>korrektur1,kilde,side</quality>
</head>
<body>
Du store underfulde Værk af Gud! 
Hvem kan begribe dine dybe Strømme? 
Hvem reder dine spinkle Traade ud?
Hvem kan forklare dine dunkle Drømme?

At du er mer end blot et Livsenspust,
som med mit Legems Former bliver knust — 
det véd jeg med min Livstros stærke Viden; 
— at du er mer end en afmægtig Aand,
en dødfødt Slave i din Skabers Haand — 
det véd jeg af din Jublen og din Liden.

At du er selv en Vilje, selv en Magt, 
som ingen Dødens Lov er underlagt, 
derfor kan aldrig jeg Beviser føre.
Det kan jeg vide kun af <w>dine</w> Ord, 
og det kan ingen høre her paa Jord 
uden med selve Sjælens skarpe Øre!

Din Magt var endt, naar dine Gaader svandt; 
det er din Dunkelhed, der gør dig stor og stærk. 
Netop fordi din Løsning ingen fandt
er du jo Verdens største Underværk.
Netop paa Grund af Gaaden i dit Øje,
kan dine Vinger række mod det høje.

At jeg kan se og høre, at min Arm
kan uden Modstand lystre mine Tanker,
at Hjærtets Pulsslag bølger bag min Barm,
er det min Sjæl? Og naar jeg dødssyg vanker, 
naar Armen hænger slap og Øjet brister —
er det da Sjælen, Livets Kraft, jeg mister?

Nej det er netop Livet, der forklares, 
naar mine Lemmer blive Smertens Rov; 
og det er netop Sjælen, der bevares,
og det er netop Livets store Lov:
At Livet gaar med Døden ved sin Side, 
at vil man leve, maa man ogsaa lide.

Og vil man kende Sjælens store Magt,
da maa den prøves i en Kamp <w>paa</w> Livet; 
thi først i Kampen faar den Kræfter givet, 
og først i Sejren bli’r dens Liv fuldbragt.
</body>
</poem>

<poem id="ewaldt2017100103">
<head>
   <title>Danmarks Muse</title>
   <firstline></firstline>
   <notes>
       <note>Teksten følger <i>Bavner og Blus</i> (1894), s. 1-2.</note>
   </notes>
   <quality>korrektur1,kilde,side</quality>
</head>
<body>
I.

Ak Danmarks Muse! Er du død? 
Thi det er ikke dine Øjne,
som ser paa mig fra disse nøgne, 
saakaldte store Fostre af dit Skød.

Er det din sidste Kraft, de syge Skud, 
som skyder af din gamle, stærke Stamme, 
og spreder Gnister over Verden ud, 
Vorherre vide maa, af hvilken Flamme?

Thi Hjærtets rene, dybe Glød
er netop det, jeg ingen Steder finder; 
Blodmangel bleger dine Fostres Kinder, 
der synes kun Symboler paa din Nød.

<w>Flid</w> kan man næppe dine Sønner nægte; 
det klinger jo med Sange i dit Navn. 
Kritiken har dem døbt som ægte;
mon de faar samme Skæbne ved din Favn?

Naturligt at det Træ, der rager
op over Purlekrattet ved dets Fod,
Smaakravlet lidt af Skovens Kæmper smager, 
— men er dets <w>Storhed</w> derfor kendt for god?

Jeg kan betages af en lødig Klang,
selv om dens Følelse er af de svage,
— men <w>kun</w> fordi vi med den ægte Sang
saa lidt forvænte er i vore Dage.

Vor unge Digtnings søgte, spinkle Toner, 
som trække op i talløs Glimmerrad,
de blegner under Skovens Kæmpekroner 
for vore gamle Mestres stærke Kvad.

Kritiken siges nu at være stor;
men paa dens Storhed kan jeg ej faa fat;
thi den har fejret Træer smaa i Chor
og derved stemplet sig som — Purlekrat.


II.

Dog er du ikke død; du sover kun!
Du er lidt træt fra hine Fødslers Smerte, 
da Oehlenschläger died ved dit Hjærte
og suged sine Kræfter af din Mund.

Vi vil igjen dit Øje faa at skue
med Blink af hine Trængslers dyre Frugt; 
og du vil atter rejse dig i Flugt
og tænde dine Sønners Daad i Lue!

At du i Læ af litterær Kritik
har leflet med det Skum, der steg paa Havet
og med din Rhytmeklang dets Digt begavet, 
var kun fordi du kendte Danmarks Skik:

At der var altid store Rejsningshaab,
naar der var højt til Himlen, lavt til Grunden; 
at Højhedstrangen gemmes dybt i Bunden,
— at <w>Dukkerter</w> var Danmarks bedste Daab

Nu har du dukket dig i Sølens Dybder.
Saa har vel Daaben gjort din Livskraft godt?
Nu længes vi, at se det Himmelslot, 
du rejser over Purlekrattets Krypter.


III.

Dog hvorfor skulde du vel dale
med dine Sange over dette Folk,
der tager Spurve graa for Nattergale
og gør for smaaligt Pjank din Røst til Tolk.

Det var din Ret, om du os koldt forlod. 
Men vi vil bede dig en Stund at dvæle,
ost med et Pust af Liv i vore Sjæle
opvække Storhedstrangen i vort Blod.

Lad os det smaa som smaat kun give Navn; 
lad os erkende at det store savnes;
da kan endnu en Gang vor Muse favnes
og plante højt sit Mærke for vor Stavn.
</body>
</poem>

<poem id="ewaldt2017100104">
<head>
   <title>Ved Lampelys</title>
   <firstline>Jeg sad en Aften ene i min Stue</firstline>
   <notes>
       <note>Teksten følger <i>Bavner og Blus</i> (1894), s. 1-2.</note>
   </notes>
   <quality>korrektur1,kilde,side</quality>
</head>
<body>
Jeg sad en Aften ene i min Stue;
ved Solens Lys jeg aldrig drømme kan;
men sidder jeg ved Lampens blege Lue, 
min Tanke hæves tidt til Drømmens Land. 
Og Drømmen har jeg kærest her i Livet; 
mit Hjærtes stærke, lyse Vingefang,
den Talisman, jeg fik paa Vuggen givet, 
blev Moder til mit Smil og til min Sang.
Naar Dagen dæmper sine svære Strømme, 
da elsker jeg ved Lampens Lys at drømme.

Saatidt jeg hørte Drømmen daadløs kalde;
for mig den blev en Vugge for min Daad; 
naar mine Kræfter, mine Vinger falde,
da søger jeg i Drømmen Trøst og Raad.
Da er det som min Tankes Grænser svinde, 
jeg føler mig ved Himlens Blaa saa nær;
og Fremtidsdrøm gaar frem med Fortidsminde - 
min Uro blegner ved min Lampes Skær.
Ved Dagens Lys har Jordens Røster hjemme,
men Nattens Fred tilhører Himlens Stemme.

Jeg altsaa sad en Aften i min Stue;
en dæmpet Saga for mit Øre klang;
og hvad jeg hørte her ved Lampens Lue — 
derom jeg, Ungdom, synger dig en Sang. 
Saa lyt da til mit Hjærtes Fantasier;
Stig ind som Gæst i mine Drømmes Slot
og del med mig de stille Melodier;
tag til dig, hvad du finder sandt og godt! 
Er det kun simple Toners simple Klang —
fra Hjærtet kom de. Hjærte har min Sang.


II.

I Skoven gik jeg under Løvets Tag;
det led mod Aften; Skyggerne blev lange.
I Bøgens Skjul sad Fuglene i Mag
og kvidred et Godnat i glade Sange. 
Paa Blomstertæppet laa den blanke Dug 
og blinkede i Solens sidste Flammer
og Aftenvinden klang som sagte Suk
fra Mørket mellem Bøgens ranke Stammer. 
Og bagved Krattet sang en sagte Vove
sin Aftenpsalme i de mørke Skove.

Og som jeg gik ad blomsterstrøde Sti, 
da blev jeg var i Græsset ved min Side
en Skikkelse, der undred mig, fordi
dens lange Klædebon som Sne var hvide.
Forfærdet stansed jeg; igen jeg gik —
han strakte frem sin Haand og bød mig stanse. 
Jeg veg tilbage med et angstfuldt Blik,
men kunde ingen mulig Redning sanse.
Hans Øje lyste mildt i Aftenrøden;
»hvem er du?« hvisked jeg; »mit Navn er Døden.«

Da jog det i mig, og jeg sank i Knæ; 
min Læbe skælved; taaget blev mit Øje,
jeg lænede min Pande mod et Træ
og mumlede et Nødraab mod det høje. 
Da følte jeg hans Aande paa min Kind; 
en dæmpet, kærlig Stemme lod sig høre, 
hans Øje trængte i mit Hjærte ind,
han bøjed sig og hvisked i mit Øre:
»Frygt ikke Døden! Han er Livets Frænde! 
Men vær kun tryg! Endnu er ej din Ende!

»Dig gælder ej min Færd for dennesinde! 
Men sæt dig ned, og lad os tales ved! 
Det er mig kært, et Menneske at finde
i denne stille Sommeraftens Fred.«
— Jeg satte mig mekanisk ved hans Side. — 
»Tilgiv min Frygt, du Sendebud fra Gud.
Du skræmmed mig med dine Klæder hvide! 
Jeg tænkte mig, at Mørkets Sendebud,
den tause Høvedsmand ved Dødens Porte — 
hans Klæder, som hans Gerninger, var sorte.«

- »Et Mørkets Sendebud og Mørkets Gerning!
I Mennesker har dog en sælsom Tro;
I mener, den har slaaet højest Tærning,
som længst i Støvets Riger faar sin Bo.
I aner ej, at Livets Solskinsdage
er mørke Pletter mod den Straaleglans,
som lyser over Evighedens Tage
og tænder Stjærnen over Englens Dans. 
Det mindste Led i Englehærens Kæde 
har mere Lys end hele Livets Glæde.

- Du kalder saa vel mig for Livets Fjende?«
— »Jeg indser ej, at du er Livets Ven!«
— »Ak nej, hvor kunde du vel Døden kende,
du som saa kort paa Jord har levet end.
Naar Tidens Sne sig paa din Isse sænker,
og naar dit Øje sløves og bli'r mat,
- maaske du da som Ven paa Døden tænker,
og længes efter det, du kalder Nat.
Men nu Farvel, min Ven! Min Herre kalder,
en Sjæl jeg hente vil til Lysets Haller.«

Det er vel sandt, som Døden sagde nys, 
som unge vi en Skat af Glæder samle
og fryde os ved Livets varme Kys —
og saa er det forbi, naar vi er gamle! —
Saa gik jeg gennem Skoven frem og tænkte, 
mens Nattens Skygger over Jorden faldt,
og Nattens Mørke i min Sjæl sig sænkte —
jeg mærked, at mit Hjærtes Fred det gjaldt. 
Saa kom jeg til en Plads, nær ved en Kilde;
jeg gik til Bølgen hen, min Tørst at stille.

Dér laa ved Breddens Siv en Mand paa Knæ 
og stirred ned i Bækkens dybe Vande;
med Haanden under Kind, i Pilens Læ,
med Bitterhedens Mærke paa sin Pande.
Hans Klædebon var sort som Ravnens Fjer,
og Dødens Smerte ruged i hans Øje;
i Haanden førte han et skærpet Sværd,
hvert Træk bar Præg af Savn og Sorg og Møje.
Jeg spurgte angst, hvad Navn der blev ham givet? 
Da sukked han og svared: »Jeg er Livet!«

Jeg smilte bittert: »Altsaa var det sandt, 
hvad Døden sagde mig om Livets Smerte!.
<w>Hans</w> Klædebon er hvidt; <w>vort</w> Livs Gevandt 
er sort som Skyggen i et Menneskehjerte.«
— Da for han op; han greb omkring min Haand
»Hvor traf du Døden? Sig, hvor jeg ham finder!
Derfor er sort som Nat mit Klædebon, 
derfor er Dødens Præg paa mine Kinder,
fordi jeg søger ham, der har i Værge
den store, mørke Port til Lysets Bjærge!

Du saa ham her i Skoven? Saa farvel!
Jeg maa afsted! Jeg maa min Fred forfølge,
maa rastløs søge Hvile for min Sjæl!«
— Og ene stod jeg saa ved Bækkens Bølge, 
Fortvivlet segned jeg blandt Blomster smaa,
mens mørke Skygger daled over Voven; — 
en liden Stund jeg halvt forstenet laa —
da hørte jeg en Stemme gennem Skoven:
En Vandringsmand, der stræbte gennem Vange,
af fulde Bryst sang Livets glade Sange.

De skar mig i min Sjæl; jeg stirred vildt
med Vanvid i mit Blik paa Vandringsmanden;
hans Kind var rød, hans Øje lyst og mildt,
og Sjælens Adel skrevet stod paa Panden.
»Hvem søger du? Hvormed vil du mig saare?
Stød til! Jeg ligger magtløs for din Fod!
Du kom vel for at se min sidste Taare,
den eneste, de andre efterlod?
De andre Dødens, Livets Magt fik givet — 
Hvem er da du?« »O jeg er mer end Livet!

Naar du er mod i Hu, og Modet svigter, 
da er det mig, der letter dig dit Aag; 
og naar du segned under Livets Pligter, 
da fik du Livskraft i mit muntre Tog.
Og naar du retted dig fra Livets Møje, 
og Livets Toner for dit Øre klang,
da var det mig, der lyste i dit Øje,
da var det mig, der jubled i din Sang.
og segned du mod Jord med brudte Vinger,
da var jeg Livets Bud og Lysets Bringer.«

»Hvad er dit Navn?« »Mit Navn er Livets Gaade.«
»Da er det dig, jeg søger i min Nød!
Maaske da du mig i min Tvivl kan raade,
thi jeg er hungrig efter Livets Brød!«
— »Du sørger, Ven? Betro kun mig din Smerte! 
den Magt blev givet mig, at raade Bod
paa Menneskenes saarforpinte Hjærte.
Og Livets Roser blomstre for min Fod.«
— »Saa sig mig du, hvem saadan Magt blev givet, 
men sig mig ærligt kun: Hvad ér da Livetr

Jeg trode engang det var Morgenrøden,
hvor Lysets Maal for Lysets Børn blev sat;
saa traf jeg nylig her i Skoven Døden.
Han kaldte <w>sig</w> for Liv og Livet Nat.
Og Livets Genfærd saa jeg hist ved Kilden;
i mørke Klæder sad han dér og græd;
og al hans Længsel, al hans Tragt og Villen, 
det var kun dette: Giv mig Dødens fred. 
Du, som er Livets Gaade, maa vel vide,
om Livets Væsen kun er det: at lide.

Er Livet sort? Er Døden Livets Haab?
Er Livets Sang paa Jord et Blændværks Gøglen?
Og fik vi Dødens Spire i vor Daab,
den Død, der til det sande Liv er Nøglen?«
— »Min Ven! Har Livet budt dig af sin Frugt, 
og har du smagt den? Da maa selv du vide, 
om Livets Klædebon du finder smukt,
og om du kalder Livets Vinger hvide.
Lyt ej til dem, der Livet har beskrevet! 
Dit Liv er, som du selv har Livet levet.

Og <w>vil</w> du hylle dig i Klæder sorte,
og <w>vil</w> du græde over Livets Nød,
og <w>vil</w> du længes imod Dødens Porte — 
da har du selv forskertset Livets Brød. 
Men spejder du med Livsmod i dit Øje
mod Livets straalerige Stjærneglans,
da bliver Livet, trods dit Savn, din Møje, 
som Stjærnen venligt, fagert som en Dans.
Da bliver ogsaa — det er Livets Gaade — 
da bliver Smerten selv din Sjæl til Baade.

Og nu Godnat! Min Gerning bort mig kalder! 
Og husk, hvad jeg har sagt, og lev med Gud!
Til hver en Tid, naar tunge Skygger falder,
jeg iler dig til Hjælp, naar jeg faar Bud. 
Mit Navn, som sagt, er Livets, store Gaade.
Min Gerning er de glade Toners Klang. 
Og vil du kalde paa mig i din Vaade, 
da syng du kun af Hjærtet ud en Sang.
Da daler jog med Livsmod i dit Bryst,
thi <w>Sangen</w> — det er Livets glade Røst.«

Saa gik han bort ad Skovens mørke Stier, 
og Natten ruged over Skovens Bo;
mit Hjærte svulmede af Melodier,
af Livets Sange, og af Livets Tro.
I Duggens Spejl var Solens Straaler slukt,
blegt lyste det i Maanens hvide Flammer,
Aftenvinden nynnede saa smukt
fra Mørket mellem Skovens ranke Stammer.
Og bagved Krattet sang en sagte Vove
sin Aftensalme i de mørke Skove.
</body>
</poem>

<poem id="ewaldt2017100105">
<head>
   <title>Ledere</title>
   <firstline>Profeter uden Profetier</firstline>
   <notes>
       <note>Teksten følger <i>Bavner og Blus</i> (1894), s. 1-2.</note>
   </notes>
   <quality>korrektur1,kilde,side</quality>
</head>
<body>
Profeter uden Profetier,
— skønt smaa, dog mer end tolv i Tal 
Fantaster uden Fantasier,
Geniets Mænd, kun uden Kald,
det er det Kuld, der lede skal
vor unge Slægt ad nye Stier.
— Men naar vi ingen store Mænd 
kan sætte frem som Ledestjærne, 
da maa vi vel, om ikke gærne,
dog nøjes med en ringe Pen? 
Thi slig en Mulighed, som den, 
at vi kan selv til Sagens Kerne 
naa uden Ledestjærne hen,
er vel et Blændværk af min Hjerne
Og at vor store Fortids Minde 
kan bedre lede Ungdomsfod,
end den, der vel har Liv i Blod,
men kun har ringe Storhed inde —
— om jeg vor Nutid ret forstod:
Den Sandhed vil den aldrig finde!
</body>
</poem>

<poem id="ewaldt2017100106">
<head>
   <title>Livsfilosofi</title>
   <firstline>Har du endnu et Gran tilbage</firstline>
   <notes>
       <note>Teksten følger <i>Bavner og Blus</i> (1894), s. 1-2.</note>
   </notes>
   <quality>korrektur1,kilde,side</quality>
</head>
<body>
Har du endnu et Gran tilbage 
af Overtro fra gamle Dage
om evigt Liv og evig Pine —
om Gensynshaab for dig og dine, — 
har du en Rest af Barnesind,
en Rest af Rødme paa din Kind,
en Rest af Sundhed i dit Hjærte — 
om blot et Fnug af Fædres Viden —
da maa du glemme, hvad du lærte,
om du vil følge ret med Tiden.

Slaa Blikket ned, og farv din Kind, 
at den kan blive, som dit Sind,
i Gustenhedens blege Skær
holdt Ligets Farve noget nær!

Sørg for, at du har Livet levet, 
naar du er atten Aar, og knapt,
og fremfor alt — lad Tungen rapt
fordømme alt, hvad godt blev skrevet!

Om end din Sjæl lidt Skade lider, 
saa følger du dog Modens Bud
og slipper uden flænget Hud
forbi hver Kriticus, der bider.
</body>
</poem>

<poem id="ewaldt2017100107">
<head>
   <title>Hvad er Livet?</title>
   <firstline>Jeg spurgte mange: »Hvad er Livet?«</firstline>
   <notes>
       <note>Teksten følger <i>Bavner og Blus</i> (1894), s. 1-2.</note>
   </notes>
   <quality>korrektur1,kilde,side</quality>
</head>
<body>
Jeg spurgte mange: »Hvad er Livet?«
Ej to mig gav det samme Svar,
og intet Svar, som blev mig givet, 
fik gjort mig klart, hvad Livet var.

En ligned det ved Morgenrøden — 
men han var ogsaa ganske ung. — 
En anden: Længsel efter Døden, — 
han var mig altfor mørk og tung.

En kaldte det for falske Drømme, 
en anden for en stakket Rus,
en tredje over Livets Strømme
for lystigt frem i Sus og Dus.

Jeg lagde sammen, fra jeg trak, 
jeg gangede og dividerte,
og fik såa ud af al den Snak, 
at alle Svar var rent forkerte.

Hvad Resultat jeg saa kom til? 
— jeg mener Livet er en Gaade,
som først det Hjærte løse vil, 
der levet har paa rette Maade.
</body>
</poem>

<poem id="ewaldt2017100108">
<head>
   <title>Paaskenat</title>
   <firstline>Natten slaar de mørke Vinger</firstline>
   <notes>
       <note>Teksten følger <i>Bavner og Blus</i> (1894), s. 1-2.</note>
   </notes>
   <quality>korrektur1,kilde,side</quality>
</head>
<body>
Natten slaar de mørke Vinger 
over Livets travle Færd;
Døden sliber taus sit Sværd 
og i Mørket ud sig svinger.

Lad os følge ved hans Side,
lad os se, hvorhen han gaar:
Se, hvor mørk og taus han staar 
hist i Maanens Straaler hvide!

Hæver saa sit Sværd, der blinker,
som med tusind Taarers Glans,
træder i saa vild en Dans — 
stanser atter, ler og vinker.

Fler og fler omkring ham svæver 
paa hans Taareklinges Bud;
hvor i Maanelys den bæver,
bli’r et Hjærte slettet ud.

Hvor hans Latter Luften ryster
slutter én sig til hans Hær,
deres Taarer ham forlyster,
naar de blinker paa hans Sværd.

Over Dødens tause Have 
suser Skarens Vingeslag, 
og med dybe Sukkedrag
svandt den i de aabne Grave.

Men i Haven, taus og stor, 
stanser Dødens Engel atter;
Herren paa den faldne Jord 
ryster Luften med sin Latter.

»Giv mig Sværdet!« bød en Røst 
klar og mægtig over Haven,
og det jog i Dødens Bryst,
da et Lys brød frem fra Graven.

Sveden perled ham paa Panden, 
da han kjendte Livets Gud,
da han hørte Livets Bud:
»Læg dit Sværd! Jeg er opstanden!«

Taaren tørredes paa Klinge, 
Maanen blegned bag en Sky,
Paaskemorgens klare Gry 
over Jorden slog sin Vinge.
</body>
</poem>

<poem id="ewaldt2017100109">
<head>
   <title>Til Dig</title>
   <firstline>Med udslaget Haar i dugget Vang</firstline>
   <notes>
       <note>Teksten følger <i>Bavner og Blus</i> (1894), s. 1-2.</note>
   </notes>
   <quality>korrektur1,kilde,side</quality>
</head>
<body>
I.

Med udslaget Haar i dugget Vang
en Morgen du gik i Vaar,
da Majsolen brændte og Knopperne sprang
og Bøgen stod Brud i den grønnende Vang 
med Solstraalekrans i sit Haar.

En Skælm bag Øjnenes Vipper laa,
et Smil var gemt ved din Mund;
men dybt bag dit smilende Øjes blaa 
et Glimt af din straalende Sjæl 
jeg saa med Rigdom gemt i sin Grund.

— Jeg venter trofast den lyse Tid, 
dit Hjærtes Rigdom bli’r min;
og visner end under Livets Strid
vor blomstrende Lykkes Krone hvid - 
min Tro bli’r dog altid din!


II.

Nej denne vilde Kærlighed,
hvis Magt bestaar i vilde Sanser,
hvis Higen aldrig finder Fred
før den sin egen Grav bekranser,
den stemmer ej min Sjæl til Sang,
fordi den mangler i sin Klang
de ædleste Sonnanser.

Og Sangen er for ren og skær
til Leflen med det Blod, der bruser,
omtaagende paa Vikingfærd 
de rene Tankers dybe Sluser.
Nej jeg vil helst med renset Blod 
frimodigt vende Øjet mod
de jomfrurene Muser.

Og du, som jeg har faaet kær,
og hvem jeg elsket har saa længe!
Hvor kunde jeg dig komme nær,
naar der var Rust paa mine Strænge? 
Hvor kunde du min Sang forstaa,
naar du min Uskylds Blomster saa 
med visnet Krone hænge?

Jeg synger ene nu for dig; —
— om du forstaar det, ved jeg ikke.
— Af dine Øjne, paa min Vej, 
jeg vil mit Hjærtes Glæder drikke.
Dit Øje gør mig altid stor,
selv naar jeg med et bange Ord
et Smil maa af dig tigge.

Og at jeg altid ren maa staa 
i Livet, som i mine Sange,
og aldrig maa mit Blik nedslaa 
for dine Øjnes Renhed bange — 
det er mit Hjærtes bedste Bøn, 
og bli’r et Smil af dig min Løn,
jeg skal ej mer forlange.
</body>
</poem>

<poem id="ewaldt2017100110">
<head>
   <title>Tænd Hjærter i Brand!</title>
   <firstline>Tænd Hjærter i Brand!</firstline>
   <notes>
       <note>Teksten følger <i>Bavner og Blus</i> (1894), s. 1-2.</note>
   </notes>
   <quality>korrektur1,kilde,side</quality>
</head>
<body>
        Tænd Hjærter i Brand! 
        Men kast ej paa Baalet 
        for kostbart et Ved! 
        Fordunkl ikke Maalet!
        Forspild ej din Fred!
Lad Luen gaa røgfrit med Lys over Land!
        Tænd Hjærter i Brand!

        For dyr er den Ild, 
        der Renhed fortærer 
        og smelter dit Guld,
        hvis Lue du nærer 
        med livskraftigt Muld,
hvis Lys er betalt med dit Hjærteblods Spild — 
        for dyr er den Ild!

        Tænd Hjærter i Brand!
        Tænd Hjærter i Brand!
        Men sluk hver en Flamme,
        der plumrer dit Blod!
        Og skaan hver en Stamme,
        hvis Livskraft er god!
Med Ild i hver Tanke, med Blus over Strand 
        Tænd Hjærter i Brand!
</body>
</poem>

<poem id="ewaldt2017100111">
<head>
   <title>Letter Taagen?</title>
   <firstline>Som Ormen gnaver i Træet fra Rod og til Top sin Gang</firstline>
   <notes>
       <note>Teksten følger <i>Bavner og Blus</i> (1894), s. 1-2.</note>
   </notes>
   <quality>korrektur1,kilde,side</quality>
</head>
<body>
Som Ormen gnaver i Træet fra Rod og til Top sin Gang
i Sjælens Dybder der fødes en stadig stigende Trang:
Den stærke Trang til at bryde de svære Forsagelsers Aag,
og Fejghedens Frygt for at følge i de lovbundne Tjeneres Tog.

Den maler med tusend Løgne et Billed af evig Lyst,
men strax ved dens første Sejre slaar Døden Rod i vort Bryst.
Den dræber den Vilje, der rækker den villig sin Haand til Pagt,
men styrker den Sjæl, der knækker dens Brod under Viljens Magt.

At bryde Sansernes Snare — det fordrer dog ædelt Mod. 
At bryde Formernes Skranker — det kræver kun dyrisk Blod. 
Men Mod og Frisind er Skiltet, hvor Hjærtet er fejt og hult; 
ved Løgn har Sanserne sejret, ved Løgn bliver Sejren skjult.

Og Slægten fyldes med Løgne om Sansernes Ret og Krav. 
Som Trøst, naar Slørene falde, der bydes en tidlig Grav. 
Men Sandhed og Sundhed vil vaagne og melde <w>sit</w> Krav, <w>sin</w> Ret, 
og Slægten vil sprænge hver Maske i Løgnens snærende Net.

Den Gift, der dølger sin Snare bag prægtige Rhytmers Klang,
den Sjæl, der skjuler sin Armod i let og forsoren Sang,
den Kælen for Hjærternes Bærme, der nævnes som Kamp for en Sag:
det ses gennem Sandhedens Briller som et farligt og <w>frækt Bedrag</w>.

Den Sanger, der skrev paa sin Fane: »For Sandhed og Hjærtets Ret;«
men omspinder Hjærtet med Traade af Løgnens knap synlige Net,
der spotter Humbug og Hyklen, men vildleder selv sin Slægt:
ham stener det Folk, der vaagner, med hans egne Sandheders Vægt.

Vi sove lidt trygt tilhobe i dyrekøbt, svækkende Fred;
dog sænker den usunde Taage sig langsomt som Dugregn ned.
Vi <w>vil</w> for Sandheden kæmpe mod hver en <w>Pestens Profet</w>,
er han saa den mest geniale med <w>æsthetiske</w> Briller set.
</body>
</poem>


<poem id="ewaldt2017100112">
<head>
   <title>Livets Savn</title>
   <firstline>Nej man behøver ej at leve længe</firstline>
   <notes>
       <note>Teksten følger <i>Bavner og Blus</i> (1894), s. 1-2.</note>
   </notes>
   <quality>korrektur1,kilde,side</quality>
</head>
<body>
Nej man behøver ej at leve længe 
for at faa Øjet op for Livets Savn.
Har du blot gjort ét Greb i Livets Strænge, 
er tusind Længsler tændte i din Favn!

Da gælder det, at du kan stille bøje 
dit Hoved under Savnets tunge Haand, 
at du bevare kan dit rene Øje,
din stærke Vilje og din klare Aand.

Det, som ej naas ved Savnene at stille,
det, som ej naas ved en for dyrt købt Fred, 
det Væld, der sprang af alle Kræfters Kilde :
<w>dit Hjærtes Fred</w> — vil læge, hvad du led.
</body>
</poem>

<poem id="ewaldt2017100113">
<head>
   <title>Aftenstemning</title>
   <firstline>Bag de store, tause Skove</firstline>
   <notes>
       <note>Teksten følger <i>Bavner og Blus</i> (1894), s. 1-2.</note>
   </notes>
   <quality>korrektur1,kilde,side</quality>
</head>
<body>
Bag de store, tause Skove
synker Solen blodrød ned.
Blideligt den sagte Vove 
bruser mod den grønne Bred. 
Vinden suser gennem Vang, 
og en Irisks sagte Sang
fra de dunkle Bøges Kroner 
i den stille Aften toner.

Og de røde Skyer briste, 
Fuglen sidder tyst paa Kviste, 
Aftenrødens Glans er slukt.
Over Blomsten Duggen bæver,
og de lyse Nætter hæver 
deres drømmerige Flugt. 
Taagen over Engen stiger
og en Ugle sælsomt skriger.
</body>
</poem>

<poem id="ewaldt2017100114">
<head>
   <title>Barmhjertighed</title>
   <firstline>At se en Stakkel segne</firstline>
   <notes>
       <note>Teksten følger <i>Bavner og Blus</i> (1894), s. 1-2.</note>
   </notes>
   <quality>korrektur1,kilde,side</quality>
</head>
<body>
At se en Stakkel segne,
fordi en Fristelse kom,
at se en Synder blegne
af Anger og Frygt for Dom;

En falden Sjæl, hvis Drømme
er brustne paa farefuld Sti: 
Hvem vilde slig Stakkel dømme? 
Hvem kender sig brødefri?

Og tændes end stundom Harmen, 
naar Synden synes for stor:
Vi gribe os selv i Barmen 
og gemme vor Vredes Ord.

Men naar jeg, som tidt det hændte 
en Synder som andre saa,
der dømmende stræng sig vendte 
til Staklen, der falden laa:

Da følte jeg — just ikke Vrede, 
men som et Stik i min Sjæl.
— Hvorfor ikke heller bede
for Synderen og — for <w>sig selv</w>?
</body>
</poem>

<poem id="ewaldt2017100115">
<head>
   <title>Lucifers Stevne</title>
   <firstline></firstline>
   <notes>
       <note>Teksten følger <i>Bavner og Blus</i> (1894), s. 1-2.</note>
   </notes>
   <quality>korrektur1,kilde,side</quality>
</head>
<body>
I.

Sagtelig en Kildes Bølge 
snor igennem Skov sit Løb, 
kaster sine klare Perler
over Breddens Blomstersvøb; 
iler under Bøgekroner 
Graners mørke Krat forbi, 
nynner med saa klare Toner 
Sommerfredens Melodi.
Og en Straale mellem Blade 
trækker gyldne Perlerade 
over Kildens vaade Sti.

Skoven aabner hist sin Favn 
om en liden græsklædt Plæne,
hvor i Aaens blanke Dybder 
Kilden glider i sin Havn.
Og den varme Sommerluft, 
diset under Solens Straaler, 
fyldes op med Blomsterduft 
fra Violers dybtblaa Skaaler.

Solen synker under Havet, 
Fuglen kvidrer imod Nat;
og hvor Dagen blev begravet
er en gylden Bauta sat. 
Taagen stiger over Engen;
Aftenvindens sagte Suk 
spreder over Blomstersengen 
Sommernattens blanke Dug.

Pludselig en Stjærne stiger 
op af Havets blanke Skød.
Over hele Himlen spreder 
den sin Straale luerød.
Som den voxer, kommer nær, 
blegner alle Stjærners Hær,
og de sagte Vindes Susen
stiger til en sælsom Brusen.

Stjærnen splittes med et Brag.
Og det dumpe, hule Bulder
over fjærne Bølge ruller;
og i Lys som klarest Dag
over Jord en Kæmpe svæver 
med et Glavind i sin Haand. 
Paa hans Bryst en Giftsnog bæver,
Slanger er hans Kjortelbaand.

Flammer flyve fra hans Øje, 
Luer blinke paa hans Sværd, 
og i Skyerne omkring ham 
gløder tusend Aanders Hær.

Og han aabner brat sin Mund,
og fra Brystets dybe Grund,
som en dæmpet Uvejrstorden
bruser det: »Kom frem paa Jorden!«

— Ser du hist, hvor Skovens Kilde 
nylig hviskede saa tyst:
hvor de dunkle Skygger lejre 
sig paa blomstersmykte Kyst? 
Bølgens Sang forstummer brat, 
og det glimter gennem Nat. 
Taagen former sig og svæver
frem i mystisk Maaneglans,
krummer sig i mørke Bugter 
over Engen frem i Dans.

Og i Midten højt fremdanser 
der en Kvinde, vild og varm. 
Hendes løste Lokker kranser 
hendes nøgne, hvide Barm.
Smidigt snor hun sine Lemmer 
paa sin tøjlesløse Flugt,
og en Fakkel højt hun svinger 
om de sorte Lokkers Bugt.
Og en Sky af Røg og Ild
kranser hendes hvide Pande,
til hun slukker Faklen vild 
i de dybe blanke Vande.

Se et sælsomt Stevnemøde 
mellem Dronningen og Drot! 
Han fra Dybet mellem Døde, 
hun fra Livets Letfærds Slot. 
Lucifer med Herskerøje 
mellem Hav og Himmel naar, 
og hans Pande i det høje 
krones af et Flammehaar. 
Dronningen paa Engen sniger
frem sig som en giftig Slange. 
Selv en Frygt for Jordens Riger
er for Lucifer hun bange.

»Lucifer! Du Lysets Bringer! 
Lucifer! Du Dødens Drot!
Hid jeg for paa Stormens Vinger, 
da du kaldte, fra mit Slot.
Her jeg med min Skare bier 
til du lader op din Mund
og forkynder mig din Vilje — 
den er sket fra samme Stund.

Tusend Aander give Agt
paa hvert Ønske i dit Øje, 
frygter ingen Kamp og Møje, 
naar det tjener til din Magt! 
Strækker du mod Øst og Vest
Haanden over Havets Grænser: 
rappere end Ørknens Hest, 
ingen Vejs Besvær vi ænser!«

Blødt Sirenens Stemme klang; 
blideligt de Bølger bruste,
og som Bifald gennem Vang 
tusend Aanders Hvisken suste.

Lucifer oplod sin Røst; 
Bølgen svulmed fra sit Leje,
alle Storme tog paa Veje,
og som Torden fra hans Bryst 
mægtig brød hans stærke Tale:

»Dronning over Livets Lyst! 
Il som Hjorten gennem Dale! 
Stig som Ørnen over Fjæld! 
Flyv som Sydens lette Svale 
over Jordens Grænseskel!

Kald hver Tjener, som du evner, 
hver som lyde vil dit Bud! 
Hver som kun med Bæven nævner 
mig, de faldne Engles Gud.

Saml jer sagte! Sno jer tyst!
Paa din Slangekløgt jeg lider! 
Skjul jer her ved Bækkens Kyst. 
— Nu afsted! Thi Natten skrider.«

Se! som ved et Trylleslag 
svinder alle Nattens Syner, 
og i Natten ene lyder 
Bækkens sagte Bølgedrag.

Fredeligt de Bølger gaa. 
Sagte suser Nattens Vinde 
om den duggede Kærminde, 
duftende Violer smaa.

Klar og ren sig Himlen hæver 
over Jord og blanke Vove,
og de tusend Stjærner bæver 
over Jordens tause Skove.


II.

Det myldrer hen over Engen 
af Aander, store og smaa,
de reder Blomstersengen
med duftende Kroner blaa. 
Det suser igennem Luften 
af skjulte Vingers Færd.
Ombruset af Blomsterduften 
fremflyver Nattens Hær.

I Græsset ved Kildens Bølger
det duftende Blomsterspind 
med duggede Kroner dølger 
en sovende Ynglings Kind.
De brusende Bølgers Strømme 
som Harpetoner slaa.
Han slumrer i fagre Drømme 
og lytter med Lyst derpaa.

De vingede Aander sværme 
omkring hans lyse Lok,
og fjærne sig og nærme
sig tyst i talløs Flok.
De væver om hans Tanke 
guldtvundet Lokkenet;
de ville hans Hjærte sanke
i Lucifers Nattedræt.

<nonum><center><w>En Aand:</w></center></nonum>
Jeg kysser dit fagre Øje, 
at du kan se min Lyst.

<nonum><center><w>En Anden:</w></center></nonum>
Jeg vil din Attraa bøje
til mig med Kys paa Bryst.

<nonum><center><w>Begge:</w></center></nonum>
Med Kys din Hu vi fængsler, 
og vækker i din Favn
de dybe Hjærtelængsler,
de stærke Ungdomssavn.

<nonum><center><w>Den første:</w></center></nonum>
Min Vinge om dig suser 
og vækker dit Begær.

<nonum><center><w>Den anden:</w></center></nonum>
Min Aande dig beruser, 
din Undergang er nær.

<nonum><hr width="3"/></nonum>

De sagte bløde Toner
i Nattens Stilhed gaar,
de duftende Blomsterkroner 
med blinkende Dugkrans staar.

Fra alle Blade bruser
et underlig dæmpet Spil, 
og over Bølgen suser
en vuggende Sang dertil.

Han vaagner af fagre Drømme 
og ser sig vild omkring,
og ser over Bækkens Strømme
saa mange sære Ting;
og hører fra Skovens Kroner 
en underlig Melodi,
og hører de bløde Toner
fra Bækkens blanke Sti.

Og over Engen danser 
en Kvinde, vild og varm.
De løste Lokker kranser 
den hvide, nøgne Barm. 
Hans Øje hun betvinger 
med sine Lemmers Flugt; 
en Fakkel højt hun svinger
om sorte Lokkers Bugt.

Og Ild om hendes Pande 
i lyse Straaler gaar,
til i de blanke Vande 
hun hastigt Faklen slaar.

Hans Blod i raske Bølger 
omtaager brat hans Sind,
og Kvindens Dans han følger 
paa duggede Blomsterspind. 
Han brænder efter at fange 
den vilde i sin Favn.
Hun flygter som en Slange 
og kalder ham ved Navn.

De hvirvles hen over Engen 
som af en Stormvinds Magt.
— Han segner i Blomstersengen, 
træt af den vilde Jagt.

Da hvisker det ved hans Side: 
»Jeg kysser dig paa Kind.«
Han føler to Arme hvide 
ham drage i Favnen ind.

Forfærdet frem han springer, 
hun flyver fra hans Barm,
og Kvinder to sig svinger
ad Engen Arm i Arm.

De kommer fra alle Kanter,
de stiger fra hvert et Straa.
I hundredevis de danser 
omkring ham, store og smaa.
— Saa segner han træt i Græsset,
og lukker Øjet til.
Fra alle Blade bruser
et underlig dæmpet Spil.

Og da han atter vaagner 
er Engen tom og tyst.
Kun Stjærneskinnet spiller
paa Bølgens blanke Bryst.


III.

Jeg drømte en Drøm, den var lystig og kæk:
Jeg dansed og sang langs en rislende Bæk.
En Arm om min Hals og et Kys paa min Mund 
og en Drossel, der slog i den dæmrende Lund.
En svævende Fod og en svulmende Barm
og det kulsorte Haar over Skulder og Arm. 
Hvert Blik som et Dødsstød, der sled i mit Hjærte, 
hvert Smil som et Løfte om Fryd efter Smerte.
Og saa? — Saa forsvandt hun i Skoven med Latter.
Jeg lo og jeg græd — og saa var hun der atter. 
Hun kyssed min Mund og hun svaled min Pande, 
og tog mig i Favn ved de hviskende Vande.

Saa var det et kogiende Blændværk, et Blund! 
Saa varme dog brændte de Kys paa min Mund!
Jeg mærker endnu dine Favntag som Ild
hvor var du dog dejlig! Hvor var du dog vild!
-Jeg kender knap selv mine Tanker igen. — 
Hvad er der da sket? Og hvor fører det hen?

Ak det var en Drøm kun! De kommer og svinder. — 
Mit Liv for et Kys paa de brændende Kinder!
Men se, hvor det skinner der henne ved Skoven! 
Og se, hvor det blinker som Blus over Voven! 
Hvad er det for bævende Toner, der slaar?
Og nu som et brændende Kys paa mit Haar, 
der tænder og ildner i Aarenes Strøm —
dér er hun! Dér staar hun, min dejlige Drøm! 
Hvem er du, forunderlig dejlige Kvinde?
Hvad vil du? Mit Liv? Jeg skænker med Lyst 
dig alt for et Kys paa dit snehvide Bryst.

    Hun:
    Mærker du den svale Vind
    der stryger over din Pande?
    — Jeg danser over Blomsterspind 
    ved Bækkens blanke Vande!
    Mærker du den blide Duft,
    der gaar af Blomstersengen? 
    Min Vinge vugger gennem Luft 
    paa Flugt henover Engen.
    Ak kendte du den Lykke blot, 
    med Dans og Duft og Sange,
    der gemmes i mit lyse Slot! 
    — Prøv om du kan mig fange!
    
    <nonum><center><w>Han:</w></center></nonum>
    Der staar som Stjærner om dit Haar!
    
    <nonum><center><w>Hun:</w></center></nonum>
    Det er en Rosenranke!
    
    <nonum><center><w>Han:</w></center></nonum>
    Men gyldne Straaler af dem gaar!
    
    <nonum><center><w>Hun:</w></center></nonum>
    Blænder de din Tanke?
    
    <nonum><center><w>Han:</w></center></nonum>
    O! tag mig med dig, hvor du vil!
    
    <nonum><center><w>Hun:</w></center></nonum>
    Kan du min Vinge følge."
    
    <nonum><center><w>Han:</w></center></nonum>
    Dit Øje lægger Kræfter til!
    
    <nonum><center><w>Hun:</w></center></nonum>
    Saa danse vi over Bølge.<note>Bølge.] Bølge</note>


<nonum><hr width="3"/></nonum>

Med røde Roser smykket staar 
den slanke Søjlerad.
Med røde Roser i sit Haar
hun selv derunder sad. 
Dronningen over Livets Lyst, 
med Elskovs Glød i Blik,
med Livets Luer bag sit Bryst,
af røde Druer perser
for ham en Glemselsdrik.

Han ligger taus ved hendes Fod 
og ser i hendes Øje;
dets Straaler ildne i hans Blod,
hans Hjærte kan hun bøje.
Han har alt glemt den svundne Tid, 
hver Tanke paa, hvad kommer.

Han véd kun, at <w>hun</w> bar ham hid. 
Og her er Lys og Sommer.

<nonum><hr width="3"/></nonum>

Sagte toner gennem Salen 
der en underskøn Musik. 
Frem bag alle Søjler stiger
slanke, rosensmykte Piger, — 
han har tømt sin Glemselsdrik.

Inde under Rosenblade 
hviler han paa Hynder blaa
bag de slanke Søjlerade,
hvor de kælne Drosler slaa. 
Rundt i alle Salens Hjørner
rinder Kilder under Løv,
og en sagte Luftning spreder 
Rosens Duft og Blomsterstøv.
Ingen Grænser Øjet møder,
Loftet svinder, Væggen synker,
og saa langt som Øjet rækker, 
mellem Kilder Roser gløder.

Og derover, i det fjærne, 
hvælver højt sig Himlens Blaa,
og hvorhen end Øjet saa, 
skimter det en gylden Stjærne.

Og et stille, blaaligt Skær
over Kildens Bølger falder,
og en Røst ved Navn ham kalder —
Livets Dronning er ham nær.

»Du har fulgt mig over Bjærge, 
spurgte aldrig om mit Navn.
Du var glad, naar blot du kunde 
finde Hvile ved min Favn.
Naar jeg ser i dine Øjne,
ser jeg, hvor jeg er dig kær. 
Mon du bliver ved at elske, 
naar du hører, hvem jeg er?«

Han blev bleg som Hallens Søjler. 
»O! Hvad skøtter jeg om Navn!
Du har Ildglimt i dit Øje, 
du har Flammer i din Favn!

Du er god, thi dine Klæder 
er som Vintersneen hvide,
og du ejer Livets Glæder; - 
hvorfor skal jeg andet vide?«

»Jeg var god, men er det ikke.
Jeg er sat til Dronning over
alle Livets Glædesdrikke. 
Dronning over Livets Lyst
er den Kvinde, som staar for dig.
Jeg har Hjærte i mit Bryst, 
jeg har Taarer i mit Øje,
naar jeg lokker fra det høje 
Sjæle til min Skyggekyst!«

— »Lokke til din Skyggekyst 
O, jeg maa altid leve
mellem disse skønne Skygger, 
leve, hvor du bor og bygger, 
finde Livet ved dit Bryst!

Er der noget, lyst som Livet? 
noget skønt, som Livets Fryd?
— Hvilket Navn du end fik givet: 
Lad mig leve ved dets Lyd!

Kom og sæt dig ved min Side, 
og fortæl mig lidt om dig!
Vi vil tale, du og jeg,
medens Nattens Timer skride!«

— »Kærligheden var min Fader,
Skønheden min Moder kær. 
Jeg blev født en Sommeraften,
da de tusend Stjærner lyste
over Himlen højt og klart.
Jeg fik Kraft af Rosens Blade,
Skønhed, Ild i Sjæl og Øje, 
Renhed, Taalmod, Lys og Lykke,
Fred i Hjærtet, Smil paa Kind. 
— Jeg blev stor, fik hvide Vinger, 
fløj omkring imellem Stjærner, 
bøjed Hjærter mod hverandre,
tændte Sjæle højt i Brand.

Kysset lagde jeg paa Læben, 
lagde alting Favn ved Favn. 
Og jeg skabte Droslens Sange, 
jeg gav Glans til Kildens Fald.
Og haar Solen sank bag Havet, 
formed jeg af røde Skyer
Slotte over Dagens Grav. 
Lys og Sange fra mit Øje 
spredtes over Verdens Riger.
Der var ingen Graad i Verden, 
der var ingen Suk paa Jord.
— Og jeg véd ej, hvor det kom; 
men en Morgen, da jeg vaagned,
stod en Kæmpe for mit Leje; 
— det var Lucifer, min Drot.

Og han røved Smilet fra mig, 
lagde Vellyst om min Mund.
Ilden i mit Øje brændte 
Hjærtets Renhed, Sjælens Kraft. 
Kysset fødte Savn og Taarer,
Døden spired ved min Favn. 
Livets Lyst blev Livets Fjende; 
— jeg blev Træl hos Dødens Drot!

Hvad jeg græd og hvad jeg bad, 
han var haard — udlo min Smerte. 
Ak, jeg maatte prøve Kræfter
med de Ting, jeg elsked højest, 
Hjærtets Renhed, Sjælens Kraft.

En Ting fik jeg som en Naade: 
Ingen Sjæl jeg kunde daare, 
intet Hjærte gav jeg Død,
før jeg skrifted, at jeg gemmer 
Dødens Spire i mit Skød.

Glemselsdrikken har du tømt! 
Du har ingen Kraft, som fordum,
men <w>endnu</w> du kan dig fjærne 
fra min Lyst og fra min Fare.

Dine rene Barndomsminder, 
Mindet om din døde Moder, 
Tanken paa dit Kald i Livet,
hvad du lærte, hvad du led: 
Alt skal stige for dit Øje
endnu én Gang lyst og klart.

Du maa vælge; jeg gaar bort; 
Opsæt ej dit Valg for længe!
Thi hvert Skridt maa være gjort
førend Sol staar over Enge.«

<nonum><hr width="3"/></nonum>

Førend Sol stod op den Morgen 
gik han bort fra Rosenborgen.

<nonum><hr width="3"/></nonum>
</body>
</poem>

<section>
  <head>
     <title>Sirener</title>
  </head>
  <content>

<poem id="ewaldt2017100116">
<head>
   <title>Jeg gik en Aften i Skoven</title>
   <firstline></firstline>
   <notes>
       <note>Teksten følger <i>Bavner og Blus</i> (1894), s. 1-2.</note>
   </notes>
   <quality>korrektur1,kilde,side</quality>
</head>
<body>
Jeg gik en Aften i Skoven.
Det stunded mod mørken Nat;
den sidste Skumring foroven
sin Vinge slog over Krat.
Da drømte min Sjæl ved Voven.

Da drømte min Sjæl om en Bølge, 
der steg som Suk i mit Bryst,
med lyse Timer i Følge,
med Livet gemt i sin Lyst.

— Saa mangt kan et Hjærte dølge.
</body>
</poem>

<poem id="ewaldt2017100117">
<head>
   <title>Sirenen</title>
   <firstline>Sirene! Sirene!</firstline>
   <notes>
       <note>Teksten følger <i>Bavner og Blus</i> (1894), s. 1-2.</note>
   </notes>
   <quality>korrektur1,kilde,side</quality>
</head>
<body>
Sirene! Sirene!
Lad mig fare! O, sluk din Ild! 
Lad mig vandre min Vej alene! 
Sirene! Jeg ved, hvad du vil!

Jeg saa i dit varme Øje —
Sirene! Du véd, hvad jeg saa. 
Gud véd, hvad min Sjæl maa døje, 
og dog, — jeg beder dig: gaa!

Jeg trygler paa Knæ: Forlad mig! 
Du svarer med tændende Blik.
Nu vel, om du vil — saa had mig

— Tak Gud! at hun gik.
</body>
</poem>

<poem id="ewaldt2017100118">
<head>
   <title>Jeg staar Vagt!</title>
   <firstline>Hun følger, hvor jeg gaar</firstline>
   <notes>
       <note>Teksten følger <i>Bavner og Blus</i> (1894), s. 1-2.</note>
   </notes>
   <quality>korrektur1,kilde,side</quality>
</head>
<body>
Hun følger, hvor jeg gaar.
O, gik jeg dog alene!
— Saa fagert dit gyldne Haar 
sig snor om din Hals, Sirene

Jeg føler dit Øjes Magt!
Om jeg kunde, Sirene, jeg slog dig!
— Om du kunde, du gerne bedrog mig. 
Sirene, nej, jeg <w>staar</w> Vagt!

Bag Barmens svulmende Høje 
jeg aner din giftige Sjæl.
Din Styrke er i dit Øje;
bag det jeg skimter — dig selv!
</body>
</poem>


<poem id="ewaldt2017100119">
<head>
   <title>Jeg gik til en Vismands Bolig</title>
   <firstline></firstline>
   <notes>
       <note>Teksten følger <i>Bavner og Blus</i> (1894), s. 1-2.</note>
   </notes>
   <quality>korrektur1,kilde,side</quality>
</head>
<body>
Jeg gik til en Vismands Bolig,
af Kampen var jeg mød.
Mit Øjes Flammer var slukte,
min Læbes Sang var død.
    Kom Vismand, og luk op din Dør!
    Og har du levet Livet før,
    og samled dit Liv dig Viden:
    da hjælp din Broder i Striden.

Den gamle, med Haar saa hvide, 
oplukked sin lave Dør.
»Vist kender jeg til at lide!
Vist har jeg levet før!
    Mit Haar er falmet, min Kind er bleg,
    min Ungdom visnet i Livets Leg, 
    hver Rynke, du ser i min Pande, 
    er furet af Livets Vande.«

Og har du, Vismand, levet,
da læg mit Hjærtes Saar!
Den Lægedom, der er <w>skrevet</w>,
kun dybere Vunder slaar.
    Men har du selv, af egen Daad, 
    i Livet fundet et Lægeraad,
    som dybt i Livet bunder;
    da læg mit Hjærtes Vunder!

Jeg gik min Vej alene,
og Lykken laa for min Fod. 
Da tændte en skøn Sirene 
med Øjet Brand i mit Blod.
    Da svandt min Ro, da svandt min Fred, 
    da fulgte Slangen i hvert mit Fjed,
    med lokkende Løfters Løgne
    og Svig i de tændte Øjne.

»Vist fandt jeg Raad i Livet, 
men ikke af egen Daad.
Gud Fader har mig givet
et lykkeligt Lægeraad.
    Det frelste mig saa mangen Gang
    fra fagreste Sireners Sang. 
    Om det vil dig ikke trætte, 
    den Saga jeg vil dig berette.

Som du, i Ungdoms Dage
var jeg et Lykkens Barn. 
Sirenen søgte at drage 
omkring min Sjæl sit Garn.
    Som du jeg til en Vismand gik
    og bad med brændende Sorg i Blik, 
    den Vismand vilde mig raade:
    Jeg bad om Gud Faders Naade.

Da steg det brat i mit Hjærte 
i Lyset af Herrens Ord,
at Grunden til al min Smerte 
var Vejen, min Tanke for.
    Hvor jeg end gik, og hvor jeg stod, 
    Sirenen kogled i mit Blod.
    Min Sjæl var jo uden Herre,
    hvem skulde da Vejen spærre?

Naar Blodets Strømme svulme,
men mangle Maal og Med, 
hvad skal da blideligt dulme
den brusende Bølge ned?
    Hvad skal mod fremmed Svig vel staa, 
    naar herreløse de Bølger gaa?
    naar Blodets stigende Strømme 
    omtaager Hjærtets Drømme?

Da satte jeg for min Vilje
de højeste Livsensmaal.
Da klang min Sang over Tilje,
da sluktes Sirenens Baal.
    Og som jeg sang, og som jeg stred,
    min Kraft blev øget og dyb min Fred, 
    og Brændingen sank i min Aare: 
    Sirenen lagdes paa Baare.

Du sætte dig Livsmaål høje, 
det hærder din Viljes Staal. 
Sirenen slukker sit Øje,
og Blodet slaar sig til Taal.
    Det koster Kamp, det koster Tid,
    men Freden voxer i hver din Strid
    Gaa bort, og gør, som jeg siger!« 
    — Den gamle i Hytten stiger.
</body>
</poem>

<poem id="ewaldt2017100120">
<head>
   <title>Jeg kan ikke Maalet finde!</title>
   <firstline></firstline>
   <notes>
       <note>Teksten følger <i>Bavner og Blus</i> (1894), s. 1-2.</note>
   </notes>
   <quality>korrektur1,kilde,side</quality>
</head>
<body>
Igen til den Vismands Bolig 
jeg gik, af Kampen træt.
Jeg skulde kæmpe mod Maalet,
men det var ikke saa let.
    Jeg søgte hid, jeg søgte did,
    det spotted alt min Granskens Flid
    Kom, Vismand, om du er derinde, 
    jeg kan ikke Maalet finde!

Hvad hjalp din vise Tale, 
din Tankes Klarhed mig, 
de dybe Fredens Dale,
hvortil du viste Vej?
    Jeg ved kun, at jeg kæmpe skal, 
    men intet Maal og intet Kald 
    min Tanke til Kampen tvinger 
    og løfter min Viljes Vinger.

Den gamle tog mig ved Haanden 
og drog mig ind under Dør;
det kendtes paa Gubbens Øje,
at han havde levet før.
    Han satte sig ned paa nøgne Brædt, 
    en Seng saa haard for en Gubbe træt.
    Saa sang han med sagte Stemme
    en Sang, jeg aldrig kan glemme.
</body>
</poem>

<poem id="ewaldt2017100121">
<head>
   <title>Vismandens Sang</title>
   <firstline></firstline>
   <notes>
       <note>Teksten følger <i>Bavner og Blus</i> (1894), s. 1-2.</note>
   </notes>
   <quality>korrektur1,kilde,side</quality>
</head>
<body>
Igaar, da du var gaaet,
og Solen gik ned,
en sælsom Følelelse fik jeg 
i Aftenens Fred.
Et Skud af ædel Ranke,
en Draabe af klarest Væld,
en himmelbaaren Tanke 
slog Rod i min Sjæl.

Nu har jeg Livet levet
i næsten otteti Aar.
End søgte jeg efter det samme, 
som i min Ungdomsvaar.
For mangt et Maal jeg kæmped, 
for mangen en Sag jeg stred, 
men ingen Sejer dæmped
det Savn, som jeg led.

Med én og anden Længsel
fik vel min Vilje Magt,
men hundred skød frem i Stedet
med min Vilje i Pagt.
Og aldrig kunde jeg finde,
hvormeget jeg ogsaa stred, 
den Samklang dybt i Sinde,
som giver et Hjærte Fred.

Igaar, da Solen daled,
da var min Sjæl saa glad.
I Græsset her ved Hytten
ret som et Barn jeg sad.
Hvem kunde vel ogsaa tænke, 
at alt, hvorfor jeg stred,
det vindes blot ved at skænke 
et <w>andet</w> Hjærte Fred.

Da du i Sorg kom til mig
og bad mig om Lægeraad, 
jeg søgte din Sjæl at trøste,
og det var min bedste Daad. 
Hvorofte jeg end i Livet 
langt større Sejre vandt:
Jeg fik først Freden givet,
da jeg dit Saar forbandt.

Nu er jeg gammel af Dage,
det stunder for mig mod Nat.
Nu har jeg kun svage Længsler,
og nu er min Tanke mat. 
Jeg kan ikke selv i Striden
for andres Lykke gaa.
O maatte min sene Viden 
hos dig i Blomster staa.
</body>
</poem>

<poem id="ewaldt2017100122">
<head>
   <title>Ja jeg er træt af at lide</title>
   <firstline>Ja jeg er træt af at lide</firstline>
   <notes>
       <note>Teksten følger <i>Bavner og Blus</i> (1894), s. 1-2.</note>
   </notes>
   <quality>korrektur1,kilde,side</quality>
</head>
<body>
Ja jeg er træt af at lide
til ingen Verdens Gavn!
Saa vil jeg hellere stride
for at bringe en Sjæl i Havn.

Saa vil jeg hellere kæmpe
for andre Hjærters Fred.
O, kunde min Sang dog dæmpe 
en brusende Bølge ned!

O, kunde jeg blot i Tiden
faa læget ét Hjærtes Saar!
— Jeg er jo af Kraft saa liden,
jeg er jo saa ung af Aar.

Hvad andre ej søgte efter,
hvad blomstred i andres Spor,
— det var vel for mine Kræfter 
i Kampen en Lykke stor.

Til Lægedom for Vunder,
for saarede Hjærters Graad: 
Det Mærke kæmper jeg under, 
dertil jeg vier min Daad!
</body>
</poem>

</content>
</section>
</workbody> 
</kalliopework>

VQ:korrektur1
I:fastingepigrammera0
T:Ved Elises Grav
F:Dyd, Skjønhed og Forstand, Alt med Elise døer;

Dyd, Skjønhed og Forstand, Alt med Elise døer;
Og Gratierne strax blev tre igjen, som før.


I:fastingepigrammera1
T:Over mit Huus
F:To Dørre, Vandringsmand! du her skal aabne finde

To Dørre, Vandringsmand! du her skal aabne finde,
Een lukker ind min Ven; een anden lukker ud min Fiende.


I:fastingepigrammera2
T:Til ***
F:Du klager Lykken an, min Ven!

Du klager Lykken an, min Ven!
At den dit Haab begraver;
Den klager over Dig igjen,
Du er ei værd dens Gaver.


I:fastingepigrammera3
T:Vildfarelsen
F:Vildfarelser er' Livets Lod

Vildfarelser er' Livets Lod;
(Saa talte Damon til Lucinde)
Eet veed jeg bloit, og Klippens Fod
Ei stærkere rodfæstet stod,
Jeg veed Du elsker mig, Veninde!
O, svarte med et Smiil Lucinde:
Vildfarelser er' Livets Lod.


I:fastingepigrammera4
T:Rangstriden
F:To Narre stred om Gang og Sæde

To Narre stred om Gang og Sæde;
Hver fandt sin Rang, sit Fortrin størst;
En Spotter hørte det; O! sagde han, med Glæde
Jeg Trætten skille skal: Den største Nar gaaer først.


I:fastingepigrammera5
T:Til Læseren
F:Min Læser! naar du hist og her

Min Læser! naar du hist og her
Den dyrekjøbte Gravskrift seer:
<I>Den salig Herre var en Engel;</I>
Saa viid, det er en Trykfeil blot,
Og at i den Sted burde staaet:
<I>Den salig Herre var en Bengel.</I>


I:fastingepigrammera6
T:Den kjærlige Mand
F:Jeg har en Bøn, min Gud! du maa bønhøre mig

Jeg har en Bøn, min Gud! du maa bønhøre mig;
Jeg ønsker mig ei stor, ei viis, ei riig;
Men jeg en Kone har; gjør hende lykkelig,
Snart, snart, min Gud, - udi dit Himmerig!


I:fastingepigrammera7
T:Korinna
F:Korinna troer, saa snart man hende seer

Korinna troer, saa snart man hende seer,
Hvert Øie strax i Luer brænder;
Hun troer, hun Jordens Venus er; -
Har Venus heller ingen Tænder?


I:fastingepigrammera8
T:Til ***
F:Paa Dyd og Skjønhed er du riig

Paa Dyd og Skjønhed er du riig,
Kun alt for viis, min Pige!
Den Vise glemmer sig hos dig;
Glem dig hos ham tillige!


I:fastingepigrammera9
T:Lisidor
F:Ved Andres Flid man ofte bliver stor

Ved Andres Flid man ofte bliver stor;
Saa lykkelig er Lisidor;
Han høster ind, hvad han ei saaer,
Og faaer en Søn hvert Aar.


I:fastingepigrammera10
T:Til en slet Prædikant
F:Du præker Bod; - for Bod at gjøre

Du præker Bod; - for Bod at gjøre,
Jeg flittig hører Dig, - jeg kjender ingen større.


I:fastingepigrammera11
T:Til Philet
F:I Prosa, siger Du, Du skriver ei, Philet!

I Prosa, siger Du, Du skriver ei, Philet!
Du lyver, - dine Vers kan bedst bevise det.

I:fastingepigrammera12
T:Over et Syngespil, hvortil Poesien var en Fruetimmer
F:Hun skrev et Syngespil

<I>Hun</I> skrev et Syngespil;
<I>Han</I> satte Musikken til;
Nu trættes begge om, at det ei lykkes vil.
Hun dømmer hans Musik, han dømmer Texten slet;
Jeg dømmer: De har begge Ret.


I:fastingepigrammera13
T:Ved et slet Skribents Grav
F:Sov her i Fred, til Løn, Albin!

Sov her i Fred, til Løn, Albin!
For hver en Gang, jeg over Dig sov ind!


I:fastingepigrammera14
T:Til Naso
F:O Naso! aldrig var din Brøde lig din Qval

O Naso! aldrig var din Brøde lig din Qval;
Du blev forviist fra Rom og oversat af Sahl.


I:fastingepigrammera15
T:Marullus
F:Afskyelig i hvad man nævne vil

Afskyelig i hvad man nævne vil
I bunden og ubunden Stiil
Marullus skrive;
Han intet Haab om Bedring giver,
Hvert Stykke - nye Forbrydelse!
(Saa dømme Journalisterne)
I Herrer! hvortil al den Iver?
To Ord var nok: Marullus skriver!

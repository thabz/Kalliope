CVS-TIMESTAMP: $Date$
VQ:korrektur1

I:fiorentini2001120101
T:La Morte della Pricipessa Guendalina Borghese Talbot
U:seguita da quella di tre suoi Figli.
F:Presso al Tamigi un Fior di Paradiso
K:sonnet
K:rom

Presso al Tamigi un Fior di Paradiso
La Fè piantò con somma cura un giorno;
Bello ci crebbe in quel suol più d'un narciso:
Tanto era in suo candor di grazie adorno!

Quindi la Carità, fiammante in viso
Del Tebro il trapiantò nel bel soggiorno,
E qui destava in tutti amore e riso
Per la fragranza che spandea d'intorno.

Ma il grato olezzo anche su in cielo ascese,
Onde averlo fra loro ebber desio
L'Alme ch'ivi si stanno al gaudio intese.

Allora a un divin cenno Angiol partio
Che svelto il Fior con tre germogli, il rese
All'amor de' beati, e in grembo a Dio.

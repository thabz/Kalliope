<?xml version="1.0" encoding="UTF-8"?>
<!DOCTYPE kalliopework SYSTEM "../../data/kalliopework.dtd">
<kalliopework id="1894" author="fonss" status="complete" type="poetry">
<workhead>
   <title>Angelina</title>
   <year>1894</year>
   <notes>
      <note>Teksten følger Otto Fønss: <i>Angelina</i>, Det Reitzelske Forlag, Kbh., 1894.</note>
   </notes>
   <pictures>
       <picture type="titlepage" src="1894-p1.jpg">Titelbladet lyder ,,Angelina / Romerske Akvareller i Ramme / af / Otto C. Fønss / Vignetter af V. Jastrau // Kjøbenhavn / Det Reitzelske Forlag (George C. Grøn) / 1894''.</picture>
   </pictures>
   <quality>korrektur1,side,side</quality>
   <source facsimile="115308055384_color.pdf" facsimile-pages-num="98" facsimile-pages-offset="8">Otto Fønss: <i>Angelina</i>, Det Reitzelske Forlag, Kbh., 1894.</source>
</workhead>
<workbody>

<poem id="fonss2018051101">
<head>
    <title><num>I.</num>Jeg staar ved Vindvet og drømmer</title>
    <toctitle><num>I.</num>Jeg staar ved Vindvet og drømmer</toctitle>
    <indextitle>Jeg staar ved Vindvet og drømmer</indextitle>
    <linktitle>Jeg staar ved Vindvet og drømmer</linktitle>
    <firstline>Jeg staar ved Vindvet og drømmer</firstline>
    <source pages="5-7"/>
    <quality>korrektur1,kilde,side</quality>
</head>
<body>
Jeg staar ved Vindvet og drømmer
alt efter min vante Vis,
ser over Byen, som dukker frem
af Dagningens lette Dis.

Tiberen ruller sin gule Strøm
under Angelobroens Buer;
Huse og Kupler som støbt af Sølv
hinsides i Solen luer.

Langt ude blaaner en Højderyg
med brede Pinieskærme —
Timevis kan jeg ved Vinduet staa
i Morgenstunden og sværme.

Jeg tror, det gaar med mit Hjerte
som hist med den store By:
der vaagner et Liv derinde
bag Drømmenes luftige Sky.

Der dukker saa mange Tanker frem,
jeg vel gad forme i Ord,
men atter smutte de fra mig,
bedst jeg dem fangne tror.

Jeg er saa sælsomt til Mode,
saa underlig længselsglad;
det er, som en Lykke mig vented,
— jeg veed ikke hvilken og hvad.

Det er, som laa der derinde
det dejligste Foraar i Brud;
det bier ene paa Solen
for at folde sin Skjønhed ud.

Jeg aner en Verden derude
saa straalende rig og stor —
jeg venter kun den, som har Evne
at kalde den frem ved sit Ord.

— — Tys — Stille! I Stuen hist inde
en Stemme sig løfter til Sang.
En simpel, tungsindig Melodi
med blød og dragende Klang.

Det er den fremmede Maler,
som flytted’ til os i Gaar.
Det er kjønt at høre ham synge,
skjønt Ordene ej jeg forstaar.

Nu tav han. Frem og tilbage
han vandrer med raske Fjed.
— Han saa’ saa underligt paa mig nys.
— Gad vidst, hvad han tænkte derved!
</body>
</poem>

<poem id="fonss2018051102">
<head>
    <title><num>II.</num>Jeg mindes ej, at jeg tilforn</title>
    <toctitle><num>II.</num>Jeg mindes ej, at jeg tilforn</toctitle>
    <indextitle>Jeg mindes ej, at jeg tilforn</indextitle>
    <linktitle>Jeg mindes ej, at jeg tilforn</linktitle>
    <firstline>Jeg mindes ej, at jeg tilforn</firstline>
    <source pages="8-9"/>
    <quality>korrektur1,kilde,side</quality>
</head>
<body>
Jeg mindes ej, at jeg tilforn
saa lykkelig har været.
Men mon og nogen Tid jeg saa’
en Maj saa skjøn, en Luft saa blaa
og blændende i Skæret.

Hvor plasker dog Fontænen kjønt,
hvor muntert Solen skinner,
hvor dufter Mandelblomsten sødt,
hvor vugger Figentræet blødt
med Løvets brede Finner.

Ny tykkes mig hver Kvæld, hvert Gry,
som farver Himmelranden.
Men spørger jeg, saa siger Mo’r,
at Alt er ganske som i Fjor
- Er jeg maaske en Anden?

Saa kom da hid, mit lille Spejl,
se mig kun frit i Øjet:
Fortæl mig — hvad jeg synes selv -
at Solens Glød har Barmens Hvælv
og Blikkets Glans forhøjet —

Og staa mig bi, som Du kan bedst,
at <w>han</w>, du veed, derinde,
— ifald han, som han plejer tidt,
i Aften gjør os sin Visit —
maa tækkelig mig finde.
</body>
</poem>

<poem id="fonss2018051103">
<head>
    <title><num>III.</num>Males - af ham! — Jeg kan næppe endnu</title>
    <toctitle><num>III.</num>Males - af ham! — Jeg kan næppe endnu</toctitle>
    <indextitle>Males - af ham! — Jeg kan næppe endnu</indextitle>
    <linktitle>Males - af ham! — Jeg kan næppe endnu</linktitle>
    <firstline>Males - af ham! — Jeg kan næppe endnu</firstline>
    <source pages="10"/>
    <quality>korrektur1,kilde,side</quality>
</head>
<body>
Males - af ham! — Jeg kan næppe endnu
med Tanken mig gjøre fortrolig.
Han bad mig — ja vist, og jeg gav mit Ord.
- Jeg blev rød af Glæde, saa vidt jeg troer —
- — Men hvorfor er jeg nu saa urolig!
</body>
</poem>

<poem id="fonss2018051104">
<head>
    <title><num>IV.</num>Hans Haar er kruset, dunkelblond</title>
    <toctitle><num>IV.</num>Hans Haar er kruset, dunkelblond</toctitle>
    <indextitle>Hans Haar er kruset, dunkelblond</indextitle>
    <linktitle>Hans Haar er kruset, dunkelblond</linktitle>
    <firstline>Hans Haar er kruset, dunkelblond</firstline>
    <source pages="11-12"/>
    <quality>korrektur1,kilde,side</quality>
</head>
<body>
Hans Haar er kruset, dunkelblond,
hans Øjne er saa mørkeblaa —
det tykkes mig, som om jeg saa
ud i den fjerne Horizont,
hvor Bjergene sig højne.
— Tidt, naar jeg sidder ene, maa
jeg tænke paa hans Øjne.

Hans Stemme har saa dyb en Lyd
og samme Tid saa blød en Klang,
som om dens Væld fra Hjertet sprang.
Det fylder mig med lønlig Fryd
dens rene Malm at høre.
— I Ensomheden Gang paa Gang
den toner for mit Øre.

Tidt var det mig i Drømme, som
blandt Bjergene de blaa jeg gik —
da hørte jeg en sød Musik
— jeg veed ej selv, hvorfra den kom
livsaligt mod mig strømme.
— Nu er det, som om Liv det fik,
Alt, hvad jeg saa i Drømme. —
</body>
</poem>

<poem id="fonss2018051105">
<head>
    <title><num>V.</num>Glade lyse Morgentimer</title>
    <toctitle><num>V.</num>Glade lyse Morgentimer</toctitle>
    <indextitle>Glade lyse Morgentimer</indextitle>
    <linktitle>Glade lyse Morgentimer</linktitle>
    <firstline>Glade lyse Morgentimer</firstline>
    <source pages="13-15"/>
    <quality>korrektur1,kilde,side</quality>
</head>
<body>
Glade lyse Morgentimer,
naar han sidder her og maler,
og mit Billed paa hans Lærred
Træk for Træk faar Form og Lød;

— medens jeg fra Vinduespladsen,
hvor det fulde Dagslys falder,
ser paa ham i Mag og dovent
klapper Katten paa mit Skjød.

Stundom er han tavs, alvorlig,
rent fordybet i sit Arbejd —
Da tør jeg ej heller tale,
sidder ganske stum og stiv.

Men naar saa han lægger Penslen,
for at Haanden kan faa Hvile,
gaar det løs med Passiaren,
og hans Blik og Ord faar Liv.

Saa fortæller han saa meget;
vidt i Tankerne vi rejser
— til de mørke, stille Bjerge
og de store Verdensbyer;

Alting har han set og kjender —
selv jeg føler mig saa lille,
og hvad han fortæller, klinger
som et dejligt Eventyr.

Stundom gjør han Løjer med mig,
driller, naar jeg spørger tosset;
men han gjør det saa godmodigt,
at jeg altid selv maa le.

Men naar om sin Kunst han taler,
om de store Fortidsmestre,
blier jeg ganske stum og lytter,
tror i Aanden Alt at se.

Underligt, at han, en Fremmed,
først skal lære mig at læse
i den store Bog omkring mig,
— lære mig at kjende Rom!

— O, hvor glæder jeg mig til at
se det Alt med egne øjne.
Intet blier mig svært at fatte,
naar han selv mig fører om.
</body>
</poem>

<poem id="fonss2018051106">
<head>
    <title><num>VI.</num>Det er en forunderlig Verden!</title>
    <toctitle><num>VI.</num>Det er en forunderlig Verden!</toctitle>
    <indextitle>Det er en forunderlig Verden!</indextitle>
    <linktitle>Det er en forunderlig Verden!</linktitle>
    <firstline>Det er en forunderlig Verden!</firstline>
    <source pages="16"/>
    <quality>korrektur1,kilde,side</quality>
</head>
<body>
Det er en forunderlig Verden!
— Bedst jeg mig lykkeligst troede,
slukkes min Sol, og jeg bliver med Et,
saa trist og tungsindig til Mode.

Hjerte, ustadige Hjerte!
Fjeldsø, Du dybe og blanke.—
ak, hvor hastig formørkes Dit Spejl
af hver flygtig fremdukkende Tanke!

Tanker kan være som Skyer,
løse sig op i det Tomme.
Tanker kan og være Ilinger lig,
som varsle den Storm, der vil komme.
</body>
</poem>

<poem id="fonss2018051107">
<head>
    <title><num>VII.</num>Tidt, naar jeg sidder for ham</title>
    <toctitle><num>VII.</num>Tidt, naar jeg sidder for ham</toctitle>
    <indextitle>Tidt, naar jeg sidder for ham</indextitle>
    <linktitle>Tidt, naar jeg sidder for ham</linktitle>
    <firstline>Tidt, naar jeg sidder for ham</firstline>
    <source pages="17"/>
    <quality>korrektur1,kilde,side</quality>
</head>
<body>
Tidt, naar jeg sidder for ham,
og Øjnene løbe omkring,
falder mit Blik paa hans højre Haand,
hvor han bærer en gylden Ring.
Dens Glans mig ofte i Øjet skar,
saa underligt end det lyder.
Jeg grunded derover, men fandt ej Svar -
- - Hvad mon vel den Ring betyder? -
</body>
</poem>

<poem id="fonss2018051108">
<head>
    <title><num>VIII.</num>Længe gik jeg som i Blinde</title>
    <toctitle><num>VIII.</num>Længe gik jeg som i Blinde</toctitle>
    <indextitle>Længe gik jeg som i Blinde</indextitle>
    <linktitle>Længe gik jeg som i Blinde</linktitle>
    <firstline>Længe gik jeg som i Blinde</firstline>
    <source pages="18-21"/>
    <quality>korrektur1,kilde,side</quality>
</head>
<body>
Længe gik jeg som i Blinde.
For mit Øje flød et broget
Skær, hvori min Tanke famled,
kunde ikke fæstne Noget.

Nu, først nu faar Taagen Former,
Ro og Klarhed Farvespillet;
frem af min Erindrings Chaos
dukker Billed efter Billed.

Lyse, marmorblanke Sale,
hvor han leded Fod for Fod mig —
Kunstens høje Tempelhaller,
hvilken Verden I oplod mig!

Oldtidsmythens Skjønhedsfylde
her jeg første Gang erfared,
hvor med Livets friske Farver
herligt den sig aabenbared.

Jagtgudinden med sit Følge,
baded sig i Søens Vove —
Guldregn dryssede fra oven
ned i Danaes Alkove;

Imod Ledas myge Legem
strøg sig ømt og kælent Svanen;
foran Solens Vogn Aurora
rosenstrøede Himmelbanen;

Fra sit lyse Elskovseden
brat forvist til Hades’ Skygge,
steg paany i Amors Favntag
lutret imod Himlen Psyke —

— Ak, hvor frodige og sunde
traadte I mig trindt i Møde,
Slægtens skjønne Barndomsdrømme,
Hedenskabets Førstegrøde!

O, men Væsner af en bedre
højere Natur end denne —
Skikkelser med Aandens Stempel
lærte Kunsten mig at kjende.

Fra Madonnas fagre Aasyn,
barnlig fromt og dog ophøjet,
straaled mere end den Skjønhed,
som blot jordisk smigrer øjet.

Og en Heltekraft, som ingen
Legemsstyrke kan forklare,
lyste under Død og Pinsler
fra den høje Helgenskare.

Med et Blik som den, hvis Smerte
kysses bort af Englelæber,
St. Sebastian, gjennemstunget,
glemmer Pilene, som dræber.

Og St. Peder, som paa Korset
med sit Sølvhaar Støvet fejer,
hænger over Dødens Vande
lysende af Livets Sejer.

For Hieronymi det brustne
halvudslukte Oldingsøje
Himlen aabnes, Engle svæve
ned med Palmen fra det Høje.

— Og saa <w>han</w>, hos hvem de Alle
Livets Kildespring har fundet —
han, som da han ofred Livet,
Dødens Magt har overvundet. -

- han, som fra Forklaringsbjerget,
hvor med Aanderne han mødes,
vender til den Jord tilbage,
hvor der syndes, lides, bødes —

— — Rige, skjønne Billedverden,
end trods Sekler uforkrænket!
Malerkunstens høje Mestre,
- Tak for Alt, I mig har skænket!
</body>
</poem>

<poem id="fonss2018051109">
<head>
    <title><num>IX.</num>Fra Monte Pincio en Aftenstund</title>
    <toctitle><num>IX.</num>Fra Monte Pincio en Aftenstund</toctitle>
    <indextitle>Fra Monte Pincio en Aftenstund</indextitle>
    <linktitle>Fra Monte Pincio en Aftenstund</linktitle>
    <firstline>Fra Monte Pincio en Aftenstund</firstline>
    <source pages="22-23"/>
    <quality>korrektur1,kilde,side</quality>
</head>
<body>
Fra Monte Pincio en Aftenstund
betragtede vi Solnedgangen sammen.
Steneges sorte Løvport danned Rammen,
hvori vi saa den gyldne Himmelgrund.

Sin Duft udaanded Oleandrens Flor.
Springvandet plasked. Over Marmorskaalen,
randfyldt af smeltet Sølv, sig løfted Straalen
og sank og steg med Glans af Perlemor.

I Skumring dybt dernede Staden laa.
Langt ude, hvor dens Bygningsvirvar endte,
imod et Lufthav, der i Luer brændte,
sig løfted Peterskuplen dunkelblaa.

Og af det store skumle Chaos sprang
Ildgnister frem i lange, lige Rader,
indfattende i Flammerids dets Gader.
Fra alle Taarne Vesperklokken klang.

Hjemad vi fulgte Flodens øde Dæmning.
Der blev ej talt. Men tyst han tog min Haand.
Det var, som om han følte, at min Aand
blev Et med hans i Nattens store Stemning.
</body>
</poem>

<poem id="fonss2018051110">
<head>
    <title><num>X.</num>Vel tusinde vare de Billeder</title>
    <toctitle><num>X.</num>Vel tusinde vare de Billeder</toctitle>
    <indextitle>Vel tusinde vare de Billeder</indextitle>
    <linktitle>Vel tusinde vare de Billeder</linktitle>
    <firstline>Vel tusinde vare de Billeder</firstline>
    <!-- TODO:Lav link fra Michaëlis' michaelis201709157 fra 1900 om samme billede. -->
    <!-- https://en.wikipedia.org/wiki/Sacred<i>and</i>Profane_Love --> 
    <source pages="24-26"/>
    <quality>korrektur1,kilde,side</quality>
</head>
<body>
Vel tusinde vare de Billeder -
jeg husker ej alle, jeg saa.
Eet er der dog blandt de mange,
saa vel jeg det minde smaa:

To Kvinder, den ene nøgen,
den Anden i Silke klædt —
Man nævner dem: Kjærligheden
af himmelsk og jordisk Æt.

I Løvets den grønne Skygge
der pranger en Marmorbrønd.
Den Nøgne hviler paa Randen,
saa blændende ung og skjøn.

En Sommerfugl er hun at skue,
som higer mod Lyset kækt;
den Anden, med Roser i Favnen,
er runden af jordisk Slægt.

Den Nøgne løfter mod Himlen
en luende Offerskaal;
den Anden drømmende stirrer
frem mod et uvist Maal.

Og Skyen i Farver flammer,
mildt sænker sig Kvældens Ro.
Tavs sidder ved Marmorkummen
de sælsomme Jomfruer to.

Jeg kjender de fagre Tvende,
tidt skued jeg dem i Løn;
saa mangen Aften silde
de sad ved mit Hjertes Brønd.

Den ene mig fylder med Jubel,
med Livsmod svulmende kækt;
da føler ved Kjærligheden
jeg mig af Gudernes Slægt.

Da gad jeg vel flyve til ham
og kaste mig ind i hans Favn,
rive Sløret bort fra min Elskov
og nævne den frit ved Navn.

Den Anden lægger besindig
min Sjæl under Sædvanens Tugt;
hun tysser blidt paa min Længsel
og drager mod Jord dens Flugt.

Hun fylder med stille Taalmod
med drømmende Savn min Hu;
hvad dybest jeg føler, hyller
hun til med kvindelig Blu. —

Saa sælsomt har mig min Elskov
i tvende Naturer delt;
men just gjennem Dobbeltheden
omspænder mit Liv den helt.
</body>
</poem>

<poem id="fonss2018051111">
<head>
    <title><num>XI.</num>Hvergang jeg mit Øje lukker for at nyde Drømmens Dvale</title>
    <toctitle><num>XI.</num>Hvergang jeg mit Øje lukker for at nyde Drømmens Dvale</toctitle>
    <indextitle>Hvergang jeg mit Øje lukker for at nyde Drømmens Dvale</indextitle>
    <linktitle>Hvergang jeg mit Øje lukker for at nyde Drømmens Dvale</linktitle>
    <firstline>Hvergang jeg mit Øje lukker for at nyde Drømmens Dvale</firstline>
    <source pages="27-28"/>
    <quality>korrektur1,kilde,side</quality>
</head>
<body>
Hvergang jeg mit Øje lukker for at nyde Drømmens Dvale,
aabnes atter for mit Minde disse store hvalte Sale;
hvide Marmorkroppe lyse i de skyggefulde Rum —
mellem Oldtidskunstens Værker staar jeg undrende og stum.

En for En paa ny de fagre Støtter stige for mit Syn:
Du <w>Apollon</w>, guddomsslanke Yngling med de stolte Bryn,
og <w>Antinoos</w>, Du skjønne, med det vage Vemodsblik,
som saa ung alt maatte tømme Lethes tunge Dvaledrik.

Djærve, manddomssunde <w>Nilgud</w>, løvestærk, men tam og from,
paa hvis svære Gudelegem kaade Drenge kravle om.
Yngling hist, som spænder Musklen til et vældigt Diskoskast,
og <w>Demostheues</w>, den spinkle, men med Blikket klogt og hvast.

Du <w>Octavian</w>, som stirrer grublende i Fremtid ud;
og Du Knøs, som sorgløst skraber Cirkusstøvet af Din Hud.
Skælmske <w>Faun</w>, til Træet lænet, med et Smil om Læbens Bue,
og Narcis, som staar betagen ved i Bækken sig at skue.

Du <w>Laokoon</w>, med Slangens fæle Slyngning om Din Krop,
sprællende i Dødens Favntag, skrigende mod Himlen op;
<w>Galler</w>, Du, som ligger fældet hist paa Capitolium,
men beskæmmer dog Din Fjende ved at dø saa stolt og stum.

— Skjønne Støtter! Fjernt fra Dalens kvalmende Orangeduft
aander jeg i Eders Nærhed Bjærgets rene, stærke Luft.
Skærpet føler jeg mit Øje, modnet Hjerte og Forstand
til at se, hvad der er ædelt, stolt og herligt hos en <w>Mand</w>.
</body>
</poem>

<poem id="fonss2018051112">
<head>
    <title><num>XII.</num>Rafael, Buonaroti</title>
    <toctitle><num>XII.</num>Rafael, Buonaroti</toctitle>
    <indextitle>Rafael, Buonaroti</indextitle>
    <linktitle>Rafael, Buonaroti</linktitle>
    <firstline>Rafael, Buonaroti</firstline>
    <!-- Find de to malerier over digtet. Rafaels er sværere. -->
    <source pages="29-30"/>
    <quality>korrektur1,kilde,side</quality>
</head>
<body>
Rafael, Buonaroti
Kunstens høje Dioskurer,
— begge store, begge dog saa
vidt forskjellige Naturer.

Michel Angelo, den vilde
trodsig-stolte Himmelstormer,
af sit Flammeindres Chaos
Slægtens Urtidstyper former.

Stærk i Evne, høj i Syner,
gjør han Mennesker til Guder —
kæmpemæssige Titaner
svulmende af Muskelknuder.

Kraften i dens Udsprings Vælde,
nøgen, hedensk, uden Skranke,
er hans Guddom. Deri flammer
truende hans Kunstnertanke.

Rafael, hans blonde Broder,
bruger Kunsten ej som Vaaben.
I sit Væsen dybt harmonisk,
ser han Himlen stedse aaben;

Kjender ej til Strid og Gæring,
vilde Lidenskabers Krampe —
over Formens klare Linier
lyser Skjønheds stille Lampe.

Fra Guds Moders blide Aasyn
straaler frem hans Kunst forklaret.
I det menneskeligt Skjønne
har han Gud os aabenbaret.

Rafael, Buonaroti,
Tvillinger blandt Stjernevrimlen:
Himlen dalende til Jorden,
Jorden stormende mod Himlen!
</body>
</poem>

<poem id="fonss2018051113">
<head>
    <title><num>XIII.</num>Vi sad paa Palatinerhøjens Skrænt</title>
    <toctitle><num>XIII.</num>Vi sad paa Palatinerhøjens Skrænt</toctitle>
    <indextitle>Vi sad paa Palatinerhøjens Skrænt</indextitle>
    <linktitle>Vi sad paa Palatinerhøjens Skrænt</linktitle>
    <firstline>Vi sad paa Palatinerhøjens Skrænt</firstline>
    <source pages="31-36"/>
    <quality>korrektur1,kilde,side</quality>
</head>
<body>
Vi sad paa Palatinerhøjens Skrænt
imellem Kejserborgens sjunkne Mure,
i Skyggen af et Figentræ, hvis Rod
var voxet ned i Stenens trange Fure,
mens Kronen med sin dybtindskaarne Bræm
skød sig foroven som et Tagskæg frem
og, buet til en Hvælving grøn og sval,
aabned os Udsigt fra sin Løvportal
til Forum med dets Søjler og Ruiner,
til Colossæum og til Capitol
og til de fjerne sølvblaa Appenniner
— Alt overrislet af den gyldne Sol.

Paa Skrænten ved min Side tog han Sæde,
og læned mod den gamle Mur sin Ryg.
Men — følte end jeg ved hans Nærhed Glæde —
i Dag var Glæden dog ej ganske tryg.
Thi Moder havde sendt mig ud i Staden
at gjøre Indkjøb til vor Middagsmad;
men — hvordan det nu gik og ikke gik —
da jeg kom ud af Bagerens-Butik,
saa mødte jeg ham pludselig paa Gaden,
og siden efter var vi fulgtes ad.

Jeg bar min Kurv og han sin Farvekasse;
han vilde ud ad Forum til og male —
Saa bad han mig at følge sig paa Vej
blot et Par Skridt. Jeg lod mig overtale
og sad nu her. Men rolig var jeg ej. —

Dog, da han saa begyndte at fortælle,
imens han pegede snart hid, snart did,
og alt imens jeg lytted til hans Stemme,
og Syn og Tanke ivrig fulgte med,
— da gik min Uro hurtig mig i Glemme,
ja for en Stund jeg glemte Tid og Sted.

Han strakte Haanden over Forum ud,
han talte og beskrev, og for mit Øje
fremsteg de svundne Tider paa hans Bud.

De slanke Søjler skød af Marmorroden,
og skønne Templer rejste sig ved Foden
af Capitolium, hvis Fæstningskrone
stod tung og mørk mod Himlens dybtblaa Tone.
I flygtigt Rids steg frem hin Manlius,
der stilled sig mod Gallerskaren ene
og ved Tarpejas Klippe fandt sin Død.

Saa vexled Billedet, som Ordet bød,
og der blev Liv paa Forums store Scene.

En Folkebølge — Mænd af solbrun Lød,
den hvide Toga slynget over Skulder —
sig brusende mod Rostras Skranke brød.
Jeg saa en Baare, dækket af et Tæppe,
hvorunder tegned sig et Legems Form.
En Mand for Skranken traadte frem og talte —
Hans Tale gik, fra Vindstød til en Storm,
med sælsom Virkning over Folkehavet,
først tegnende sit Spor i stille Krusen,
saa løftende det til en Brændings Brusen,
indtil han rev fra Baaren Tæppet væk,
og Cæsarliget med de kjendte Træk
laa højt og synligt for de mange Tusend.
Da brølte Hoben som en saaret Tyr,
fra alle Søjlehaller gjalded Skriget,
og Arme løftedes og Dolke blinked.
Men Morderskaren fjælte sig og flyede —
Antonius stod stolt ved Cæsarliget.

— — Og Synet skifted. Forum laa som før,
men frem af Palatinerhøjens Grus
skød Kejserborgen selv, det gyldne Hus,
en Stad for sig med Haver og Paladser.
Skraas overfor, hvor Springvandsstraalen spilled,
som Solgud knejste Neros Broncebilled
mod Colossæums tunge Bygningsmasser.

Paa Forum var der tavst; forventningsspændt
en talløs Skare trykked tæt sig sammen.
Trindt om, fra fyldte Tage og Balkoner,
lyste de hvide Togaer mod Himlen,
og alle Blikke imod Syd var vendt.

Da løb med Et en Mumlen gjennem Stimlen,
i Luften smælded stærke Tubaskrald,
besvaret fra hver Mur og Tempelhal,
og et Triumftog svinged ind paa Pladsen.
Det bugtede sig kongeligt og stort
med festlig Højhed frem i Folkemassen
og gled igennem Titusbuens Port.

Først tunge Vogne, fyldt med rige Skatte
fra Orientens aldrig tømte Bord —
saa Elefanter, tamme Tigerkatte
og bundne Konger tæt i deres Spor —

Højt paa sin Biga, stolt i Hærens Spidse
Feltherren selv med laurbærkronet Isse -
og bag ham, kranset af en Blomsterflor,
med Sang og Bulder og Trompetfanfarer
de kække Legioners tætte Skarer.

Hjélmkamme funkled i den gyldne Sol,
sølvblanke Ørne løftedes mod Himlen,
Spydsodder kasted Gnister over Vrimlen,
og Jubelraab lød højt fra hver en Kant,
mens Toget langsomt brød sig Vej i Stimlen
og broget op ad Skraaningen sig vandt,
at bringe Offeret paa Capitol. - -

Jeg stod og stirrede som tryllebunden,
— da reves fra mit Øje Drømmens Slør,
som ved et Pust var alting brat forsvunden,
de stolte Templer sunkne ned i Grunden,
og Marmorsøjler, knækkede som Rør,
laa, som de pleje, strøede over Bunden.

Jeg saa mig om, endnu en Smule ør —

Min Ven fra Norden var hørt op at tale;
han sad og søgte i sin Farvekasse
og ordned sine Pensler for at male.

Da husked jeg med Et paa Tid og Sted
og paa min Mo’r, som sad og vented hjemme.
Jeg vifted Fantasiens Taage bort,
fik fat min Kurv, tog Afsked ganske kort
og sprang afsted for Tiden ej at spilde.

— Men Moder skændte, for jeg kom saa silde.
</body>
</poem>

<poem id="fonss2018051114">
<head>
    <title><num>XIV.</num>Jeg har staaet i det gamle</title>
    <toctitle><num>XIV.</num>Jeg har staaet i det gamle</toctitle>
    <indextitle>Jeg har staaet i det gamle</indextitle>
    <linktitle>Jeg har staaet i det gamle</linktitle>
    <firstline>Jeg har staaet i det gamle</firstline>
    <source pages="37-44"/>
    <quality>korrektur1,kilde,side</quality>
</head>
<body>
Jeg har staaet i det gamle
flaviske Amfitheater.
Maanen gød sit hvide Sølvlys
i Ruinens skumle Krater;

gav den store, øde Cirkel,
— nu et Vrag fra fordums Dage -
i den sene Time Noget
af dens Oldtidspræg tilbage;

dækkende med sorte Skygger
Stenens dybe Gab og Sprækker,
samlende de sprængte Linier
i de lange Logerækker.

Og — hvad enten det nu Maanen
eller Blodets Feber skyldtes —
pludselig det var, som Rummet
med en Aandeskare fyldtes.

Og det myldrede deroppe
mellem Kæmpevragets Spanter,
og det stirrede med blege
Ansigter fra alle Kanter.

Stemmer mumled, stive Blikke
nedadvendte maalte Dybden,
ret som vogted de paa Noget,
der krøb frem af Kælderkrypten.

Og jeg følte Rædslen nærme
sig derinde fra det dunkle,
og jeg saa to fosforlyse
Rovdyrøjne mod mig funkle

saa’ et Legem lydløst glide
fremad og til Spring sig trykke —
— Ak, da blev jeg ræd og flygted
som en Daare for en Skygge.

Og imens de Andre flakked
om i Gangene derinde,
sneg jeg mig ad mange Trapper
ene op til Murens Tinde;

sad der i den højtidsfulde
stille Nat og saa, hvorledes
Maanelyset dybt i Svælget
med de hvide Dampe stredes.

Over Staden og Campagnens
mørke Felt jeg Blikket sendte
did, hvor fjerne Bjerges Ringmur
Synet vide Kreds omspændte.

Og det var mig, som om Tiden
rullede sin Strøm tilbage,
og dens Bølge bar mig atter
ind i Oldtids svundne Dage.

Trindt om saa jeg Capitæler
foldes ud som hvide Lilier.
Stolte Mænd og fagre Kvinder
skrede over Marmortillier.

Men fra Slægtens Pande lyste
intet Dydens Adelsstempel.
Orgier bruste gjennem Staden
vildt som fra et Venustempel.

I Theatrets Rædselsscener
Folkets Blodtørst fejgt sig mætted —
trindt Kulturens gyldne Frugter
af Forraadnelse var plettet.

Og mig tyktes, mens jeg stirred
fjernt derud mod Himmelbrynet,
som om Colossæums Cirkel
videde sig ud for Synet.

Staden og Campagnens Slette
under Maanens Fosforflamme
blev en kæmpestor Arena,
spændt i Apenninens Ramme -

et Theater, marmormejslet,
billedsmykket, springvandskølet,
hvor en falden Slægt forvorpen
sig i Blod og Laster søled.

Og mit Øje søgte Himlen,
udspændt over dette Helved —
— Tys! — da var det, som om Natten
af en dæmpet Torden skælved.

Fjerne Brøl og sælsomt Bulder
gjennem Stilheden jeg hørte —
Hist i Nord, i Horizonten,
noget Levende sig rørte.

Fra de mørke Bjerges Kløfter
voxede det frem i Mulmet —
Som et Hav, naar Floden kommer,
gaadefuldt det steg og svulmed.

Og imedens Nattens Aande
fyldtes med en uren Bærme,
saa jeg over Sletten myldre
store, vilde Krigersværme —

— Og da fatted jeg med Rædsel,
hvem de var, de tætte Skarer:
— Det var Østens Vilddyrflokke,
Folkevandringens Barbarer!

Kraftige som Ørknens Løver,
grummere end Leoparder
brød de frem fra Norden — disse
Hunner, Gother, Longobarder.

Romas Folk! Vaagn op af Rusen,
lad Dit Cirkus vorde øde —
Til Dig selv er Turen kommen
paa Arenaen at bløde!

Alt slaa Luer imod Himlen —
Kampskrig skingre — stolte Huses
Statuer og Marmorpiller
styrte ned i Støv og knuses.

Og en Røst i Natten raabte:
,,Øxen er nu lagt ved Roden —
Undergangens Stund er kommen -
denne Slægt til Dom er moden!''

— Se, da løsned Stormens Engel
Skyens Kaabe fra sin Skulder,
og det tykke Dække kvalte
Kampens vilde Brøl og Bulder.

- - Længe sad jeg. Over Egnen
bølged Taager maanehvide.
Endelig et Vindstød strøg det
tunge Forhæng brat til Side —

Ak, da laa Kulturens Værker
skaanselsløst i Støvet trampet,
og Campagnens rige Slette
som en usund Mose damped.

Fra Paladser og Arkader
Øde kun og Tomhed griner —
Nattens Maane sejled langsomt
over sværtede Ruiner.
</body>
</poem>

<poem id="fonss2018051115">
<head>
    <title><num>XV.</num>Hvergang jeg hører om Christus</title>
    <toctitle><num>XV.</num>Hvergang jeg hører om Christus</toctitle>
    <indextitle>Hvergang jeg hører om Christus</indextitle>
    <linktitle>Hvergang jeg hører om Christus</linktitle>
    <firstline>Hvergang jeg hører om Christus</firstline>
    <source pages="45-48"/>
    <quality>korrektur1,kilde,side</quality>
</head>
<body>
Hvergang jeg hører om Christus, som nedfor til Dødsrigets Egne,
tænke jeg maa paa den vældige Krypt med krydsende Gange,
— muldvarpeagtigt af henfarne Slægter i Tufstenen hulet —
hin Katakombernes Gravkammerstad med de mulmfyldte Gyder,
som med sin grufulde Tomhed og dødsindviede Tavshed
hvælver sig under den larmende By og de Levendes Fodtrin.

Sært beklemmende slog mig dens Tusindaars Gravluft i Møde,
da med min Ven fra Norden jeg nys steg ned i dens Mørke.

— Har mon Frelseren vel paa sin Færd til den uhyre Dødsstad,
— den, som huler vor Jord i uudforskelig Dybde,
udstrakt i Tusinder Mil og med natlige dødsstille Gader, —
vandret paa klosterlig Vis med sin Fakkel fra Celle til Celle,
saadan som vi i det bælgmørke Dyb mellem gabende Grave,
der lig Alkover til begge Sider var hulet i Væggen,
færdedes længe med dvælende Fjed i forvirrende Kredsgang?

Lav var Hvælvingen kun, dens Loft fast rørte vort Hoved -
Luften indeklemt, tung, og det tætte fugtige Natmulm
slugte det spæde Skin af de spinkle, smeltende Kærter,
— saadan som Graven selv sluger det ængstelig viftende Livslys
og beholder tilbage kun Skyggen af det, som har levet.
— Ak, vore Kærter ej mægted engang at kaste en Skygge!

Vildsomt — saa tyktes det — bugted sig Vejen. Hver krydsende Tværgang
syntes med opspilet begsort Gab paa sit Bytte at lure,
lig en Drage, hvis Krop forsvandt derinde i Natten.

— Flagermusagtig husvant vor Fører, Munken, sig teede —
affældig, mimrende, skrumpen og graa, som han listed foran os,
ligned han selv en henfaren Aand, som har hjemme i Graven.
Standsende nu og da, han løfted sin Kærte og vinked,
læste en Indskrift højt med sin klangløst hvislende Stemme,
tolked for os et fromt Symbol eller pegede stille
paa et Dødningehoved og brune, smulrende Knokler
— talende Ting i sig selv, som ej behøve Fortolkning.

Langsomt skrede vi fremad, og alt som vi vandred dernede,
lagde sig Mulmet og Gravkældrens Luft som et Tryk om mit Hjerte —
Tanken forvirredes sært — jeg fik Uro og Feber i Blodet —
Sælsomme Stemmer summed omkring mig — det flimred for Øjet,
Sveden paa Panden mig stod, og min Haand med Voxkærten sitred — —

        — En Stemning, fremmed for min Hu,
        halvt som en Vellyst, halvt en Gru,
        forunderlig betog mig.
        I hver en Krydsgangs skumle Schakt
        der lured en dæmonisk Magt,
        som lokkede og drog mig.

        Det greb mig med et Febergys:
        Om nu vi slukked vore Lys
        og styred frem i Blinde —
        indad i Dødens mørke Bo
        for med hinanden, ene to,
        i Mulmet at forsvinde!

        Jeg lukked Øjet — svimled brat,
        — jeg følte dette Hav af Nat
        over vort Hoved lukkes —
        Det var, som sank vi mod dets Bund
        for Bryst mod Bryst og Mund mod Mund
        som tvende Lys i samme Stund
        ved Dødens Pust at slukkes — —

        Da kjendte jeg hans Haand om min,
        og flux svandt fra min Tanke hin
        forunderlige Svimlen.
        Dødsdybets Koglen var forbi,
        jeg aanded atter, glad og fri,
        — og fjernt i Schakten skimted vi
        det første Skær af Himlen.
</body>
</poem>

<poem id="fonss2018051116">
<head>
    <title><num>XVI.</num>Mig tyktes, at Morgenrøden</title>
    <toctitle><num>XVI.</num>Mig tyktes, at Morgenrøden</toctitle>
    <indextitle>Mig tyktes, at Morgenrøden</indextitle>
    <linktitle>Mig tyktes, at Morgenrøden</linktitle>
    <firstline>Mig tyktes, at Morgenrøden</firstline>
    <source pages="49"/>
    <quality>korrektur1,kilde,side</quality>
</head>
<body>
Mig tyktes, at Morgenrøden
i Gravnatten sendte sit gryende Skær —
Men det var de røde Roser,
der blomstred Nedgangen nær.

Det var de røde Roser,
som fæsted Rod i den sorte Grav.
Vi plukked af deres Blomster
og til hinanden gav.

Vi plukked de røde Roser.
— Jeg gjemmer <w>hans</w> ved mit Bryst som en Skat,
— et Tegn, at vor Elskov vil blomstre
paa ny bag Gravdybets Nat.
</body>
</poem>

<poem id="fonss2018051117">
<head>
    <title><num>XVII.</num>Har Døden Magt til at skille To</title>
    <toctitle><num>XVII.</num>Har Døden Magt til at skille To</toctitle>
    <indextitle>Har Døden Magt til at skille To</indextitle>
    <linktitle>Har Døden Magt til at skille To</linktitle>
    <firstline>Har Døden Magt til at skille To</firstline>
    <source pages="50"/>
    <quality>korrektur1,kilde,side</quality>
</head>
<body>
Har Døden Magt til at skille To,
fordi de ej har den samme Tro?

Kan de, som her har elsket hverandre,
hinsides ad modsatte Veje vandre?

Ak — er det saa, hvad jeg knap tør tænke,
o, kan jeg da ej af min Tro ham skænke. -

For To vil, Madonna, jeg elske Dig,
hvis hisset Du skiller ej ham og mig.

Thi staar jeg ene i Himlens Sal,
da bliver mig Saligheden en Kval.

Med ham, med ham vil jeg Alting dele.
— Hvis ej, maa Vorherre beholde det Hele!
</body>
</poem>

<poem id="fonss2018051118">
<head>
    <title><num>XVIII.</num>Der skulde gjøres Indkjøb</title>
    <toctitle><num>XVIII.</num>Der skulde gjøres Indkjøb</toctitle>
    <indextitle>Der skulde gjøres Indkjøb</indextitle>
    <linktitle>Der skulde gjøres Indkjøb</linktitle>
    <firstline>Der skulde gjøres Indkjøb</firstline>
    <source pages="51-56"/>
    <quality>korrektur1,kilde,side</quality>
</head>
<body>
Der skulde gjøres Indkjøb,
i Morges var jeg ude alt,
og over Peterspladsen
min Vej tilfældig faldt.

Saa mørkeblaa var Himlen
og Morgenluften let og frisk.
I Torvets Midtpunkt knejste
den gamle Obelisk.

De mægtige Fontaner
Vandstraalen højt i Vejret skød;
om deres Skumkaskader
Regnbuefarver flød.

I Solskin hvilte Pladsen
bag Colonnadens Cirkelbræm.
En Skyggesøjle voxed
fra Obelisken frem.

Som en Compasnaal viste
mod Kirkens Port den sorte Streg.
Halv ubevidst jeg fulgte
det tavse Fingerpeg.

Jeg løfted Dørens Tæppe
og stod i Cathedralens Hvælv.
Der var i hele Rummet
ej Andre end jeg selv.

Hvor lyste det derinde
af Marmor, Mosaik og Guld.
Den store, høje Stilhed
mig stemte andagtsfuld.

En Flammestribe skød sig
fra Kuplen ned i Kirkens Chor.
Jeg skimted Tabernaklet
som bag et gyldent Flor.

Jeg gik forbi Kapellet,
hvor, hvid af Smerte, høj og skøn,
Madonna sidder stille
med Liget af sin Søn.

Men ved den næste Pille
jeg standsede en Stund min Il.
Paa Marmorgrund er mejslet
en kvindelig Profil.

Det er en nordisk Dronning,
som Kættertroens Lænker brød,
gav Kronen bort og søgte
sin Fred i Kirkens Skød.

Paa Sarkofagen saa jeg
det Alt i Billedskrift fortalt.
Et Haab mit Hjerte fyldte,
— paa ham min Tanke faldt.

De andre Marmorgrave
forbi jeg fløj med hastigt Fjed;
— hvad kom de døde Paver
mit Liv, min Elskov ved.

Saa drejed jeg til Siden,
og under Kuppelen jeg stod;
jeg bøjed mig og kyssed
Apostlens Broncefod.

Hen over Marmorflisen
mod Korsets venstre Fløj jeg skred,
og for Madonnas Alter
i Bøn jeg knæled ned.

Huldt smilede den Høje,
som har for alle Sorger Bod;
af hendes milde Øje
jeg øste Trøst og Mod.

Jeg bad for alle Sjæle
om Fred og Frelse, her som hist;
for alle Sjæle bad jeg,
— for ham dog først og sidst.

Jeg bad Guds Moder vende
hans Sind og Hjerte fromt til sig.
— Jeg bad, hun vilde sende
ham Hjælpen ved mig.

Og da min Bøn jeg endte,
jeg aanded atter mere frit,
jeg rejste mig og vendte
fra Altret mine Skridt. —

Ak, hvor jeg blev forskrækket,
— jeg følte Hjertet stille staa:
Til Nabopillen lænet
stod han, jeg tænkte paa.

Med Skitsebog i Haanden
han tegned paa dens Blade fort;
han saa’ ej op — jeg haabed
ukjendt at slippe bort.

Men just som jeg i Afstand
med lydløst Fjed forbi ham gik,
han løfted Øjet, smilte
og hilste med et Nik.

Han traadte hen imod mig —
jeg blev som Blod af Angst og Blu.
Det var mig rent umuligt
at mødes med ham nu.

Jeg frygted, min Forvirring,
mit Blik ham skulde røbe Alt.
Det aned mig, han vidste,
at ham min Bøn kun gjaldt.

Jeg vendte mig og flyede.
Han kaldte: ,,Angelina, bliv!''
- Jeg kunde ikke blevet,
havde det gjældt mit Liv!
</body>
</poem>

<poem id="fonss2018051119">
<head>
    <title><num>XIX.</num>Det var Kvæld</title>
    <toctitle><num>XIX.</num>Det var Kvæld</toctitle>
    <indextitle>Det var Kvæld</indextitle>
    <linktitle>Det var Kvæld</linktitle>
    <firstline>Det var Kvæld. Jeg gik langs Floden</firstline>
    <source pages="57-62"/>
    <quality>korrektur1,kilde,side</quality>
</head>
<body>
Det var Kvæld. Jeg gik langs Floden,
Luften var saa lun og stille,
fjernt en enlig Klosterklokke
ringed Arbejdshvilen ind.
Solen svandt bag Himmelranden,
men dens Skær var end ej slukket,
og en gylden Straalevifte
strakte sig mod Himlens Tind.

Tiberøens gamle Huse,
Klosterkirkens Campanile
stod som mørke Silhouetter
imod Aftenluftens Glød.
Og mit Øje fulgte Floden,
hvor den i sit dybe Leje
gjennem Marmorbuer lig en
gylden Slange frem sig skød.

Aftenskyers spredte Vrimmel
skiftende i Form og Farve,
grønne, gule, violette,
svømmed i et Purpurhav.
Og i Vesten yderst ude
over tungt udskaarne Mure
blaaned Peterskirkens Kuppel
mod en Grund som gyldent Rav.

— Tæt ved Floden i en Lavning
staar et fagert lille Tempel
med sin Vagt af slanke Søjler
ordnede i Cirkelkreds.
Træt paa Trinet jeg mig satte;
Pladsen øde er og stille,
Nu og da ved Aftentide
kun en ensom Vandrer ses.

Længe sad jeg der og drømte.
Himlens stærke Farver blegned;
frem bag Aventinerhøjen
dukked Maanens Sølverkam.
Endnu dvæled jeg paa Stedet,
i min egen Sjæl fordybet,
mærked ikke Tidens Skriden —
sværmed, drømte kun om ham.

— Tys! — da lød der Skridt. Forskrækket
rejste jeg mig fra mit Sæde;
rask en Skikkelse sig nærmed
Templets runde Søjlekrans.
Fly jeg vilde — kunde ikke —
Angst og lønlig Jubel bandt mig -
heftigt Hjertets Slag jeg følte —
— Gangen, Skikkelsen var hans.

Og nu stod han ved min Side,
studsede, da han mig kjendte,
smilte saa og sagde: ,,Barn dog!
dvæler Du saa silde her!''
Intet mægted jeg at svare,
ej Forvirringen at dølge,
mærked, at hans Øje hvilte
paa mig med et eget Skær.

Blidt han tog min Haand og talte:
,,Hvad er Grunden, Angelina,
at Du bleven er saa stille,
færdes tankefuld i Løn?
O, om Du har Tillid til mig,
saa betro mig Din Bekymring —
Da i Gaar vi saas i Kirken,
sig mig — hvem gjaldt da Din Bøn?''

,,Svar mig,'' hviskede han atter.
Men jeg tav og skjælved bare —
Ak, hvor kunde jeg ham svare,
Graaden mig i Halsen sad.
Nærmere han drog mig til sig,
begge mine Hænder tog han,
bøjed sig og spurgte sagte:
,,Sig — var det for <w>mig</w>, Du bad?''

Øjet løfted jeg imod ham,
Ord, nej Ord jeg ejed ikke;
men mit Blik, det taareblændte,
har hans Spørgsmaal dog besvart —
Thi hans Arme var omkring mig,
og jeg droges til hans Hjerte,
af hans Lidenskab betagen,
før jeg kunde tænke klart.

Og han tog mig om mit Hoved,
varsomt, blidt med bløde Hænder,
drejede mod sit mit Ansigt,
kyssede mig varmt og ømt.
Ak, jeg gjorde ingen Modstand,
gav mig villigt i hans Favntag,
nød i dybe Drag den Lykke,
hvorom tidt jeg havde drømt.

Og jeg slynged mine Arme
fast omkring hans blonde Nakke,
drak hans Kys med hede Læber,
svimmel med beruset Sans.
Hjertet hamred, Blodet brændte,
veg som Vox min Vilje smelted,
ej mig selv jeg ejed mere,
— Sjæl og Legem — Alt var hans!

— Tys! da lød der Trin og Stemmer
Nogen nærmede sig Stedet,
og jeg rev mig af hans Arme,
flygted som et Vildt afsted.
Men da Alt paa ny var stille,
standsed jeg ved Gadehjørnet,
vendte mig og saa’ tilbage,
troede sikkert, han var med.

— Ak, men nej, han var der ikke!
Vesta-Templets Torv laa øde.
Længe stod jeg end og bied,
vandred saa tilsidst min Vej.
Halve Natten paa mit Kammer
sad ved Vindvet jeg og drømte,
sært lyksalig, sært beængstet — —
Hvorfor fulgte han mig ej? —
</body>
</poem>

<poem id="fonss2018051120">
<head>
    <title><num>XX.</num>Hvad gaar der dog af ham — jeg fatter det ikke!</title>
    <toctitle><num>XX.</num>Hvad gaar der dog af ham — jeg fatter det ikke!</toctitle>
    <indextitle>Hvad gaar der dog af ham — jeg fatter det ikke!</indextitle>
    <linktitle>Hvad gaar der dog af ham — jeg fatter det ikke!</linktitle>
    <firstline>Hvad gaar der dog af ham — jeg fatter det ikke!</firstline>
    <source pages="63-64"/>
    <quality>korrektur1,kilde,side</quality>
</head>
<body>
Hvad gaar der dog af ham — jeg fatter det ikke!
Han er som forvandlet. Han skyer mine Blikke,
ser ej mine Taarer, min Længsel, min Liden,
har ikke kysset mig een Gang siden.

Jeg tør ikke tale — hans Miner mig skræmme.
Der er kommen en anden Klang i hans Stemme.
Hvorfor er han vred? Har min Flugt ham fortørnet?
— Jeg stod dog og vented saa længe paa Hjørnet.

Jeg saa’ ham i Gaar, da han uset sig troede,
betragte sin Ring. Jeg blev sælsomt til Mode —
Gad vidst dog, hvad Magt i den Ring sig fjæler
Jeg tror, det er den, som hans Hjerte stjæler.

Ak, siden hin Aften er trende alt gaaet,
og ikke et eneste Kys har jeg faaet!
Først løftet mod Himlen — og saa traadt i Støvet! -
— O Jesus, Madonna! — hvor er jeg bedrøvet!
</body>
</poem>

<poem id="fonss2018051121">
<head>
    <title><num>XXI.</num>Nys bragte jeg ham selv et Brev</title>
    <toctitle><num>XXI.</num>Nys bragte jeg ham selv et Brev</toctitle>
    <indextitle>Nys bragte jeg ham selv et Brev</indextitle>
    <linktitle>Nys bragte jeg ham selv et Brev</linktitle>
    <firstline>Nys bragte jeg ham selv et Brev</firstline>
    <source pages="65-66"/>
    <quality>korrektur1,kilde,side</quality>
</head>
<body>
Nys bragte jeg ham selv et Brev
— jeg tror, det var fra Hjemmet —
Han takked mig — men ak, hans Tak
den klang saa koldt og fremmed.

Jeg vilde talt — jeg kunde ej —
knap af mig selv jeg vidste!
— Nu sidder jeg og græder her,
som Hjertet skulde briste.

— — Hvad har han for? — Hvor travlt han fik -
Vil han mon til at male?
— Nu kommer han paa Gangen ud,
begjærer Mo’r i Tale.

— Jeg lytter angst. — Igjennem mig de
r gaar et Stik — en Smerte —
<w>Han rejser bort! - - i Morgen alt!</w>
— i Morgen! — o mit Hjerte! —
</body>
</poem>

<poem id="fonss2018051122">
<head>
    <title><num>XXII.</num>Nu kimer de tusinde Klokker</title>
    <toctitle><num>XXII.</num>Nu kimer de tusinde Klokker</toctitle>
    <indextitle>Nu kimer de tusinde Klokker</indextitle>
    <linktitle>Nu kimer de tusinde Klokker</linktitle>
    <firstline>Nu kimer de tusinde Klokker</firstline>
    <source pages="67-69"/>
    <quality>korrektur1,kilde,side</quality>
</head>
<body>
Nu kimer de tusinde Klokker
fra Kirker store og smaa —
Jeg sidder alene hjemme,
kan ej til Messe gaa.

Jeg mægter ikke at bede,
mit Hjerte er sygt og mat.
Jeg føler kun Tomhed og Lede,
alt siden han har os forladt.

Mig fryder ej Menneskers Vrimmel,
mig hjælper ej Kirke og Præst.
Det arme, saarede Hjerte
det baader Ensomhed bedst.

— I Gaar jeg vandred mod Kvælden
langt udenfor Stadens Port.
Campagnens vidtstrakte Øde
laa for mig, trøstesløst, stort —

Campagnens vidtstrakte Øde
i glødende Bronceglans,
og fjernt bag lysende Taage
Appenninernes sølvblaa Krans.

Fra sammenfaldne Ruiner,
Aqvaduktens Tusindaars Mur,
gled Tungsindets manende Skygge
hen over den tavse Natur.

Jeg stirrede ud saa vide,
jeg mindtes en svunden Old:
Da blomstred den rig og frodig,
— nu er den en Ørken gold.

Da steg fra de tusinde Arner
den blaanende Røg i Sky —
Nu tænder en ensom Hyrde
sit Baal i Ruinens Ly.

Da bølged Rosernes Vellugt
i Sommerzefyrens Vift.
— Nu svangrer Sumpen dens Aande
med snigende Febergift.
</body>
</poem>

<poem id="fonss2018051123">
<head>
    <title><num>XXIII.</num>Det led mod Kvæld</title>
    <toctitle><num>XXIII.</num>Det led mod Kvæld</toctitle>
    <indextitle>Det led mod Kvæld</indextitle>
    <linktitle>Det led mod Kvæld</linktitle>
    <firstline>Det led mod Kvæld. Et Flammeskær</firstline>
    <source pages="70-71"/>
    <quality>korrektur1,kilde,side</quality>
</head>
<body>
Det led mod Kvæld. Et Flammeskær
opfyldte Himmelrummet.
Et Ligtog gjennem Gaden skred,
i sorte Skrud formummet.

Højt funklede det gyldne Kors,
Voxkærter lyste røde.
Paa Skuldrene de tavse Mænd
til Graven bar den Døde.

Jeg saa’ dem lydløst svinde bort
fjernt i den skumle Gade.
Men Synets underlige Gru
vil ej min Hu forlade.

Min Fremtid tykkes mig et sligt
formummet natligt Skræmsel.
Mit Haab, min Glæde bæres hen,
- — hvor skal jeg søge Glemsel!
</body>
</poem>

<poem id="fonss2018051124">
<head>
    <title><num>XXIV.</num>Det er Pust af Scirokkoens Lunge</title>
    <toctitle><num>XXIV.</num>Det er Pust af Scirokkoens Lunge</toctitle>
    <indextitle>Det er Pust af Scirokkoens Lunge</indextitle>
    <linktitle>Det er Pust af Scirokkoens Lunge</linktitle>
    <firstline>Det er Pust af Scirokkoens Lunge</firstline>
    <source pages="72-73"/>
    <quality>korrektur1,kilde,side</quality>
</head>
<body>
Det er Pust af Scirokkoens Lunge,
som har svangret vor Luft med Pontinernes Gift,
Der er Feber og Sot i dens Lummerheds Vift,
og af Regn er dens Skyvinger tunge.

O, I mørke og sorgfulde Dage!
I det haabløse Graa tværes Farverne ud,
og jeg ser gjennem Taage og drivende Slud
over dryppende Kupler og Tage.

Mellem visnede Blade jeg træder.
Det er Løv, som i Vaaren var dunet og sart —
Ak, de Kroner, som Rusket og Regnen har spart,
har kun Blade saa stive som Læder.

Saadan er jo de evige Love!
Hvad der spired i Sjælen af Fint og af Ømt,
har i Svøbet alt Skæbnen til Undergang dømt
for at spare det Haarde og Grove.

— Men lad Lundene kun blive øde!
For vor kæmpende Slægt grønnes Løvtræer nok —
Her er <w>Palmer</w> og <w>Laur</w> for de Sejrendes Flok,
— — og <w>Cypresser</w> for alle de Døde!
</body>
</poem>

<poem id="fonss2018051125">
<head>
    <title><num>XXV.</num>Det sidste Dagskær lyser ind mellem Kirkens Piller</title>
    <toctitle><num>XXV.</num>Det sidste Dagskær lyser ind mellem Kirkens Piller</toctitle>
    <indextitle>Det sidste Dagskær lyser ind mellem Kirkens Piller</indextitle>
    <linktitle>Det sidste Dagskær lyser ind mellem Kirkens Piller</linktitle>
    <firstline>Det sidste Dagskær lyser ind mellem Kirkens Piller</firstline>
    <source pages="74-75"/>
    <quality>korrektur1,kilde,side</quality>
</head>
<body>
Det sidste Dagskær lyser ind mellem Kirkens Piller.
Nonnerne synge Messe, og Orgelet det spiller.
Skjønt slynge sig de Stemmer, gange til og gange fra -
        Nonnesang i San Trinità!

Jeg mindes vel de Toner, de dybe, klokkerene;
da sidst jeg Eder hørte, sad jeg ej her saa ene.
Ak, slog blot nu mit Hjerte saa frejdigt som da —
        Nonnesang i San Trinità!

O, svarer mig, i Søstre! I maa det sikkert vide —
Kan Klosterporten stænge for Elskovs Kval og Kvide?
Kan Hjertet Alt forsage, blot Læben har sagt Ja —
        Nonnesang i San Trinità?<note>Trinità] Trinita</note>

I klare Kvinderøster, saa smeltende for Øret —
o, sig mig, findes Freden og Glemslen under Sløret —
Kan Sjælen slippe Mindet og bjærge sig endda —
        Nonnesang i San Trinità?

- Jeg veed, at skal en Klokke med Engletunge lyde,
maa dyreste Metaller i Smeltediglen flyde.
- O, tys! — hvor har Du hentet de dybe Toner fra —
        Nonnesang i San Trinità?

Ak, er der ikke Jamren af brustne Ungdomsdrømme,
af gyldne Haab, hensmeltet i stride Taarestrømme,
fremsvulmende fra Bunden af Dit Halleluja —
        Nonnesang i San Trinità?<note>Trinità] Trinita</note>

— Nej! fuldt vel kan jeg skjønne, at Glemselen og Freden
den vindes ej ved Sløret og ej ved Klostereden.
Den Sorg, mit Hjerte tynger, den tages mig ej fra —
        Nonnesang i San Trinità!
</body>
</poem>

<poem id="fonss2018051126">
<head>
    <title><num>XXVI.</num>En Skare Trækfugle saa' jeg</title>
    <toctitle><num>XXVI.</num>En Skare Trækfugle saa' jeg</toctitle>
    <indextitle>En Skare Trækfugle saa' jeg</indextitle>
    <linktitle>En Skare Trækfugle saa' jeg</linktitle>
    <firstline>En Skare Trækfugle saa' jeg</firstline>
    <source pages="76-77"/>
    <quality>korrektur1,kilde,side</quality>
</head>
<body>
En Skare Trækfugle saa' jeg,
mod Havet i Syd de fo’r.
De længtes mod Sol og Sommer,
thi fløj de fra Reden i Nord.

Men Somren er selv en Trækfugl,
den biede ikke dem;
den lokked dem over de Bjærge
helt ned til Orangernes Hjem.

Dog tør ikke her de dvæle,
de stige til Flugt paa ny.
Saa naa de vel, hvad de søge,
bag Havet i Palmernes Ly.

— Jeg huser en Trækfuglskare
af Længsler her i mit Bryst.
— Troer, heller ej de finder Hvile
før <w>hisset</w> — paa Palmernes Kyst.
</body>
</poem>

<poem id="fonss2018051127">
<head>
    <title><num>XXVII.</num>Appenninens Tinde</title>
    <toctitle><num>XXVII.</num>Appenninens Tinde</toctitle>
    <indextitle>Appenninens Tinde</indextitle>
    <linktitle>Appenninens Tinde</linktitle>
    <firstline>Appenninens Tinde</firstline>
    <source pages="78-79"/>
    <quality>korrektur1,kilde,side</quality>
</head>
<body>
Appenninens Tinde
funkler marmorhvid.
Skarpe Nordenvinde
bære Vintren hid.

Morgentaagen fryser
tykt i Haar og Bryn,
Aftenstjernen lyser
som et blaaligt Lyn.

Sneens Dunlag hvidter
Trappe, Karm og Væg,
fra Fontanen stritter
der et Istapskæg.

Stramt som i et Panser
Jordens Bryst er spændt,
Livets Pulsslag standser,
nu er Kampen endt.

Overalt den stille,
store Harmoni —
Tys, o Hjertelille!
Bær Dit Kors og bi!
</body>
</poem>

<poem id="fonss2018051128">
<head>
    <title><num>XXVIII.</num>Jeg havde sovet saa trygt og fast</title>
    <toctitle><num>XXVIII.</num>Jeg havde sovet saa trygt og fast</toctitle>
    <indextitle>Jeg havde sovet saa trygt og fast</indextitle>
    <linktitle>Jeg havde sovet saa trygt og fast</linktitle>
    <firstline>Jeg havde sovet saa trygt og fast</firstline>
    <source pages="80-82"/>
    <quality>korrektur1,kilde,side</quality>
</head>
<body>
Jeg havde sovet saa trygt og fast
og drømt — jeg veed ikke hvad.
Saa vaagned jeg op, forunderlig glad,
og aabned Vindvet i Hast.
Da mødte mig Luften lun og blød,
skyfri var Himmelens Pande,
de skæreste Skud af Vinstokken brød,
og trindt det lød,
at <w>Vaaren</w> var kommen til Lande!

Jeg klædte mig paa og ilede ud
at se, om Varslet var sandt.
Og hvor jeg vandred — fra hver en Kant
mig hilste det glade Bud:
fra Solen, som gyldned hver Kuppeltind,
— fra de syngende Campagnoler,
— fra Tiggeren, som paa et Marmortrin
i Morgenens Skin
de halvnøgne Lemmer soler —

Fra Blomsterpigernes muntre Chor,
som sad langs Torvet paa Hug;
— fra Vinden, der stænked Fontanens Dug
over Kurvenes brogede Flor;
— fra svulmende Roser i Tusindtal
og Tazetter i duftende Klynger,
— fra Ferskengrene som blegrød Koral,
fra Liliekonval
og Violernes mørkeblaa Dynger.

Jeg gik i Borghesernes grønne Park
under Piniernes lyse Tag;
jeg syntes at høre Livspulsens Slag
bag Træernes brune Bark.
Jeg følte, der steg af den spirende Bund
fra alt det Friske og Unge
en Duft, som gjorde mig stærk og sund,
i samme Stund
den kvægende fyldte min Lunge.

Det er, som havde jeg ligget stiv
og kold under Kistefjæl —
Nu mærker med Et jeg dybt i min Sjæl
et piblende Væld af Liv.
Jeg lytter — fornemmer mit Hjerteslag,
det banker i alle mine Aarer;
mit Hoved svimler, jeg føler mig svag,
og Haabets Dag
bryder frem gjennem lindrende Taarer.

Jeg løfter det glippende Øjelaag,
fast blænder mig Solens Skin.
Det Mørke er veget — en Skygge end
kun dvæler i Sjælens Krog.
Vel an, jeg vover paa ny en Dyst,
vil tro paa Livet og Lykken,
vil favne hvert Haab, som gjør Sindet lyst -
Men dybt i mit Bryst
skal Mindet fredes i Skyggen.
</body>
</poem>

</workbody>
</kalliopework>



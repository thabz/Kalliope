<?xml version="1.0" encoding="UTF-8"?>
<!DOCTYPE kalliopework SYSTEM "../../data/kalliopework.dtd">
<kalliopework id="1919" author="fonss" status="complete" type="poetry">
<workhead>
    <title>Tidløs</title>
    <year>1919</year>
    <notes>
        <note>Teksten følger Otto Fønss: <i>Tidløs</i>, Gyldendalske Boghandel, Nordisk Forlag, 1919.</note>
    </notes>
    <pictures>
        <picture src="1919-p1.jpg">Titelbladet til <i>Tidløs</i> (1919) lyder ,,Tidløs / Sidste Digte / af / Otto C. Fønss // Paa Almens tindekranste Grønsværsjord / fremblomstrer yppigt hen paa Efteraaret / den lilla <i>Tidløs</i> som en Krokusflor. // Den synes Bud om nyfødt Foraars Komme, / om en trods Tiden genvakt Ungdoms Drømme, / - men varsler dog, at Haabets Frist er omme. // Derfor - endskønt dens Blomstring er saa frodig, / saa virker just for hver, som ved Besked, / dens sene Pragt ret inderlig vemodig. // Gyldendalske Boghandel - Nordisk / Forlag - Kjøbenhavn og Kristiania / MDCCCCXIX''.</picture>
    </pictures>
    <source facsimile="115308055490-color" facsimile-pages-num="101" facsimile-pages-offset="6">Otto Fønss: <i>Tidløs</i>, Gyldendalske Boghandel, Nordisk Forlag, 1919.</source>
</workhead>
<workbody>

<text id="fonss2022052901">
<head>
    <title>Sønderjyderne</title>
    <firstline>Bort fra Skoves, Markers, Heders</firstline>
    <source pages="5-6"/>
    <quality>korrektur1,kilde,side</quality>
</head>
<body>
<poetry>
Bort fra Skoves, Markers, Heders
minderige Horizont,
fra de lune Barndomsreders
Ly og Hjemmets Hverdagsdont,
bort til Kamp ved fremmed Front
for en Sag, som ej er Eders - -

det var bitre Kaar at møde,
Brødre, Landsmænd sønden Aa!
I, som længe maatte bøde,
at Jer Ret I troede paa,
og fik aldrig lært forstaa,
at Jer Troskab var en Brøde.

Men hvad dybest nu os fængsler
i Jer Sagas Heltedigt,
er, at I trods egne Længsler,
tro mod tvungen Ed og Pligt,
uden Knurren bærer sligt
Kors af uforskyldte Trængsler.

Ingen sammenbidte Tænder,
ingen Frasers hule Ord,
kun et Afskedstryk af Hænder
i Farvel til Far og Mor -
trygt og støt, som den, der troer,
gaar I did, hvor man Jer sender. -

Om det endes nogensinde,
disse Tiders Ragnarok -
give Gud, I da maa finde
gammel Voldsaand spændt i Blok,
men for Retfærds Maalestok
og Oprejsning Timen inde!

<nonum><small><right>(Skrevet 1916.)</right></small></nonum>
</poetry>
</body>
</text>

<text id="fonss2022052902">
<head>
    <title>I Skovtykningen</title>
    <subtitle>(Efter Hebbel.)</subtitle>
    <firstline>De Blomster, som gror herinde</firstline>
    <source pages="7"/>
    <!-- TODO: Find originalen. Hebbel er tysk digter med dansk statsborgerskab. Han har skrevet ét digt (lejlighedsdigt til kongen) på dansk iflg. Wikipedia. -->
    <quality>korrektur1,kilde,side</quality>
</head>
<body>
<poetry>
De Blomster, som gror herinde,
har Dødens den gustne Lød.
En eneste kun i Midten
er blussende valmuerød.
Det Rødt fik den ikke fra Solen,
<i>den</i> naaede ej did, den stod.
Det er fra Jorden, den har det,
- thi <i>den</i> drak Menneskeblod.
</poetry>
</body>
</text>

<text id="fonss2022052903">
<head>
    <title>Folkevisevers</title>
    <subtitle>(Efter Tysk.)</subtitle>
    <firstline>Om du fra den maa skilles</firstline>
    <source pages="8"/>
    <quality>korrektur1,kilde,side</quality>
</head>
<body>
<poetry>
Om du fra den maa skilles,
du har fra ung haft kær,
den Smerte vil ej stilles,
dens Braad gaar Hjertet nær.
Hvor er det sorgfuldt dog, det Ord
,,Farvel, farvel for denne Jord''
- om du fra den maa skilles,
du har fra ung haft kær.
</poetry>
</body>
</text>

<text id="fonss2022052904">
<head>
    <title>September</title>
    <firstline>Dig har jeg kær, September.</firstline>
    <source pages="9-10"/>
    <quality>korrektur1,kilde,side</quality>
</head>
<body>
<poetry>
Dig har jeg kær, September.
Skærsommers Glød du dæmper.
Hvad kaad han ødslet har og spildt,
du bjærger moderligt og mildt,
og Alt til Rette læmper.

Din Luft er mig en Lindring
og Blikket uden Hindring
kan strejfe vidt paa Langvejsfærd;
det fjærne rykker du os nær
du Maaned for Erindring.

Trods Tørke, Regn og Larver
du Aarets Rigdom arver
og vogter den med Omhu stor,
men dækker den som bag et Flor
af Mindets fine Farver.

September, Yndlingsmaaned!
Fra Gry indtil jeg graaned,
dit Øjes nordisk rene Blu,
dit Fjærnsyns Drømmeblik min Hu
med blide Længsler blaaned.
</poetry>
</body>
</text>

<text id="fonss2022052905">
<head>
    <title>Pastel</title>
    <firstline>Paa Konsolen en Hebe</firstline>
    <source pages="11-12"/>
    <quality>korrektur1,kilde,side</quality>
</head>
<body>
<poetry>
Paa Konsolen en Hebe,
hvid mod en matgul Væg.
En Vedbendranke fingrer
Gudindens Kjortellæg.

Paa Skraa igennem Ruden
et gyldent Solskinssmil
strejfer de dunkle Blade
og Figurens Profil.

henkaster over Muren
Slagskyggens Silhouet
og gnistrer i en Guldkant
om et gammelt Portræt,

ja naar med sin Straale
hen i Sofaens Krog,
hvor et brunlokket Hoved
dukker sig i en Bog. -

Selv hviler jeg henstrakt
i en magelig Stol
i Skygge helt for Skæret
af den stigende Sol

og nyder alle Liniers
og Farvers Harmoni
i dette lille dagligdags
Pastelmaleri.
</poetry>
</body>
</text>

<text id="fonss2022052906">
<head>
    <title>Hun rødmede</title>
    <firstline>Ved Stranden mødtes vi alene to</firstline>
    <source pages="13-14"/>
    <quality>korrektur1,kilde,side</quality>
</head>
<body>
<poetry>
Ved Stranden mødtes vi alene to.
Du havde taget Strømper af og Sko;
med sirlig løftet Skørt, paa bare Ben
du søgte Rav imellem Breddens Sten.
Og da med eet du mig i Sigte fik,
jeg saa’, hvor dybt du rødmed for mit Blik.

Hvor var da i din Blu du sød at skue!
Det var, som blev dit Blods den røde Lue
spredt gennem alle Aarerne i Hast
og gennemlyste Hudens Alabast
paa Pande, Kind, ind under Haarets Rødder,
- og derpaa røbende sit blide Faids

Solnedgangsflamme paa din hvide Hals
svandt blussende bag Kjolens klare Svøb
og lod mig ane kun et fortsat Løb
ned gennem Legemet til dine Fødder
for dèr - som Aftnen i en Rudes Spejl -
at blegne bort i Storetaaens Negl.
</poetry>
</body>
</text>

<text id="fonss2022052907">
<head>
    <title>Snehvide</title>
    <firstline>For hver Kilde klar</firstline>
    <source pages="15-16"/>
    <quality>korrektur1,kilde,side</quality>
</head>
<body>
<poetry>
For hver Kilde klar
sætter Vintren Segl,
lægger Isens Giar
over Søens Spejl -

Isens tykke GI ar
paa den aabne Sø,
saa det Liv, den bar
i sit Skød, maa dø.

Mellem skøre Siv
gennem Rude mat
kan jeg skimte Liv,
som er stivnet brat,

fange Glimtet kun
af et Eventyr
paa den dybe Bund
hvorfra Lyset flyr -

og med lønlig Skræk
i Naturens Bog
se <i>Snehvides</i> Træk
under Kistelaag.
</poetry>
</body>
</text>

<text id="fonss2022052908">
<head>
    <title>Med et Koralhalsbaand</title>
    <firstline>I fjærne sydlige Have</firstline>
    <source pages="17-18"/>
    <quality>korrektur1,kilde,side</quality>
</head>
<body>
<poetry>
I fjærne sydlige Have
bag Bølgens klare Krystal
der groede i sælsom Skønhed
den røde Ædelkoral.

Til Dybets Ensomhed lænket,
med Ranker som Blod at se,
den drømte om høje Tinders
hvide, blændende Sne.

Da glimted et Lyn fra oven,
en Dykker mod Bunden skød.
Fra Moderstammen dernede
en blomstrende Gren han brød.

Til trinde Perler forvandlet
forlod den Sliberens Bord,
og sanket i purpurne Kæder
sendtes den hid til Nord.

- - Min Skat! Af min egen Længsel
forstod jeg den røde Korals.
Giv den den Plads, den har drømt om,
tæt til din snehvide Hals!
</poetry>
</body>
</text>

<text id="fonss2022052909">
<head>
    <title>Trioletter</title>
    <firstline>Der flagrer end Eroter smaa</firstline>
    <source pages="19-22"/>
    <quality>korrektur1,kilde,side</quality>
</head>
<body>
<poetry>
<nonum><center>I.</center></nonum>

Der flagrer end Eroter smaa
paa alle Kanter mig i Møde:
fra Øjne dunkle, lyseblaa,
fra Smilehuller, Læber røde
der flagrer end Eroter smaa.
Jeg griber en paa Maa og Faa,
og spændt i Rim og Rythmer maa
nu Staklen med sin Frihed bøde.
Der flagrer end Eroter smaa
paa alle Kanter mig i Møde.


<nonum><center>II.</center></nonum>

En Duft saa frisk, skovmærkefin,
som den paa Vaarens Luftning svømmer
mig fra din Mund i Møde strømmer,
- en Duft saa frisk, skovmærkefin.
Og som en let og gylden Vin
af Kyssets Blomsterkalk jeg tømmer
en Duft saa frisk, skovmærkefin,
som den paa Vaarens Luftning svømmer.


<nonum><center>III.</center></nonum>

Jeg føler rørt imod min Haand
det spæde Jomfrubryst sig hvælve,
et lille frygtsomt Hjerte skælve
jeg føler rørt imod min Haand.
Indviet har jeg mig til selve
din unge Vaars Anakreon
og føler rørt imod min Haand
det spæde Jomfrubryst sig hvælve.


<nonum><center>IV.</center></nonum>

Skønt Svalerne langs Jorden stryger,
og Himlen hlaasort er som Bly
med fjerne Glimt og Tordengny,
og Svalerne langs Jorden stryger -
dit Smil bebuder ingen Byger,
og Øjets Blaa er uden Sky,
skønt Svalerne langs Jorden stryger
og Himlen blaasort er som Bly.


<nonum><center>V.</center></nonum>

Det funkler fra dit Øjes Nat
som Morildsglimt i dybe Strømme.
Af Længsler glødende og ømme
det funkler fra dit Øjes Nat.
Og som dit Væsens dulgte Skat,
steg op i Dagens Herredømme,
det funkler fra dit Øjes Nat
som Morildsglimt i dybe Strømme.


<nonum><center>VI.</center></nonum>

At lodde dine Øjnes Bund
vil mig til Dato ikke lykkes,
hvor ligetil det end kan tykkes
at lodde dine Øjnes Bund.
Saa sødt jeg af dit Smil henrykkes,
saa hedt jeg drages til din Mund,
at lodde dine Øjnes Bund
vil mig til Dato ikke lykkes.


<nonum><center>VII.</center></nonum>

Min fine, kyske, skære Blomst,
Marias hvide Særkeærme!
Ej noget urent skal sig nærme
min fine, kyske, skære Blomst.
Og Lysets Englevagt beskærme
fra Kvæld til Gryets Atterkomst
min fine, kyske, skære Blomst,
Marias hvide Særkeærme!


<nonum><center>VIII.</center></nonum>

Her ved dit Øjes Brønd, min Skat,
hvor Eros mig paa Post har stillet,
har sét mig sært og sødt forvildet
- her ved dit Øjes Brønd, min Skat:
at bag Pupillens sorte Nat
jeg inderst fandt mit eget Billed,
- her ved dit Øjes Brønd, min Skat,
hvor Eros har paa Post mig stillet.


<nonum><center>IX.</center></nonum>

Med Glimt af hvide Tænders Pragt
din røde Pigemund mig blænder.
I Skæmt, i Spot sit Bud den sender
med Glimt af hvide Tænders Pragt.
Som Vink, at vaagent, uforsagt
et fint og skarpt Instinkt staar Vagt,
naar dristig Attraa mod den brænder,
- med Glimt af hvide Tænders Pragt
din røde Pigemund mig blænder.
</poetry>
</body>
</text>

<text id="fonss2022052910">
<head>
    <title>Interiør</title>
    <firstline>Svære Damaskforhæng, vissentgrønne mod en mathvid Væg</firstline>
    <source pages="24-25"/>
    <quality>korrektur1,kilde,side</quality>
</head>
<body>
<poetry>
Svære Damaskforhæng, vissentgrønne mod en mathvid Væg,
fra Gesimsen ned til Gulvet glider stolt i brede Læg,
gamle Slægtsportrætler i Rococccorammers gyldne Bræm,
fine Broncestatuetter paa Konsoler mellem dem.

Dæmpet blidt af Silkeskærmen farver Standerlampens Lys
Rummets Skumring med en Rosentone som det unge Gry's,
gløder Bryslertæppets Crémebund, mønstret med en Orchisflor,
samler sig om Vindusnichens Palisander - Skrivebord;

om en Amorstatuette, buevæbnet, fin og skør,
om en vilter Sværm af Brevark, tonet med de rose-Kulør
om to bløde Luxushænder, syslende med Pen og Blæk,
medens Ark for Ark de fylder med en Haandskrifts raske Træk;

om en fyldig Haarvæxts gyldenblonde højt opstrøgne Valk,
om en Hals, som stolt sig skyder frem af Kravens Kallakalk,
om et Bryst, som ungdomsfyldigt, blændende og mælkehvidt
dristigt røbes bag en mosgrøn Fløjelsrôbes dybe Snit;

om den attenaars Komtesse, der - en nys trolovet Brud -
fejrer her en stille Messe for sin unge Elskovs Gud
og, mens Hjertet sødt henrevet spejles i det dybe Blik,
fylder ufortrødent Brevet med sit varme Blods Lyrik.
</poetry>
</body>
</text>

<text id="fonss2022052911">
<head>
    <title>Sonet</title>
    <firstline>Sin fordums Trylleglans har Sommermaanen</firstline>
    <source pages="26"/>
    <keywords>sonnet</keywords>
    <quality>korrektur1,kilde,side</quality>
</head>
<body>
<poetry>
Sin fordums Trylleglans har Sommermaanen,
sin røde Røst ej Nattergalen glemt,
og Aftenklokken har sit Vemodsklemt,
og Skræntens Sti endnu sin bløde Skraanen.

Og Pigeøjet har sin blide Blaanen,
sit kønne Smil i Alvor som i Skæmt,
og Strængespillet i mit Bryst er stemt,
men - Eros spotter mine Lokkers Graanen.

Og saa er jo det andet uden Værd.
Thi Nattergalesang og Maaneskær
udstyre bør en Elskovs-téte-a-téte.

Men naaer man i Aartier først det sjette,
da har man at bekende kun, mon cher:
,,Helas! ils sont passées, ces jours de fète!''
</poetry>
</body>
</text>

<text id="fonss2022052912">
<head>
    <title>Mit Fædreland</title>
    <toctitle>Mit Fædreland, min gamle Mor</toctitle>
    <firstline>Mit Fædreland, min gamle Mor!</firstline>
    <source pages="27-28"/>
    <quality>korrektur1,kilde,side</quality>
</head>
<body>
<poetry>
Mit Fædreland, min gamle Mor!
Dit Skøds den sunde Muld
er Livets Grund, hvoraf jeg gror,
- saa rig, saa grødefuld.
Din Saga var min Billedbog,
du lagde i dit bløde Sprog
paa Læben mig de første Ord:
      min Mor!

Mit Fædreland, min Jomfrubrud
med Bøgeløv i Haar!
For dig sprang Sangens Roser ud,
da jeg var atten Aar.
Du drog mig i den lyse Nat
med Elverleg til Skov og Krat,
saa ung, saa daarende og prud
      en Brud!

Mit Fædreland, min stærke Viv!
Du drev til Daad mig frem.
Dig vied jeg mit Manddomsliv,
Du skænked mig et Hjem.
De Børn, jeg har, er dine med,
vi samles om dit Arnested
til Arbejd, Leg og Tidsfordriv
      - min Viv!

Min Brud, min Viv! Men allersidst
som allerførst: min Mor,
saa sandt jeg skal engang for vist
tilbage til din Jord.
O, lad min Æt, naar jeg er Støv,
end bygge under Bøgens Løv
og værne ømt, i Daad som Ord,
      sin Mor!
</poetry>
</body>
</text>

<text id="fonss2022052913">
<head>
    <title>Fædrelandsvennen</title>
    <toctitle>Henrik Pontoppidan</toctitle>
    <subtitle>
        <line>Generalkonsul Henrik Pontoppidan</line>
        <line>(Ved Afsløring af hans Mindesmærke i Aarhus).</line>
    </subtitle>
    <firstline>Ej blandt dem, hvis Navne prange</firstline>
    <source pages="29-32"/>
    <quality>korrektur1,kilde,side</quality>
</head>
<body>
<poetry>
Ej blandt dem, hvis Navne prange
    stolt i Vaabenglans,
ej i Folkets Heltesange
    skal vi søge <w>hans</w>.
Ved et Storværk dog, et Fredens,
knytted han sit Navn til Hedens,
- et som end, naar hines blegne,
  skal hans Minde legne.

Tungt laa Nederlagets Mare
    over Folkets Hu.
trued efter ydre Fare
    med en indre nu:
Faren for i vege Drømme
ræd fra Nuets Kamp at rømme.
- Da jog <w>Jydens</w> djærve Tale
  Landsmænd op af Dvale:

,,Er vi syge - se! i <w>Fliden</w>
    Lægedom der gror!
Smaa? Velan? blev Lodden liden,
    nytt hver Fodsbred Jord
Fik du Gods og Gaard i Eje,
bryd din Virken nye Veje.
Fik du Huslod kun i Fæste,
  yd paa den dit bedste!

Hedens Himmel Luftsyn spejler -
    vend fra dem dig bort!
Moser, Bakker, Lyng og Hjejler
    - det, kun <w>det</w> er vort.
Tykkes armt det nu og øde, e
dyrk det, til det bærer Grøde.
Bryd dets Muld med stærke Lemmer,
  <w>den</w> din Fremtid gemmer!

Sølvblaa blinker Havets Stribe,
  hvor Normannen foer -
følg da Vinket! Købmandsskibe
  stævne i hans Spor.
Haandværksdont til Kunst at højne
øv den unges Greb og Øjne!
Skal der Opgangstider ventes,
  klogt hvert Pund forrentes!''

Flygtig dog som Skummets Lilie
    vorder Ordets Magt,
om med Hjertelig og Vilje
    ej det staar i Pagt.
Men som Skud af fælles Stamme
var ham Ord og Daad det samme.
Trindt hvor Lyst og Evner vaktes,
  gavmildt Hjælpen raktes.

Saa med <w>Dalgas</w>' store Tanke
    hans gik godt i Spand.
Kraftig Skov blev Hedens Banke,
    Mosen Agerland.
Husmandsloddens krumme Slider
ranked sig mod Vaarbrudstider,
og om Torv, om Bod og Brygge
  brødes Sol og Skygge.

- Nu mens Agren gulner, Høet
    rejses Stak ved Stak.
modnes og som Frugt af Frøet
    glade Hjerters Tak.
Takken fra de tusind Sjæle
- Daadens bedste Eftermæle -
med <w>hans</w> Navn i Runer klare
  Stenen her bevare.
</poetry>
</body>
</text>

<text id="fonss2022052914">
<head>
    <title>Peter Buhl</title>
    <subtitle>(Ved Afsløringen af hans Mindesmærke 6te Juli 1913).</subtitle>
    <firstline>Hans Barndoms Leg ved Lillebælt</firstline>
    <source pages="33-35"/>
    <quality>korrektur1,kilde,side</quality>
</head>
<body>
<poetry>
Hans Barndoms Leg ved Lillebælt
for Saltvand gav ham Smagen,
og Havet hilste ham som Helt,
før han fik Dun paa Hagen.
Det var jo end hint Sekels Gry,
der døbtes ved Kartovers Gny
Skærtorsdagformiddagen -

En Tid, da Drømmen om Bedrift
i Blodet laa de Unge
og flammed som i gylden Skrift
fra Vimplens røde Tunge.
Den Drøm tog Glød i Drengens Id
og drev ham som en Skæbne did,
hvor Sværd og Kugler sjunge.

Og var end Kampen uden Haab
mod overmægtig Fjende,
i den hans Mod dog fik sin Daab,
sin Hæderskrans hans Minde.
Thi dèr, hvor det gik hedest til,
og Liv og Lemmer stod paa Spil,
var <w>Peter Buhl</w> at finde.

Og aldrig slap han uden Tab
og uden Mén fra Stævnet:
Som Tyr sin Arm i Ulvens Gab
ved første Dyst han levned.
Ved Anholt det hans Frihed gjaldt,
men ved Lyngøre gav han <w>Alt</w>,
og mer har ingen evnet. -

Saa rig var Tiden paa Bedrift,
saa læns paa Mønt dens Dage,
at ingen Sten med huggen Skrift
den lod om ham tilbage.
En Rune kun paa Mindets Blad
og Bølgens Brus, og <w>Blicher</w><note>Cf. Blichers <xref poem="blicher2003091573"/>.</note> kvad
hans korte Heltesage.

Dog medens mangt et Ry blev glemt
trods Pral og Monumenter,
laa hans i Folkemunde gemt
og bar saa rige Renter,
at trygt vi efter hundred Aar,
fuldsikre paa, det ej forgaar,
i Stenen <w>her</w> det prenter.

Med Tordenskjold og Willemoes
han nævnes skal tilsammen.
Hans Ildhu var som hine To’s
en Arv fra Vikingstammen.
Saa lad den lyse højt og kækt
og tænde hos den unge Slægt
for <w>Danmark</w> Alterflammen.
</poetry>
</body>
</text>

<text id="fonss2022052915">
<head>
    <title>Fædrelandssang</title>
    <firstline>Naar ved Solhvervrundet</firstline>
    <source pages="36-38"/>
    <quality>korrektur1,kilde,side</quality>
</head>
<body>
<poetry>
Naar ved Solhvervrundet,
Dagen aldrig dør;
naar dens Guld er tvundet
selv i Nattens Slør;
naar om Skoven svømmer
blaalig Sommerdis,
- let fra Læben strømmer,
Fædreland, din Pris!

Men naar Vinterdagen
kortes under Jul,
vorder Sneens Lagen
knap din Armods Skjul.
Dog om Frosten bider,
Eet den faar os lært:
den i barske Tider
gør os <w>Hjemmet</w> kært.

Naar fra Kilder dulgte
Skjaldens Sprogvæld sprang,
glad vort Øre fulgte
Rythmens ædle Gang.
Gladest dog, hvor Ordet
kunstløst faldt og frit,
gennem Sjælen foer det:
,,Dette Sprog er <w>mit</w>.''

Naar mod Fortids Tinder
Saga peged stolt,
for vor Moders Minder
var ej Hjertet koldt.
Men naar Mindets Kranse
stinger hvast som Tjørn,
Dybest dog vi sanse,
vi er Danmarks Børn.

Land, hvori vor Fod har
traadt sit Barndomsspor,
hvor vort Sprog sin Rod har,
vore Minder gror -
faar paa Lykkens Goder
Segl vi end og Brev,
uden dig, vor Moder,
fattige vi blev.

Mægtig eller ringe,
Graaspurv eller Ørn.
ens dit Navn vil klinge.
Danmark, dine Børn
Han. som før dig styrked,
styrke dig paa ny,
føre dig fra Mørket
til Oprejsnings Gry!
<nonum><right><center>(1886)</center></right></nonum>
</poetry>
</body>
</text>

<text id="fonss2022052916">
<head>
    <title>Kantate</title>
    <subtitle>ved Jubilæumsfesten 1914 for Officersveteranerne fra 1864.</subtitle>
    <firstline>Vær hilset af en yngre Old</firstline>
    <source pages="39-43"/>
    <quality>korrektur1,kilde,side</quality>
</head>
<body>
<poetry>
<nonum><center>I.</center></nonum>
<nonum><center><w>Kor.</w></center></nonum>

Vær hilset af en yngre Old,
I, som for femti Vintre siden
holdt uforfærdet Stand i Striden
og bød jert Bryst som Danmarks Skjold!
Se! Eders Konge, ung af Dage,
vil mønstre Jer, som er tilbage
af Rigets gamle Krigerhold!

Velkommen hid til denne Fest!
Den skygges vel af Alvorsminder,
men Haabets Farvebue skinner
just mod den dunkle Himmel bedst!
Gud signe Stævnet, saa I skønner,
at mellem alle hendes Sønner
staar I vor Moders Hjærte næst!


<nonum><center><w>Solo.</w></center></nonum>

Værker det i gamle Saar,
som ej Tiden hele kunde,
bløder efter femti Aar,
Fædreland, din dybe Vunde -
kast tilbage dog dit Blik,
grib om Brodden kun, der smerter
Sund er Mindets bitre Drik
for et Folk med faste Hjærter.

End er ej hin Slægt død ud,
endnu har vi dem, de Gamle,
de, som saa’ for Fjendens Skud
Hjemmets Tag og Mure ramle.
Endnu øj ner vi den Kyst,
som den blaaner i det fjærne,
hvor de stred den sidste Dyst
Sønderjyllands Grund at værne.

End er vor Erindring karsk,
endnu kan som Børn vi lytte,
naar en Kriger, graa og barsk,
fletter Sagn i Kampens Mythe.
Mangt et Vrangsyn, mangen Dom
Tiden ændret har og klaret -
men saa vidt vi aldrig kom,
at vi ønsked Ofret sparet!

Bar det end mod Nederlag -
Nederlaget kan vi bære!
Tabtes end vor dyre Sag,
- se! den tabtes dog med Ære!
I, som stod, hvor Sværdet bed,
sig os: <w>vilde</w> I vel andet?
hvad I døj ed, hvad I led,
led I jo for Fædrelandet!

For Jer Trofasthed, Jert Mod
Danmarks Taare Eder takker,
Eder, ja - og dem, hvis Blod
farved Slesvigs Vang og Bakker.
Tak, I Venner, som fra Nord
drog at hjælpe Broderfolket!
Ungdomsløfters favre Ord
mandigt I ved Daad fortolked!


<nonum><center><w>Kor.</w></center></nonum>

Du Slægt, som nu for Tur skal staa,
hvis unge Kraft vor Æt fornyer,
du har ej kendt de sorte Skyer,
som mørkned den Gang Himlens Blaa.
Se dig i Spejl paa disse Gæve,
som stod paa Post med knyttet Næve
og slog endskønt de var de Faa!

Og lær af denne lille Flok,
at, selv mod Overmagtens Fare,
til Hjem og Arne at forsvare,
- er vi end faa, vi er dog nok!
Gid efter Morgnens Storm og Vildhed,
en fredsæl Aftenrødes Stilhed
omstraale deres hvide Lok!


<nonum><center>II.</center></nonum>
<nonum><center><w>Kor.</w></center></nonum>

<w>Du</w> som gav vor gamle Stamme
Rod i dette fagre Land,
Skænk os Hjærtets rene Flamme
til at værne, Mand ved Mand,
tro som Guld, med Haand og Mund,
hver en Plet af Hjemmets Grund!

Du som gav de Faa - o Herre! -
Kraft at slaa for Danmarks Ret,
hjælp Du <w>os</w>, som end er færre,
til vort sidste Aandedræt
uden Kævl og smaalig Kiv
<w>Alt</w> at ofre for dets Liv!

Sign vor unge Drot, hvis Bønner
og hvis Id har samme Maal!
skærm hans Hus, giv Folkets Sønner
stærke Viljers sejge Staal,
saa vi staar til sidste Dyst
Riddervagt om Danmarks Kyst!
</poetry>
</body>
</text>

<text id="fonss2022052917">
<head>
    <title>Helgoland</title>
    <toctitle>Helgoland (9de Maj)</toctitle>
    <firstline>Saa dybe vare de Skygger</firstline>
    <source pages="44-49"/>
    <quality>korrektur1,kilde,side</quality>
</head>
<body>
<poetry>
Saa dybe vare de Skygger,
sig sammen om Danmark drog.
Vaaren var kommen. Men Ingen
lytted, om Lærkerne slog.
Derude groede de tusinde Liv,
den stigende Sol havde skabt.
Vi græd, for Tusinder andre
var gaaet i Vintren tabt.

Da rysted Luften af fjerne Drøn -
Vi studsed, spidsede Øre:
Den Kanonade havde en Klang,
vi ikke var vant at høre.
Solen brød frem. Det klarede op
til straalende Foraarsvejr -
Atter ruil ed det. Hørte vi ret?
Det lød som et Raab om Sejr!

Hvor kom den fra, denne Tordens
rungende, dybe Metalbas -?
Ovre i Vest laa <w>Havet</w>,
vor tusindaarige Valplads.
Dèr havde til da vi os hævdet
trods Nederlagenes Kaos -
Var det mon Sandhed? skulde vort Ry
ogsaa dèr tages fra os?

Saa <w>var</w> det. - Vor Fjendes ,,Bundsforvandt'',
der raaded ved Adrias Strande,
havde sendt sin Flaades Blænkere hid
at rense Nordhavets Vande.
Nu gled de i Flok og Følge
med slanke Master og Spryd,
svøbt i Skyer af Knlrøg
over Kimingen frem fra Syd.

Nærmere saas de - et Uhyggens Syn,
truende, morderisk:
,,Schwarzenberg'' og ,,Radetzsky'',
,,Adler'', ,,Blitz'', ,,Basilisk'' - -
Havet sortned. Germanias Ørn
krummed sin Klo i Standarten.
Ængstende Stilhed. Kun Stemplernes Slag
taktfast markerede Farten.

Dog se! Frem lysner i Strejf af Sol
Master og Rær af Taagen.
Smældende Splitflag i Rødt og Hvidt
melder, Dansken er vaagen.
Skummet sprøjter fra Bougen salt,
Søen gaar rullende hul - -
Vær hilset, I danske Fregatter:
,,Hejmdal'', ,,Jylland'', ,,Niels Juel''!

- - Da glimted og braged det over Sø -
vi undte dem ingen Hvil.
Det lød i de Danskes Ører
som Ekko af anden April.
Vi veksled med Fjenden de glatte Lag,
det baade paa langs og tværs,
tre Timer i Træk - da blussed
det op i ,,Schwarzenberg''s Mers.

Frem skød ,,Radetzsky'' sit høje Skrog,
den truede Broder til Værn.
Fælt sang fra ,,Niels Juel''s Kanoner
Granaternes springende Jærn.
Dog Luen lod sig ej slukke
den flammed i vilden Sky.
Saa veg vor Fjende og søgte
bag <w>Helgolands</w> Klipper Ly.

Da spiled de danske Svaner først
til Hjemfærd Vingerne ud.
Nord paa de strøg over Havet
med Sejrens jublende Bud.
I Læ af de norske Fjelde
de ankred for Kristianssand.
Dèr stedtes til Hvile de Gutter,
som faldt under Helgoland. - -

Nu vel! Hvad <w>var</w> saa det hele?
bliver der spurgt og sagt.
Et flygtigt Solglimt! En Svale,
som ingen Sommer fik bragt!
Den Sommer, der kom, havde Nederlag
og nye Tab kun i Følge.
<w>Freden</w> gav intet Vederlag.
Sejren var skrevet paa Bølge!

Den nøgterne Sandhed al skyldig Respekt,
- hin Daad var dog ikke spildt!
Den bragte i Ulykkens knugende Luft
et Pust af rensende Ilt -
spredte den giftige Mosedamp,
der laa over Folket kvælende,
og dræbte Selvopgivelsens Svamp,
som lønligt aad sig i Sjælene.

De tapre, som tog hin niende Maj
med Fjenden det sidste Livtag
og voved paa Havets gyngende Vej
en Dyst for vort Fædrelands Livssag,
- den Sag, hvorom af en yngre Slægt
smaaligt der høkres og tuskes -
de tog vor Ære i Varetægt
og har vel Krav paa at huskes!

De Mænd, som ved Helgoland sloges
og blødte for Hæderens Krans
og kasted om Danebroges
Blodflig Sejerens Glans -
fra <w>Suenson</w> til den jævne Matros,
der tog Part i den kække Affære,
- - Danmark skylder dem alle Ros og Ære!
</poetry>
</body>
</text>

<text id="fonss2022052918">
<head>
    <title>Ritorneller</title>
    <firstline>En Flok af vilde Svaner flyr mod Vesten</firstline>
    <source pages="50-51"/>
    <keywords>lange</keywords>
    <quality>korrektur1,kilde,side</quality>
</head>
<body>
<poetry>
<nonum><center><w>Udkaarelse.</w></center></nonum>
En Flok af vilde Svaner flyr mod Vesten.
En daler ned og hviler sig paa Masten.
Den Fugl blier <w>min</w>. Lad andre saa om Resten.

<nonum><center><w>Stjerneskud.</w></center></nonum>
Et Lovtag, tungt af Stjerner, Natten hvælver,
og Frugten drysser ned som lutret Sølv,
naar ved Guds Aande Kæmpekronen skælver.

Og op mod Stjerneregnens Flammestriber
som Mulden efter Foraarsbygens Draaber
med Barnehænder vore Ønsker griber.

<nonum><center><w>Ved Thor Langes Død.</w></center></nonum>
Bag Folkevisens Strofer fra Ukraine
og Korsangsrythmer fra hellenske Sagn
din Hjemve toner efter <w>Danmarks</w> Egne.

Og fandt du end i Steppens Muld din Grav
her hjemme skal din Troskabs Minde leve
med Tak for Hjertet, du din Moder gav.
</poetry>
</body>
</text>

<text id="fonss2022052919">
<head>
    <title>Indtoget</title>
    <firstline>Regn, som strømmed, Blæst, som tuded</firstline>
    <source pages="52-53"/>
    <quality>korrektur1,kilde,side</quality>
</head>
<body>
<poetry>
Regn, som strømmed, Blæst, som tuded,
har hans Nærhed alt bebudet,
og dér har vi ham jo selv.
Ud fra Staden da, fra Muren,
mød din Konge i Naturen
under Himlens solblaa Hvælv!

Se, langs Hegn og Villaveje
grønne Grene svinge, svaje,
- bryd dem, smyk med dem dit Hjem.
Rige Blomstertæpper bredes,
- ingen veed af hvem, hvorledes -
der, hvor Toget skrider frem.

Stadens store Port staar aaben
did han drager. Uden Vaaben
Store, Smaa betvinger han.
Ind i Gyder, mugne, kvalme,
hvor de friske Farver falme,
Sol og Sundhed bringer han.

Smil med Graad i Øjet skifter,
ak! thi Ispust mod ham vifter
og en snarlig Død ham spaa.
Men om og i Grav han lægges,
atter vil til Liv han vækkes
og paa tredje Dag opstaa.
</poetry>
</body>
</text>

<text id="fonss2022052920">
<head>
    <title>Rekviem</title>
    <firstline>Tændt er alle Stjerner, store og smaa</firstline>
    <source pages="54-55"/>
    <quality>korrektur1,kilde,side</quality>
</head>
<body>
<poetry>
Tændt er alle Stjerner, store og smaa,
      om Sommerens Baare.
Luften er saa dugtung. Fra Kvist og fra Straa
      triller Taare paa Taare.
Lavt over Skoven og den ensomme Vig
      gaar Suset af Vinger.
Sælsomme Stemmer og klagende Skrig
      gennem Stilheden klinger.

Kongelys flammer i Højskovens Kor
      som Voxkærter slanke,
over Mossets Fløjlstæppe Brombærret snor
      sin rustrøde Ranke.
Alvorsfulde Stammer om Baaren staar Vagt,
    og faldende Blade
spreder over Liget en kongelig Pragt
    af Guld og Brokade.

Brat han fik sit Dødsbud ved Livsglædens Fest.
      - - En isnende Pause!
Se, da stod paa Tærskelen Uhyggens Gæst,
      Den højtidelig tavse.
Bag ham lyste Himlen som Flammer og Blod,
      og i Solfaldets Lue
,,Mene, Mene, Tekel'' med Ildskrift der stod
      over Festhallens Bue.

- - Hvisk mig om din Sorrig, du hældende Pil
      og du bloddunkle Vikke!
Aftnen lytter til med et vemodsfuldt Smil
      og med fugtige Blikke.
Sørg, lille Solsort i Vejhækkens Tjørn,
      han har elsket dig saare.
Sørg! o men haab dog med Menneskens Børn
      paa hans Gensyn ad Aare!
</poetry>
</body>
</text>

<text id="fonss2022052921">
<head>
    <title>Efteraarsstorm</title>
    <firstline>Vesterfra han kommer i susende Trav</firstline>
    <source pages="56-58"/>
    <quality>korrektur1,kilde,side</quality>
</head>
<body>
<poetry>
Vesterfra han kommer i susende Trav,
Søen staar i Skum under Hovene.
Aftenhimlen gløder som rødgyldent Rav,
Trætoppe syder som et brusende Hav,
naar han stryger paa sin Flugt over Skovene.
Svøben kløver Luften i hvinende Slag,
Høstløvets luende teglrøde Tag
med de hastigt jagende Skygger
vælter han i Skovsøens Spejl med et Brag
og splintrer det i tusinde Stykker.

Nedad og opad og nedad paa ny!
Hovedkulds fra svimlende Højder
styrter han sig vildt over Land, over By;
gennem hvert Kirketaarns Glamhuller kry
som en uvorn Gadedreng han fløjter.
Snigende om Klokkernes Tusindaarsmalm,
djævelsk i Mørket han snøfter og hvæser,
løfter hist et Straatag og splitter dets Halm,
Tørverøgskyen, stinkende kvalm
ned i Skorstenspiberne han blæser.

Hæsligt han hyler i Nattemulmet - hør! -
gennem Telefonnettets Sistre,
knækker de bærende Master som Rør,
bakser lig en Samson med Portfløj og Dør
og ler ad de jamrende Filistre.
Havet, pisket op i et sydende Skum,
lyser fjernt derude mod det natdunkle Rum
i en kogende fosforhvid Stribe.
Tirret som en Søbjørn, Smerten gør grum,
kvaser det de tumlende Skibe.

Saadan gaar det fort, til det lakker ad Dag;
bag ham ligger alt i Ruiner.
Aandeløs tilsidst af sit rasende Jag,
bremser brat han Farten og tumler paa sin Bag,
glor paa sit Hærværk og - griner.
Kryber saa til Ro i den nordre Himmelegn,
mens Gryet pibler frem i den østre.
Trindt over Jord Ødelæggelsens Tegn!
Nu kommer Turen til Solskin og Regn,
de to barmhjertige Søstre.
</poetry>
</body>
</text>

<text id="fonss2022052922">
<head>
    <title>Charles Dickens</title>
    <subtitle>(I Dickens-Album’et).</subtitle>
    <firstline>Jeg kaster et Blik langs Reolerne hen</firstline>
    <source pages="59-60"/>
    <quality>korrektur1,kilde,side</quality>
</head>
<body>
<poetry>
Jeg kaster et Blik langs Reolerne hen,
jeg aabner mit Egetræs-Bogskab:
De kræver Plads, disse Skatte
af Menneskedrømme og Klogskab.
Hist sanker Dramaets Mestre Støv,
her dufter det tungt af Lyrikens.
Men frisk er den lange Hylde dér:
den rummer alene <w>Dickens</w>.

Jeg lader mit Øje ile
langs Titlernes gyldne Corso
fra ,,Pickwick'', ,,David'', ,,Vor fælles Ven''
til Slutningsromanernes Torso.
Og se! Der stiger for Tanken
fra alle Klasser og Stænder
et broget Menneskegalleri
af Typer, jeg alle kender. -

Jeg klukker af Latter, jeg hulker i Graad,
naar denne Mester det vil.
For mig er ingen Digter som Dickens
i hele Verden der til,
saa varm og saa dyb af Hjerte,
saa sprudlende frisk af Humør - -
Jeg læser og læser ham om igen,
- jeg læser ham, til jeg dør!
</poetry>
</body>
</text>

<text id="fonss2022052923">
<head>
    <title>Egnen ved Hindsgavl</title>
    <subtitle>(Triolet)</subtitle>
    <firstline>Mit underfulde Barndomsland</firstline>
    <source pages="61"/>
    <quality>korrektur1,kilde,side</quality>
</head>
<body>
<poetry>
Mit underfulde Barndomsland,
hvis Skove Bæltets Blaa omslynger,
hvis Skønhed Aarene forynger,
mit underfulde Barndomsland.
Som Dreng du vied mig. Som Mand
utrættet jeg din Lovsang synger,
mit underfulde Barndomsland,
hvis Skove Bæltets Blaa omslynger.
</poetry>
</body>
</text>

<text id="fonss2022052924">
<head>
    <title>Møen</title>
    <firstline>Imellem Østersøen</firstline>
    <source pages="62-66"/>
    <quality>korrektur1,kilde,side</quality>
</head>
<body>
<poetry>
Imellem Østersøen
og Ulfsunds salte Strøm
hæver det skønne Møen
sig over Bølgesøm.
Fra Strand med Klitter tuet,
til Dronningstolens Top
er det fra Dybet skruet
ved Jættekræfter op.

Og om dets Formers hvide
og nøgne Jomfrupragt
snart Vaarens Hænder blide
væved en lysgrøn Dragt.
Og Oldtidshytler bygtes,
og Plovens Jærn brød Jord -
Alt den Gang Øen tyktes
et Paradis i Nord.

Men paa de gyldne Dage
fulgte en Ufredstid,
da Vendens lede Drage
hver Vaar tog Kursen hid.
Den red paa Bølgehesten
for sorte-gule Sejl,
til <w>Absalon</w> som Blæsten
fik renset Havets Spejl.

Og Stege fik sit Virke
med stensat Taarn og Vold,
og Magleby sin Kirke,
den kristne Tro sit Skjold.
Da slynged over Voven
Gud Svantevit sin Sten.
Den faldt i Klinteskoven,
ham selv til Spot og Mén.

Og satte Krigens Vaade
end siden grumme Spor -
ankred de Lybskes Flaade
selv op for Stege Nor,
- trods deres lystne Skelen
de fik ej Øen fat.
End er den vor - Juvelen
i Danmarks Odelskat.

- Langs Ulfsunds blanke Flænge
- som paa et tavlet Kort
af Agerland og Enge
er Skoven mejet bort.
Men hist, hvor Egnen løfter
sig paa den østre Kant,
om Bakker, Skaar og Kløfter
et Fristed den sig fandt.

Og dér i Løvets Skygger
Smaaøer funkler trindt,
men ud mod Havet bygger
sin Borg den stolte <w>Klint</w>.
Der skyder hvide Nakker
frem under Bøgens Braa,
og Gavle, Spir og Takker
slaar Gnister mod det Blaa.

Saa’ vel Normannens Snekke
langs Havet, nær og fjern,
stoltere Kæmperække
skudt frem, en Kyst til Værn?
Omkring de brede Skuldre
er Skovens Kappe spændt,
og Brændingerne buldre
om Klintens Fundament.

Skilte ved Svælg, hvor Svimlen
nedstyrted Bøg og Pil,
hvert Fjæld staar skarpt mod Himlen
i stolt og streng Profil.
I stille Maanenætter
i høstlig Storm og Slud,
stirrer de hvide Jætter
tavst over Havet ud.

Fra ,,Slottets'' brede ,,Gavle''
til Sommerspirets Spids
paa min Erindrings Tavle
staar hver i kraftigt Rids.
Mest dog, naar Aftnen maler
med Purpur Himlens Bryn,
er det den høje <i>,,Taler''</i>,
som stiger for mit Syn.

Mod Hvælvets dybtblaa Bue
lyser den stolt og frit,
mens Kvældens Rosenlue
forgylder Tindens Kridt.
Min Hilsen da jeg slynger
imod dens Fjældvæg brat.
Og Memnonstøtten synger
et tonende ,,Godnat''.
</poetry>
</body>
</text>

<text id="fonss2022052925">
<head>
    <title>Elbodalen</title>
    <firstline>Fjerntfra, dèr hvor Aasen blaaner</firstline>
    <source pages="67-70"/>
    <quality>korrektur1,kilde,side</quality>
</head>
<body>
<poetry>
Fjerntfra, dèr hvor Aasen blaaner
mod en Luft som lys Opal,
jævnt det jyske Højland skraaner
mod Sydøst, og Skoven følger
mygt som Ranken i en Vigne
hver en rythmisk svungen Linie
i del vide Areal, -
kupler, sænker sig og glider
langs Terrænets sidste Bølger
venligt ned fra alle Sider
mod den brede Elbodal.

Helt fra Gudsøvig til Rands
Bølgen har dens Fure gravet.
Vikingen, som pløj ed Havet,
har befaret den til Vands.
<w>Ægirs</w> Ran dog <w>Frej</w> har krævet,
har fra Dybet op den hævet,
bræmmet den med Vang og Skov,
viet den med Le og Plov.

Over Bundens saftigt Grønne
flokkes nu det røde Kvæg.
Straatækt Rønne,
hvide Gavle, Vippebrønde
titter frem bag Hyld og Hæg.
Gennem Skov af Rør og Siv
vildt for groede, kæmpehøje,
blinker Søens staalblaa Øje,
blankt som Bladet af en Kniv.

Ud og ind en Fodsti gaar
langs med Mosens sorte Skaar,
hvor et Bræt paa spinkle Stolper
Bro imellem Tuer slaar.
Siv med brune Fløjelskolber,
Irisliliens gule Flor,
Kallasvøb, hvor Duggen funkler,
Vandranunkler
frem af Tørvegraven gror.
Over Spejlet Biller vimrer,
og den hede Middagsluft
solfyldt flimrer
tung af Høets Krydderduft.

Men naar Solen rører kun
Skovens Rand paa Bakkeryggen,
kryber Skyggen
frem langs Brynet, over Stenten
nedad Skrænten,
til den fylder Dalens Bund.
Mosebryggen
som en fin og blaalig Em
flyder over Græsset frem,
tætnes, alt som Kvælden lider,
svulmer, bølger, til den glider
gennem Dalen lig et Hav.
Mørkt derover ruger Skoven
drømmende om fjerne Tider.
Men foroven
gløder Himmelen som Rav.
</poetry>
</body>
</text>

<text id="fonss2022052926">
<head>
    <title>Kulørernes Mester</title>
    <firstline>Jeg kom fra Fyrreskovens grønne Dybder</firstline>
    <notes>
        <note>Peter Paul Rubens (1577-1640), flamsk barok kunstmaler.</note>
    </notes>
    <source pages="71-72"/>
    <quality>korrektur1,kilde,side</quality>
</head>
<body>
<poetry>
Jeg kom fra Fyrreskovens grønne Dybder
med dette Bølgesus, som aldrig tav,
og mens et Skær af Rav tog Glød foroven,
frem i det faldne Høstløvs røde Hav
jeg skred med trøstigt Fjed som en Ægypter
ind under Bøgeskovens Broncehal
med irrgrøn Patina af Egekroner.
Fjernt lød et Jagthorns langtudtrukne Toner
som selve Rolands Lur ved Ronceval.
Og trindtom stod som Blodspor efter Kamp
i Mossets Bund den røde Fluesvamp.

I Tjørnens Purr som i en Taters Manke
var flettet Birkens Gulddukater blanke.
Ahornens Løvslæb ned fra oven flød.
et laset Silkestof af Purpurlød,
og lyste op imellem dunkle Graner
som over Heltens Grav forrevne Faner.
Tungt vaded Ellen frem af Kløftens Nat
i Ørnebregners violette Krat
og vifted med sin grønne Jægerhue
op hvor Kastaniens Løvpragt kom til Skue
og virkede med rødlig-gyldne Flammer,
der fyldte Rummet under Loftets Hvælv,
som vælded Lyset ned blandt Skovens Stammer.
Jeg staar som en berust og ser mig om
med blændet Blik i Høstens Helligdom.

Her dufter Virakskarret til hans Ros,
her bor hans Aand, den fødte Virtuos,
Kulørernes, der øser ud af Tubens
brogede Herlighed Paletten fuld
med Bronce, Grønt og Lilla, Purpur, Guld -
og maler fort, til Haanden stiv af Kuld
maa slippe Penslen - Aarets store <w>Rubens</w>.
</poetry>
</body>
</text>

<section>
<head>
    <title>Ved Graven</title>
</head>
<content>

<text id="fonss2022052927">
<head>
    <title><num>I.</num>I Kunstens Tempelsale</title>
    <linktitle>Ved Graven, I</linktitle>
    <firstline>I Kunstens Tempelsale</firstline>
    <source pages="73-74"/>
    <quality>korrektur1,kilde,side</quality>
</head>
<body>
<poetry>
I Kunstens Tempelsale
du fandt en Solskinskrog,
hvor Hjertets Længsler tale
i Harmoniers Sprog -

hvor Evighedens Stemme
har Tonens Klædebon;
dèr følte du dig hjemme,
dèr dvæled helst din Aand.

De Bud fra Lysets Rige,
der kom paa Tonens Flod,
de uudsigelige,
- var dem, du bedst forstod.

Thi skal ad Tonens Veje
vort Afskedssnk dig naa
omkring dit stille Leje
dens Vellydsbølger slaa.

De klinge fra din Baare
udover Gravens Skel
og bringe med vor Taare
dig Hilsen og Farvel.
</poetry>
</body>
</text>

<text id="fonss2022052928">
<head>
    <title><num>II.</num>Just som Lørdags Kvæld randt ud</title>
    <linktitle>Ved Graven, II</linktitle>
    <firstline>Just som Lørdags Kvæld randt ud</firstline>
    <source pages="74-75"/>
    <quality>korrektur1,kilde,side</quality>
</head>
<body>
<poetry>
Just som Lørdags Kvæld randt ud,
da var og din Livsdag leden,
og barmhjertig kaldte Gud
Sjælen ind til Sabbatsfreden.
Hvad du trængte til, var Fred,
til i Tro at kaste Anker;
fra din Lykke Skibbrud led,
flakked husvildt dine Tanker.

Hvil dig nu, du stakkels Barn!
Travl og rastløst har du trippet,
tvundet paa din Skæbnes Garn,
- nu er Traaden overklippet.
Mangt et mødigt Marthafjed
her paa Jord du maatte træde.
Nu har Herren kaldt dig ned
paa Marias lave Sæde.

Fald til Ro da ved hans Fod,
hvor hver jordisk Mislyd tier,
og hvor Sjælen løftes mod
Evighedens Harmonier.
Herre! lad det Barn, som her
følte modløst sig og bange,
Albarmhjertigheden nær,
Tryghed hist og Hvile fange!
</poetry>
</body>
</text>

</content>
</section> <!-- Ved Graven -->

<text id="fonss2022052929">
<head>
    <title>Den kananæiske Kvinde</title>
    <firstline>Se, du levede fjærnt fra den Helliges Veje</firstline>
    <source pages="76-77"/>
    <quality>korrektur1,kilde,side</quality>
</head>
<body>
<poetry>
Se, du levede fjærnt fra den Helliges Veje,
og hans Liv var et Sagn, du kun halvvejs har troet.
- Da slog Ulykken ned som et Lyn ved dit Leje:
Paa dit eneste Barn faldt der Sygdom og Sot.

Og fra Læge til Læge du gik - men forgæves,
kasted Pengene hen kun til unyttigt Kram.
Saa erklæred de, Sygdommen ej kunde hæves -
Da - o <w>da</w> først! - søgte din Tanke til <w>ham.</w>

Og du graved den frem, denne tusindaars Mythe,
og din Sjæl siedes sønder i Tvivl og i Haab.
Saa en Kvæld, da dit Barn var et Smerternes Bytte,
brød du ud i Fortvivlelsens Bønner og Raab - -

Men han hørte dig ej. Og hans Ord var saa vrede,
gennem Hjertet de skar som en skarpsleben Dolk:
,,Hvo er <w>du?</w> Har du Børnenes Ret til at bede.
Se, jeg kender dig ej! Du er ej af mit Folk!''

Det var Sandhed. Du følte det dybt i din Vaade;
men du <w>kunde</w> ej slippe. Med bævende Mund
sank du ned for hans Fod: ,,Ingen Ret - kun en <w>Naade!</w>
- Blot en Brødskorpe slængt til en herreløs Hund!''

O, da fik du hans Blik! Som en morgenrød Stime
brød det frem gennem Natten i funklende Glans.
Da fornam du med Jubel: Fra nu var du <w>hans!</w>
Du blev frelst med dit Barn i den selvsamme Time!
</poetry>
</body>
</text>

<text id="fonss2022052930">
<head>
    <title>Paa Genezareth Sø</title>
    <firstline>Vist fik du ham med ombord</firstline>
    <source pages="78-80"/>
    <quality>korrektur1,kilde,side</quality>
</head>
<body>
<poetry>
Vist fik du ham med ombord,
da fra Land du Stævnen vendte.
Mangt et Bibelsprog du kendte -
du blev konfirmert i Fjor -
og det nye Testamente
stod paa Hylden med hans Ord.

Men han <w>sov</w> - ja trygt og godt,
og du lod ham sove bare.
Du var Mand for selv at klare
Grejerne i Stort og Smaat,
og Sejladsen gik jo flot -
her var Fred og ingen Fare.

Mere dristig blier din Fart.
Frem mod nye Maal du tragter,
ny Idéers Last du fragter,
og de gamle glemmes snart -
først af alle - det er klart -
<w>hans</w>, som du har stuvet agter.

- Da forandres Alting brat.
Over dig Orkanens Tuden,
Søen spiller Bold med Skuden,
ene er du og forladt
Roret svigter, det er Nat,
og du selv al Hjælp foruden.

Mindes du da end Guds Søn
- det er langtfra vist desværre -
da kan Intet Vej ham spærre,
hos dig staar han straks i Løn,
naar du kalder ham med Bøn:
,,Jeg forgaar - ak! frels mig, Herre!''

Fast han griber Skudens Ror,
- han, du kom i Hu saa silde.
Og i dig blier Alting stille,
ganske stille ved hans Ord:
,,Frygt ej! har du mig ombord,
kan dit Liv ej gaa til Spilde.''

Men maaske det er for sent,
du har længst stødt ham af Baaden,
overskaaret Ledningstraaden,
glemt din Barndoms Bønner rent,
- da er Trøsten dig forment,
du har selv forskertset Naaden.
</poetry>
</body>
</text>

<text id="fonss2022052931">
<head>
    <title>Børnehjælp</title>
    <firstline>Som Krat i Bøgelunden</firstline>
    <source pages="81-83"/>
    <quality>korrektur1,kilde,side</quality>
</head>
<body>
<poetry>
Som Krat i Bøgelunden
af Hassel, Birk og Tjørn
der gror fra Folkebunden
en Ungskov frem af <w>Børn</w>.
Og disse smaa og spæde,
hver lille Tøs og Knægt
betroedes os til Glæde,
til Røgt og Varetægt.

Saa har vi da i Fællig
et Kald at vogte paa.
Men ak! hvor vidt forskellig
blev Skæbnen for de Smaa.
En Part fra første Time
fik Sundheds friske Marv,
en anden Sygdomskime
og Syndens Frø i Arv.

For Skødebørn af Lykken
blier Livets Skole nem;
men det er dem i <w>Skyggen</w>,
som vi skal hjælpe frem,
skal frede om og hegne
og skaffe Luft og Lys,
at de som vore egne
kan trives og fornyes.

Om Barnets Krav del toner
fra Evangeliets Tekst.
Ømt skærmer Skovens Kroner
de unge Stammers Vækst.
Og <w>Saga</w> - skønt hun tier -
er samme Tankes Tolk:
,,Det Værn, du <w>Barnet</w> vier,
det vier du dit <w>Folk!</w>''

Af spæde Ymper bliver
engang en Højskovs Hvælv.
De smaa til hvem du giver,
er <w>Danmarks Fremtid</w> selv,
Jo mere vi dem freder,
jo sundere de groer,
des bedre Kaar bereder
vi Børn vor gamle Mor.

Hav Pung og Haand da aaben,
giv gavmildt, rigt og fuldt!
Hver Gave er et Vaaben
mod Sot, mod Synd og Sult.
Og én Gang vil den lønnes:
Naar denne Slægt er Støv,
skal Danmarks Stamme grønnes
med frodigt Sommerløv!
</poetry>
</body>
</text>

</workbody>
</kalliopework>

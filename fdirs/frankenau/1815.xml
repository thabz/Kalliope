<?xml version="1.0" encoding="UTF-8"?>
<!DOCTYPE kalliopework SYSTEM "../../data/kalliopework.dtd">
<kalliopework id="1815" author="frankenau" status="complete" type="poetry">
<workhead>
    <title>Nytaarsgave for 1815</title>
    <year>1815</year>
    <notes>
        <note>Teksten følger Rasmus Frankenau: <i>Nytaarsgave for 1815</i>, Fr. Brummer, Kbh., 1815.</note>
        <note>Stavemåde og tegnsætning følger samvittighedsfuldt originaludgaven, kun åbenbare fejl er rettet og i alle tilfælde med originalens ordlyd anmærket i digtnoten, så læseren selv kan vurdere rigtigheden af en rettelse.</note>
        <note>Noter med en foranstillet asterisk er digterens egne.</note>
    </notes>
    <pictures>
        <picture src="1815-p1.jpg">Første titelblad lyder ,,Nytaarsgave / for 1815. // En Samling af Digte / af / R. Frankenau / Dr. Med. // Kiøbenhavn. / Forlagt af Fr. Brummer. / Trykt hos C. Græbe.''</picture>
        <picture src="1815-p2.jpg">Andet titelblad lyder ,,Samlede Digte // ved / R. Frankenau / Dr. Med. // Kiøbenhavn. / Forlagt af Fr. Brummer. / Trykt hos C. Græbe.''</picture>
        <picture src="1815-p3.jpg">Didikationsbladet lyder ,,Alle / Veninder og Venner / i / Hovedstaden / samt Andre / der yndede mine Digterarbejder / helliges de her / samlede, / med varm Taknemmeligheds / Følelse, / for / det uventede Bifald / de havde nydt / og endnu nyde.''</picture>
    </pictures>
    <source facsimile="115308054964_color" facsimile-pages-num="364" facsimile-pages-offset="18">Rasmus Frankenau: <i>Nytaarsgave for 1815</i>, Fr. Brummer, Kbh., 1815.</source>
</workhead>
<workbody>

<prose id="frankenau2019041201">
<head>
    <title>Til Læseren</title>
    <source pages="V-VIII" facsimile-pages="11-14" />
    <keywords>ewald</keywords>
    <quality>korrektur1,korrektur2,kilde,side</quality>
</head>
<body>
Flere Gange have mine Venner yttret det Ønske, at jeg vilde i Samling udgive de Digte, jeg i en temmelig lang Række af Aar har skrevet: men da jeg stedse troede, at denne, skiønt i hver Henseende smigrende, Anmodning, gialdt mere <w>Vennen</w> end <w>Digteren</w>, undlod jeg hidindtil at opfylde samme.
   Midlertiid, alt som Aarene falde paa, føler man Trang til, i Erindringen, paa en Maade at omleve og giennyde de henrundne Dage. Saaledes ogsaa jeg. Desaarsag samlede jeg nu disse, hidtil paa mangfoldige Steder adspredte, Stykker. Under Samlingen har jeg ofte hensat mig i de forsvundne blidere Tider, da de bleve skrevne og siungne; erindret mangen huld Veninde og Ven, mangt et ædelt og sødt Forhold i Livet, mangen glad henrunden Dag og Time. - Maatte disse Venner ved Synet af dem endnu stunddom huldt mindes mig; maatte de synge dem til min Ihukommelse! - Ja! jeg kan ei ganske frasige mig det Haab, at mine Sange jo endnu ville tone, endog i denne sangløse Tiid, fra den blomstrende Ungmøes og den muntre Ynglings Læber (jeg har hørt selve Oldinge synge dem med, og seet dem blive til Ynglinger igien) og al den Stund de saaledes klinge der, siger jeg med Rommer-Digteren:

<nonum><center>,,non omnis moriar!''</center></nonum>

Saavidt til min Musas Venner; kun nu faa Ord til hendes Kunstdommere.
   Min Musa var stedse fordringsløs, og saaledes nærmer hun sig det danske Parnassus. Denne Samling er giort med Valg og Strænghed. Min Lyras Strænge klinge nu saa eller saa i Aristarchernes Øren: dette tør jeg sige: ,,Aldrig klang de, uden til Priis for Dyd, for Kierlighed, Uskyld, Venskab, uskyldigt Selskabs-Gammen, og til ædle Menneskers Minde. - Aldrig have de forstemt sig til nederdrægtigt Smiger.''
   Og nu til Slutning: Naar jeg (hvad snart maaskee tør hænde) skal hælde mit Hoved hen over disse Blade, kan jeg med reen Samvittighed gientage hine Ord af vor uopnaaede, maaske uopnaaelige, <w>Evalds</w> Fortale til hans samlede Værker i:
   ,,<i>At der i mine Arbejdes ikke findes nogen Linie, som jeg i min Dødsstund med Anger skulde erindre at have skrevet, ellee paa min Dødsseng ønske udslettet.</i>''

<nonum><right>R. Frankenau.</right></nonum>
</body>
</prose>

<poem id="frankenau2019041202">
<head>
    <title>Emma i Tusmørket</title>
    <subtitle>1794</subtitle>
    <firstline>Sænk over Emmas Klager ned</firstline>
    <source pages="1-3"/>
    <quality>korrektur1,korrektur2,kilde,side</quality>
</head>
<body>
Sænk over Emmas Klager ned,
dit hulde Slør, o stille Ensomhed!
at hendes Taarer ved din Vennebarm
af Glædens Børn uhaanede maa rinde,
at hun hos dig den smme Trøst maa finde
som søges kun omsonst i Daarers Larm.

Min Bane er en vildsom Ørk,
som Midnatstimen er min Himmel mørk,
mit vaade Blik ei skuer mindste Vraa
hvorover Haabets milde Dagskiær glimter,
og overalt, saavidt midt Øie skimter
forladt jeg mellem Torne seer mig staae.

Nys gik blant Roser hvert mit Trin,
thi nys var Elskovs hele Himmel min,
til troløs <w>Carl</w> sit givne Løvte brød,
og spøgte frek med hine dyre Eeder
om Gud, og jordisk Held, og Saligheder,
og Veemod i mit glade Hierte giød.

O Carl! jeg ei kan glemme dig
endnu dit kiære Billed følger mig,
i Drømme, og med vaagent Taareblik,
jeg tit mig kalder hine lyse Dage
vor ømme skyldfri Elskovs Vaar tilbage
naar Arm i Arm til næste Krat vi gik.

Ei drømte Jeg af Glæden varm
at Falskhed kunde trives i din Barm,
at Eeden som du svor mig til, var Tant;
at kold og følesløs du kunde svige
din ømme, dig endnu hengivne Pige
som i dit Smiil, sin hele Himmel fandt.

Dog, fra din Eed jeg løser dig,
bliv med en Andens Hierte lykkelig!
men, slaae ei der din Eed i Glemsel hen,
lad ene mig dit Letsinds Offer være!
lad ene mig min Kummer haabløs nære
til Gravens blide Engel hæver den!
</body>
</poem>

<poem id="frankenau2019041203">
<head>
    <title>De fremfarne Dage</title>
    <subtitle>1798</subtitle>
    <firstline>Der var en Tid da søde Drømme</firstline>
    <source pages="4-9"/>
    <quality>korrektur1,korrektur2,kilde,side</quality>
</head>
<body>
Der var en Tid da søde Drømme
ledsaged' mine Ungdoms Fied;
min lette Baad saa sagte gleed
paa Phantasiens blanke Strømme:
min Banes Horizont saa klar
som Østens Morgenhimmel tindred'
ei mindste Uro mig erindred'
at kun en salig Drøm det var.

Et Paradiis af Idealer
en spendt Indbildning formed' mig,
det uerfarne Hierte sig
saa gierne slige Scener maler;
min Ungdoms fulde Knop jeg saa,
og tænkte: naar engang den bryder,
den Millioner Roser skyder,
dens Torne ei jeg tænkte paa.

Jeg søgte Vished, for mit Øie
saa mangen herlig Væv man spandt;
tro gav man mig, hvad selv man fandt,
og let lod Barnets Siæl sig nøie;
snart som tordenrørt jeg saae
at Støvets Vished kun er Skygge,
at kun paa Dunst vi Daarer bygge,
og stedse efter Syner gaae.

Saa mørk jeg lod mig Lasten male,
''ei blot den myrder Siælens Fred;
''men Straffen følger i dens Fied,'' -
saa lød min fromme Lærers Tale -
men, da med ældre Blik jeg saae,
jeg fandt at Straf kun rammer Daarer,
Men tung af Undertryktes Taarer
man Fyrster kan paa Siden gaae.

Jeg hørte Ordet <w>Konge</w> nævne,
og nynned' ofte Navnets Priis;
jeg tænkte: han som Gud er viis,
og veed som Fader alt at jevne;
men nu - o, har Algodheds Bud
fremkaldt <w>Cæsarer</w> og <w>Neroner</w>
jeg tænker kun med Skræk paa <w>Troner</w>,
og end med større Skræk paa <w>Gud</w>.

Saa mangen Gang i hine Dage
jeg ønsked' mig i Krigerstand,
for snart som Laurbærkronet Mand
den halve Jord i Skiul at jage. - :
men, siden <w>Souwarow</w> gav Ball
paa <w>Pragas</w><note>* Warschaus Forstad som indtoges med Storm af Russerne.</note>  blodige Ruiner
jeg stedse kun med Gysen triner
i Rygtets gyldne Heltetsal.

Jeg hørte Fredens Ord forkynde
af Kirkens andagtsklædte Mand;
o - tænkte Jeg - en salig Stand!
dens Tiener sikkert ei kan synde,-
men nu - jeg hører at for Guld
man Salighed og Aflad vinder,
at Kirken Troen renest finder
hvor Pungen er af Mammon fuld.

Jeg hine Drømme aldrig glemmer,
alt øsed' jeg af Viisdoms Væld,
alt giennemforsked' jeg med Held
Naturens meest forborgne Giemmer;
og nu - hvert Skridt jeg fremad gaaer,
en stadig Taage Øiet blænder,
ak, før sit Lys den Viise tænder
som Olding han ved Graven staaer.

Jeg stræbte frem ad Livets Bane
for snart at virke Brødres Gavn;
alt seer sig mangen tryg i Havn
som fulgte mig bag Haabets Fane;
tit fra sin Hyttes blide Fred
han hører Skiæbnens Vover suse,
at om hans Ven endnu de brus,
han i sin stille Krog ej veed.

Kun en blant hine drømte Glæder
end ei i Dunster løfte sig;
end huld Camoenen trøster mig,
naar frugtløs Sveed min Tinding væder,
end Haand i Haand med mig den gaaer,
skiønt Veien over Torne fører,
end <w>Vilhelmine</w> venlig hører
naar hendes Digter Strengen slaaer.

O søde Phantasiers Alder!
hvad gav din Vinge Lynets Fart?
hvad gjør at Sløret, ak saasnart
for dine Tryllescener falder?
o svæv dog atter til mig ned,
spred atter Lys paa mine Dage,
og skal jeg ubønhørt forsage,
saa røv mig din Erindring med!
</body>
</poem>

<poem id="frankenau2019041204">
<head>
    <title>Valpladsen</title>
    <subtitle>1797</subtitle>
    <firstline>Gud! hvor er jeg? - Væsen i det Høie!</firstline>
    <source pages="10-16"/>
    <quality>korrektur1,korrektur2,kilde,side</quality>
</head>
<body>
Gud! hvor er jeg? - Væsen i det Høie!
sku i Naade til din Skabning ned!
luk for slige Scener huld mit Øie,
svøb i Vintermidnat mine Fied!

Strømme Blod, og sønderslidte Lemmer
dække vidt og bredt den store Dal,
trindt omkring mig skønne matte Stemmer:
''<w>End med denne Bajonet min Qval!</w>''

Hist endnu en fyrig Yngling sukker,
blegnet svømmer han i eget Blod,
end et Suk! - han nødigt Øiet lukker,
sikkert han en elsket Mø forlod.

Utaalmodigt hendes kielne Øie
stirrer tro mod Krigens Egne hen,
skiønne Sværmerinde! spar din Møie,
aldrig, aldrig seer du ham igien.

Hisset sank en Mand fra Børn og Mage,
''Moder!'' - spørge de forladte Smaa -
''kommer ei vor Fader snart tilbage?
''skal vi ham ei snart i Møde gaae?'' -

Eders Lod forladte Børn mig rører,
ak! I eie ingen Fader meer!
ei hans Øre Eders Klage hører,
Eders Taarer ei hans Øie seer.

Her en sneehvid, eensom Olding sender,
Sukke op til hiin fortabtes Ven:
''du som min og Alles Jammer kiender,
''skiænk mig snart min Alders Trøst igien!''

Himlen Smertens Bæger dig forsøde,
Olding! thi forgieves er din Bøn,
dine Sukke vække ei den Døde,
her en Kugle røved' dig din Søn. -

Svunden er den vilde Kampens Hede,
kiølet af i Gravens dybe Skiød;
ak, hvad tændte disse Sieles Vrede
at de svore saa hinandens Død.

Intet, ei hinandens Navn de hørte,
aldrig de hverandres Aasyn saae;
hiin og denne rolig Ploven kiørte,
alle under Fredens Palmer laae.

Da fik Landets Fader Lyst at rane
for at vinde sig Erobrernavn;
Manden under kronet Røvers Fane
kaldtes bort af ømme Frenders Favn.

Kirkens æreløse Tiener voved'
kiøbt af Kronen at bespotte Gud,
Salighed til hver en Siæl han loved'
som til Brodermord drog villig ud. -

''Gud! vær naadig,'' hist en Læbe stammer
''du som ingen Angerfuld forskiød,
Skaan min Siæl for Evighedens Flammer!
jeg har giort som Øvrigheden bød.''

''Mig min Feldtpræst Sakramentet rakte
da urolig jeg i Kampen drog;
blid hans Tale trøsted' mig Forsagte
med at jeg for Landets Fader slog.''

''Ak, ei længer paa hans Trøst jeg haaber,
thi den var Naturens Bud imod;
nu til mig dens Tordenstemme raaber:
hvi udøste du din Broders Blod?''

''Gav ei Himlen Eder Alle Føde?
gav ei Kloden Eder Alle Rum?
Gud! - jeg døer; - tilgiv - tilgiv min Brøde!
vær velkommen - stille - Gravens Slum!'' -

Fyrste, glem for nogle Øieblikke
Operdands, og Skiøgers Favnetag!
tænk, det Blod som disse Sletter drikke,
naar det atter damper varmt en Dag.

Da jeg ønsker ei blandt dem at være
som med skiændig Ros forguded' dig;
heller ei vil jeg dit Purpur bære
naar du svare skal for disse Liig.

Uden Ophør disse Faldnes Siæle
følge dine Fied i blodig Rad;
selv i Drømme deres Raab dig kvæle
Fyrste! siig hvor kan du være glad?

Tænk, naar Folkets Graad i andre Lande
flyder ved en værdig Faders Død,
da skal dine Skarer Timen bande
da du blev til kronet Røver født. -

O, beklag at en barbarisk Alder
hegner om din Virkekreds min Siæl!
klag at han som sig Guds Billed kalder
er af Overtro og Løgn en træl!

Ja, begræd, at Adel, Navn og Hæder,
vindes end i Kamp og blodig Færd,
bryd min Alder, bryd din Fordoms Kiæder!
eller du er ingen Taare værd. -
</body>
</poem>

<poem id="frankenau2019041205">
<head>
    <title>Christiansborgs Ruiner</title>
    <subtitle>
        <line>Natten efter Branden</line>
        <line>1794</line>
    </subtitle>
    <firstline>Midnatstormen kold og rædsom hviner</firstline>
    <source pages="17-23"/>
    <quality>korrektur1,korrektur2,kilde,side</quality>
</head>
<body>
Midnatstormen kold og rædsom hviner,
ingen venlig Stierne smiler mig,
brustne Mure, glødende Ruiner
skuer Øiet hvor det vender sig.
Skumle Steenhob! matte svovlblaae Lue!
Nøgne Piller som med Styrtning true!
siunkne Qvader, siig, hvad Troldoms Haand
danned dig til Skræk for Skialdens Aand?

Stem o Sanger, stem din Streng til Jammer!
Dette Gruus var Kongers stolte Hiem;
disse slunkne Mure, vilde Flammer
rædselfulde Kræfter sprengte dem,
her, hvor nu en Askehob du skuer
hvirvled' nys et Ocean af Luer,
Rigets Under, Landets Fædres Huus
Øieblikke skabte om til Gruus.

Ødselheds, og Stoltheds faldne Minde!
reist at trodse fierne Seklers Braad,
gyldne Fløie, kobbertakte Tinde!
Vidner, om utrolig Overdaad!
Glimmerfulde Sale! ak om Eder
Efterslægtens Blik forgieves leder,
snart kun sneehvid Olding med sin Stav
viser hine Herligheders Grav.

O Forvandling! inden disse Mure
lyder ingen Glædens Jubel meer;
Farer lumsk bag hver en Revne lure,
trindt omkring sig Død og Grav man seer,
Giennem rædselfulde Vildfargange
Skialden sniger sig forsagt og bange,
hver en Vraa saa og pragtfuld før
dækkes nu af mørkt kaotisk Slør.

Der hvor under Strengens glade Toner
Dannerfyrsten bød sit Folk til Dands,
hvor et Firmament af tændte Kroner
skabte Midnat om til Middags Glands;
<w>Abildgaard!</w> hvor Nordens Heltedage
kaldtes ved din Mesterhaand tilbage,
der hvor Guld og glimrende Krystal
spredte Straaler om sig uden Tal.

Der man skuer nu et rædsomt Øde,
mørke Spor af fordums Herlighed;
halv forbrændte Billedstykker gløde
under hvert den bange Vandrers Fied;
hist endnu en renlig Flamme bæver,
her en revnet Muur for Vinden svæver,
fælt i Nattens Taushed hule Skrald
varsle skiøre Marmorblokkes Fald.

Stundom naar en dæmpet Flamme glimter
frem af Gruset døende og bleeg,
hedenfarne Kongers Rad man skimter
hugne i den brustne Marmorvæg<note>* I det afbrændte Slots Riddersal, saae man den Oldenborgske Kongestammes Brystbilleder i Basrelief langs den der anbragte Tilskueraltan.</note>;
ak, som Skygger over Morvens Høie
svæve de forbi det vaade Øie,
i de gustne Aasyn malet staaer:
Alt forandres, Muldrer, og forgaaer!''

Der hvor under blanke Marmorbuer
Kongers Konges Lovsang vældig lød,
der hvor svøbt i Glands af Guldets Luer
<w>Krucks</w> forvovne Pensel Skræk indgiød<note>Cancellieraad <w>Kruck</w> havde i den afbrændte Slotskirke, malet en Scene forstillende den i Bibelen saa kaldede <w>Dommedag</w>, hvor Helvedes Luer vare saaledes fremstillede, at man for frugtsommelige Koners Skyld, maatte lade trække et Dække derover.<br/><right><w>S. Pontoppidans Atlas.</w></right></note>,
der en Taare sig af Øiet stiæler
naar for hine grædske Capitæler
Konstens varme Elsker frygtsom seer
aaben Himmel, Kul, og smuldret Leer.

Ak, hvad synes Øret at fornemme?
hvad var det som hisset væned' sig?
Tys - en huul og dæmpet Klagestemme,
Tys - et vildt fortvivlet Jammerskrig.
Tier, tier, brat henfarne Siæle!
herligt blomstrer Eders Eftermæle,
meer end Faren, meer end Flammedød
rørte Eder Landets Faders Nød.

Ingen Marmorpyramide prydet
Kiække! Eders Askes Hvilested;
ingen stolt løgnagtig Indskrivt byder
Vandreren at standse sine Fied;
længe nok lod Marmor hædre Daarer,
Eder hædre Patriotens Taarer,
over Harpen flyder Skialdens Graad
Ved at minde Eders Heltedaad.

Landets Fader! disse Luer svæve
stedse lige klare for din Aand!
Lær af denne Askehob at bæve
for et Skovgran i Naturens Haand.
Miskiend aldrig Dannerfolkets Hierte,
disse Flammer dig det kiende lærte;
kast et Blik til disse Ædles Liig,
naar en Slange hvisler tredsk om dig

Dog - i Østen Dagens Forbud stiger,
Grusets Emmer neppe skimtes meer;
Nattens Rædselslør tilbageviger.
Solens Glands paa Tinden hist jeg seer.
Dette sidste Slag paa Harpen være
al Naturens vise Aand til Ære,
ham, hvis Godhed skaber Sneglen Huus,
ham, som styrter Troner om i Gruus!
</body>
</poem>

<poem id="frankenau2019041206">
<head>
    <title>Ved en ung Piges Død</title>
    <subtitle>i October 1788</subtitle>
    <firstline>Dydens Smiil er svøbt i Kummer</firstline>
    <source pages="23-25"/>
    <quality>korrektur1,korrektur2,kilde,side</quality>
</head>
<body>
Dydens Smiil er svøbt i Kummer
ak dens Datter er ei meer.
Gravens lange kolde Slummer
dækker hendes skyldfri Leer.

Vennehulde Søstre græde
ved den Elsktes Hvilested,
hun som var saa Manges Glæde
sank blant Dødens Skygger ned.

Græder ei, hun hviler rolig,
Jorden er paa Sorg saa riig,
Gravens Mulm er Fredens Bolig
Piger! hun er lykkelig.

Snart den Eder og skal giemme,
Dødens Stund er ofte nær,
snart I ogsaa der skal glemme
Sorgens tunge Følelser.

Hist hvor Venskabs rene Flammer
lue giennem Himlene
langt fra Død og Støvets Jammer
skal I hende atter see.
</body>
</poem>

<poem id="frankenau2019041207">
<head>
    <title>En ulykkelig forført Piges Sang ved Midnat</title>
    <firstline>Omspendt af Tvivl, og mørke Tanker</firstline>
    <source pages="25-28"/>
    <quality>korrektur1,korrektur2,kilde,side</quality>
</head>
<body>
Omspendt af Tvivl, og mørke Tanker,
berøvet Trøst og Venneraad
uroligt, vildt, mit Hierte banker
mit Øie smelter hen i Graad.
Som sagte Slummer end min Klage
hav Medynk med den faldne Dyd
o, kom igien, kom snart tilbage
mit rene Hiertes korte Fryd.

For evig svandt af disse Kinder
hen favre Ungdoms Rosensmil;
i blege Furer Taaren rinder
ak, ei som Uskylds Taare mild.
Nei, fra mit Øie tung den glider
af uophørlig Veemod varm;
hver Tanke om forsvundne Tider
er idel Dolkstik i min Barm.

O Anton, Anton! du som tændte
en ulyksalig Kierlighed
i denne Barm som nylig brændte
af barnlig from Uskyldighed;
o, see nu til min bange Smerte
unddrag mig ei din milde Trøst;
styrk atter mit beklemte Hierte
gyd Lægedom i dette Bryst.

Dog nei, - mit Suk dig ikke rører
forgieves lyde mine Raab,
Farvel da, o Farvel Forfører!
Farvel, du sidste Glimt af Haab!
Kun Anton at du aldrig smage
de Kvaler som fortære mig,
det Nag som følger mine Dage
dig giøre ei ulykkelig.

For mig har Livet ingen Glæde,
Naturen ingen Ynde meer;
min tunge Lod der blev at græde
forladt i mine Lidelser?
naar Morgensolen liflig smiler
min matte Taare hilser den,
og Kummer paa mit Aasyn hviler
naar rød den daler ned igien.

Men du som Fryd og Veemod skabte
som lønner hist Medlidenhed
som ynkes over den Fortabte
sku Fader til min Jammer ned.
Og lad mig snart i Gravens Glemme
henslumre evig lykkelig,
maaskee skal mangen Ædel glemme
mit Feiltrin, og beklage mig.
</body>
</poem>

<poem id="frankenau2019041208">
<head>
    <title>Til Ungdommen</title>
    <firstline>Roser spire, Roser blegne</firstline>
    <source pages="28-30"/>
    <quality>korrektur1,korrektur2,kilde,side</quality>
</head>
<body>
Roser spire, Roser blegne
overalt i Livets Dal,
trindt omkring dets Bane hegne
milde Glæder uden Tal.

Bryd dets Roser, nyd dets Glæder,
Yngling nyt din Morgens Huld,
snart en kierlig Taare væder
dit og dine Rosers Muld.

Tænk at Høstens Løv som falder
grønnes aldrig, aldrig meer;
tænk at selv i Glædens Alder
ingen Glæde varig er.

Yndig blomstrer Skiønheds Palme
ubemærkt bortvisner den;
Pigens brune Lokker falme
Kindens Purpur svinder hen.

Mangent ædelt Hierte rørte
Skialden ved sin Harpes Klang
Landets Døttre ofte hørte
undrende hans fromme Sang,

Men med ham hans ømme Toner
sank i Grav og Glemsel ned;
ingen blant hans Laurbærkroner
pryder nu hans Hvilested.

Yngling, nyd da Livets Glæder
bryd dets Roser, nyt dets Huld,
før en kierlig Taare væder
dit, og dine Rosers Muld!
</body>
</poem>

<poem id="frankenau2001070319">
<head>
    <title>Sang</title>
    <subtitle>(efter Göthe)</subtitle>
    <firstline>Veed du den Zone, hvor Citronen groer?</firstline>
    <notes>
        <note>Gendigtning af Goethes <xref poem="goethe2001111901"/>.</note>
        <note type="credits">Bidrag fra Margit Ammentorp</note>
    </notes>
    <source pages="30-32"/>
    <quality>korrektur1,korrektur2,kilde,side</quality>
</head>
<body>
Veed du den Zone, hvor Citronen groer?
hvor Guldorangen blusser skiøn og stor?
fra skyfri Himmel aander qvægsom Luft,
og Laurbærskygger dække Myrthens Duft.
Veed du det vel?
          Derhen, derhen
jeg gierne drog med dig, mit Hjertes Ven.

Veed du det Huus med pillestøttet Tag
hvor Guldets Luer straale evig Dag?
og marmorhugne Aasyn see paa mig?
o stakkels Barn! siig hvad man gjorde dig?
Veed du det vel?
          derhen i Ly
jeg gierne gad med dig min Skiermer flye.

Veed du det Bierg med skyomsvævet Top,
hvor giennem skumring Mulen stiger op?
hvis Huler ere Basiliskens Hjem,
hvor over Klipper Elven styrter frem?
veed du det vel?
          derhen, derhen
vor Vei os leder, Fader drag derhen!
</body>
</poem>

<poem id="frankenau2019041210">
<head>
    <title>Høstsang</title>
    <subtitle>Mel: Hvis et got Raad I følge vil</subtitle>
    <firstline>Endt er den grødrige Høst</firstline>
    <source pages="32-33"/>
    <quality>korrektur1,korrektur2,kilde,side</quality>
</head>
<body>
Endt er den grødrige Høst
rigelig fuld er Bondens Lade;
thi værer af erkiendtligt Bryst
Stor med Liden, muntre og glade.
Skiøn er Naturen, huld og god,
den gav os Korn, og Druens Blod.

Hørte du Leens milde Klang?
saae du de fulde Ax at segne?
o, da stem i en frydfuld Sang
om Velsignelsen allevegne;
syng at vor Jord med al dens Kval
er end dog ingen Jammerdal.

Venskab forsøder hver en Sorg,
Venskab opklarer mørke Dage,
Ingen imod saa fast en Borg
vover Tvedragtsværdet at drage.
Derfor en Ven fiern eller nær,
vort Hierte være evig kiær.

Istem en Sang til Glædens Priis!
lad i dit Bæger Druen rinde, -
klink saa paa gammel nordisk Viis
tøm det ud for Ven og Veninde!
Held for vort Samfund, Held Enhver
som trofast signer Høsten her!
</body>
</poem>

<poem id="frankenau2019041211">
<head>
    <title>Vintersang</title>
    <firstline>Forsvunden er Lundens og Engenes Pragt</firstline>
    <source pages="34-35"/>
    <quality>korrektur1,korrektur2,kilde,side</quality>
</head>
<body>
Forsvunden er Lundens og Engenes Pragt
til Hvile sig hele Naturen har lagt,
dens Dvale dog ikke vi misunde den,
        o nei! o nei!
forynget den vaagner igien.

Som Giengield for Sommer og blomsterklædt Dal
vor Glæde vi søge i vinterlig Sal;
saa lærer Naturens og Skaberens Røst
        o ja! o ja!
sligt er os en muntrende Trøst.

Thi lader os nyde saa venlig en Frist
da Livet dog neppe er meer end en Gnist;
hver blant os Naturen jo tilraaber: nyd!
        Velan! Velan!
thi lader os dele dens Fryd!
</body>
</poem>

<poem id="frankenau2019041212">
<head>
    <title>Den uskyldige Alder</title>
    <firstline>Jeg kiender en Alder, hvor hemmelig Kummer</firstline>
    <source pages="35-37"/>
    <quality>korrektur1,korrektur2,kilde,side</quality>
</head>
<body>
Jeg kiender en Alder, hvor hemmelig Kummer
ei nager det spæde ukyndige Bryst,
af himmelske Engle man dysses i Slummer
for atter at vaagne til tryllende Lyst.
  Uskyldige Alder! sød er du, men kort,
  af tunge Bekymringer drives du bort.

I Verden indtræde vi nøgne og spæde
vi trænge til alt, skiønt det rører os ei;
uvante til Sorgen, ukiendte med Glæde
betræde vi Livets saa usikkre Vei.
  Uskyldige Alder! sød er du, men kort,
  af tunge Bekymringer drives du bort.

Ei skrækkende Syner vort Øie omsvæve,
naar Slummeren kvægende lukker det til;
ei tvivlsomme Tanker i Hjertet sig bæve,
ei Flammer af Elskovs fortærende Ild.
  Uskyldige Alder! sød er du, men kort,
  af tunge Bekymringer drives du bort.

Enhver er kierkommen, som med os vil spøge,
han være vor Lige, Regent eller Træl;
de muntre smaa Øine blant Mængden ham søge
hans Minde udslettes ei let af vor Siæl.
  Uskyldige Alder! sød er du, men kort,
  af tunge Bekymringer drives du bort.

Den Lille han kiender ei Pilen som saarer,
uvidende om hvad Sindslidelser er,
aftørrer hans venlige Haand vore Taarer,
hans Mine udtrykker: o græd ikke meer.
  Uskyldige Alder! sød er du, men kort,
  af tunge Bekymringer drives du bort.

O! lykkelig den som vor Verden forlader
endnu før han lærer at kiende den ret;
hans Død kun begraves af Moder og Fader,
ei Andre ham savne; hans Strid vorder let.
  Uskyldige Alder! sød er du, men kort,
  af tunge Bekymringer drives du bort.
</body>
</poem>

<poem id="frankenau2019041213">
<head>
    <title>Aage og Signe</title>
    <subtitle>(Efter en ældgammel dansk Vise)</subtitle>
    <firstline>En Ridder var Aage saa ædel og skiøn</firstline>
    <notes>
        <note>* See Levninger af Middelalderens Digtekonst 1ste Hefte, S. 63.</note>
    </notes>
    <source pages="38-42"/>
    <quality>korrektur1,korrektur2,kilde,side</quality>
</head>
<body>
En Ridder var <w>Aage</w> saa ædel og skiøn,
saa vide berømt for sin Rigdom og Snille,
thi beiled' han til liden Signe i Løn,
bekiendt under Navnet af <w>Signe den milde;</w>
''Du Skiønneste! Smykker af Perler og Guld
dem skiænker jeg dig, hvis du vorder mig huld.

''Selv eier jeg Smykker af Perler og Guld
ei udvortes Adel mit Øie kan blinde;
kun Adel hos Sielen er Signelild huld,
kun Dyder, og Fromhed mit Hjerte kan vinde;
der Ridder Herr <w>Aage</w>, der har du min Haand,
den Evige ynde vort Ægteskabs Baand!''

De stedtes for Klerken,, trolovede sig,
hans Signelse bandt dem for stedse tilsammen,
mer neppe var' Maanedens Dage forbi
da mørknede Sorgen al Glæde og Gammen,
da varslede Klokkernes dundrende Lyd
Herr <w>Aage</w> han jordes, stolt <w>Signelilds</w> Fryd.

Tungt Taarerne runde paa <w>Signelilds</w> Kind,
da Ridder Herr <w>Aage</w> han lagdes i Kiste;
o aldrig det randt mig Forladte i Sind
dig elskede Mage, saa snarligt at miste,
hun daglig besøgte den Jordedes Grav
hun sielden med Klager og Taarer lod af. -

Ved sorteste Midnat slog Klokken, da lød
for <w>Signelilds</w> Kammer saa sælsomt et Bulder,
som naar man i Graven nedsænker en Død,
og Muldet paa drønende Kiste nedrulder;
forfærdet ved Larmen hun vaagnede op,
som Espeløv bæved' den Yndiges Krop.

Det nærmer sig, banker paa skiælvende Dør,
de visnede Knokler saa lydeligt brage,
vil Signe den aabne? ak mon hun vel tør?
nei, - atter det banker saa Posterne knage,
halvdaanet hun tier, det banker igien,
luk op, jeg er <w>Aage</w> din jordede Ven.

''Du nævne mig <w>Jesu Mariæ</w> Søns Navn!
''før vover ei Signe sin Dør at oplukke
''End veed det, saa tit jeg har grædt ved dit Savn
''og end nøder Sorgen mig ofte at sukke
''dog Gravens Beboer, o bliv hvor du er
''og siig mig hvad er vel dit Erinde her?''

Forinden min Kiste al Mulm svinder bort,
naar stundom stolt <w>Signelild</w> smiler af Glæde,
og atter det volder saa skummelt og sort
naar Kummerens Kvaler dig nøde at græde,
Gud Fader tillod mig at vandre derhen,
at byde dig Trøst og Tilfredshed igien.

O elskede <w>Signe</w> lad af med din Graad,
lad af, o du saarede Hierte at bløde!
naar Levende rammes af Ulykkens Braad
af Medynk da græd! men lad hvile de Døde!
de ligge saa eensomt, saa roligt, og blødt,
i Leiet af Fiæle de sove saa sødt.

Men, Hanerne gale! Gud trøste din Siæl!
jeg atter maa vandre til Aandernes Rige,
ei længer jeg vover at dvæle, farvel!
hist Morgenens Straaler i Østen fremstige,
sku <w>Signe</w> de Stierner saa blanke og smaa,
mod Morgenens Komme de vorde saa faa.

Den sørgende <w>Signe</w> til Stiernerne saae,
tilbage til Graven gik Ridder Herr <w>Aage</w>
ei mere hans Skygge at vandre man saae,
mod Midnattens Time, naar Aanderne vaage
snart hørte man Ravnenes varslende Skrig
og Hundene tude for <w>Signelilds</w> Liig.
</body>
</poem>

<poem id="frankenau2019041214">
<head>
    <title>Andersskovs Kloster</title>
    <firstline>Nys hørtes Midnatsklokken Tolv at slaae</firstline>
    <source pages="43-51"/>
    <keywords>frederik2</keywords>
    <quality>korrektur1,korrektur2,kilde,side</quality>
</head>
<body>
Nys hørtes Midnatsklokken Tolv at slaae,
og Stilhed over al Naturen hviler,
Fuldmaanens Glands fra Himlens Mørkeblaa
til Skialden giennem Lundens Blade smiler.

Ei mindste Vindpust vækker Strengens Klang
kun Espens urofulde Blade hvisle,
og giennem lange mørke Buegang
jeg i det fierne hører Kilden risle.

Her Siælen føler sig saa let, saa glad
liig al Naturen Skialdens Barm er rolig,
o, det er Timen til et Mindekvad
om <w>Andersskovs</w> berømte Munkebolig.

Ja, gamle Borg! om dig gik herligt Ry,
end Krøniken din gamle Glands bevarer
du ofte inden dine Mures Ly
saae <w>Absalon</w>, og Danmarks <w>Valdemarer</w>.

Fra dig gik ud saa mangent vældigt Bud
af Konger, og af mægtige Prælater,
fra dig gik <w>anden Fredrik</w> hiem til Gud
som Fader ømt begrædt af sine Stater.

Høit kneised' Templets kobbertakte Spir
paa dets for Evigheden slagne Buer,
for Egnen en ærværdig gothisk Siir,
for dristig Sømand Tegn hvor Faren truer.

Forsvundet Spiret er Med Herrens Huus,
hiint stolte Præg af mægtig Oldtids Dage
som Yngling Skjalden stod paa deres Gruus
som Mand han øiner intet Spor tilbage.

Kun Fantasten skaber dem igien,
et Gøglespil mig atter Templet maler,
mod Luftfantomet Øret lytter hen,
og synes høre smeltende Koraler.

For Øiet glimrer Lysekronens Skiær
igiennem Templets billedbrændte Ruder.
''Skiald!'' hvisker mig en Stemme: ''træd os nær!''
min Læbe dig en Oldtidsfæst bebuder.

Sig Tempeldøren aabner for mit Fied,
jeg skuer Fyrster, Riddersmænd, og flere,
for høien Alter Bispen knæler ned,
og stemmer i sit <w>Jesu miserere</w>.

Mod Altrets Fod hans Hoved bøier sig,
sit Hiertes Offer Verdners Gud han bringer,
mens over nys til Graven stædet Liig
den lille Kordreng Virakbæknet svinger.

Jeg vandrer Templets Gange op og ned,
imellem Sekler trodsende Pillarer,
jeg hører Klerken lyse Herrens Fred
om de til hellig Andagt mødte Skarer. -

Siig Skygge, som til Pryd en Krone har,
dit Navn, og hvad din gamle Krone veier!
vel Danaskiald, mit Navn er <w>Valdemar</w>,
Min gamle Krones Vægt, er Ordet <w>Seier</w>.

For Jesu Kristi Tro jeg førte Sværd
hiint hvide Kors du seer i Viraktaage,
fra Himlen sendtes mig i blodig Færd,
end jo det nævnes gamle Dannebroge.

End seer jeg det med Fryd paa Bølgen blaa
som Danmarks gamle hædersæle Banner,
end seer jeg det for Vinden Folder slaae
i ærlig Kamp Med Havenes Tyranner. -

Den andagtsfulde Skare vandrer hiem,
igiennem Tempeldørens aabne Fløie,
i Nattens Mulm ei meer jeg øiner dem,
liig Nordlys droge de forbi mit Øie.

Jeg eensom under Templets Hvelving staaer,
kun Alterlysets matte Flamme brænder,
saavidt mit Blik i Rummets Dæmring naaer,
end mangent gammelt Malerie jeg kiender.

Hist seer jeg <w>hellig Anders</w> paa sit Føl,
at ride Land om By i hine Tider
mens <w>Valdemar</w> var fro ved Miød og Øl,
som end den fablende Legende lyser.

Her vaagner han af Joppesøvnen op
i Haab om Pilgrimsbrødrene at finde,
forbavset han fra Hvilehøiens Top
for dem seer Slagelses Sanct Peters Tinde

End svæver over ham i høien Sky
den blide Himmelsendte Engleskare
som giennem Himlen ham fra Joppeby
til Hvilehøi paa bløde Hænder bare.

Der seer jeg <w>Oluf Mortensen</w> Prior,
i <w>Gierlev</w> fælde Oluf Pant hiin venne,
fordi han Bondens Huustro Voldtægt svor
i Ruus med sine brynieklædte Svenne. -

Nu svandt for Øiet Alterflammens Skiær
og Gravens tause Mulm omkring mig svæver,
jeg neppe sandser Stedet hvor jeg er,
og Rædsel alle Nerver giennembæver,

Fra Dybet lyder svag Vigiliesang
af andagtsfulde, klokkerene Stemmer,
den lyder fra den gamle Sorøgang
hvis Aabning Skjalden saae, og aldrig glemmer.

I stille Dvale Siælen daaner hen
og Søvnen lukker mine Øinelaage,
i Skovens Ly jeg vaagner op igien,
og seer den søde Morgensol i Taage,

Var det en Drøm, en vaagen Fantasie?
hvor bleve Tempel, Skygger, Malerier?
hvor blev hun Dybets Engleharmonie?
Jeg intet seer og Midnatsangen tier.

Naturens friske Aande kvæger mig
fra Skyen lyder Lærkens muntre Triller,
i Vandets Flade Svanen speiler sig
og Solens Glands paa Duggens Draaber spiller

Jeg overseer den hele skiønne Egn
mit Hierte Sukke op mod Himlen sender,
den var min Ungdoms Glæders blide Hegn
dens Skygge end mit Øie neppe kiender.

Hvor jeg som Yngling vandred' om saa fro
i Skyggen af Aarhundred' gamle Bøge,
hvor Øiet saae de unge Stammer groe,
jeg mellem nøgne Stubbe Vei maa søge.

Det gamle Andersskov ei meer det er,
hvor al Naturens Ynder saaes at smile
for Klostret staaer et Herresæde der
i Bakkens Muld de gamle Munke hvile.

De droge bort, min Ungdoms Glæder med,
de sidste aldrig skiænkes mig tilbage,
de fromme Munke sove sødt i Fred,
med begges Minde, Skiald! du Afskeed tage!
</body>
</poem>

<poem id="frankenau2019041215">
<head>
    <title>Alwyns Reise</title>
    <firstline>Til fremmede Egne</firstline>
    <source pages="52-56"/>
    <quality>korrektur1,korrektur2,kilde,side</quality>
</head>
<body>
Til fremmede Egne
af Fædrelands Skiød
uventet min Skiæbne
at vandre, mig bød;
Saa mangen en Hilsen
til Afskeed Jeg fik,
men ingen, men ingen
som <w>Ninas</w> Blik.

Snart fremmede Piger
fortryllet Jeg saae,
saa favre, saa kielne
imøde mig gaae;
tit fandt jeg en Rose
som blomstred' i Løn,
men ingen, men ingen
some <w>Nina</w> skiøn.

Ved funklende Kroner
af slebent Krystal
jeg tumled' de Skiønne
paa glimrende Bal;
i yndige Groupper
omsvæved' de mig,
men ingen, men ingen
var <w>Nina</w> liig.

Den taagede Vinter
saa glædelig svandt,
vi løfte Charader
og leged' om Pant;
mig mangen en Læbe
at kysse man bød
men ingen, men ingen
som <w>Ninas</w> rød.

Vi spildte ei Tiden
hos Thee eller Kort,
ved Schulziske Viser
svandt Aftenen bort;
mig mangen en Stemme
saa nydelig klang,
Men ingen, men ingen,
som <w>Nina</w> sang.

Ei glemmer Jeg Dagen
da Afskeed Jeg tog,
tilsidst den i Øiet
Mig Taarerne jog;
saa kierlige Alle
de rækked' mig Haand,
men ingen, men ingen
med <w>Ninas</w> Aand;

Man ønsked' mig Hofgunst
man ønsked' mig Guld,
de fleste: en Pige
saa yndig som huld;
man nævnte mig Navne,
Jeg alle ei veed,
men ingen, men ingen
som <w>Nina</w> heed.

Mod Hiemmet Jeg iiled'
og øined' saa glad
i rødlige Taager
min Fædrenestad;
de fremmede Piger
tit mindes mig her,
men ingen, men ingen
som <w>Nina</w> der.
</body>
</poem>

<poem id="frankenau2019041216">
<head>
    <title>Til Drømmene</title>
    <firstline>I Genier som til mit stille Leie</firstline>
    <source pages="56-59"/>
    <quality>korrektur1,korrektur2,kilde,side</quality>
</head>
<body>
I Genier som til mit stille Leie
i Søvnens blide Timer svæve ned,
og lede mig ad velbekiendte Veie
og styre mellem Venner mine Fied;
o lader af min ømme Barm at saare,
med Syner som saa kort fortrylle mig,
som kan for Øieblikket Siælen daare,
og, ak, bag Morgenrøden giemme sig.

Jeg troer mig hist i Codans favre Egne
ved Siællands flade, blomsterklædte Strand,
nu er Jeg her, nu der, og allevegne
gienkiender Jeg det kiære Fødeland.
Dog, ak! som Lynet svinde disse Glæder
Jeg vaagner, en forførisk Drøm det var,
blant fierne Bierge jeg min Bane træder,
kun en blant fordums Venner her Jeg har.

I sidste Drøm, ved <w>Evelinas</w> Side
paa duunblød Sofa Jeg saa rolig sad,
og taled' saa fortrolig med den Blide,
og var saa munter, var saa hierteglad;
da rasler Haglen over mine Ruder,
og borte er den Slum som Øiet bandt,
Jeg hører kun hvor Midnatstormen tuder
og <w>Evelina</w>, Fryd, og alt forsvandt.

Nys syntes Jeg en Aftenstund at nyde
blant gamle Venner i fortrolig Kreds;
mit Øre hørte Bægerklangen lyde,
Jeg var saa fro, saa lykkelig tilfreds.
Men snart min hulde Stierne maatte dale,
<w>Sankt Jacobs</w> hule Midnat Klokke slog
dens Bulder vækked' mig af yndig Dvale,
og Tryllesløret fra mit Øie drog.

Og var det stedse dog kun blide Syner
der male mig mit evig elskte Hiem;
steeg hver en Scene som i Siælen lyner,
i lyse Skyer svøbt, for Øiet frem;
men ofte lyde Klager mig imøde,
- og tit Jeg Vidne er til Brødres Graad,
i Drømme føler Jeg mit Hierte bløde
min Kind er tit af friske Taarer vaad.

Tit vandrer Jeg blant gloende Ruiner
den Bane Jeg i Skrækkens Timer gik<note>* Kiøbenhavns Ildebrand den 5te Juni 1795.</note>
omkring mit Øre Hvirvelstormen hviner,
og røde Luer svæve for mit Blik.
Jeg hører ødelagte Skarers Jammer.
og skuer mangen ædel Borgers Liig,
for Brødres Vel han trodsed' Qval og Flammer,
og kiæk i Dødens Arme styrted' sig.

O, lader mig i Fred min korte Hvile
o, plager ei de trætte Øine meer;
snart skal den blide Giensynstime smile,
i Aanden Jeg dens Glæder forudseer.
Da skal Jeg Venskabs Tempel aabent finde,
og smilende dets Blomsterbane gaae,
for Spøg og Elskov friske Krandse binde
og høit til Glædens Priis min Harpe slaae. -

<nonum><small><right>(Göttingen i Vinteren 1795/96)</right></small></nonum>
</body>
</poem>

<poem id="frankenau2001070306">
<head>
    <title>Evighedsblomsten</title>
    <subtitle>1798</subtitle>
    <firstline>Jeg veed en Blomst i Floras Have</firstline>
    <notes>
        <note type="credits">Bidrag fra Margit Ammentorp.</note>
    </notes>
    <source pages="60-61"/>
    <quality>korrektur1,korrektur2,kilde,side</quality>
</head>
<body>
Jeg veed en Blomst i Floras Have,
den ei som Rosen yndig er,
men dog som Rosen Himlens Gave,
og Hjertet kiær.
Den skabtes til at groe i Løn,
den Skiønnes Barm den aldrig pryder,
men Hiertet den i Stilhed fryder,
dens Lod er skiøn.

Den ei som Hyacinten falder,
af Rosens Død den intet veed.
Den trodser Undergang og Alder
i Evighed.
Naar<note>Naar] naar</note> Haanden som dig rækked’ den
i Graven visnet længe hviler,
dens friske Krone evig smiler:
glem ei din Ven!

Lyksalig den, der fandt et Hjerte,
som evig varmt for Venskab slaaer,
som ligt min Blomst i Fryd og Smerte
sin Prøve staaer.
Han stolt kan synge Livets Priis,
han skrækkes ei af Livets Torden
for ham er hver en Krog paa Jorden
et Paradiis. -
</body>
</poem>

<poem id="frankenau2019041218">
<head>
    <title>Monjourdans Afskeedssang til sin Kone</title>
    <subtitle>(efter det Franske)</subtitle>
    <firstline>Min Afskeedstime nærmer sig</firstline>
    <notes>
        <note>* <w>Monjourdan</w> Commandant over Sectionen <w>Poissotteniere</w>, havde viist sig som Ven af Lovene og Conventet, og derved paadraget sig <w>Robespierres</w> og Jakobinernes Had, og Navn af Foederatist. Han var sund, et oplyst Hoved, elsket af Alle som kiendte ham, og havde to til tre hundrede tusinde Livrer i aarlige Indkomster. Bevæggrunde nok, for at beklage sin tidlige Bortgang. Og dog yttrer han den roligste Tilfredshed, indtil det sidste Øieblik. Om Stykket har tabt noget af dets Inderlighed, ved Oversættelsen, maa Læserne tilgive, som uundgaaeligt ved Indklædning i et andet Sprog. Endog oversat haaber Jeg at det vil læses med Deeltagelse.</note>
    </notes>
    <!-- TODO: Find originalen -->
    <source pages="62-64"/>
    <quality>korrektur1,korrektur2,kilde,side</quality>
</head>
<body>
Min Afskeedstime nærmer sig,
jeg snart i Dødens Arme segner,
ei martre feige Længssler mig
og for dens Vink jeg ikke blegner.
Jeg døer som trofast ærlig Mand,
men lader her en øm Veninde
omspændt af Kval i Enkestand,
Jeg vel maa Døden bitter finde.

Ei meer mit brustne Øie skal
i Morgen ved din Smiil sig fryde,
i Morgen Taarer uden Tal
fra dine kiælne Øine flyde.
Ja livløs vorder denne Arm
som trykked' tit en øm Veninde
til min saa elskovsfulde Barm;
Jeg vel maa Døden bitter finde.

Hvis ti Aars Held jeg skabte dig
giv Agt at ei min Bygning falder;
græd kun et Øieblik for mig,
nyd Glæden i din feire Alder,
Naar kun du faaer en anden Ven
og Livet for en øm Veninde,
i Fred og Elskov glider hen
Jeg ei skal Døden bitter finde.

Fra Dydens lyse Fødeland
Jeg ofte for din Seng skal træde,
en salig Drøm skal gaae foran
og overstraale dig med Glæde.
Naar kun den skiønne Svanebarm
hos en for mig saa øm Veninde
af Elskov atter svulmer varm
Jeg ei skal Døden bitter finde?

Hvis Hugget jeg i Morgen faaer
ei vil med et min Moder fælde
hvis Kummer, Kiedsomhed og Aar
ei snart min Fader overvælde,
forlad da ei det fromme Par
din Skiæbne du til deres binde!
og vorde dem hvad Jeg dem var,
og end de Livet sødt vil finde. -
</body>
</poem>

<poem id="frankenau2019041219">
<head>
    <title>Mennesket</title>
    <subtitle>(efter Schiller)</subtitle>
    <firstline>Hvad troer du Mennesket at være?</firstline>
    <source pages="65-68"/>
    <quality>korrektur1,korrektur2,kilde,side</quality>
</head>
<body>
Hvad troer du Mennesket at være?
Halv Dyr, halv Engel, lille, stor,
paa tusind Mangler maae han bære
og Guddoms Evne hos ham boer;
ham tusind skiønne Glæder smile,
paa mangen brat han Ende giør,
hans Hierte lider uden Hvile,
han modnes, ældes, visner, døer,

Du Mesterværk fra Almagts Hænder
siig er din hele Bane her?
mon her din Skabnings Maal sig ender?
mon du Naturens Gaade er? -
nei, du blev skabt for Evigheder,
til bedre Lys til bedre Held,
fik Mangler og Fuldkommenheder
til Smag for Lysets Kildevæld.

For Manden det Erfaring være,
naar han som Barn i Snarer faldt;
viid, tunge Byrder maae du bære,
før du blant Fredens Bøn er talt,
naar vi med uforblindet Øie,
mod Sandhed, Lys og Viisdom gaae,
da trøstes Hiertet fra det Høie;
da Støvets ædle Maal vi naae.

Jeg seer den hele Skabnings Rige,
jeg studser, dog jeg knæler her;
jeg seer at alt for mig bør vige,
som Jordens første Væsen er.
Min Phantasie paa lette Vinger,
mig hæver fierne Kloder nær;
tog snart en Grav tir Ro mig bringer
i Muldet, som mit Oprind er.

Med Mangler og med Skabningsgave
til egen, og til Brødres Held,
en Konge over Aand og Have,
og alle Lidenskabers Træl.
Saa Manden sielden Storhed vinder,
han trodser Lykke, Tid, Natur,
selv han sig egne Lænker binder,
og gaaer som Dyret i sit Buur.

Han præker Viisdom, Dyd han qvæder,
og priser varm dens høie Gavn,
forglemmer sig i vilde Glæder,
og slumrer ind i Lastens Favn.
Han troer sig lykkelig i Drømme;
men vaagner sløv, og skammer sig,
Han kiæmper som det Mand kan sømme,
og er som Leeret skrøbelig.

Hist hvor sig klare Sole dreie,
jeg møder Himmelsalighed,
min Skabers Storhed, seer mit Øie,
i Glorie af Herlighed.
See Taagen flyer, mit Blik sig klarer,
forsvunden er Uvished Skye,
Med Englekræfter frem jeg farer.
og Sole og Planeter flye.
</body>
</poem>

<poem id="frankenau2019041220">
<head>
    <title>Til Elise</title>
    <subtitle>i Anledning af hendes i en Sygdom tabte Skiønhed</subtitle>
    <firstline>Elise! slig hvor er hiint blide Smiil</firstline>
    <source pages="69-71"/>
    <quality>korrektur1,korrektur2,kilde,side</quality>
</head>
<body>
Elise! siig<note>siig] slig</note> hvor er hiint blide Smiil
hvormed hvert Hierte du forstod at bøie?
siig, hvo har slukt den himmelskiønne Ild
hvis Trylleglands fremstraaled' af dit Øie?
''Ak Sanger!'' sukker du, ''din Harpe sig
forgieves rører; ei den skiænker mig
den Fyrighed, de skiønne Træk, de Glæder,
hvis fulde Tab jeg trøstløs nu begræder.''

''Hvor før du Majens Rose tegnet saae,
paa denne Kind, nu Vintersnee du finder;
og om de Gruber, i hvis Skiød de laae
mit Aasyns glade Smile, Taaren rinder;
forsvunden er den fulde Svanebarm,
forsvunden hiin saa hvide, trinde Arm,
har du af Medynk kun et Glimt tilbage?
o Sanger, deel med mig min bange Klage!''

Lad fromme Pige, mig din Graad ei see,
ak ja, din Kummer saarer dette Hierte;
dog stands dit Suk! snart dine Kinders Snee
bortsmelter, og med den din tunge Smerte;
forynget Rosen atter spirer frem,
forjagne Smile søge fordums Hiem,
snart Barmen med fornyet Kraft sig hæver,
og atter dig din tabte Huld omsvæver.

Og vilde end en ublid Skiæbne dig
<w>Elise!</w> dine sieldne Ynder røve,
seent eller tidligt dog de tabe sig,
derfor lad deres Savn dig ei bedrøve,
et veed jeg, som den ei kan rane bort,
hvis Blomstretid er ei som Skiønheds kort,
din hulde Siæl, dit ømme skyldfri Hierte
held hver, som deres Lige kiende lærte!
</body>
</poem>

<poem id="frankenau2019041221">
<head>
    <title>Linas, en Landsbyeskiønheds Sang</title>
    <subtitle>efter et Bessg i Hovedstaden.</subtitle>
    <firstline>Om Hiertet let, i Hu saa glad</firstline>
    <source pages="71-74"/>
    <quality>korrektur1,korrektur2,kilde,side</quality>
</head>
<body>
Om Hiertet let, i Hu saa glad
min Aande frit jeg drager;
ei længer mig den qvalme Stad
med sine Dunster plager.

I Sandhed, den en Daare var
som først det randt i Sinde
en Stad at bygge, hvilken Nar!
og der sig slutte inde.

Der veed man ei af Majdags Færd,
af Høst og Leegestuer,
saa kiedsomt svinder Tiden der,
blant klafferlystne Fruer.

Man samles kun til Dands og Sang
og Skuespil, og Gilde,
og Giestebud, der mangen Gang
bekommer Mangen ilde.

Og deeles Tiden mellem Thee,
og Vaas, og malte Blade,
sligt kaldes, troer jeg Assemblee,
og sligt skal fornemt lade.

Nei, bedre i Naturens Skiød
at nyde sine Dage,
for ved nødtørstigt, dagligt Brød
sin Lykke heel at smage.

Derfor jeg munter er og fro,
at Skiæbnen mig bestemte
til, under landligt Tag at boe,
og ei min Tarv forglemte.

Her seer Jeg hver en Morgenstund,
Guds skiønne Soel at male,
den fierne tæt udsprungne Lund,
og atter klar at dals.

Jeg daglig kan til Skoven gaae,
for frit, og uden Hinder,
at høre Nattergalen slaae,
og ses hvor Bækken rinder.

Og hvis Jeg Søvn at gavne troer,
jeg Sopha kan undvære;
Guds grønne, blomsterklædte Jord
kan mig som andre bære.

Og om nu en og anden Gang
en langsom Time kommer,
jeg da fordriver den med Sang
om Ungdom, Roser, Sommer.

Snig saa mit Liv dig stedse bort,
jeg aldrig da skal klage
at Jordens Fryd var mig for kort,
ei ønske bedre Dage.
</body>
</poem>

<poem id="frankenau2019041222">
<head>
    <title>Erklæring til Laura</title>
    <subtitle>1794</subtitle>
    <firstline>Nylig Laura, eiegode Pige</firstline>
    <source pages="75-76"/>
    <quality>korrektur1,korrektur2,kilde,side</quality>
</head>
<body>
Nylig <w>Laura</w>, eiegode Pige
fra din Elskers Barm du tit mig saae,
spurgte mig hvorfor om Amors Rige
aldrig dog jeg Strengen vilde slaae?
Skiønne, nu dens Toner skal forklare
hvi om Elskov de saa tause vare,
hvi de Minnesangens Roes ei naae.

<w>Laura!</w> siig om nogentid den Blinde
maled' dig en yndig Foraarsdag?
siig mig, om den Døve nogensinde
rosed' Nattergalens kielne Slag?
siig, mon den om Livets Fryd kan qvæde,
den, der aldrig smagte Livets Glæde,
men hvis Lod, var varig Kummers Nag

Kierligheds saa sødt beskrevne Smerte
Skiæbnen mig endnu ei kiende bød,
ingen Pige skiænked' mig sit Hierte,
intet kielent Ønske for mig lød;
ubemerkt i Livets Dal jeg vanker,
der min Søvn af Elskovs mange Tanker
uforstyrret er endnu, og sød.

Derfor ei endnu jeg Strengen rørte
Amors underfulde Magt til Priis;
Pige, derfor ei endnu du hørte
mig at sukke ømt paa Elskerviis;
dog - hvis een, som dine Ynder pryde
mig et Smiil, et Haandtryk vilde yde<note>yde] ybe</note>,
sikkert sang jeg da min Freds Forliis.
</body>
</poem>

<poem id="frankenau2019041223">
<head>
    <title>Romance</title>
    <subtitle>1794</subtitle>
    <firstline>Fuldmaanens Glands i natlig Stund</firstline>
    <source pages="77-81"/>
    <quality>korrektur1,korrektur2,kilde,side</quality>
</head>
<body>
Fuldmaanens Glands i natlig Stund
bestraaler blid den tavse Lund,
alt slumrer trygt, kun <w>Axel</w> vaager,
og rider fro i Nattens Taager;
''gaae, synger han, min Fole, gaae!
i Morgen skal mit Brøllup staae,
jeg næste Midnat, Kuldens Harme
skal trodse kiæk i <w>Berthas</w> Arme.'' -

Og dybt i Lundens mørke Skiød
han hører Harpeklang saa sød;
i festlig Pragt, med Epheukrandse
der Ellekongens Terner dandse;
som Fjeldets evig friske Snee, -
var deres favre Dragt at see,
som Engens Giøgleflammer bæve
med Lethed, Arm i Arm de svæve.

Nu een mod <w>Axel</w> nærmer sig,
''tom Ridder træd i Dands med mig!
din skal hiin blanke Hielm da være,
Med Held du stedse den skal bære.'' -
''ei kan jeg dvæle, Hanens Gal
snart Morgenrøden varsle skal,
Mig venter Brudeblus og Glæde,
i Dands Jeg skal som Brudgom træde.'' -

Hun gaaer, en anden nærmer sig: -
''kom'Ridder, træd i Dands med mig,
jeg denne Sadelgiord dig skiænker,
og varig Held i Elskovs Lænker!'' -
''ei kan jeg dvæle, Hanens Gal
snart Morgenrøden varsle skal,
mig venter Brudeblus og Glæde,
i Dands jeg skal som Brudgom træde.''

''Nuvel, saa svarer Ternen riid,
men Ridder, først din Skiæbne viid!
ei næste Morgen dig skal fryde,
for Elskovs Lyst, du Qval skal nyde; -
hun rører ved hans blanke Skiold,
''værn ham ei ham mod Fienders Vold!''
hun rører Sværdet ved hans Side:
''paa fremmed Rustning ei du bide!'' -

Nu <w>Axel</w> reed, fra vildsomt Krat
en Ridder greb hans Tøile fat,
''stands Røver, Skiold med mig at prøve,
siig hvi min Brud du torde røve?'' -
og <w>Axel</w> greb sit Sværd med Hast,
men ak, som Kiærets Rør det brast;
omsonst han lader Skioldet møde
sin Fiendes Hug, for ei at bløde.

Snart skiult med Saar han sank til Jord
''o Ridder, hør mit sidste Ord!
''din tabte Brud Jeg aldrig kiendte,
''mit Hierte kun for <w>Bertha</w> brændte
''i Elledands Jeg ypped Kiv,
''thi spildes nu mit unge Liv;
''hvis vel du vil i Verden fare,
''tag dig for Elleqvinder vare!'' -

Nu Nattens mørke Dæmring veeg,
i Østen Solen rødlig steeg;
fra Borgens Tinde <w>Bertha</w> skuer
mod Morgenrødens Purpurluer;
hist langsomt noget nærmer sig,
hun seer, og seer - sin <w>Axels</w> Liig, ,
hun skriger ''<w>Axel!</w> - Gud!'' - og blegner,
og ned paa Tinden død hun segner.
</body>
</poem>

<poem id="frankenau2019041224">
<head>
    <title>Ved Abildgaards Grav</title>
    <subtitle>1801</subtitle>
    <firstline>Hvis er Urnen, som i Rosenskygger</firstline>
    <source pages="81-83"/>
    <quality>korrektur1,korrektur2,kilde,side</quality>
</head>
<body>
Hvis er Urnen, som i Rosenskygger
hist paa Dødens Ager sattes hen?
over den en Stilliz Reede bygger,
ak, jeg ahner alt Naturens Ven.

Ja, for <w>Abildgaards</w> de fromme Maner,
dette skiønne Sted indviet er;
ak, det Øie, som Naturens Baner
giennemforsked', hviler lukket her.

Fik da Støvet disse høie Evner
dette sieldne underfulde Vid,
for engang, naar Gravens Forhæng revner,
der at slumre, giennem evig Tid?

Nei, en lønlig Stemme synes lyde:
''hine sieldne Gaver ei forgaae;
Gravens Nat de vældigt giennembryde,
deres fordums Virkekreds at naar.''

Snart en yngre jordisk Bygning røber
hiin vor hedenfarne Broders Aand;
snart hans Blod i andre Aarer flyder,
livnet ved Naturens Almagts Haand.

I en uafbrudt, og evig Kiæde
Liv, og Aand, og Evner slynge sig,
thi Naturens Ven, hør op at græde,
snart maaskee hans Aand omsvæver dig.
</body>
</poem>

<poem id="frankenau2019041225">
<head>
    <title>Sang</title>
    <subtitle>
        <line>en kold Octobermorgen</line>
        <line>1794</line>
    </subtitle>
    <firstline>I Riim den kolde Morgensoel</firstline>
    <source pages="83-85"/>
    <quality>korrektur1,korrektur2,kilde,side</quality>
</head>
<body>
I Riim den kolde Morgensoel
alt længe speiler sig!
saa rødlig, fra den kolde Pot
den Glands bestraaler mig,
en Sværm af Drosler nu og da
sig Skiul i Krattet søger,
og munter, Haren til og fra
blandt nøgne Stubbe spøger.

Bortviftet af den skarpe Vind
i Gaar det sidste Blad
faldt fra min skyggefulde Lind,
hvorunder tit Jeg sad,
snart flokkeviis den kolde Snee
skal over Sletten ryge,
og trætte Vandrer raadvild see
sit Spor at sammenfyge.

Men kom o Vinter! lige fro
Jeg dog skal møde dig;
min jevne Fryd, min stille Ro,
du ei skal rane mig:
naar du med Hagel, Snee, og Slud
paa mine Ruder larmer,
mit Bæger kiæk Jeg tømmer ud,
og mig ved Druen varmer.

Og kommer da en frossen Ven,
Jeg for Caminens Ild
ham Stakkel byder sidde hen,
og fro ham drikker til;
da mangt fortroligt, spøgfuldt Ord
til Aft'nen sig bortsniger,
vi vexle om vort kiære Nord,
og om dets vakkre Piger.
</body>
</poem>

<poem id="frankenau2019041226">
<head>
    <title>Berthas Rose</title>
    <subtitle>1794</subtitle>
    <firstline>I Aftensvalen Bertha iiled'</firstline>
    <source pages="85-87"/>
    <quality>korrektur1,korrektur2,kilde,side</quality>
</head>
<body>
I Aftensvalen Bertha iiled'
til Lundens stille Skiød,
hvor fra en Torn, en Rose smiled'
som Berthas Kind, saa rød;
af hende Tornen plantet var,
og nu for første Gang den bar.

De skyldfrie Læber Rosen kyste -
''min Omhues kiære Løn,
du længe Bertha skal forlyste,
staae længe frisk, og skiøn!
o hvor er Bertha lykkelig
at hendes Haand opelsked' dig!'' -

Da lød blant Haslers tætte Grene
en kierlig Moders Raab:
''sin Fader længes, svag og eene
at favne Dig, hans Haab!'' -
og Bertha løb af Glæden varm
og sank til matte Faderbarm.

Men neppe Solens Purpurlue
i Østen atter steeg,
for hun sin kiære Blomst at skue
sig ud i Lunden sneeg;
alt hendes Fod er Stedet nær,
alt skimter hun dens blide Skiær.

Nu stod hun der, men ak med Smerte
sin Blomst hun falmet saae,
thi dybt i Rosens spæde Hierte
en Orm forborgen laae,
og Bertha brast i Graad; ei meer
sin Rosentorn hun blomstre seer.

<nonum><center>* * *</center></nonum>

Som Berthas Rose favre Piger
er Skiønheds Purpurkrands,
o troer den ei! thi ofte sviger
dens lyse Trylleglands,
kun Dyden vorder evig tro,
thi evigt Dydens Roser groe.
</body>
</poem>

<poem id="frankenau2019041227">
<head>
    <title>Til den femtenaarige Minna</title>
    <subtitle>
        <line>(da Jeg første Gang saae hende dandse)</line>
        <line>1794</line>
    </subtitle>
    <firstline>Let i Nakken Minna svæver</firstline>
    <source pages="88-93"/>
    <quality>korrektur1,korrektur2,kilde,side</quality>
</head>
<body>
Let i Rækken Minna svæver
med sin Dandser, Arm i Arm,
navnløs Glæde giennembæver
hendes aabne, hulde Barm:
rank som Majens Lilliestengel,
skyldfri som en salig Aand,
ja, i alt en jordisk Engel,
kom hun fra Naturens Haand.

Men en tredsk og slibrig Alder
snart vil hilde Minnas Fod;
at kun ei min Skiønne falder,
Skiønhed sielden sikkert stod;
Livets Vaar er fuld af Fare
riig paa Snarer uden Tal,
hvo skal tage Minna vare
giennem Sandsers Trylledal?

Snart maaskee vil Smigers Læbe
aande Gift mod Minnas Fied;
snart en lumsk Forræder stræbe
at forstyrre hendes Fred;
snart jo Dydens Røst kan døves
under Glædens Bieldelyd;
og min Skiønnes Hierte røves
Uskyld, Sundhed, Ro, og Dyd.

Minna, o saa bøi dit Øre
venlig til min Harpes Klang,
ei for tidlig kan du høre
Sandheds Røst i Skialdens Sang;
Viid, at hist i Letsinds Rige
kun omsonst man søger den,
Sandhed der sig frem maa snige,
uden Medhold, uden Ven. -

Ofte har din Sangers Øie
giennemskued' Pigens Barm,
fundet den som Vox at bøie,
ja for alle Glæder varm:
ogsaa det er ingen Brøde,
Gud os jo til Fryd har skabt,
Hvo sin Fryd kan fra sig støde,
ynk ham Pige! som fortabt.

Kun at Dig Fornuftens Stemme
lede giennem Glædens Land;
Pige! kun at ei Du glemme
Kiønnets Pligter, Værd, og Stand,
at i Livets Vinterdage
ei Din Vaar maa angre Dig,
men at hines Held Du smage
Minna, Glædens Alders liig.

Først og frem for alt Du Gode,
vær beskeden, from, og bly;
stedse venlig, fro til Mode
Luners Herredom Du skye!
Øieblikke, bedste Pige
grunde Støvets Vee og Vel,
derfor aldrig blindt Du hige
efter hver en skinbar Held.

End en Varsel, - tro ei heller
puddret Junkers glatte Ord,
hvad i Dag han Dig fortæller,
han i Gaar en anden svor;
glimrende hans Smiger lader,
trylled' den kun ei saa tørt!
o, thi let som hans Pomader
smelter hvert hans Løvte bort.

End, naar Blodets Ild sig tænder
Pige, under Dands og Larm
og i fulde Flammer brænder,
luk dit Øre, hærd din Barm!
Viid at under slig en Stierne
Pigen svag som Røret er,
hører Smiger dobbelt gierne,
er sin Afgrund dobbelt nær. -

Naar sin Straale Amor sender
i Din, Barm, - o tilgiv mig!
ei Din Sanger Elskov kiender,
her han ei kan raade Dig,
dog, lad Dig af Pragt ei blinde,
ei af Ahner, Løvter, Guld,
den, kun den Dit Hierte vinde
som er Dyd og Retsind huld.

Dands nu, gode skyldfri Pige
evig over Roser frem!
og, naar disse Glæder vige,
andre, bedre følge dem!
kun min Sang bevar i Minde
hvert et Fied Du end skal gaae,
Skiønheds Eftermæler svinde,
Dydens evig skiønne staae.
</body>
</poem>

<poem id="frankenau2019041228">
<head>
    <title>Lille Grethe</title>
    <subtitle>1793</subtitle>
    <firstline>Forleden Morgen Jeg min Koe</firstline>
    <source pages="94-95"/>
    <quality>korrektur1,korrektur2,kilde,side</quality>
</head>
<body>
Forleden Morgen Jeg min Koe
i Kløverengen søgte,
mig Naboe Jørgen mødte, loe,
og kneb min Kind, og spøgte;
han ofte nævnte Kierlighed
en Ting, hvorom Jeg intet veed.

Han mig saa kierlig tog i Arm
og trykte til sit Hierte;
og taled' sig saa rød, og varm
om Elskovs Fryd og Smerte;
saa underlig hans Tale lod,
Jeg ei det mindste Ord forstod,

Nu om et Kys hans Ønske lød,
Jeg sligt ei torde høre,
da Moster nys mig strængt forbød
en Ungkarls Mund at røre; -
Jeg nu min Angest maae belee,
os Moster jo ei kunde see.

Ei Staklens Mine blid og mild,
ei Smerten i hans Øie,
ei Eeden om hans rerne Ild
mit Hierte kunde bøie,
med Taarer han Farvel mig bød
og gik - og strax Jeg alt fortrød. -

O at i Marken snart igien
Jeg maatte Jørgen møde,
for i hans Arm al haste hen
og for min Haardbed bøde
han sikkert skulde skee sin Ret,
ti Kysse gav jeg ham for eet.
</body>
</poem>

<poem id="frankenau2019041229">
<head>
    <title>Ved Krazensteins Grav</title>
    <subtitle>1795</subtitle>
    <firstline>Graa af Alder, mæt af Livets Dage</firstline>
    <source pages="96-98"/>
    <quality>korrektur1,korrektur2,kilde,side</quality>
</head>
<body>
Graa af Alder, mæt af Livets Dage
lagde han sin tunge Vandrestav,
ingen Harpe toner billig Klage
ved den ædle Oldings Grav.

Ubegrædt, uhædret foer han heden,
selv den Mand, hvis yndte Romerpen
pryded' mangen Mindesteen herneden,
tier om Naturens Ven.

Øde vi dog tit vor Roes paa Daarer
som udretted' alt, kun intet Gavn,
var da han ei værd, om Ædles Taarer
fløde ved hans tunge Savn.

Vare skiønt tilsidst hans Kræfter svage,
og hans Isse skiult Med Alders Snee,
o, saa kaster kun et Blik tilbage,
for hans Manddoms Aar at see.

Mangen Yngling han fortrolig leded
i Naturens viide Kredse om,
ufortrøden ofte Lys han spreded'
paa dens mørke Helligdom.

Ogsaa Skialdens Barm erkiendtlig banker
for enhver Vejledning han den gav,
derfor disse <w>Glem mig ei</w>, Jeg sanker
til en Krands paa Mandens Grav.

Giennem Evighedens lyse Baner
svæver nu hans Fod med lette Fied;
Fred af Himlen med hans fromme Maner,
med hans Aske salig Fred!
</body>
</poem>

<poem id="frankenau2019041230">
<head>
    <title>Emmas Grav</title>
    <subtitle>1794</subtitle>
    <firstline>Her, hvor Aftensolen smiler</firstline>
    <source pages="98-100"/>
    <quality>korrektur1,korrektur2,kilde,side</quality>
</head>
<body>
Her, hvor Aftensolen smiler
mat, og rødlig ned,
under disse Roser hviler
Emma sødt i Fred.
Svale Foraarsvinde lufte,
Lillier og Syringer dufte.
Engens Lærker Triller slaae,
Emmas Bolig ei de naae.

Blodet giennem Emmas Aarer
ak, saa muntert flød,
saare sieldent Mismods Taarer
faldt i hendes Skiød;
glad, hun stedse glade søgte,
munter hun med muntre spøgte,
pludselig fra Fryd og Leeg
Emma ned i Graven steeg.

Fire Vintre Emmas Øie
nu alt lukket er,
end i Kreds af slunkne Høie
hendes frisk man seer,
Søstre om dens Grønsvær frede,
fiernt dens Roser Vellugt sprede
mangen venlig Nattergal
slaaer i denne Fredens Dal.

Slumre i din tause Bolig
Emma, slumre sødt!
o, i Graven boer du rolig -
mageligt og blødt;
salig vorde dig din Hvile,
Engle til din Slummer smile,
Fred af Himlen vennehuld
svæve om dit kiære Muld!
</body>
</poem>

<poem id="frankenau2019041231">
<head>
    <title>Sang en skiøn Majaften</title>
    <subtitle>1794</subtitle>
    <firstline>Ei mindste Aande Løvet rører</firstline>
    <source pages="100-102"/>
    <quality>korrektur1,korrektur2,kilde,side</quality>
</head>
<body>
Ei mindste Aande Løvet rører,
hist Maanen klar gik op;
kun Nattergalens Slag man hører
fra tæt Kastanietop;
o, alt os visner, fiern og nær,
at Vaaren skiønnest er.

I Kiærets demantblanke Flade
Syringen speiler sig,
og Jorden strøt med Blomsterblade
en sneeklæd Eng er liig,
saa mangt et Blomsters Flor var kort,
et Vindstød tog det bort.

Ak mangen Pige tidlig falder
som disse Blomster af,
og Skiæbnen mangen Yngling kalder
fra Vaaren, i sin Grav.
Ja, mangen siden sidste Maj
vi savne paa vor Vei.

Thi lad os med hinanden nyde
den friske Blomsterduft;
snart Vaaren os Farvel skal byde
snart aander Høstens Luft;
omsonst i Morgen vi maaskee
om disse Roser see.

Dog Maanen høit paa Himlen blinker
og snart skal Midnat slaae,
og Natviolens Duft os vinker
til Hvile hen at gaae.
Sov<note>Sov] sov</note> født til næste Morgengry
og vaagn til Fryd paa ny!
</body>
</poem>

<poem id="frankenau2019041232">
<head>
    <title>Barnemordersken</title>
    <subtitle>
        <line>til sine Dommere</line>
        <line>1798</line>
    </subtitle>
    <firstline>Snart straaler mig den sidste Morgenrøde</firstline>
    <source pages="102-108"/>
    <quality>korrektur1,kilde,side</quality>
</head>
<body>
Snart straaler mig den sidste Morgenrøde,
ethvert mit Fremtids Øieblik er talt,
Jeg under Lovens dragne Sværd maa bløde,
fordi - jeg mellem Livets Torne faldt,
o maatte jeg det sidste Offer være
for en saa tit ubilligt ændset Daad,
O, lærte Verden dog at overbære
og skiænke den Fortabte Medynks Graad! !
I Mænd som klæde Retfærds høie Sæde,
hvis kolde Strenghed nys fordømte mig
den lange mørke Gravens Vei at træde,
bekiender dog, hun var ulykkelig!
beklager Marmorhierter! den Fortabte
som vilde Lidenskaber underlaae,
og takker ham som mig og Eder skabte
at Skiæbnen Eders Kiøn ei frister saa:
jeg veed at Loven Blod for Blod begierer,
og villig lyder jeg dens vrede Bud,
men skiønt for Verden jeg dens Bogstav ærer,
jeg stevner den og jer for Alles Gud;
hvor mangen sidder for mit Synderøie
der ei som Yngling havde Skiønhed kiær,
som lod sig, ei af Pigesmile bøie
og aldrig Elskovs Roser kom for nær?
o, rødmer! den allene som tør sige
''i Elskov ei mit Hierte hilded' sig
min Ungdoms Tale daared' ingen Pige,''
kun han kan bryde Staven over mig. -
Døm Næste ei saa strengt om dette Hierte
ei er det meer end dit af hærdet Staal
men ak! du prøved' ei dets Helvedsmerte
din Læbe tømte ei dets bittre Staal.
Jeg gik i Livets fejre Rosenalder
da Hiertet varmt for alle Glæder slaaer,
da til at nyde os Naturen kalder,
og Elskov øverst mellem Glæder staaer;
min Skiæbne mig en Mand imøde førte,
saa sødt for mig han skildred' Kierlighed,
han favned' mig, hans Læbe min berørte,
jeg svimled', ak! min Lod enhver jo veed. -
Af mine Kiærtegn mæt, min Elsker iiled'
i andre, uerfarne Pigers Favn,
o du! hvem Elskovs lyse Fakkel smiled'
og sluktes brat, begræd med mig mit Savn.
Mit Aasyn blegned, Flammen i mit Øie
forsvandt, thi ak! min Uskyld borte var;
jeg mine Taarer standsed' kun med Møie,
en ukiendt Byrde jeg urolig bar;
ei Avinds Tunge slig en Fest forsømte,
alt hvisled' den: see hendes Kind er bleeg!
forbudne Glæders Bæger vist hun tømte,
og Ven med Frende for mit Aasyn veeg;
ved hvert mit Fied forhaanet jeg mig giemte
dybt i en vennetom, forborgen Vraa,
hvad Under at fortvivlet her jeg glemte
min Gud, og den som under Hiertet laae,
jeg mine Kvaler ei formaaer at male.
af dette Skiød en Skabning vreed sig frem,
kun hæse Skraal var Staklens første Tale,
end bløder Hiertet ved at mindes dem.
Væk Glut velsignet! mat min Læbe stammer
dog snart jeg sank i Rædslers skumle Nat.
''Velsignet den der fødtes kun til Jammer!
nei Kryb, os begge Himlen har forladt;
viid stedse vil man Fingre ad dig pege,
Bastard vil hver en Læbe nævne dig,
din Næstes Haan din Kind vil tidlig blege,
du alt fra Vuggen er ulykkelig.
Og Stakkel! du begik jo ingen Brøde
du lider skyldfrie for din Moders Daad,
o, da, langt heller intet Liv, den Døde
er fri for Kummer, fri for Modgangs Braad,'' -
for Øiet føled' jeg et Slør sig drage,
og giennem Hiertet blussed' vildt mit Blod,
og da jeg af min Dvale kom tilbage
laae Barnet dødt og blodigt for min Fod. -
For Verden er min Daad en grusom Brøde;
men ei saa grusom for en naadig Gud,
med Tillid skal jeg for hans Trone møde,
naar mine Dages Lampe slukkes ud.
Jeg knæle skal for ham som alt forlader,
som er mod al sin Skabning eiegod,
og spørge der, om han som Livets Fader
gav Loven Ret at fordre Død og Blod?
omsonst med Blok og Øxe Loven truer Enhver
enhver mod<note>mod? Kilden ulæselig</note> eget Foster væbnet Haand,
Fortvivlelsen for ingen Piinsel gruer,
naar først den løser Moderhiertets Baand.
Med meer end Bøddelsværdets Hvashed taler
i hver en Moderbarm Naturens Røst,
og døves den, hun agter ingen Kvaler,
men blotter kold mod Hevnens Dolk sit Bryst;
nei, Loven byde kiæk den Skiændsel svinde
som vorder den Forførtes tunge Lod,
og stedse skal Naturen Seier vinde.
og spare Staten tvende Væsners Blod.
Dog Dagen glider, Timeglasset rinder.
og snart min Fremtids korte Frist forgaaer,
mit Minde snart af Mængdens Hierter svinder
naar mine Dages Viser stille staaer.
Mit frelste Noer udrækker spæde Hænder,
for hist i Lysets Land at favne mig
jeg kommer Glut, før Nyet end sig tænder.
jeg er for evig hos min Gud, og dig. -
</body>
</poem>

<poem id="frankenau2019041233">
<head>
    <title>Majsang</title>
    <subtitle>(efter v. Salis)</subtitle>
    <firstline>I yndig Dragt, saa hvidt og rødt</firstline>
    <notes>
        <note>Oversættelse af Salis' <xref type="translation" poem="salis2018040301"/>.</note>
    </notes>
    <source pages="109-111"/>
    <quality>korrektur1,kilde,side</quality>
</head>
<body>
I yndig Dragt, saa hvidt og rødt
nu Æbletræet dufter,
Græsleiet er saa friskt og blødt,
en sagte Vaarvind lufter.
Maaskee o Maj! blant os ei mere
du en og anden finder,
ak! hvo er den som dig ei seer?
hvo den hvis Taare rinder?

Hvert Engens Blomster yndigt er,
dens Vellugt sød at nyde;
men bedre dets som fandtes værd
den Skiønnes Barm at pryde.
Med Blomster, (ak hvo blant os vred
i hvilken Dal de spire?)
engang vor stille Hvilested
Forgrædtes Haand skal siire.

Snart blegner Rosen, Pigens Pryd,
snart graane Pigens Lokker,
blant Glædens Toner dundrer Lyd
af Taarnets Dødningklokker;
mod Aften Byens Ungdom glad
om Pladsens Majtræ dandser,
dog ak! Liigskarens tause Rad
snart Dands og Glæde standser.

Den fulde Maane skinned' klar,
igiennem Lindens Blade,
hvor nyligt mangt trolovet Par
i Aftensvalen sadde;
men siden Sørgeklokken lød,
til Graven Maanen smiler
hvor mangen Brud for tidlig død
i kiølig Mulm nu hviler.

Ja, Venner, snart skal Timen slaae
da ogsaa vi maa segne;
Held Fromheds Dyrker! trygt han gaae
igiennem Glædens Egne.
Hist skal Uskyldighed og Dyd
liig Aftenstjerne blinke,
hver ædel svunden Ungdoms Fryd
os atter hist skal vinke.
</body>
</poem>

<poem id="frankenau2019041234">
<head>
    <title>En aldrende Bjergmands Sang i Gruben</title>
    <firstline>Eensom toner Lirens Klang</firstline>
    <source pages="112-114"/>
    <quality>korrektur1,kilde,side</quality>
</head>
<body>
Eensom toner Lirens Klang
giennem Verkets Huler,
Biergmand, og hans hæse Sang
Jordens Afgrund skiuler,
Mulm indhyller Biergmands Fied
han af Dagens Lys ei veed.

Aldrig har for Armods Kaar
Bjergmand lært at grue,
skiønt ham fra de spæde Aar
Nød og Farer true;
Mulm indhyller Biergmands Fied,
han af Dagens Lys ei veed.

Ved sin Lampes blege Skin
Erzen kiæk han bryder,
sielden paa hans muntre Kind
Mismods Taare flyver;
Mulm indhyller Bjergmands Fied
han af Dagens Lys ei veed.

Kun jeg Gamle, sneehvidt Haar
nu min Isse dækker.
Byrden af saa mange Aar
Armens Vælde svækker;
Mulm indhyller Bjergmands Fied
han af Dagens Lys ei veed.

Stedse nu den stille Grav
svæver mig for Øie,
der, kun der, skal Dødens Krav
ende al min Møie;
Mulm indhyller Bjergmands Fied
han af Dagens Lys ei veed.

O, saa skiænk mig i dit Skiød
snart en evig Hvile,
tause Grav, din Ro er sød
søde dine Smile.
Mulm indhyller Biergmands Fied
han af Dagens Lys ei veed.
</body>
</poem>

<poem id="frankenau2019041235">
<head>
    <title>Til min Søsters Frederikas Bryllupsdag</title>
    <firstline>Skildt fra dig ved Bølge, Bierge, Dale</firstline>
    <source pages="114-118"/>
    <quality>korrektur1,kilde,side</quality>
</head>
<body>
Skildt fra dig ved Bølge, Bierge, Dale,
tumlet hid til Donaus milde Strand
lader jeg i Sangen Hiertet tale,
sige dig, hvad ei min Læbe kan;
o, saa gierne var jeg selv tilstede
at lykønske eders Rosenbaand,
jeg saa gierne deelte eders Glæde
rækked' eder trofast Broderhaand.

Midt i Keiserstadens vilde Vrimmel
til mit kiære Hiem jeg tænker mig,
under Nordens fierne kolde Himmel -
Phantasien gierne tumler sig.
Klart jeg skuer Glæden i dit Øie,
Rosen paa din luevarme Kind,
naar du knæler for den Evighøie
og til Dannekvinde vies indt

Pige! naar dig Brudekrandsen pryder
og dit Hierte varmt af Glæde slaaer,
naar om Bryllupsbordet Ønsket lyder:
Parret nyde evig blide Kaar!
hvisker da til dig en lønlig Stemme
og lykønsker dine Fremtidsfied
kierlig i dit Hierte den du giemme
viid, den kom fra <w>Donaus</w> fierne Bred.

Hidtil var dit Liv en Morgenslummer
hidtil var din Banes Himmel blaa, '
ei ved egen, kun ved Andres Kummer
stundom jeg dig Taarer fælde saae;
tak et kierligt Forsyns vise Øie,
kys et evigt Væsens Faderhaand,
som igiennrm Torne, Veemod, Møie
førte dig i Glædens Ledebaand.

Snart skal Hymens friske Myrthekrone
venlig slynge sig omkring dit Haar,
inden delte Blad du seer, som Kone
fro i muntre Venners Kreds du staaer.
For din svundne Alder Dækket falder,
og en anden Scene aabner sig,
viid! en skiøn, men vigtig Stand dig kalder,
dog, lad ei dens Byrder strække dig.

O hvad var den Hele Livets Kiæde
naar af den ei Kummer var et Leed,
snart af evig uforstyrret Glæde
blev det underlige Hierte kied;
derfor Fryd og Veemod stedse svæve
Haand i Haand om Dødeliges Fied,
snart sig Solen atter klar skal hæve
skiønt endog den gaaer bag Skyer ned.

Snarligt rynkes Ungdoms glatte Kinder
kort er Livets Vaar, Naturens liig,
uden Ophør Timeglasset rinder,
og den svage Alder nærmer sig;
her vi møde korte kolde Dage
her vor Bane vorder mørk og trang,
her velsigne vi en trofast Mage
som kan dele huld vor tunge Gang.

Svagheds Børn vi Alle Alle ere
under Lidenskabers Aag vi staae,
Sagtmods Engel eders Hjerter lære ,
skaansomt mod hverandres Feil at slaae,
da skal Livets Vinter eder smile
liig en klar og skyfri Sommerdag,
og en blid Erindrings Dæmring hvile
over eders svundne Ungdoms Aar.

Harpen tier - o! men Hierlet banker,
evig det for eder banke skal,
der, hvor mangen Haand kun Torne sanker
blomstre eder Roser uden Tal!
stedse Hymens Fakkel eder lyse
liig en varm og skyfri Sommerdag!
aldrig, aldrig eders Hierter gyse
Under Skiæbnens vilde Tordenslag!
</body>
</poem>

<poem id="frankenau2019041236">
<head>
    <title>Til min Søsters Amalias Bryllupsdag</title>
    <firstline>Fra Donaus Bord, og Kajserstadens Vrimmel</firstline>
    <source pages="119-124"/>
    <quality>korrektur1,kilde,side</quality>
</head>
<body>
Fra Donaus Bord, og Kajserstadens Vrimmel
min Harpes Tone streg mod Nordens Himmel
og sang vor yngste Søsters Bryllupsdag;
kun sparsomt Lykkens Haand mit Liv betænkte
dog yded' jeg hvad karrig den mig skiænkte,
et broderkierligt Harpeslag.

Da tumled' jeg paa Skiæbnens lumske Bølger,
endnu Orcanen mine Fied forfølger,
end ingen sikker Havn mit Øie seer;
dog vil jeg Glædens korte Havblik nytte
med kierligt Øre til min Sang i lytte
maaskee den snart ei lyder meer.

Min Faderstad har nok af Mænd med Hierne,
min Pligt og Villie skiænker den mig gierne
thi uden mine Evner tryg den staaer,
bag Norges gamle Graner Nornen vinker,
og skiønt en Taare i mit Øie blinker,
jeg kvæler den som Mand, - og gaaer.

Amalia! fra spæde Barndoms Dag
vi lagde Livet Haand i Haand tilbage
nu byder Skiæbnen os at skilles ad;
Mit Øie nu med dobbelt Glæde skuer
dit Aasyn blusse varmt af Hymens Luer,
sligt giør mig Afskeedstimen glad.

Da Skiæbnen mig ad <w>Bøhmens</w> Bierge førte
med stille Fryd jeg Rygtets Varsel hørte:
<w>Amalia</w> har valgt en ædel Mand,
og da ved <w>Spree</w> saa længselfuld jeg tøved'
hiin Tordenstemme al min Fryd mig røved':
''hans Velfærd staaer paa nøgen Strand!''

Dog han som i det Høie Skiæbnen veier,
som salig Trøst mod alle Taarer eier,
og er sin hele Skabnings hulde Ven,
han lønned' faderlig din Elskers Møie
og fulgte ham med kierligt Forsyns Øie
fra indisk Zone hiem igien. ,

See Hymens Alterflamme Eder smiler,
o, snart din Haand i hans for evig hviler,
gid disse Hænder sildig skilles ad!
en trofast Broders Varsel med du tage,
den trøste dig i fierne Fremtids Dage
hvis Skiæbnen viser dig sit mørke Blad!

Skiønt Verden end lykønsker dig som Kone,
tro ei at Ægtestand er Lykkens Trone,
at Hymen skiænker evig blide Kaar;
med Lidenskab dit Hierte aldrig haabe,
og ei du skal om Hiekp fortvivlet raabe
hvis Haabet i en Storm forgaaer.

O, stor er den som giennem Livets Farer
paa Hav og Land sit kiække Mod bevarer,
og trodser Elementer liig et Field;
men større hvo med Lidenskab kan kiæmpe,
og Sjælens vilde Storme veed at dæmpe,
ham straaler Jordens beste Held.

Fuldkommenhed blev ei vor Lod herneden,
og stundom ryste mørke Luner Freden
der hviler over gode Siæles Vei;
du med din Mage kierlig overbære,
igien mod dine Feil han skaansom være!
og eders Fred forstyrres ei. -

O, haab at Skiæbnens Vink, før Dækket falder
mig til min Fødestad tilbagekalder
i din, og flere Ædles hulde Favn;
at inden vore Dages Aftenrøde
vi atter glade kan hinanden møde,
og glemme svundne Tiders Savn.

Og nu - en Gave burde jeg dig yde,
og dig som Brud et festligt Offer bude,
hvis ei en karrig Lykke sagde: nei! .
og, dog et Mindetegn din Siæl bør have,
vel! tag din Broders Hierte for en Gave!
thi Guld og Rigdom har han ei,

Af ømme Taarer stoppet, Strengen bæver,
et stille Suk fra Hjertets Dyb sig hæver:
''lev med din Mage evig lykkelig!
og, skal vor Fremtid uden Giensyn svinde,
saa levner mig kun dette ringe Minde:
''hans Hierte kiendte ingen Svig.''
</body>
</poem>

<poem id="frankenau2019041237">
<head>
    <title>Vintersang</title>
    <firstline>Streng Kulden er, og truende</firstline>
    <source pages="124-127"/>
    <quality>korrektur1,kilde,side</quality>
</head>
<body>
Streng Kulden er, og truende,
den vilde Nordvind tuder,
den skarpe Vinters Riim og Snee
bedækker mine Ruder.
Den ranke Bøg saa nøgen staaer,
ei meer dens Blade prale,
rundt om, saa vidt som Øiet naaer
man seer kun hvide Dale.

Høit flammer nu Kaminens Ild
i tætte Vinterstue;
dens Varme er saa jevn saa mild,
man samles om dens Lue.
Man mindes der ved Stormens Lyd
de blide Sommerdage,
og ønsker med en stille Fryd
dem snart igien tilbage.

Men synes skiønt Naturen død
med Som'rens sidste Smile,
og skiønt i mærke Taagers Skiød
dens matte Kræfter hvile,
dog Vint'ren under Sang og Spil
og munter Spøg bortsvinder,
og ofte blusser Glædens Ild
paa raske Ungdoms Kinder.

Stolt glimrer Dandsesalens Pragt,
Musiken liflig toner,
man hopper om i Zephyrdragt
ved tændte Lysekroner.
Ak, mangen Pige som ifior
var Ballets Pryd og Smykke,
nu sover under sorten Jord,
Gravens mørke Skygge.

Forførisk er den kiøle Luft
den dæmper Dandsens Heede,
men, bag dens milde lette Duft
lumsk Døden har sit Sæde;
i Dag den Skiønne svaler sig
ved friske Aftenvinde,
i Morgen over hendes Liig
ømt Vennetaarer rinde.

Nei! bedre er den milde Vaar
behængt med Blomsterkrandse
o, Held dens Komme Aar til Aar
og Held dens lette Dandse!
der blæser ingen farlig Vind
for hvilken Rosen daaner;
der dandser man i Maaneskin
ved Fløitens simple Toner.
</body>
</poem>

<poem id="frankenau2019041238">
<head>
    <title>Ved Johan Clemens Todes Grav</title>
    <firstline>Atter Sorgens Muse Skialden vinker</firstline>
    <source pages="127-129"/>
    <keywords>tode</keywords>
    <quality>korrektur1,kilde,side</quality>
</head>
<body>
Atter Sorgens Muse Skialden vinker,
Gravens mørke Forhæng hæver sig,
Dødens Lee i Mulmets Fierne blinker,
Ved dens Glimt jeg seer en Oldings Liig.

Hvo er han som for dit Øie hviler?
som gik ind til Evighedens Fred;
som i selve Døden munter smiler? .
siig Camoene hvad om ham du veed!

Ædel var han, god som faa paa Jorden,
skiønt bans Manddoms Bane tornet var,
uforsagt han mødte Skiæbnens Torden,
som en Mand han Livets Byrder bar.

Tit, naar Kummer ulmed' i hans Hierte
straaled' fra hans blide Aasyn Fryd,
uden Bram han lindred' Næstens Smerte,
kort - han var Hygæas Tempels Pryd.

Han i mangent Samfund skabte Glæde,
og i mangent saaret Hierte Ro;
selve Veemod hørte op at græde
Naar hans engleglade Aasyn loe. -

See <w>Thalia</w> sig bag Sløret giemme
grædende ved Tabet af en Søn!
<w>Melpomene</w> hæver trøstfuld Stemme:
rolig Søster! Fromheds Død er skiøn!

Ja vi samles hist med vore Fædre;
os salig du som savnet heden foer;
dobbelt salig, thi du vandt et bedre,
længe, længe, mindes du i Nord!
</body>
</poem>

<poem id="frankenau2019041239">
<head>
    <title>Kiøbenhavns Bombarderings-Nætter</title>
    <subtitle>
        <line>den 2den, 3die og 4de Septbr. 1807</line>
        <line>Et elegisk Malerie</line>
    </subtitle>
    <firstline>Ræk mig atter Harpen, tro Camoene!</firstline>
    <source pages="130-146"/>
    <quality>korrektur1,kilde,side</quality>
</head>
<body>
Ræk mig atter Harpen, tro Camoene!
længe prøved' Skialden ei et Qvad;
end han male bør en uhørt Scene,
Rædsler over Axels gamle Stad. -
Ak! hvi fik jeg kun til Sangen Evne?
ingen Kraft mit Fødeland at hevne?
ak, hvi mon i Skiebnens Bog det stod:
''Vel han see, men aldrig hevne Blod.''

Landlig, længe ønsket Fred jeg søgte,
stakket, som jeg ønsked', nød jeg den;
mine Børn i Engens Grønne spøgte,
selv jeg drømte mig et Barn igien -
dog, engang jo Glemselsdækket falder
for den evig ønskelige Alder,
da man med en lille, duunblød Haand
rækker Næsten Hierte, Blod, og Aand, .

Angstfuldt Rygtet lød om brittisk Flaade,
Fienders Komme, røversk Overfald,
end jeg tæntre mig det alt som Gaade,
Røverdaad var aldrig Fyrstens Kald;
ja - saa lærte jeg i Uskylds Dage,
dog, de straale aldrig meer tilbage,
hine Timer, kiære for min Siæl,
da jeg tænkte mig kun almeen Held.

Tog Naturen da en anden Orden?
gleed du af din Axel, gamle Jord?
hvor er fordum Kongers Ledingstorden?
hvor er fordums Alders Mand af Ord?
Hunnisk Old jeg atter seer imøde,
værgeløse, skyldfri Væsner bløde,
væbnet Mand mod Svaghed løfter Skiold,
Løsenet er: <w>Vikingsdaad</w> og <w>Vold</w>.

Ei vil Musen Ledingstoget følge
Spor i Spor mod Siællands aabne Strand;
ak, som Bølge hænger sig ved Bølge
under fierne Zoners vild Orkan;
som i veiløs Ørk to Brødre vandre,
fulgte Haab og Frygt blandt os hverandre,
ingen Vished om sin Fremtids Kaar!
intet Vink, naar Dødens Time slaaer!

Fyrig Yngling trodser Død og Jammer,
Mand og Fader kiæk mod Fienden gaaer,
Døden mangen haabfuld Yngling rammer,
Mand og Fader seer sit Banesaar.
Lidet disse Kiækkes Iver gavner,
yndig Fæstemø sin Elsker savner,
skyldfri Glut paa kierligt Moderskiød
hører under Graad sin Faders Død.

Siig! hvorhen skal Musen Flugten styre?
Trængselsbanen synes alt for lang;
vov de spændte Strenge, gamle Lyre!
skiælv ei for den veemodfulde Gang!
nærmere mod Æmnets Maal du drage,
oversvæv de første Nødens Dage;
hæv, Camoene - Timen stunder til -
Dækket for det store Sørgespil! -

Dagen kvælner, Aftenrøden smiler,
Solen gik bag Purpurskyer ned;<note>* Onsdag den 2den September</note>
Uskyld alt i Søvnens Arme hviler,
Træthed, venter fro paa Nattens Fred. -
Nu, som Lyn fra Himlen, Bomber knalde,
Fædre, Mødre, trygge Mure falde;
Barnet, som saa sødt var sovet hen,
vaagner under Jammerskrig igien,

Klager, skingre giennem alle Stræder;
Sukke stige til en alviis Gud;
Hver en Alder Sines Død begræder,
jamrer høit; er sligt Algodheds Bud?
giennem knuste Tage Flammen bryder,
Bieldeklang i Trommens Bulder lyder;
Rigdom, Stolthed, glemme Guld og Stand,
tænke sig kun Evighedens Land.

Under Fløitetonen af Granater,
under Brandkometens lumske Fart,
Barnets Øie Bombens Tindring fatter,
tryg han undrer: ''hvor den straaler klart!''
Barn, du drømmer ei om Jordens Rænker,
siig, hvad end du mener, lille Tænker?'' -
jo, det er de gamle Stjerneskud,
naar den Døde vandrer hiem til Gud.

Kan jeg skildre hvert bekymret Hierte?
tælle hvert fortvivlet Jammerskrig?
nei, men hærdet Mod jeg kierde lærte,
elskelige Kiøn! endog hos dig
Fro jeg saae saa mangen ædel Kvinde
salig Trøst i Moderømhed finde,
Manden, som fortvivlet Hænder vred,
trøstedes ved Glimt af hendes Fred.

Vil den ægte Dåne her forsage?
nei, han kiæmper end paa nordisk Viis;
blodigt ømt han mindes Børn og Mage,
dog, derover gamle Fædres Priis.
Trindt fra Kongestadens Bastioner
dundre huult Bellonas Høitidstoner,
faldne Oldtids Kæmper for mit Syn
smile giennem Bombekiedlens Lyn.

Du, som lever end, din Lovsang tone!
af Erkiendtlighed dit Hierte staae!
mangen alt har mødt for Almagts Trone,
som med dig hen blide Aften saae.
Uskadt saae vi Rædselsnatten svinde,
Solen alt forgylder hine Tinde,
ømt af Graad ved blodigt Nederlag
kvæges Øiet af den klare Tag.

Selve Fienden længes efter Hvile,
mangen Britte saae sin Broders Fald,
sparsomt hvine nu hans Morderpile,
sieldnere man hører Bombens Knald.
Tusende sig giennem Staden sprede,
Venner ængsteligt om Venner lede,
rædsomt skuffet Mangen føler sig,
ak! han snubler over Frendens Liig!

Nu mod <w>Fierde Christians</w> gamle Buer,
hvor sin Føde danske Sømand faaer,
velte Sværme frem, dem Faren truer,
der at sikkre sig mod Død og Saar;
Børn med Kvinder, halv af Rædsel døde,
Oldinge, hvis nøgne Isser bløde,
Kiækhed, Angest, Letsind, Rolighed
vandre Haand i Haand mod dette Sted.

Ei formaaer jeg Scenen at beskrive,
som et Tryllespeil den straaler mig;
siig! hvad Ligning skal jeg Grouppen give?
Phantasien er jo dog saa riig;
Vel, saa tænk dig Romas Katakomber<note>* Underjordiske Hvelvinger, hvor de romerske Christne stial sig til at holde deres Gudstieneste, for at undgaae Keiserens Forfølgelser; de havde ligeledes Muurblendinger der, dem de brugte til Begravelser.</note>
lysnede af Brand og sprengte Bomber;
svar! hvad peger Tidsmagneten til?
Folkeretfærd eller grækisk Ild? -

End en rædsom Nat, en angstfuld Morgen
atter stiger Solen blodig rød,
Hvert et Timeslag forøger Sorgen,
trindt om Skialden svæve Skræk og Død;
giennem Faren Strengens Tone bæver,
høit mod Almagts Trone den sig hæver,
i et Taagesvøb af harmfuld Graad
lyder den om Hevn for Røverdaad.

Atter Dagen sit Farvel os byder,
Midnatstimen atter stunder til;
Fiendens Torden uden Ophør lyder,
uden Ophør lyner Voldens Ild;
Dødens Hagel regner fra det Høie,
end der brister mangt uskyldigt Øie,
hvilke Spor af denne Hagels Fald!
aaben Bug, og splittet Hierneskal! -

Luk dit Øie for det Blod som rinder,
end jo Sørgespillet ei er endt;
Taaren Livet ei tilbagevinder,
vend dig mod den Brand, som nys er tændt.
Hvad betyde hine Vestens Flammer?<note>* Tømmerpladsens Brand den 4de September.</note>
kun forøget Død, fornyet Jammer;
Himlens Purpurklare Luehav
overstraaler mange Kiækkes Grav. -

Branden sagtnes, Horizonten gløder,
ingen Flamme blender Synet meer.
Øret ene matte Sukke møder,
blege Veemodsaasyn Øiet seer. -
Sagte, sagte lyde Skialdens Tale!
mangen Ængstet sank i kvægsom Dvale,
dog, hvor sikre ere Støvets Fied?
hvad er denne Midnatstimes Fred?

Atter varsler Trommens Hvirvel Jammer,
atter tænder sig et rædsomt Baal;
Sankt <w>Mariæ</w> Tempel staaer i Flammer,
Spiret er de sikkre Bombers Maal
Klokkens hule Afskedstoner lyde,
lavarøde Kobberstrømme flyde,
uforsagte Skarer styrte til,
Livet agtes her for Bombespil.

Hvert er Hierte slaaer af Mod og Varme,
selv i Døden seer man ingen ræd;
ak, forgiæves kiæmpe stærke Arme,
end forgieves kiæmper Konsten med:
Vandets høie diamantne Straale
mægter ei med Flammen sig at maale,
Kongestadens Pryd, trods Kraft og Haab,
segner under fiendtligt Jubelraab. -

Øiet nu kun svage Emmer skuer,
Heltes Marmor brager her og der;
mangen Ædlings Been gik op i Luer,
end jeg seer de blege Phosphorskiær.
<w>Adeler!</w> ei meer dit Minde praler,
dog din Hæderstierne aldrig daler; -
Tænker! kom, i smuldret Gruus at see
<w>Gyldenløvers</w> stolte Mausolee.

Saa forsvinde Jordens Herligheder,
saa er alt herneden Drøm og Tant;
du, som over gyldne Dynger freder!
du, som Fryd i Marmorminder fandt!
vend dit Blik mod disse løse Emmer,
hør fra Skyen hedenfarne Stemmer:
="drag dit Hierte bort fra Guld og Pral,=
<w>Alle lige hist vi samles skal!"</w> -

Siig, Camoene! om du end ei gruer?
nei, du fordums Veemodsoptrin saae;
følg mig til <w>Sankt Peters</w> Tempelbuer,
varlig over brustne Bielker gaae!
skyndsom mod Ruinens Punkt du iile!
Bomber, Brandgranater, grædske Pile,
trængte selv i Muldets Mørke ned,
at forstyrre gammel Slumrers Fred.

O, et Rædselskue uden Lige!
her er Musens Tegning alt for svag;
<w>Rafael!</w> af Gravens Dyb du stige!
væd din Pensel til en Dommedag!
Kister, Plader, Been, hinanden møde,
hvor er Siælen af de gamle Døde?
den er samlet hist med Retfærds Ild,
som det gamle Danmark hevne vil. -

Ogsaa dig, <w>Urania!</w> man truer
med Ruin af dine Sønners Hjem;
dog til Trods for Bombeknald og Luer
<w>Fierde Christians</w> Maner dækker dem;
disse Mure vare ham saa kiære,
o, hans Minde evig signet være!
trindt om Eder svæve evig Fred,
Spor af gammel nordisk Ærlighed!

Midnatskyen Strøm af Taarer fælder,
kun for seent mod Branden flyder den; -
til en Steen at Barn sit Hoved hælder,
halv indslumret vaagner det igien.
''Stakkels Lille! siig, hvor har du hiemme?'' -
Svaret lyder med en halvkvalt Stemme:
''hos Gud Fader, han som styrer alt,
''min Forsørger her i Gruset faldt.'' -

Gud! hvi gav du Guldet uden Hierte?
Godheds Gud! hvi Hierte uden Guld?
Sieldent Rigdom ændser Armods Smerte,
oftest Armod er sin broder huld;
ogsaa dette er for Skialden Grade,
dog, for alt Naturens Aand du raade!
sørg som Fader for de skyldfri Smaa,
som paa Livet bitter Forsmag faae!

Huult igiennem tomme Gade lyder
Helliggeistes Midnatsklokkeklang;
hvad mon denne Tomhed vel betyder?
mon et Havblik for en stormfuld Dag?
end i Stadens nordre Egn det brænder,
Fienden sidste Kuglehagel sender,
Skialden segner mat paa Leiet ned,
det beklemte Hierte ahner Fred. -

Endt er Skialdens Kvad, men ikke Nøden,
hæng, Camoene! atter Lyren hen!
snart, naar Danen atter gaaer i Døden,
ræk din gamle Dyrker den igien.
Tro han synger dig om Fredens Smile,
tro han synger dig om evig Hvile,
tro han følger selv i Døden med,
for at vinde gamle Danmark Fred.
</body>
</poem>

<poem id="frankenau2019041240">
<head>
    <title>Til Vaaren</title>
    <firstline>Velsignede Vaar!</firstline>
    <source pages="147-149"/>
    <quality>korrektur1,kilde,side</quality>
</head>
<body>
Velsignede Vaar!
i Blomsternes Duftning,
i Vestvindens Luftning
omdandset af Glæden iblandt os du staaer,
vær hilset du yndige Vaar!

Du klæder Skovens nøgne Kroner,
din Aande farver Engen grøn,
du stemmer Nattergalens Toner,
og huld fremkalder Rosen skiøn.

For dig de kolde Taager svinde,
din Himmel smiler ætherblaa,
du byder atter Bækken rinde
som nys i Vint'rens Kiæder laae.

Du Elskovs blide Lue tænder,
i Kvindens Blik, i Mandens Barm,
ja, dobbelt Amors fakkel brænder
naar Majens Middag straaler varm.

Hvor bag de kolde Sneens Flokker
den dagsky Ugle skiulte sig,
nu Finken fro sin Mage lokker,
og synger kielent: ''kom til mig!''

Selv sneehvid Olding i din Varme
forglemmer Alderdom og Grav,
mod dig han strækker matte Arme,
og griber kiæk sin Støttestav.

Han skuer Ungdom for sit Øie,
og Fryd, hvorhen han vender sig,
sit Blik kan hæver mod det Høie,
og end sig priser lykkelig.

Den skyldfri Barndom munter iler
ad græsgrøn, blomsterdækket Vei,
til hver en Lillie fro den smiler,
og plukker hver en <w>Glem mig ei</w>.

Velsignede Vaar!
i Blomsternes Duftning,
i Vestvindens Luftning,
omdandset af Glæder iblant os du staaer,
vær hilset du yndede Vaar! -
</body>
</poem>

<poem id="frankenau2019041241">
<head>
    <title>Klosteret</title>
    <subtitle>(efter Matthisson)</subtitle>
    <firstline>I Vesten Skyens Purpur taber sig</firstline>
    <notes>
        <note>TODO:Find originalen Friedrich von Matthisson. Det kunne være en meget fri gendigtning af http://www.gedichte.xbib.de/Matthisson_gedicht_177.+Das+Kloster.htm</note>
    </notes>
    <source pages="150-156"/>
    <quality>korrektur1,kilde,side</quality>
</head>
<body>
I Vesten Skyens Purpur taber sig
af Eeges Mørke Maanen klar sig hæver,
i Lyngen sukker Vinden klagelig,
og over Engen Elledandsen svæver.

Fra bratte Forbierg, giennem Aft'nens Duft
det høie Phatas's<note>* Fyrtaarn</note> matte Lygte glimter;
en Taage liig, imellem Hav og Luft
Eilandets hvide Klipperad man skimter.

Det øde Abbedies Taarne sig
hist rædsomt i det blege Lys fremskyde,
op over kratbevoxne Klippeviig
hvor Havets matte Bølger huult sig bryde.

Hvor svøbt i Epheu Domportalet staaer,
hvor Almes Løv en hellig Skygge sprede,
i Maanens fulde Straale Tungsind gaaer
sig mellem slunkne Grave Trøst al lede.

Nu Tidslen hist i Tempeldøren groer.
som Uglens Flugr alt længe meer ei hemmer,
bag Taxe kneiser her det høie Kor,
hvis Billedarbeid' Svalens Yngel giemmer.

Knap af en levnet Rude hist og her
i Sakristiets skumle Vinduesbuer,
en Rest af gothisk fromme Prydelser
Glasbrænderiets tabte Konst man skuer«

Det høir Alter skiult i visne Straa,
dets Trin af Knæfald hule, Vidne bære
Hvor efte Serasim har lyttet paa
naar Andagt offred' her til Almagts Ære.

I Spindelvæv er Skriftestolen skiult,
og Vinden kun i Domen eensem suser,
ei længer Orglet majestænsk huult,
den høie Tempelhvelving giennembruser.

Man intet Marmorbilled' længer seer
mod Offerduftens Viraksky at smile,
ei jubelfulde Hymner lyde meer,
og hine Bedende i Graveri hvile,

Med Veemodsglands i denne Dæmrings Skiød
en hellig Lampes matte Flamme svæved'
naar sødt ved Midnat Pigers Korsang lød,
og Hjertet over jordisk Tant sig hæved.

Da deres Siæl af Sandsers Tryllebaand
og Kummers Lænker drømte sig at drage,
og hist, i evigt Lys, af Almagts Haand
alt Giengields dyre Krone at modtage.

Taus blev naar Klokken slog, Enhver som bad
fra Lysets Riger Tanken atter daler,
langs med Hallens hvide Gravsteenrad
forsvandt i Mørkel Rælken af Vestaler.

Sømanden, naar Orkaner forestige
dem varslende om Domen seer at svæve
i mat, og bleglig Flammeglands de gaae,
og deres Slør liig Meteorer bæve.

Selskabeligheds hulde Blomsterbaand,
o Piger! aldrig Eders Fied har lettet,
i Livets Rosenalder Skiæbnens Haand
kun visne Kummerskrandse Eder fletted'.

Hint Modernavn, for et Naturens Røst
endnu ufravendt, utilsluttet Øre
en himmelsk Harmonie, ei Eders Bryst
til salig Følelse har kundet røre.

Alt trued' Undergang og sikker Død
da Skiæbnen Eder Slørets Lod bestemte,
den Aand, som sig maaskee i Eders Skiød
til <w>Luthrer</w> og <w>Timoleoner</w> giemte.

Hvor mangen fyrig <w>Heloise</w> dog
som Pligts, og Elskovs Kamp i Graven sænkte,
med Dødskval her, til sidste Suk hun drog
sig mellem Gud og <w>Abelard</w> betænkte!

I, nu det vilde Ukruds øde Hiem,
den skumle Korsgangs moosbevoxne Zeller!
blandt hvis Ruiner Skyager svæve frem
som natlig Vandrer skiælvende fortæller.

Bag Eders Mure Ungdoms blide Huld
endnu før Rosens fulde Udspring døde,
og over hine Martyrinders Muld
ei Elskovs varme Afskeedstaarer fløde.

I Kløftes Moos paa <w>Bernhards</w> vilde Top
sig Alperosen ofte eensom dølger,
useet, ved Stormens Vælde rykket op
dens Purpurkrone døer i Strømmens Bølger.

Ved Klostertaarnet slumrer deres Leer,
hvor Uglen sky paa lade Vinger svæver,
hvor ingen hellig Lampe straaler meer,
men fælt blank Røret Gøglelyset bæver.

Her Rosen iført Uskylds Klædebon
hver fordums Vaar sit Giemme saaes at bryde,
og Myrther fredede af Venskabs Haand
blant Rosmariner Gravene at pryde.

Legenden siger, at i Aft'nens Luft
en Lyd som Engletoner tit man kiendte,
fra hver en Grav opsteeg en gylden Duft,
og hellig Glands om hvert et Minde brændte.
</body>
</poem>

<poem id="frankenau2019041242">
<head>
    <title>Murersang</title>
    <firstline>End straaler os en festlig Dag</firstline>
    <source pages="157-159"/>
    <quality>korrektur1,kilde,side</quality>
</head>
<body>
End straaler os en festlig Dag
fra Verdners Mester i det Høie;
dens lyse Middags Klokkeslag
til Alvor alle hierter bøie!
med Broderfryd vi Dagen see
som kom, os Murerpligt at lære
thi til Naturens Mesters Ære
vi juble høit ved tre Gang tre!

Ja lader os i Fædres Fied,
og under høitidsfulde Toner,
fornye den evig dyre Eed
som ægte Murertroskab kronet
thi Brødre, uden Harmonie
vi bygge Viisdom intet Tempel
kun Enighed er Murerstempel,
og enig Stræben hylde vi.

Forglemmer ei den dyre Eed
som Alle her for Altret førte,
og Ingen røbe hvad han veed,
hvad han i Helligdommen hørte.
Kun Dyden styre vore Fied,
Den evig Vinkelmaalet være
som leder os til Murervære
til Østens Lys, til Siælefred!

Og tørrer gierne Taaren bort
saa tit I see et Øie græde,
det over Heltedaad er stort
i Sorgens Vraa at skabe Glæde.
Ved sligt et Løvte denne Fest
til Eder dobbelt festlig være,
i <w>Sanct Johannis</w> fromme Lære
staaer Medynk Lysets Trone næst.

En hellig Ordens Brødre nu
ei juble Dagen fro imøde;
og sværge tro, med Broderhu
hverandres Skiæbne at forsøde.
Foreenet ved et helligt Baand
du straale herligt Murerorden,
fra Øst mod Vest, fra Syd til Norden
som Glands fra Evighedens Aand!
</body>
</poem>

<poem id="frankenau2019041243">
<head>
    <title>Til Uskyldigheden</title>
    <firstline>O du, som tryller hver en Sands</firstline>
    <source pages="160-162"/>
    <quality>korrektur1,kilde,side</quality>
</head>
<body>
O du, som tryller hver en Sands,
som over alle Hierter byder,
hvis evig skiønne Rosenkrans
den evig Alders Tinding pryder:
dig Uskyld! dig vor glade Sang
vor fælles Jubel offret være,
din lyse Hæder Harpens Klang
til fierne Dages Afkom bære!

Ei Purpur, Guld og Fyrstepragt
saa skiønt som du din Dyrker hæve,
hvor du staaer frem i sneehvid Dragt
Uretfærd blegne maa, og bæve;
ei skiælver du for Sværd og Baal
og Vreden i Tyrannens Øie,

saa mangent Hierte haardt som Staal
dit Blik formaaer som Vox bøie.
Ledsaget af din Vennehaand
den raske Yngling sikkert træder,
tryg vandrer han med munter Aand
omdandset af utalte Glæder;
Høit flammer Attraa i hans Barm
sit Fodeland som Mand at gavne,
og engang med usvækket Arm
en Mage liig ham selv at favne-

Den Skiønne, som ethvert sit Fied
utrættet vandrer hos din Side,
o, hendes Liv er Salighed
og hendes Fod skal aldrig glide.
Urørt af Letsinds hvasse Braad,
og Vellyst som saa mange saarer,
for sildig ei hun Svagheds Daad
skal angre under spildte Taarer.

Hver ædel Yngling Arm i Arm
fremdeles Vei til Dyd du lære,
i hver en nordisk Piges Barm
urokkelig din Trone være!
lad aldrig Uskyld dit Forliis
fremlokke Klagens hule Toner,
og høit vor Jubel dig til Priis
skal giennemstrømme alle Zoner.
</body>
</poem>

<poem id="frankenau2001070312">
<head>
    <title>Til Venskab</title>
    <firstline>Smiil, Venskab! til vort Samfund ned</firstline>
    <notes>
        <note type="credits">Bidrag fra Margit Ammentorp.</note>
    </notes>
    <source pages="163-165"/>
    <keywords>drikkevise</keywords>
    <quality>korrektur1,kilde,side</quality>
</head>
<body>
Smiil, Venskab! til vort Samfund ned,
og fyld os med din Salighed!
din Guddoms Straale, klar og varm,
opflamme hver en ædel Barm!

Lyksalig den som dig har kiær
hans Liv en Glæders Kiæde er;
liig Harpens Lyd i tause Stund,
du dysser ham i tryllersk Blund.

Naar al Naturens favre Pragt
sig skjuler under Vinterdragt;
naar ingen Lærke længer slaaer,
du skaber Lærkesang og Vaar.

Naar Flammen, tændt af Elskovs Gud,
ved Tidens Aande pustes ud,
da luer jævn din rene Ild,
for evig varm, for evig mild.

Naar Livets Vei os vorder trang,
du letter huld vor tunge Gang;
hver Yngling gjør Du Banen blød,
hver Olding Livets Aften sød.

Ei er dit Maal som Livet kort;
naar til et bedre vi gaae bort,
hist over Død, og Gravens Havn  <!-- hist over Taarer, Grav og Død -->
du atter aabner os din Favn.    <!-- Du atter aabner os Dit Skjød.-->

O, smiil da Venskab til os ned,
og fyld os med din Salighed!
og ofte vi ved Strengens Klang
skal offre dig en Jubelsang.
</body>
</poem>

<poem id="frankenau2019041245">
<head>
    <title>Nænie over Anna With</title>
    <firstline>For mit Blik en Grav sig atter hæver</firstline>
    <source pages="165-166"/>
    <quality>korrektur1,kilde,side</quality>
</head>
<body>
For mit Blik en Grav sig atter hæver
svøt i Glands af Aftenrødens Guld,
Duggens Perle paa dens Høining bæver
Blomster dække end dens friske Muld.

Roser! I Naturens Børn, som gløde
paa den ædle Piges Hvilested,
falmer! Eders hulde Søster døde,
Did og Ynde sank i Graven ned.

Skiønne, muntre, eiegode Pige
mørk og veemodssuld din Bane var,
og din Skiæbne næsten uden Lige,
Smertens Kalk til Bunds du tømmet har.

Ofte, naar Jeg skued' dine Qvaler,
og mit Øie Konstens Afmagt saae,
sukked Jeg: en ynded Stierne daler,
snarligt vil dens Nedgangstime slaae.

Ak! den slog, sig Morgensolen hæver,
ei du skuer meer dens lyse Gang,
over Graven Engens Lærke svæver,
men dit Øre hører ei dens Sang.

Lukkes Øiet til en evig Slummer?
eller, straaler det af Salighed?
nok, du røres ei af Jordens Kummer,
om din Aske, og dit Minde Fred!
</body>
</poem>

<poem id="frankenau2019041246">
<head>
    <title>Vuggevise</title>
    <firstline>O, slumre Spæde, slumre søde</firstline>
    <source pages="167-169"/>
    <quality>korrektur1,kilde,side</quality>
</head>
<body>
O, slumre Spæde, slumre søde
dit Leie redet er saa blødt;
af Søvnen bli'r du stærk og stor,
o, flumre født du kiære Noer!
nu stille
du Lille!
din Moder jo vaager hos dig.

Snart skal du skue Solen skiøn,
og Engen blomsterklædt og grøn,
og Skovens Dyr, og Bondens Faar,
og Manden som i Maanen staaer.
Nu stille
du Lille!
din Moder jo vaager hos dig.

End er din lille Fod for svag
dog kommer vel engang den Dag
du ved din Moders Haand kan gaae
og høre Nattergalen slaae.
Nu stille
du Lille!
din Moder jo vaager hos dig.

Snart smykket med en hellig Krands
du træder Livets første Dands,
end ei dens Underkraft du veed
dog er dens Navn Uskyldighed. -
Nu stille
du Lille!
din Moder jo vaager hos dig.

Den kiøbes ei med Perus Guld
men er den Spæde villig huld,
den trodser Vælde, Baal og Brand,
og blegner ei for væbnet Mand,
Nu stille
du Lille!
din Moder jo vaager hos dig.

Nu slumre Spæde, slumre sødt
dit Leie har jeg redt saa blødt,
af Søvnen bli'r du stærk og stor
o slumre sødt du kiære Moer.
Nu stille
du Lille!
din Moder jo vaager hos dig.
</body>
</poem>

<poem id="frankenau2019041247">
<head>
    <title>Den jydske Soldat om Slaget hen 2 April 1801</title>
    <firstline>Man taler nu saa vidt og bredt</firstline>
    <source pages="170-176"/>
    <quality>korrektur1,kilde,side</quality>
</head>
<body>
Man taler nu saa vidt og bredt
om Danmarks Hædersdag;
saa mangen Heltedaad er skeet
i hint berømte Slag.

Om tappre Mænd man høre fik,
og tappre Mænd man saae,
men, hvor man hørte, hvor man gik,
var Heltens Kiole <w>blaa</w>.

Men da i Skiul den <w>røde</w> krøb?
Jeg tænkte, og blev harm;
og mon min brave Løitnant løb,
som døde i min Arm?<note>* Lieutenant <w>v. Ebel</w>, som blev skudt paa Blokskibet Dannebroge.</note>

Fra Jylland vi paa Kongens Bud
mod Fienden droge frem,
og rørte, vi befaled' Gud
vor Hustrue, Børn og Hiem.

Soldatens Afskeed kun er kort,
Guds Fred jeg Alle bød,
og tørred stum en Taare bort,
og gik, da Trommen lød.

En Kreds af Orlogsskibe laae
som Vold for <w>Kiøbenhavn</w>
ombord paa dem man bød os gaae
at værne deres Stavn.

Og, Dagen da jeg gik ombord
jeg tænkte, som jeg stod;
maaskee du ei pas denne Jord
skal sætte mere Fod.

Dog, skee hvad Gud og Skræbnen vil!
jeq staaer som Dannemand,
og nu med alle Aarer til
vi lagde ud fra Land.

Vi øved' os i sikkre Skud
saa mangen ledig Stund
og drømte kun om Lod og Krud
i hver en natlig Blund.

Og da fra <w>Nelsons</w> ranke Top,
vi Blodsignalet saae,
som En vi Alle fore op
med ham i Dands at gaae.

Min Løitnant mig paa Skulder slog,
han ved min Side sted,
''Hør Jakob,'' han til Orde tog
''Her vil det koste Blod.''

''Dog lad end Kampen vorde heed,
''med Liig den Dækket strøe!
''som Jyder svore vi vor Eed,
''som Jyder vil vi døe!'' -

Og nu det glimted' Lyn i Lyn,
det buldred' Skrald i Skrald;
og snart jeg saae et blodigt Syn
i kiække Brødres Fald.

Min Løitnant stod os tappert bi,
men ak! hans Tid var kort;
en Kugle hvined' mig forbi,
og hans Hoved bort.

Han segned' livløs i min Arm
og jeg var nu forladt,
jeg bar ham ud af Slagets Larm
til Gravens lange Nat.

Igien jeg var til Kampen snar
og blind i Ilden gik,
men ei min Time kommen var,
ei mindste Saar jeg fik.

Nu heised' <w>Nelson</w> Fredens Flag -
o, gid det varigt staae!
dog, falder det - Med drøie Slag
jeg skal for Landet slaae,-

Jeg vandrer uskadt hiem igien
maaskee til varig Fred,
men savner mangen tapper Ven
som drog i Feiden med.

Jeg ei min Løitnant glemme kan,
jeg ønsked' ham et Navn
med dem som tappert holdte Stand,
og faldt for <w>Kiøbenhavn</w>.

De Faldne jeg beklager ei,
Soldatens Lod er Død.
For Fødeland, paa Ærens Vei
er Døden stedse sød.

Men hædres bør hver tapper Mand
den røde med den blaa,
Held følge dem paa Hav og Land
hvor de, mod Fienden staae!
</body>
</poem>

<poem id="frankenau2019041248">
<head>
    <title>Opmuntring til Glæde</title>
    <subtitle>(efter Hølty)</subtitle>
    <firstline>Hvo vilde sig med Griller plage</firstline>
    <notes>
        <note>Gendigtning af L. C. H. Hölty: <xref poem="holty2018070701"/>.</note>
    </notes>
    <source pages="176-177"/>
    <quality>korrektur1,kilde,side</quality>
</head>
<body>
Hvo vilde sig med Griller plage
i feire Ungdoms lyse Aar,
naar Engen liig, i Vaarens Dage
vort Liv i fulde Blomster staaer?

Fortroligt Jordens Glæder hegne
omkring vor korte Levetid;
hvor smiler ikke allevegne
Naturen yndefuld og blid?

End Engens klare Kilde rinder,
end Lunden kiølig er og grøn
end venlig Maanen os beskinner
som fordum Edens skyldfri Søn.

End Saften af de røde Druer
forkorter mangan kiedsom Stund
og end i Aftenrødens Luer
et Kys er sødt af Pigens Mund,

End skingre Bøgens tætte Kroner
af søde Harmoniets Lyd,
end Nattergalens Aftentoner
omsmelte Sielens Qval til Fryd.

O! herlig er Guds skiønne Klode,
og værd paa den at fryde sig';
thi vil jeg nyde glad dens Gods
til Gravens Hvile kalder mig.
</body>
</poem>

<poem id="frankenau2019041249">
<head>
    <title>Den sørgende Stella</title>
    <firstline>Vifter sagte milde Aftenvinde!</firstline>
    <source pages="178-179"/>
    <quality>korrektur1,kilde,side</quality>
</head>
<body>
Vifter sagte milde Aftenvinde!
glade Hyrde, dæmp din Fløites Klang!
under Skyggerne af hine Linde
lyder sorgfuld Stellas Klagesang.

Stille Veemods tunge Taarer glide
paa en øm Venindes Gravhøi ned,
ak! thi skiøn som Rosen sank <w>Selide</w>
hendes Aske hvile sød i Fred!

Tit naar Luna giennem svale Taager
dæmrende beskuer Støvets Blund,
<w>Stella</w> her blant mørke Grave vaager
ensom, i den stille Midnatsstund.

Ofte seer hun Lusets Aander svæve
mellem Gravens Rosmariner ned;
hører Dødningskrandsens Flitter være
over sin Venindes Hvilested.
</body>
</poem>

<poem id="frankenau2019041250">
<head>
    <title>Til Døden</title>
    <firstline>Jeg, som forandrer Glædens Smiil til Graad</firstline>
    <source pages="179-182"/>
    <quality>korrektur1,kilde,side</quality>
</head>
<body>
Jeg, som forandrer Glædens Smiil til Graad
som fælder Støvet i dets bedste Dage,
som frydes over den Forladtes Klage
hvis Ven og Støtte segner for din Braad!

Dig ofrer Sorgens Muse denne Sang
huult Strengen liig dit Aandes Offer bæver,
Kamoenen mellem dine Rædsler svæver
blant skumle Grave lyber Harpens Klang.

Mørk er du selv, dit Hiem en rædsom Vraa
hvor ingen Sol, og ingen Maane smiler,
et evigt Mulm omkring din Trone hviler
du aldrig Vaarens blide Morgen saae.

Igiennem Mulmet skimtes visne Liig,
og blege Been, og halv fortærte Kister,
en iiskold Skræk sig giennem Blodet lister
hos hver som vover her at skue dig.

Fiernt hører man en dæmpet Klagelyd
og ynksom Graad af de Ulykkelige,
hvis bedste Venner kaldtes til dit Rige
og disses Jammer er din bedste Fryd.

Dog - lad end Jorden skiælve for dit Sværd,
Lad Millioner grue for din Vælde,
lad Fromhed græde, naar den seer dig fælde
den der var, Fromheds bedste Taarer værd.

Jeg skiælver ei - det blev mit tunge Kald
at see min syge Broders sidste Pine,
at kæmpe mod din grumme Mordermine
naar stolt du byder Støvets Hyttes Fald.

Han skiælver ej, som lindred' Armods Nød
som rørtes over den forgrædte Enke,
som brød for hende Armods tunge Lænke
og giorde hende Livets Aften sød.

Som var den Faderløses varme Ven
en værdig Kristen, og en ædel Borger,
som knurred' ei, endog i Livets Sorger,
mod Skiæbnen, og mod ham som raader den.

Nei, kiæk han følger dine mørke Spor
seer dine Rædsler uforsagt og rolig,
med salig Flugt til Fredens lyse Bolig
han iler bort fra denne Sorgens Jord.

O blide Trøst for Dydens fromme Søn,
at naar engang han paa dit Vink skal segne
han da skal vaagne op i bedre Egne
for evig der at nyde Dydens Løn.
</body>
</poem>

<poem id="frankenau2019041251">
<head>
    <title>De hellige Grave til Kom</title>
    <subtitle>
        <line>Et Digt i tre Sange</line>
        <line>(efter J. D. Falk)</line>
    </subtitle>
    <firstline>Giennem Hedenfarne Aar tilbage</firstline>
    <notes>
        <note>* [<i>Kom</i>] En Stad i Persien.</note>
        <note>Gendigtning af Johann Daniel: »Falk Die heiligen Gräber zu Kom«, Leipzig, 1796.</note>
        <note>TODO:Find originalen.</note>
    </notes>
    <source pages="183-231"/>
    <quality>korrektur1,kilde,side</quality>
</head>
<body>
<nonum><center><w>Første Sang</w></center></nonum>

Giennem Hedenfarne Aar tilbage
i Skak <w>Nadirs</w>, den Erobrers Dage,
sagde gamle <w>Mirza:</w> <w>Ismael</w>
Himlen lød i Dag Profeten fødes,
lad os med de andre Fromme mødes
Til et Bad i Koms Ruiners Væld.

Frem af brustne Kister gik de Døde,
Hæld Profeten! ton'd ham imøde,
Hosianna! jubled' hvert et Land,
Styrtet af <w>Jehovahs</w> Tordenstraale,
<w>Lucifer</w> maae Havets Dybhed maale,
først ved Bierget <w>Cabbes</w> landed han -<note>See Tyrkernes <w>Alkoran</w> (Bibel).</note>

Haand i Haand de søgte <w>Kom</w> og knæled'
og til Dagens Ende begge dvæled'
bedende ved Helligdommens Vand,
Da i Vesten Solen gik til Hvile,
Maanens Glands, og bleege Stiernesmile
lysed' begge hiem til <w>Serigan</w>.

Over Sletten svale Vinde lufte,
giennem moedne Pomerandsers Dufte
toner Nattergalens kielne Slag.
Hvi, udbrød den Gamle, vil vi ile?
Lad os under hine Palmer hvile,
Søn, din gamle Faders Fod er svag.

Siig hvad af Profeten du begierte,
<w>Ismael</w>, hvad ønsled' sig dit Hierte?
Nu den fromme Oldings Tale lød.
Vugget hen i søde Sværmerier,
<w>Ismael</w> undskylder sig og tier,
<w>Mirza</w> skiænder, <w>Ismael</w> udbrød:

''Nys, da under tætte Pomerandser
''i en salig Ruus af alle Sandser
''ved min <w>Thirzas</w> Arm jeg vandred' hiem,
''mig en Hvislen uformodet vækker,
''og af Krattet, - Tanken end mig skrækker
''skiød en Slange sig imod os frem.''

''Kun for <w>Thirzas</w> Liv jeg vorder bange,
''thi, hvo er den Helt som mod en Slange
''uden Vaaben sig tør stille hen?
''Alt mod Thirzas Barm dens Braad er hærdet,
''da en ædel Vandrer uforfærdet
''styrter sig imellem os og den.''

''Liig en Lysets Engel var han rede,
''raabte: Flyer! og trodsed' Slangens Vrede,
''med sit nøgne Bryst, vi flygted bort.
''Giennem tæt forvoxne Buskes Klynge,
''saae jeg Dyret sig omkring ham klynge
''ak min Fader, og - jeg flygted bort.''

''Spørg ei <w>Mirza</w> om ei dette Hierte
''føled' en Forbryders hele Smerte,
''martret af Samvittighedens Nag?
''Ofte saae jeg under Slangens Bide
''sig min kiække Frelser blodig vride,
''føled' Pinen af hans Krampedrag.''

Overalt jeg søgte uden Ende,
ingen Slange eller Mand vil kiende;
tidt jeg til Orangelunden gik;
stedse jeg fortvivlet og bedrøvet
væded' der med mine Taarer Støvet
hvor sit Banesaar den Ædle fik.

Engang fandt et Barn som Gierdfel fældte
dybt i Krattet et azurblaat Belte
hiin min Ubekiendtes Kaftan liig.
Efter persisk Brug var deri vævet
Mandens Vaaben, ak! men sønnerrevet
Navnets Ciffrer halv kun vise sig.

Intet Lys - maae sligt min Siæl ei græmme?
Dog vil jeg det kiære Belte giemme
ham til Minde som et helligt Pandt.
Tidt min Læbe kysser det med Varme,
ofte krystet mellem disse Arme
over det min Veemods Taare randt.

Lever end den ædle Ubekiendte?
Mon i ham en Engel <w>Hali</w> sendte?
Eller, mon han var kun Støv som vi?
Efterlod den Kiække Børn og Mage?
Viis dem! at jeg lede kan de Svage
over Livets torneklædte Stie.

Endelig dog mine Bønner hørtes,
af mit bange Suk Profeten rørtes,

da i Dag jeg ned til Badet gik,
der jeg under sorte Marmorbuer
mellem Gravene en <w>Gueber</w><note>* En Indisk Præst</note> skuer
med et overjordisk Væsens Blik.

Himmelsk Andagt fra hans Aasyn straaled'
taus han vogted' over Alterbaalet
hver hans Mine røbed' Fredens Søn.
Mørke Ord i Skiægget først han mumled'
endelig han raabte som fortumlet:
Hørt er <w>Ismael</w> dit Hjertes Bøn!

Med en venlig Smiil han Tangen kaster,
griber huld min Haand, ''Ved Zoroastes
''jeg dig sværger, og ved Bogen <w>Zend!</w>
''<w>Ismael</w>, din Frelse skal du finde
''inden hine Allas Lys forsvinde
''paa det skyfrie Morgenfirmament.''

''Underligt! brød <w>Mirza</w> ud, det samme,
''<w>Gueberen</w> os Helligdommens Flamme
''skued' ogsaa jeg min Søn, i <w>Kom;</w>
''lønlig der jeg knæled' for den Høie,
''bad om <w>Nadirs</w> Død, og dette Øie
''seer hiint majestætiske Phantom.

''<w>Nadir</w> lød dets Røst, sit Huus berede!
''thi før Aftenstiernens Glands er nede,
''dækket ham den mørke, kolde Grav;
''hver som før for <w>Nadir</w> Aasyn blegned'
''ryster nu, han seer Tyrannen segnet
''de forhadte Trældoms Lænker af.

Sagte! hvisked jeg [???]<note>Kilden desværre ulæselig.<!-- TODO: Find ny kilde --></note> intet Øre
maae, hvad mellem os vi tale, høre
seer du Folket, og hiin Dervischsværm;
og han smiled': ''Os kan intet ramme
''derfor vær kun rolig, denne Flamme
''for vor Tale er en hellig Skierm!''

''<w>Mirza</w>, hvordan Skiæben end dig lønner
''hellig er den Skat som dine Bønner
''raabte over Fædrelandet ned.
''Men tit Jammer du din Siæl berede,
''viid, at under Millioners Glæde
''eene <w>du</w> skal favne Fryd og Fred!'' -

Neppe <w>Mirzas</w> Tale var til Endt,
see saa rasler der, sig begge vende,
did hvorfra sig Larmen hør [???]<note>Kilden desværre ulæselig.<!-- TODO: Find ny kilde --></note>
og en Hund med hvide Løvelokker,
og et Halsbaand tæt behængt med Klokker
for de tvende Pilegrime stod.

Neppe saae den dem, før den dem søgte,
logred' fro med Halen, peeb og spøgte,
og i glade Kredse tumled' sig.
''Foer du vild i Helligdommens Lunde?
''Følg os stakkels Dyr! et Rovdyr kunde''
sagde <w>Ismael</w>, ''jo myrde dig.''

Hunden dem ledsaged' nu saa troelig,
og de vandred fort mod deres Bolig
til en Bæk, hvis Udspring helligt er,
da fra den de sig mod Vesten vendte,
fiernt Skak <w>Nadirs</w> Elefant de kiendte
i en Støvskye svøbt, med al hans Hær.

Trosset saae de dem imøde drage,
begges Hierter næsten heelt forsage,
thi Skak <w>Nadirs</w> Hovmod skrækker dem;
for at finde Naade for hans Øie
ydmygt begge sig mor Jorden bøie,
endelig som Ibentaarnet frem.

Pludselig løb Hunden det imøde,
uophørlig den imod det giøder,
<w>Ismael</w> forgieves lokker den.
Han den gribe vil, men snubler - <w>synker</w>,
Dyret standses - dog,Skak Nadir vinker,
<w>Ismael</w> forknuset strækkes hen.

Ak min Søn! skreg <w>Mirza</w> høit af Smerte,
segned' til den halv hensovnes Hierte,
og forbanded' høit Tyrannens Bud.
Nadir Dyret strax at standse byder,
stiger af: ''Frem <w>Sophis!</w>'' han udbryder,
''borer strax hiin Oldings Øine ud!''

Alt en <w>Sophis</w> Dolk af Skeden farer,
da med ædel Stolthed en Forsvarer
frem i Kreds af <w>Nadirs</w> Hofmænd stod;
''Søn af Solen, Mægtige og Høie!
''er et Menneske da i dit Øie''
raabte han: ''som Støvet for din Fod?''

''Skue den Ynglings Blod som hisset flyder,
''og tilgiv!'' - ''Velan!'' Tyrannen byder
med et bittert Smiil - ''hørt er din Bøn!
''Olding, til dit Huus med Fred du drage!
''men <w>Eunuch!</w> hans Talsmand her du tage,
''og udriv ham Tungen strax til Løn.'' -

Vreed, i Læben Manden saaes at bide,
greeb til Beltet - og i <w>Nadirs</w> Side
foer hans hvasse Damascenerfolk.
Strax en Sværm af meer end tusind' Klinger
Vagten over Mandens Isse svinger,
vee dig Morder! skreeg det hele Folk.

Man i Øieblikket ham omringer,
næsten han forloren er, da springer
uformodet Løvehunden frem.
Øiensynlig Dyret større vorder,
til i Kreds af Perserfolkets Horder
med sit viide Gab det skrækker dem.

Efter Blod den vilde Strube tørster,
rædsomt ryster den de hvide Børster
og udstrækker Tungen blodig rød;
hver en Persers Mod dens Brølen kuer,
thi med Død og Undergang den truer
hver som vil den kiække Vandrers Død.

Da saaledes Folkets hele Vrimmel
saae hvad over dem fra Almagts Himmel
denne Jertegnstime bragte med,
høit den raabte: Mænd og Brødre! Kiære!
sikkert maae med ham Profeten være,
hvo tør mobstaae? Lader ham i Fred!

Og det hele Folk sig mod ham vendte,
bøied sig, og raabte: ''Himmelsendte!
''med dit Folk du ei i Rette gaae!
''Alle her vi dine Slaver ere!''
ingenlunde, raabte Manden, Kiære!
aldrig vorder <w>Halis</w> Villie saa!

''Men, maa jeg for Eder Naade finde,
''blot I denne Ynglings Saar forbinde,
''pleie ham, og mildne huld hans Kaar;'' -
og hans Bud, som een de alle lyde,
ufortrødne ile de at gyde
Viin og Olie i de friske Saar.

Og den Døde aabned' nu sit Øie,
og han bad dem Leiet at forhøie,
for at see hvad her i Giære var;
møisomt samler han de matte Kræfter,
han sit Blik paa Nadirs Følge hefter,
og han bli'r sin ædle Talsmand vaer.

Uformodet, han som rørt af Torden
bøier nu sit Aasyn ned mod Jorden,
en som brat sin Aanh opgiver, liig;
''derpaa med et Vink han Stilhed byder,
''Mænd og Brødre!'' mat hans Stemme lyder;
''beder at han strax forlader mig!''

<w>Ismael</w> en Fiende traf i Manden
syv Aars Had de bare til hinanden,
ingen om Forsoning høre vil;
begge elsked' de saa ømt den blide
<w>Thirza</w>, Datter af <w>Derbenide</w>
dybt i Landet <w>Dan</w>, ad Syden til.

Stedse Pigens Blik, naar <w>Dan</w> de giæsted''
paa den Ubekiendte helst var fæstet,
<w>Ismael</w> blev sligt med Smerte vaer;
sagde til den Gamle: ''Tretten Hiorde
''Himlen gunstig lød til Deel mig vorde,
''hiin jo eier kun en Dromedar.''

''Ved Profetens Grav det svoret være!
''du til Morgengave maae begiere
''for din <w>Thirza</w> alt som tykkes dig.'' -
Og den Gamle ti Kameler kræved',
men for Bryllupsdagen <w>Thirza</w> bæved'
,,græd, og sukked': <w>Hali</w> frelse mig!

Da hans Fordring var bevilget, førte
Skiæbnen <w>Ibrahim</w> til <w>Dan</w>, han hørte
Piber, Bekkenklang, og Trommeflag.
Han til een blant Giæsterne udbryder:
Kiære, siig hvad denne Fest betyder!
Manden svarer ham: ''En Bryllupsdag.''

Atter spørger <w>Ibrahim</w> en anden:
''Mon og <w>Thirza</w> gierne ægter Manden?'' -
''Nei! hun græder høit'' var Giæstens Svar -
Da undslap en rædsom Eed hans Læbe,
vred han sværger <w>Ismael</w> at dræbe
som hans kiære Pige røvet har.

Medens <w>Ibrahim</w> saaledes truer
hører <w>Ismael</w> hans Eed, og gruer
og han blegner Gravens Dødning liig,
Thi han hørte grant: ''Hvor jeg ham møder
''i hans Hierte denne Dolk jeg støder,
''eller <w>Halis</w> Torden knuse mig!'

Og den Gamle sagde: Giør dig reede
<w>Ismael</w>, et Fristed at oplede,
med din Hustrue drag ad <w>Serigan!</w>
paa den Gamles Varsel did de droge,
hørte, siden der de Paulun sloge,
intet om den ubekiendte Mand.

Da nu <w>Ismael</w> i Dag ham finder
sligt ham atter hine Dage minder,
og uroeligt strax hans Hierte slaaer
han ham lader sige; See min Ende
er for Haanden, <w>Ibrahim</w> din Fiende
fordrer, at du ham af Syne gaaer.

Nei! til dig ei meer jeg Had vil bære
svarer ham den Ubekiendte, ''Kiære,
''ved den Gud som prøver Hjerters Raad!
''Vil du til Forsoning mig omarme?''
- ''Vel!'' nu sank de til hinandens Barme
og de smelted' begge hen i Graad.

''Snart skal Døden ende al min Jammer''
med veemodig Røst den Syge stammer,
''og min Hustru dit Hierte kiær.''
''Nu, velan! din Eed for mig du giøre
''<w>Ibrahim</w>, min <w>Thirza</w> ei at røre
''meer end det en Bruder tilladt er!'' -

Men, at hele Folket det fornemmer
han, hvis tabte Belte <w>Thirza</w> giemmer,
ene han skal kalde hende sin.
Og hvis, inden Aar og Dag er omme,
ei hans Navn for Dagen skulde komme
<w>Ibrahim</w>, da vorde <w>Thirza</w> din!

Da nu <w>Ibrahim</w> ham rækked' Haanden
paa at holde alt, han opgav Aanden,
og det hele Folk ved Liget græd;
med hanrs Skiæbne alle Medynk bare
som fra <w>Roms</w> Ruiner komne vare
fra den fierne Ørk, og Euphrats Bred.

Pludselig til Folkets tætte Hobe
hørtes nu en Stemme ''Daarer'' raabe:
Knurre I, at Eders Bøn er hørt?
Og da <w>Mirza</w> sig mod Røsten vendte
atter han den gamle <w>Gueber</w> kiendte
som med Tangen havde Ilden rørt.

Høit en Skye sig over Skaren hæver,
og fra Skyen ned mod Jorden svæver
en aurorafarvet Sølvervogn;
Løven venlig Himmelbudets Hænder
slikker, denne sig mod Liget vender
hæver Stemmen: ''<w>Ismael</w>, opvaagn!''

Han sig reiser; Vognen mod ham svæver,
han bestiger den, og sagte hæver
hen af Zephyrvinger baaret, sig;
og fra Stierne svæve de til Stierne
til vor Jord i det azurblaae Fjerne
tabte sig, en Taagestribe liig.

Dobbelt væligt Vognens Heste kneise,
da de Maalet see for deres Reise,
en Planet, <w>Saturnus's</w> Bane nær;
hurtigt nu, som blide Morgendrømme
svinde Heste, Vognn, med Stang og Tømme
da den gamle <w>Gueder</w> standser her.

Hele Landet syntes tomt og øde,
tykke Cederskove Øiet møde,
Urner, Mindestene, Bierg og Dal;
Skikkelser langs Horizonten svæve
som ved Maanens blege Skin sig hæve
til groteske Kiæmper uden Tal.

Ud af Skoven bange Stønnen lyder
og i hæse Klageskrig udbryder,
Uglen fra forfaldne Borgruin;
over Liig i Sandet halv begravne
famler sig en snaksom Dværm af Ravne,
Aander tale giennem Stormens Hviin.

Pludseligt hans Haar af Skræk sig hæver.
for hans bange Øie Synet svæver
af hans eget blodbestænkte Liig.
<w>Mirza</w> seer han i sin Smertes Varme
favne det i faderlige Arme,
og i vilde Toner jamre sig.

Selv han i Cypressebuegangen
seer den Fremmede i Kamp med Slangen
som et Offer for sin ædle Daad.
Seer ham velte sig i Støvet, bange,
raabe Hielp! og seer den grumme Slange
skiule i hans Bryst sin hvasse Braad,

Han vil græde, ingen Taare flyder,
han vil skrige, ingen Tone lyder,
han vil frem, Piyantomet borte er;
huld ved Haanden greb ham nu hans Leder,
<w>Ismael</w> følg med til hine Bredder
hvor krystalne Strøn du blinke seer.

Langs med Glemselsfloden i den bleege
Dæmring, nøgne, steile Klippevægge
hæve deres Top mod Himmelen;
Kister, Askekrukker, Marmorminder,
speile sig i Strømmens Vand som rinder
over skiulte Klippespidser hen.

Men i Straaleglands som Maanen spreder
aabnes Lethestrømmens tause Bredder
til en Fieldbugt klar som Skovens Væld;
''Her forsvinde alle Livets Drømme,''
''lød den Gamles Tale, her du tømme
''Glemsels Nektarbæger, <w>Ismael!</w>

Rørt af hine Syner, taus han knæler,
drikker, ukiendt Vellyst ham besiæler,
alt ved andet Drag han reiser sig.
Ha, hvor er jeg? og hvor blev min Leder?
Alt var borte, Fjelde, Hvilesteder,
Slange, Askekrukker, Kister, Liig.

Svøbt i Dunst paa Strømmen kun han skimter,
neppe end bag Glemsels Taage glimter
Alt, som før hans Hiertes Marter var;
nu istedenfor hiin Dødningklage
qviddrer ømt en frisk til sin Mage
som i Poplens Løv sin Rede har.

Der hvor før en Elv med rædsom Vælde
brød sig tordnende, mod steile Fielde,
risler nu en Bæk blant Roser hen.
Drømmegudens Trylletaage dækker
<w>Ismael</w>, en Bieffen brat ham vækker,
og fremkalder ham til Liv igien.

Da sit Aasyn han mod Krattet vender,
hvor han Lyden hører, strax han kiender
Løvehunden, venlig teer den sig;
logrer fro med Halen, bieffer, piber,
og hans Kiortelflig med Tænder griber,
ret som vil den sige: ''Følg med mig!''

Under skumle Myrthelabyrinter
hvor blant Roser, Lilier, Hyazinter
Kilder risle, snoer sig Hundens Fied;
tusendstemmige Pæaner løde
frem af Helligdommen dem imøde,
Vovers Brusen liig, ved Havets Bred.

Stolt paa diamantne Støtter reiser
sig et Pallads, det mod Skyen kneiser,
synligt over Egnen, fiernt og nær,
Over Portens blanke Marmorbuer
i en <w>Jaspis</w> gylden Skrivt man skuer,
''<w>Skiebnens Tempel</w>'' grant man læser der.

Mørk dets Forgaard var, vor Yngling gyser
bedre inde snart en Straale lyser,
Dyret her forsvandt for <w>Ismael</w>,
Uformodet han sin <w>Gueber</w> skuer,
dog, ei som han stod for Altrets Luer,
nei, men liig Seraphen <w>Gabriel</w>.

Han vor Yngling strax ved Haanden tager,
og igiennem speilklædt Sal ham drager
til en Dør som aabnes brat for dem;
mangt et Alter her med Virak luer,
over dem, i Flammeskrivt man skuer;
<w>Ærens Helligdom</w> at straale frem.

Her han finder hine Krigens Grander,
<w>Cæsar</w>, <w>Tamerlan</w>, og <w>Alexander</w>,
marmorhugne i elysisk Glands;
tæt ved disse Groupper sees en Hoben
Diademer, blodbestænkte Vaaben,
<w>Brutus's</w> Dolk, - og <w>Cæsars</w> Laurbærkrands.

''See Tyranner her,'' Serafen sagde,
''som sig efter Brodermord kun lagde,
'og hvis Haand til blodigt Laurbær greeb.
''Ak, de blinde Daarer ei betænkte,
''at alt Skiæbnen, før den Liv dem skiænkte,
''for hiint Laurbær spired' - Dolke sleeb.''

I det fierne nu hans Øine møde
Oldinge, hvis nøgne Isser bløde,
unge Mænd paa Krykker, uden Tal;
Heste som i Bondens Ager trampe;
og fra liigbedækket Fælled dampe
blottet Indvold, knuset Hiernestal.

Trindt om Templer og Palladser svæve
røde Flammer, Barselqvinder hæve
ved den Spædes Vugge bittre Skrig;
Stad og Landsby under Asken gløde,
angstbespændte Læder vildt udstøde:
Himlen, o Barbar forbande dig!

Vore Sønner, Morder, bring til Live,
Fædre, Brødre, atter du os give,
skaf af Gruset atter Brød og Hiem!
dog, mens Tordner buldre, Storms hvine.
kolde be fra Piedestalen grine,
sødt Naturens Oprør kildrer dem?

Mellem dem sig mangen Broder blander,
som engang i vilde Røverbander
kiækt som hine, havde skiændt og brændt;
disse dog maae Heltedigte savne,
kun en snaksom Sværm af sultne Ravne
svæver over deres Monument. -

Rørt af disse vilde Jammertoner,
<w>Ismael</w> forbander Ærens Kroner,
og mod Næste Sal sig vender om:
Lys, den hæver sig paa Marmorbuer,
over Porten støbt i Guld man skuer:
''<w>Bacchus's og Cytheres Helligdom.</w>

Alt var Nydelse, og Ruus og Glæde,
Fauner jublende om Tønden træde,
Druesaften giør hver Pande bliid.
Trygt i nys udsprungne Rosers Skygge
Turtelduer kurre, næbbes, bygge,
nøgen Vellyst kielen vinker did.

Philosopher sig de glade Sværme
nu og da med strenge Miner nærme,
tykke Bøger sees i deres Haand.
Hovedet de ryste, vredt de larme
til en yndig Glut med kielne Arme
hilder ogsaa dem i <w>Amors</w> Baand.

Nøgen sees fortryllende Mænade
med den unge Faun sig hist at bade,
ømt i Ruus af Vellyst favnes de;
men, som Sendebud fra Dødens Rige
frem bag Vellysts Trylleforhæng lige
Svindel, Tæring, Gigt og Hovedvee.

Uhenrykt af disse vilde Glæder
<w>Ismael</w> en anden Sal betræder
af Saphirkolonner bæres den;
her vor Jord, med Have, Bierge, Dale
sees i blanke Speile sig at male
tusendfoldig straaler den igien.

Hvirvlende en Sky af Virak stiger
høit mod Himlen, over alle Riger
ud af Synagoge oq Moschee.
Rørt af Medynk <w>Ismael</w> udbryder:
''Daarer! Eders Bøn forgieves lyder,
''aldrig høres den af Guderne.''

Da i Gaar jeg frem for Altret triner
sukkende til dem fra <w>Koms</w> Ruiner:
''Leder dog min Frelser til mig hen!''
de for <w>Nadirs</w> Elefant mig slængte,
og i denne Qval paa Trøst betænkte,
sendte de min Fiende for en Ven.

''Yngling! dig er Herrens Vei en Gaade,''
udbrød Gadriel, ''men stor hans Naade,
''tie i dette Labyrinth, og knæl!
''Leed i Kiæden Haand til Leed jo laaner,
''viid, hans dybe Viisdom fræk du haaner
''ved at nævne <w>Lykketræf</w> og <w>Hæld</w>.''',

Jeg for hine Speile dig vil føre,
hvad i tre der bedes, du bønhøre!
denne Kraft min Almagt skienker dig;
inden stakket Tidsrum selv du skiønner
om du ved at høre disse Bønner
giorde deres Beder lykkelig.

Fra det første, dæmrer i hans Øie
<w>Euphrosibes</w> mørke Sygeleie,
der en Yngling staaer med knuset Aand;
Taarer følge Taarer uden Ende,
han, sin Kierlighed at sværge hende
griber hendes Frieselskiulte Haand.

<w>Euphrosibe Lindors</w> Elskov tændte,
sagde <w>Gabriel</w>, omsonst han brændte,
uden Haab sit Ønskes Maal at naae;
<w>Lindors</w> ømme Sukke spildte vare,
til den Skiønne saae sit Liv i Fare,
til af Kopper skiult, forladt hun laa.

Eensom hun med Graad sit Leie væder,
Alle flye; kun han for Sangen træder,
alt hans Læbe hendes Haand er nær.
<w>Euphrosibe</w> ham tilbageholder,
''Flye! kun Døden dette Kys dig volder,
''om et Øieblik du smittet er.

Flye? og lade dig saa hielpløs lide; -
''tael! hvad vil du? - døe med dig du Blide;''
eller see dig karsk som før igien;
veemodsfuld den matte <w>Euphrosib</w>.
sees sin ømme <w>Lindors</w> Haand at gribe,
og med heede Kysse dække den.

Fiernt i Speilets Baggrund seer hans Øie
Pigens Moder stirre mod det Høie,
knælende med dybt nedbøiet Siæl.
''Guder! Øre til mit Suk I laane.
''<w>Euphrosibes</w> Ynder huldt I skaane!'' -
vil du her bønhøre <w>Ismael?</w>

''Dobbelt Ungdoms fulde Rose fryder,
''naar en dydindviet Siæl den pryder,
''vel; jeg hører disse Ædles Bøn:
''hendes Helbred komme skal tilbage!
''som i kraftfuld Ungdoms feire Dage,
''atter hun fremtræde dobbelt skiøn!''

''Nu velan!'' Serafens Stemme lyder:
''Alt skal vorde opfyldt som du byder
''følg mig! hvilket Jammerskrig igien!''
for det andet Speil de komne vare,
der de see en Krigsfregat i Fare,
paa Livornos Klipper strander den.

See, alt revner Skroget, Bølger bryde
over Dækket, Folkets Klager lyde:
''Alla! frels os naadig denne Gang!''
Een til knækket Bogspryd fast sig klynger,
skrævs ad Raaen hiin paa Bølgen gynger
denne stønner mat paa Breddens Tang.

''Ufortøvet vil jeq mig forbarme,
''til en hurtig Hielp for disse Arme
<w>Gabriel</w>, din Almagt aabne Vei!''
godt, udbrød Serafen, mens de tale
tog en Fiskerjolle mod dem alle,
strax de lande i en stille Bai.

Englen for det sidste Spejl ham bringer,
han et Værksted seer, med Kam og Vinger
staaer af Porcellan en Hane der.
For en Esses Ild en Konstner sveder,
Blæsebælgen Gnister om ham spreder,
i sit Konstværk dybt han henrykt er.

''Otschakey,'' tog Gabriel til Orde
''mangt Forsøg med denne Hane giorde,
''dog forgieves, end tit denne Dag.
''Hvis hans Hensigt, lykkes, denne Hane
''skal i alle Kroge Vei ham bane
''til at røbe Løgn, og lumsk Bedrag.''

Sammensat af Hiul og Skruegange,
dette Konstværk hver en Lyd skal fange,
allevegne give Sandhed Rum.
For et Hiertes Inderste at male,
vil han, den ved hver en Løgn skal gale,
og naar Sandhed tales, være stum. -

''Sandheds Kierlighed foruden Lige!
''<w>Gabriel</w>, hans Haab du ikke svige,
''<w>Automatet</w> Liv du give skal!'' . .
Otschakev just mumler: ''aldrig hører
''Mahomed min Bøn'' . . . og see, da rører
Hanen sig, og giver første Gal.

''See hvor denne Konstner varmt sig fryder,
''at hans første Løgn ham Hanen tyder,
''<w>Ismael</w>, du nu forlade mig!
''gak i hine Salighedens Dale,
''bøi dit Hierte efter Viisdoms Tale, -
jeg om tvende Maanskin venter dig.

Det for ham bestemte Tidsrum svinder,
han i hellig Forgaard sig indfinder,
atter der han møder <w>Gabriel</w>.
Seer du mæler Engelen der oppe,
hine steile iisbelagte Toppe,
og ved deres Fod, et fast Kastel?

Han, som hist du seer, med Argusøie
over Dynger Guld og Sølv sig bøie,
denne Gniers Navn er <w>Hasdrubal</w>.
Nys holdt Aftenklokken op at ringe,
seer du hans Forvalter ydmyg bringe
ham sin Aftensmad i skumle Sal?

Fadersorger denne Olding nage,
Tabet af en Søn han maae beklage,
brat forsvandt for ham hans Eeneste.
Daglig nu han folder fromme Hænder,
sukker daglig: før jeg Banen ender
<w>Hali</w>, lad mig dog hans Aasyn see!

Endelig vil <w>Hali</w> sig forbarme;
seer du Oliekrukken i hans Arme?
neppe han formaaer at bære den.
Pludselig han to Pagoder møder
pa et Marmorbord, han mod dem støder
og med Oliekrukken styrter hen.

<w>Hasdrubal</w> sin gyldne Drøm forsager,
vreed han ham i sølvgraa Lokker drager,
og ad Vindeltrappen sparker ned.
''Strax paa Porten, gamle Skaldepande!
''slig en Prakker, vedblev han at bande,
''bringer mig til Bettelstaven med.''

Sneen pidsker vildt paa Slottets Ruder,
Stormen i den Gamles Lokker tuder,
knap sig selv i Nattens Mulm han seer.
Ingen Ly, hvorhen jeg og mig vender,
Stønner han, og folder matte Hænder . . .
<w>Hasdrubal</w> slaaer Porten i og leer.

<w>Gabriel</w>, du ei med Straffen iiler?
<w>Hali</w> lever, og hans Torden hviler!
raabte <w>Ismael</w>, af Hiertet rørt. -
Har du paa den store Skabnings Stige
hørte han sin Leder rolig sige,
Udtænkt Gangen? Viid, hans Bøn er hørt!

Og sin Stav han mod et Gitter svinger,
raaber: Ravn! man hører Lyd af Vinger-,
og en Ravn fløi giennem speilklædt Sal.
''<w>Halis</w> Tiener! Hævner i hans Rige!
''byder Englen: Du til Graven skrige
''hiint Kastels Beboer, <w>Hasdrubal!</w>''

Ravnen trende gange rundt nu svæver,
og sig mod Rotunden Kuppel hæver,
sætter sig tit Ro, og venter der.
''Yngling! nu fra Ravnen du dig vende!
''og et Blik til malmstøbt Helgen sende,
''seer du <w>Mirza</w> knæle, samme nær?''

Tys! o mægtigste Profet! han beder,
du som nys fra <w>Nadirs</w> Grusomheder
huld os frelste, og vor Lænke brød;
Nu, af vore Hjerter du forjage
Had og Avind, heele Folket smage
salig Fryd i alle Dyders Skiød! -

Som du seer, omsvæve de azurne
Morgenskyer hist en regnfuld Urne,
prøv engang dens Laag at aabne, Ven!
''<w>Hali Mirzas</w> Bønner naadig hører''
Urnens Laag vor Yngling bange rører,
og et Skybrud styrter ud af den.

Og han seer med taareblændet Øie
Floden oversvømme Dal og Høie,
Eng og Agre sættes under Vand.
Seer, hvordan paa himmelhøie Bølger
Stald og Qvæg, og alt med Strømmen følger,
Barnet i sin Vugge, Viv og Mand.

<w>Mirzas</w> Bønner <w>Halis</w> Hierte rørte,
Yngling, ubetinget han dem hørte,
vend dit Blik <w>Euxinus's</w> Bredder nær!
<w>Ismael</w>, hvad seer du? Store Himmel!
Støv af Reisnere, en krigerisk Vrimmel,
Vee os! hvilken talrig Tyrkehær!

Stakkels Fædreland! en utalt Skare
truer dig fra Syd og Nord med Fare.
Ak, forgieves <w>Nadir</w> er ei meer!
Yngling, mæled' Englen: ei du bæve!
han som Sværd for Persien vil hæve,
trende gange stærk som disse er.

Nu han med en sølvstøbt Klokke ringer,
og en Flue fløi med Purpurvinger
giennem Salen, ved at høre den;
<w>Halis</w> Tienerinde! Underskue!
sluk, jeg byder, Perserkrigens Lue,
flyv til <w>Abulsides</w> Krigstelt hen!

Fluen trende gange rundt nu svæver,
og sig mod Rotundens Kuppel hæver,
sætter sig til Ro og venter der.
''Alt jo Morgenrødens Straaler smile,
''lad os atter, ned til Jorden iile
''bød Seraphen, det paa Tiden er.

Neppe var Seraphens Tale ommr.
før man saae fra <w>Koms</w> Ruiner komme
Hest og Vogn, og tog dem begge ind.
Ravn og Flue begge Vognen følge;
frem den foer som Oceanets Bølge
pidsket af den vilde Nordenvind.
</body>
</poem>

<poem id="frankenau2019041252">
<head>
    <title>Biskop Svend Norbagges Aand</title>
    <subtitle>(Et Syn).</subtitle>
    <firstline>Paa Slagelses Sankt Mikkels Kirkegaard</firstline>
    <notes>
        <note>* Denne Biskop har bygget <w>Sankt Mikkels</w> Kirke i <w>Slagelse</w>, og <w> Sankt Benedikts</w> i <w>Ringsted</w>, omtrent i Aarene 1084/85.</note>
    </notes>
    <source pages="232-236"/>
    <quality>korrektur1,kilde,side</quality>
</head>
<body>
Paa Slagelses Sankt Mikkels Kirkegaard
i Midnatmulm, og Stormens Hviin jeg staaer,
paa Hedenfarnes Grave allevegne
jeg hører Haglen styrtende at regne,
ved Glimt af Tordenskyens blege Lyn
mit Øie mødes af et Syn,
en Skygge med bispelig Hue og Stav
paa nærmeste Grav,
igiennem dens Skikkelse Lynene flamme,
end neppe min Læbe er mægtig at stamme:
Du kommer saa nær!
siig luftige Væsen, o siig hvo du er? -
Vær ikke sa ræd, og viig ikke tilbage,
dig Danaskiald rækker ætheriske Haand
et Væsen, bekiendt fra de fremfarne Dage
<w>Svend Norbagges</w> Aand. -

Hvor har du dit Hiem? -
''Langt fiernere borte end Nordlysets Luer,
''langt fiernere end hvor du <w>Uranos</w> skuer,
''fra jordiske Byrder, jeg der hviler ud,
''i Glandsen som straaler fra Evigheds Gud.'' -

''Siig Skygge, hvi forlod du Lysets Egne,
''hvor Salighrder straale allevegne,
''hvor Siæl med Siæl i himmelsk Harmonie
''for Jordens Kummer svæver let og fri?'' - -

''Jeg byggede <w>Gud</w>, og <w>Sankt Mikkel</w> et Tempel,
mig lysted' dets gothiske Buer at see,
jeg prægede det med Aartusindes Stempel,
men, Vee over Templet, o tre gange Vee!
henfarne Aarhundreder skued dets Tinde,
og yded' dem ømmelig Varetægt,
nu maatte dets mægtige Prydelser svinde,
voldtagne endog af en Puslingeslægt.

Sku did, og beklag hvad der stander tilbage,
nn mishandlet, vanskabt, og ussel Ruin,
dens revnede Mure saa frygteligt brage
under Stormenes Hviin.

For Spiret som kneisede stolt mod det Høie,
du saae det som Yngling, hvad møder dit Øie?
sølvklingende, hellige Klokker til Læ,
en Hætte af Træ.'' -

''O,naar mit Aarhundred' du kalder i Minde,
som Skiald jo du kiender <w>Svend Estritsøns</w> Old
din varme, og harmfulde Taare lad rinde!
da byggedes det som nu styrtes med Vold.
Da stode de Templer saa faste, saa gieve,
da glimred' de Fløie i Morgenens Guld,
da hørte man Andagtens Toner sig hæve
til Priis for det Væsen som Alle er huld;
ved tauseste Midnat Koralerne løde,
og gientoges herligt ved Morgenens Røde; -
selv Krigeren, trættet i Vaabnenes Larm
ved Blik paa et Tempel sit Sværd stak i Skede,
forglemte et Øieblik Slagtningens Hede
og tegned' det hellige Kors paa sin Barm. -
Dog - Hanerne gale, Gud signe dig Skiald!
til Evigheds Egne staaer atter mit Kald,
din Harpe lad tone! i Sandhedens Tale
min Harme du male! - -

I Glimt af et Lyn
forsvinder for Øiet det luftige Syn,
paa Graven, i Mulmet jeg sidder tilbage
beundrende Oldtidens vældige Dage.
</body>
</poem>

<poem id="frankenau2019041253">
<head>
    <title>Ved Ursulas Grav</title>
    <firstline>Endelig slog Timen til din Hvile</firstline>
    <source pages="236-237"/>
    <quality>korrektur1,kilde,side</quality>
</head>
<body>
Endelig slog Timen til din Hvile,
endelig forønsket Ro du vandt,
ak, saa brat mod Banens Maal vi ile,
<w>Sulla</w>, snart dit Timeglas udrandt.

Kraftfuld Ungdom, rosenrøde Kinder
var paa Livets Vei dit hulde Præg
og en Barm som alle Hierter vinder,
svandt med dig bag Evighedens-Væg.

Skabtes vi da her til varig Plage?
eller til en stakket Tidsfordriv?
<w>Sulla!</w> dine her henrundne Dage
krone Haabet om et bedre Liv.

Alle Frender savne dig med Smerte,
naar vi mindes hiin din Ungdoms Tid,
da du, med en salig Moders Hierte
giorde eensom Faders Skiæbne blid.

Nu til dig fra Harpens Strenge lyder
vel et tungt, men hiertemeent Farvel,
Gravens tause, blide Fred du nyder,
evig Salighed din hulde Siæl! -
</body>
</poem>

<poem id="frankenau2001123101">
<head>
    <title>Vaarsang</title>
    <subtitle>(efter Hølty).</subtitle>
    <firstline>Dandser Majen skiøn imøde!</firstline>
    <notes>
        <note>Bidrag fra Sven Sørensen.</note>
    </notes>
    <source pages="238-240"/>
    <!-- TODO: Find originalen. http://www.zeno.org/Literatur/M/H%C3%B6lty,+Ludwig+Christoph+Heinrich/Gedichte/S%C3%A4mtliche+Gedichte/Maylied+%5B6%5D -->
    <quality>korrektur1,kilde,side</quality>
</head>
<body>
Dandser Majen skiøn imøde!
fulgt af Glæder uden Tal
hæver sig dens Morgenrøde
atter over Bierg og Dal
Elskovs kiære Rede bygger
alt hvad nys udsprungne Lund
hvad det spæde Græs beskygger
hvert et Kryb paa Havets Bund.

Dands min Yngling, dands min Pige
medens Vaaren straaler blid!
før dens milde Smile vige
mens det end er Glædens Tid;
bland din Sang med Løvets Hvislen
og med Nattergalens Slag,
med den klare Kildes Rislen,
syng den skiønne Foraarsdag.

Iler i det unge Grønne,
langt fra Qvalm og taaget Luft,
iler Hovedstadens Skiønne
mod den friske Blomsterduft!
Eders Lokker fro I pryde
med en Hat af landligt Straa!
glade Sange muntre lyde!
al Naturen byder saa.

Smykker da med blaa Syringer
Eders Hat og Svanebarm;
tumles, og hverandre svinger!
hopper glade Arm i Arm!
Bien Blomst med Bien skifter,
Vestenvinden lufter mat,
sværmer hist og her, og vifter
mangen Blomst paa Eders Hat.
</body>
</poem>

<poem id="frankenau2019041255">
<head>
    <title>Andersskovs Endeligt</title>
    <firstline>Endnu et Qvad om dig du stolte Borg</firstline>
    <source pages="240-243"/>
    <quality>korrektur1,kilde,side</quality>
</head>
<body>
Endnu et Qvad om dig du stolte Borg
og<note>og] rg</note> siden intet Slag paa Harpen mere;
af Jorden snart den vil forsvunden være,
medtag til Afsked Siælens dybe Sorg. - -

Ved bratte Kirkebakkes Blomsterkant
jeg staaer og tænker Middelald'rens Dage,
her mangen Broder evig Hvile fandt,
hans Minde end ei levnedes tilbage.

Hist ned ad Skranken, under iisgraa Eeg
han festligt jordedes til Lysets Hvile,
hiin gamle Kiæmpefisk med andre veeg.
Plataner nu i Dødens Have smile. -
Mod Søndens Horizont jeg vender mig,
mit Øie Østersøens Bredder følger,
hvor Luft med Hav harmoniskt samle sig,
jeg Solen seer forsølve Strandens Bølger
selv raske Vikings Basses<note>* Sagnet fortæller, at en saakaldet <w>Viking</w>, eller efter Nutiders Sprog Sørøver, ved Navn Basse, en tapper Mand, har ligget paa Luur med sin Snekke ved dette Næs, og efter de vilde Tiders Skik kappret saa meget, at han lagde Grund til denne Borg.</note> ranke Spiir
som fiernt mod Fyen glimred' er forsvundet.
Det var liig andre, Egnens sieldne Ziir -
for <w>Danas</w> Oldkraft Glasset er udrundet!
ei længer hos vor Nutid blusser fordums Lue;
bag ved mig høres Drøn af Kølleslag,
som falder vældigt paa Granitens Lag.
O rædsomt at høre! o Jammer at skue!
nu tordner mod Skyerne Pulverets Knald
og Muurblokke sukke i styrtende Fald. -
og Middagssolens Glands oplyser dem;
her længe ingen Lampes blege Skin
i Nischen Lys paa den Korsfæsted' spreded',
Nu staaer den slukked paa det skumle Trin
som til det lille Alter Andagt leded'.
Her Munken drev sit sørgelige Liv,
af Ingen kiendt, af ingen Siæl beklaget,
blan[?] Kerubiner var hans Tidsfordriv,
han hensov mæt af Verden, høit bedraget
i Kohaarskappen svøbt han sænktes ned,
ved Midienat naar Bedeklokken kimed
den Times Brødre kun hans Leie veed,
thi ingen Vrimmel med til Festen stimed. - -
Jeg vandrer kort i Arbeidsfolkets Spor,
til Hvile fierne Landsbyklokke lyder,
Polstiernen lindrer hisset klar i Nord,
og mellem Gruset sine Straaler bryder.
</body>
</poem>

<poem id="frankenau2019041256">
<head>
    <title>Sang til Oldingen H. Callisen ved Afsted som akademisk Lærer</title>
    <subtitle>den 29 Martii 1805.</subtitle>
    <firstline>En værdig Lærers blide Minde</firstline>
    <source pages="243-245"/>
    <dates>
        <event>1805-03-29</event>
    </dates>
    <quality>korrektur1,kilde,side</quality>
</head>
<body>
En værdig Lærers blide Minde
forskiønne denne glade Fest,
han gaaer for Olding-Ro at vinde,
han længe stod Hygæa næst.
    Gudinden sukker: hvo er den
    som træder mig saa nær igien?

Hun klager: hvo er den der skiønner,
saa klart som han, til Konstens Maal
at lede mine yngre Sønner
med Viisdom, Styrke, Mod og Taal?
    Min Konst er lang, men Banen kort,
    som Lynet svinder Livet bort!

Hør yngre Kreds <w>Dig</w> fro at signe,
som Konstens <w>Nestor</w> i vort Nord,
med Haabet: skiønt Dig ei at ligne,
dog troe at følge Dine Spor.
    Vær takket til den stille Grav
    for hver en Lære Du os gav.

Nu hver sit Glas til Randen fylde
og mindes hver sit Hiertes Gield!
Den Mand, som Alle, Alle hylde,
vor gamle Lærer varig Held!
    Hans Stierne sildig dale ned
    han nyde værdig Oldings Fred.
</body>
</poem>

<poem id="frankenau2019041257">
<head>
    <title>Sørgekantate, opført paa Universitetet den 8de Januarii 1806 i Anledning af Hans Kongelige Høiheds Arveprinds Frederiks Død.</title>
    <firstline>Gravens Fred! dit snevre Giemme</firstline>
    <source pages="245-250"/>
    <dates>
        <event>1806-01-08</event>
    </dates>
    <quality>korrektur1,kilde,side</quality>
</head>
<body>
<nonum><center><w>For Talen.</w></center></nonum>

Gravens Fred! dit snevre Giemme
dæmper Fryds og Veemods Stemme,
abner Alle varig Held.
Jubler døves; Taarer standse;
uforvisnelige Krandse
vinke os til evigt Vel.

Derfor Fred med alle Døde!
Livet er vor Prøvestand;
stadigt see vort Blik i Møde
Fredens Land!

Han er ei meer vor Christians hulde Broder!
saa lyder Veemods Klage trindt om Landet;
den Fromme! Fredrik Eiegodes Søn
han er ei meer.
skiøn var hans Bane;
ei stod hans Hu til Glimmer
men han i Løndom virked' ærligt Gavn,
som en utrættet Ven
af Staten, Borgerdyd, og Videnskab;
sørg Danmark! du har tabt en Søn
græd Borgerdyd! du misted' en Ven;
Athene! klag! klag! du har tabt en Støtte.

Fredriks Leer i Graven hviler;
Almagt løfte Støvets Baand,
ned til Dan fra Eden smiler
nu hans helliggiorte Aand.
Flyder Veemods Taarer! flyder!
letter det beklemte Bryst!
dog, en kierlig Fader byder,
ak en salig Trøst!

Hvor sødt at mindes velanvendte Dage!
hvor salig da den sidste Stund!
see Døden Ung med Gammel kalder
før de det ahne;
thi lad Hiertet flamme
af hellig Ild for Næstens Vel!
fæst ei din Liid til fyrig Ungdoms Kraft
men tænk Dig stedse næste Dag den sidste
og vei den svundnes Daad!
da hvidsker Hiertet dig med sidste Slag:
skielv ei! men haab! hist over Stierner boer
en evig kierlig Fader, Retfærds Gud
som intet Støvgran taber af sin Haand, -
men leder Alt som Aande drager
til Salighedens lyse Evighed.

Herre! giv os at døe den Retfærdiges Død!
og vort Endeligt vorde som hans!

---

<nonum><center><w>Efter Talen.</w></center></nonum>

Haab! din Ætherstraale tænder
Trøstens Fakkel i vor Barm;
den Forsagte Frygt ei kiender
naar han vandrer ved din Arm.
Haab! du alle Byrder letter,
standser Undertryktes Graad;
og en evig Krands du fletter
hver som virked' Fromheds Daad!

O faure Yngling varmt dit Hierte brænde
for himmelsk Dyd!
see Fromheds Liv, og haab dens Død!
er det ei Held, med rolig Barm
at lyde Dødens Vink?
og uden Rædsel sige sit Farvel?
er det ei skiønt, at være savnet her
og signes for at have standset Taarer!
dog være stille Dyder da dit Maal!
thi var din fromme Vandel kun forstilt
for blot i Verdens Øie stort at lade
da Trøstens Bæger aldrig qvæger dig
paa tornet Vei - i Døden - -

Straal Dyd i din himmelske Pragt!
og Lasternes Taage forsvinde!
vor Jords Millioner sig alle forbinde
at følge din Fane broderlig Pagt.
See Dyden, see fremvirket Gavn
forherlige Fredriks Navn!
styrk Haab den Forsagendes Fied,
trøst alle Forladte som græde!
tilsmil dem et Glimt af den evige Glæde,
af Himmelens Fred!
</body>
</poem>

<poem id="frankenau2019041258">
<head>
    <title>Ved min retskafne Lærer Etatsraad Mathias Saxtorphs Grav</title>
    <firstline>Skialdens Luth om Viin og Elskov lyder</firstline>
    <source pages="251-253"/>
    <quality>korrektur1,kilde,side</quality>
</head>
<body>
Skialdens Luth om Viin og Elskov lyder,
Ak, tilsidst den toner paa en Grav;
hver en Blomst, som Siel og Øie fryder,
spirer, brister, falder af.

Verdner tumle, Timeglasset rinder,
Slægter træde Slægters Aske ned;
Graven Millioners Læber binder;
Alle sukked' efter Fred. -

Ak, en salig Fryd det er at favne
Ædelmod af ærlig aaben Siæl;
men, saa tungt, saa saare tungt, at savne
den, som vilde Brødres Vel!

I Lucinas Tempelhalle flyde
frelste Moders Taare over Dig;
veemodsfulde Klagetoner lyde:
Død er han som frelse Mig! - -

Siæl, hvis faldne Hytte Jorden giemmer,
skue fra Lysets blide Egne ned;
en erkiendtlig Skiald med Veemod stemmer
Harpen ved Dit Hvilested.

Ene den ham Skiæbnen karrig skiænkte,
intet bedre han at yde har;
ødsel Lykken ofte nok betænkte
den, der aldrig skiønsom var.

Jeg min første tornefulde Bane
gik saa modig ved Din sikkre Haand,
da mit Hierte svoer Gudindens Fane
for at løse Smerters Baand. -

O, vær takket for Din hulde Lære
for ethvert Dit Venskabs blide Smiil;
mig Dit Minde evig kiært skal være;
trygt i Fredens Skygger hviil!
</body>
</poem>

<poem id="frankenau2019041259">
<head>
    <title>Ved Hds. K. H. Prindsesse Sophie Friderikes Død</title>
    <firstline>Ei, fordi da fødes en Fyrstinde</firstline>
    <source pages="253-256"/>
    <quality>korrektur1,kilde,side</quality>
</head>
<body>
Ei, fordi da fødes en Fyrstinde,
ei, fordi en Prinds din Haand du gav,
rører Sorgens Muse dig til Minde
Harpen ved din Grav.

Ei for store Herrers Gunst at stiæle,
eller for at trygle Fyrsters Brød,
reiser jeg dig her et Eftermæle,
klager jeg din snare Død.

Men - fordi blandt ædle Qvinders Navne
dit saa skiønt, saa herligt glimret har;
dine Smaa, som nu din Omhu savne,
du en sielden Moder var.

Du har lært Ham, ei paa Rang at bygge,
ei paa Ahner, eller Kongeblod;
men, at jordisk Høihed kun er Skygge,
Dydens Adel eene god.

Ak, den Læbe, som dem Sandhed lærte,
hviler bleg, og taus, og tillukt her;
og til alle Dydens Venners Smerte
og aabnes aldrig, aldrig meer. -

I, som sukke under Armods Kiæder,
som i Løndom friske tunge Kaar,
græder alle, Stor med Liden græder,
at det Gode saa forgaaer!

Ak, den Haand, som lindred' eders Kummer,
sank paa Dødens Leie kraftløs hen;
Gravens lange, dybe, kolde Slummer
ruger grusom over den.

Ogsaa Venskabs heede Taarer flyde
uden Ophold paa din Urne ned.
Sielden den, som fødtes til at byde,
ret af Venskabs Glæder veed;

Men Sophie, du, ja du dem kiendte;
mangen Ædel Siæl du til dig drog.
Ak, en grusom Skiebne Bladet vendte,
og din Afskeds-Tune slog.

Bort fra dine Venner maae du vandre,
bort fra Børns og Mages Favnetag;
er da, Skiebnens Love at forandre
Støvets Arm for svag?

Nu - saa slumre sødt, og Muldet hvile ,
let, Fyrstinde, paa dit kolde Liig;
alle Gode til din Urne smile,
og velsigne Dig!
</body>
</poem>

<poem id="frankenau2019041260">
<head>
    <title>Cantate</title>
    <subtitle>
        <line>opført med Musik af Hr. Zink,</line>
        <line>paa</line>
        <line>Collegio Mediceo</line>
        <line>i Anledning af dets første Aarhundredes Jubilæum den 9de Junii 1791</line>
    </subtitle>
    <firstline>Kun sparsomt kiendt med Livets Glæder</firstline>
    <source pages="257-262"/>
    <quality>korrektur1,kilde,side</quality>
</head>
<body>
<nonum><center><w>For Talen.</w></center></nonum>

Kun sparsomt kiendt med Livets Glæder
Athenes Dyrker vandrer frem
Den tornestrødde Vei, som leder
Til Viisdoms hæderfulde Hiem;
Tit kiæmper han omsonst og mat;
Han segner hen i haabløs Nat.


<nonum><center><w>En Stemme.</w></center></nonum>

Den Usle da, hvis Navn og Ahner
Til Rang og Hæder Vei ham baner,
Selv fostret op i Lykkens Skiød
Ufølsom seer den Ædles Nød.


<nonum><center><w>En Anden.</w></center></nonum>

Men den, som steeg ved tidlig Møie,
Ved skiærpet Flid, og vaagent Øie,
Rørt skuer han den Frommes Id,
Og mindes egne Trængslers Tid.


<nonum><center><w>Begge.</w></center></nonum>

Hans Kind en ædel Taare væder,
Ømt rækker han den Faldne Haand:
Og som en Skaber af hans Glæder
Giengieldes han med takfuld Aand.


Ja - mangen een, til Dannerrigets Hæder
Det være sagt - saa mangen blant dets Sønner
For Musers Børn saa varmt, saa ædelt føelte -
Alt længe slumre trygt og sødt og stille,
I Lye af Gravens tause Skygger, hiine
Hvis tidlig føelte Kald bød dem at fværge
Gudindens Fane -
Den ædle Flok,
Hvis Møiers første Løn kun Armod var,
Hvis Vid i Modgangs Skoler hærdet blev,
Og dog tilsidst Udødeligheds Laurbær vandt;
Omsonst forsøgte Konstner-Flid og Meisel
At variggiøre deres Minde,
Omsonst -
Hvo veed, hvor snart hiint Marmor smuldrer bort,
Hvor snart paa deres sammenfaldne Grave
I Tidslers lodne Toppe Stormen hviner?
Men Held dem! deres hæderkronte Navne
Med evig uformørket Glands skal tindre
I Viisdoms Tempel -
Da under sølvgraae Dages tunge Vægt
Med stille Fryd de oversaae den Bane,
Som dem til Held og Hæder havde ført;
Endnu saa mangt et venligt Blik de sendte
Til yngre Skarer, der med lige Skiebne
Som før de selv, sig lige Fodspor søgte -
Til høit og ædelt Brug anvendte de
De Gaver, som en sildig Held dem skienkte;
Paa Viisdoms Alter lagde de dem ned;
Til Gavn for den i knapt tildeelte Kaar
Opfødte Videnskabers unge Dyrker;
For denne ædle Daad Gudindens Flok
Skal aldrig, aldrig disse Ædle glemme -
En Laurbær-Ympe frisk og skiøn
Skal spire under deres Minder,
O! den skal blomstre evig grøn
Naar marmorhuggen Roes forsvinder;
Athenes yndling, rørt af Glæde,
Skal tidt dens Rod med Taarer væde.

---

<nonum><center><w>Efter Talen.</w></center></nonum>

Med festlig Jubel Sangen lyder,
O Borch! og Musen feyder sig;
Med Krandse hun sit Alter pryder
Til Minde om din Daad og dig;
Nedsend fra hiint dit lyse Sæde
Et venligt Blik til Musens Glæde!
Den atter i dit sorgfrie Bryst
Skal vække svundne Tiders Lyst.

Den Fryd, som fulgte hine Dage,
Da Viisdoms Flok du oversaae,
Og hørte den omsonst at klage
Og kierlig raadte Bod derpaa;
O! at dens Minde allevegne
Omstraale dig i Lysets Egne!
Hver Salighed, som her du nød,
Du hisset smage dobbelt sød!

Af dig skal fierne Sekler lære
Den sande Vei at vorde stor,
Din Daad skal faure Frugter bære
Til varigt Gavn for Dan og Nor.
Hver Viisdoms Dyrker dig skal signe
Hver Ædel stræbe dig at ligne,
Liig Klippen skal din Hæder staae,
Dit Navn til sildig Fremtid naae.
</body>
</poem>

<poem id="frankenau2019041261">
<head>
    <title>Sørgesang</title>
    <subtitle>
        <line>i Anledning af</line>
        <line>Hr. Kammerherre Bernt Ankers Jordefærd</line>
        <line>Torsdagen den 9de Mai 1805</line>
    </subtitle>
    <firstline>Tvillingriget Veemodsharpen stemmer</firstline>
    <notes>
        <note>Bernt Anker (1746-1805), norsk handelsmagnat.</note>
    </notes>
    <source pages="263-264"/>
    <dates>
        <event>1805-05-09</event>
    </dates>
    <quality>korrektur1,kilde,side</quality>
</head>
<body>
Tvillingriget Veemodsharpen stemmer,
Tonen lyder om det hele Land,
Gravens Muld og tause Mørke giemmer
End en Fædrelandets Mand.

Ak! en Mand, Hvis Lige faa kun findes
Vandre med ad Livets tunge Vei,
Rang og Hæderstegn for Guld kan vindes,
Hjertets Adel kiøbes ei.

Virksomhed fra Nord til Syd han skabte,
Indisk Zone mindes Ankers Navn.
Grubens blege Sønner, de fortabte,
Fælde Taarer ved hans Savn.

Lukket hviler nu hans klare Øie,
Evig svandt for os hans sieldne Aand,
Som af Skiebnen, aldrig lod sig bøie,
Under Støvets lave Baand.

Saa forsvinde Jordens Pryd og Hæder,
Sieleævner, Fromhed, Navneglands
Hisset vinker, over alle Glæder,
Evighedens lyse Krands.
</body>
</poem>

<poem id="frankenau2019041262">
<head>
    <title>Velkomstsang</title>
    <subtitle>Mel. Kommer, Venner! tager Sæde.</subtitle>
    <firstline>Vi en ædel Ven til Hæder</firstline>
    <source pages="265"/>
    <quality>korrektur1,kilde,side</quality>
</head>
<body>
Vi en ædel Ven til Hæder
Vie Dagens milde Glæder;
Fletter Høstens Ar i Kiæder
For saa kiær en Mødedag!

Ingen Veemodstaare flyde,
Ingen Sørgetone lyde!
Glæden her som Dronning byde!
Glædens Trone reistes her.

Du som voldte dette Møde,
Vore Hierter, for Dig gløde,
Glas mod Glas vi sammenstøde,
Vær velkommen i vor Favn!
</body>
</poem>

<poem id="frankenau2019041263">
<head>
    <title>Afskedssang</title>
    <subtitle>Mel. Jeg synger gierne om Kongers Magt.</subtitle>
    <firstline>Skiønt under Feide og Trængslerstid</firstline>
    <source pages="266-268"/>
    <quality>korrektur1,kilde,side</quality>
</head>
<body>
Skiønt under Feide og Trængslerstid
Lad Harpens Tone om Glæben lyde,
En Dag jo stundom kan straale blid,
Og det er Lægedom sig at fryde;
    Forglemmer Taarer
    Og Jordens Daarer
    Og alt det Tant som vort Hierte saarer,
Og syng med mig.

Hvor sødt at sidde i trofast Lag,
Og prøvet Venskab en Skaal at byde;
Ei Vinen har uden Venskab Smag,
Om end du lod den i Strømme flyde;
    Nei, Glasset fyldes,
    Og Glæden hyldes
    Men trofast Haandtag hver Ven det skyldes!
Og saa stik ud!

Held Dig som mødte fra teutisk Land,
Vi her dig vented' med aabne Arme;
Du styred' Reisen til Axel Strand,
Og fandt jo Maalet: den gamle Varme;
    Nu hiem Du drager
    Og Afsked tager,
    Vort Venskab Dig paa Din Vei ledsager,
Et kjært Farvel!

Men før vi vandre fra dette Lag,
En Skaal for alle de Holster lyder,
Der fremme troligen Landets Sag
Og alt hvad Rigernes Konning byder!
    De længe leve
    De Bolde, Gieve,
    Dem, og Teutonten Held omsvæve!
Det ønske vi.
</body>
</poem>

<poem id="frankenau2019041264">
<head>
    <title>Samles hid til Venskabs Kiæde</title>
    <firstline>Samles hid til Venskabs Kiæde</firstline>
    <source pages="268-271"/>
    <quality>korrektur1,kilde,side</quality>
</head>
<body>
Samles hid til Venskabs Kiæde<note>Kiæde] Kiæe</note>
Hver som hylder tro vort Lag;
Alle Hjerter aande Glæde
Paa vort Samfunds første Dag!
    Egensind og Fortrin vige
    Bort fra munter Ligheds Hiem;
    Her den Arme med den Rige
    Kalde gamle Dage frem!

<nonum><center><w>Chor.</w></center></nonum>

Stakket kun er Livets Bane,
Fiin som Rosen Livets Krands;
Følger trofast Glædens Fane
Svøbt i Venskabs Ætherglands!

Helligdommens Alter brænder,
Festens blide Time staaer,
Flammen alle Hierter tlnder,
Fro Enhver til Festen gaaer.
    Hylder troe vor Fortids Lære,
    Og fornyer Pagtens Eed,
    Venskab evig troe at være
    Og at følge Dydens Fied!

<nonum><center><w>Chor.</w></center></nonum>

Over Skiebnens vrede Bølge,
Giennem Livets bedste Fred
Troe vi sværge kiekt at følge
Dyds og Venskabs lyse Fied.

Lukt er mangt et Broderøie
Siden dette Samfunds Vaar,
Hisset over Graad og Møie
Mangt et lettet Hierte slaaer;
    Hædrer disse Ædles Minde,
    Signer deres fromme Leer!
    Ogsaa vi af Scenen svinde,
    Ogsaa vi skal savnes her.

<nonum><center><w>Chor.</w></center></nonum>

Savner, medens Dagen smiler?
Støvets Virketid er kort;
Lives milde Stierne iler
Snart i evig Taage bort.

Samles hid til Venskabs Kiæde,
Rækker Brødre Broderhaand!
Knytter under skyldfri Glæde
Trofast Venskabs ømme Baand!
    Sildig, sildig Baandet briste,
    Længe end vort Samfund staae!
    Varigt Held det stedse friste,
    og sit Maal det stedse naae!

<nonum><center><w>Chor.</w></center></nonum>

Sildig, sildig Baandet briste,
Længe end vort Samfund staae!
Varigt Held det stedse friste,
og sit Maal det stedse naae!
</body>
</poem>

<poem id="frankenau2019041265">
<head>
    <title>Til Venskabs Fest, som hvert et Hierte fryder</title>
    <subtitle>Mel. Hvor skiønt naar Aftenstiernen etc.</subtitle>
    <firstline>Til Venskabs Fest, som hvert et Hierte fryder</firstline>
    <source pages="272-274"/>
    <quality>korrektur1,kilde,side</quality>
</head>
<body>
Til Venskabs Fest, som hvert et Hierte fryder,
    Vi samles alle froe igien;
Fra Læben, enig Jubel lyder,
    Kun Bægerklangen døver den.
Den hulde Maane blid og klar
Omstraaler hvert fortroligt Par.

Den blide Sommers lyse Tide er<note>er] ee</note> omme,
    Alt Aft'nen vorder mørk og lang;
Saa vore Dages Høst vil komme,
    Og fordre streng vor Svanesang.
    Før Tonen falder i Choral,
Syng glade Viser uden Tal!

Den Mand, som under nysudsprungne Bøge,
    Og i den mørke Vintersal,
Med lige muntert Sind kan spøge,
    Og nøisom tømme sin Pokal:
En Skaal for slig en Hædersmand!
    Thi hans Philosophie er sand.

Og Konen, som, en Engel for sin Mage,
    Ledsager troe hans Modgangs Fied,
Og kroner ømt hans Modgangs Dage
    Med dobbelt jordisk Salighed
Paa hver en glad og festlig Dag
Hun hædres <w>først</w> i dette Lag.

Og Ynglingen, som med sin hulde Pige
    I Døden selv ei bryde vil;
Og Pigen, som vil aldrig svige
    Den Eed, hun svoer ham helligt til:
For sligt et ædelt Ungdoms Par
Vort Bæger stedse færdigt var.

Og hver, som Næsten ærligt Haanden rækker
    Til skyldfri Spøg og Fryd, som vi,
Og ingen falske Toner vækker
    I Glædens rene Harmonie:
Ham synge vi:. Velkommen her!
Som vi han føler Livets Værd.
</body>
</poem>

<poem id="frankenau2019041266">
<head>
    <title>Et Samfunds Aar er atter lagt tilbage</title>
    <subtitle>Mel. Hvor Fader Evan troner, Glæden etc.</subtitle>
    <firstline>Et Samfunds Aar er atter lagt tilbage</firstline>
    <source pages="274-277"/>
    <quality>korrektur1,kilde,side</quality>
</head>
<body>
Et Samfunds Aar er atter lagt tilbage,
Det ny er vaagnet af sin Slum,
Held os! at atter fro vi her gientage
Vort gode gamle Symbolum:
    Glem Kummer og Plager, glem stigende Aar!
    Glæden bortfierner de sølvgraae Haar.

I trofast Venskabs faure Rosenkiæde
Her mange Ædles Vaar svandt hen;
Dog intet Øie dette Savn begræde,
Thi Glæden os gienkalder den.
    Glem Kummer og Plager, glem stigende Aar!
    Glæden bortfierner de sølvgraae Haar.

Seer mangen Yngling under Jubel nyde
Den Fryd, som hine Ældre nød!
Og høit vor Priis i Sangens Toner lyde:
End Glæden ei blandt os er død!
    Glem Kummer og Plager, glem stigende Aar!
    Glæden bortfierner de sølvgraae Haar.

Thi muntre Yngling sving din glade Pige,
Mens end din Himmel straaler blaa!
Og ei Naturms Modervink du svige,
Dens hulde Stemme lyder saa:
    Glem Kummer og Plager, glem stigende Aar!
    Glæden bortfierner de sølvgraae Haar.

Og gamle Broder! du hvis Stierne daler,
Lad Druen varme op bit Blod;
Saa skiønt den Aftenhorizonten maler,
Og raader paa din Svaghed Bod.
    Glem Kummer og Plager, glem stigende Aar!
    Glæden bortfierner de sølvgraae Haar.

Op, fylder nu Enhver sit Glas til Randen,
Med Venskabs gamle Harmonie!
Og Ung med Gammel klinker til hinanden,
Og stemmer Llle, Alle i:
    Glem Kummer og Plager, glem stigende Aar!
    Glæden bortfierner de sølvgraae Haar.
</body>
</poem>

<poem id="frankenau2001070309">
<head>
    <title>Lystig min Broder! og lystig igien!</title>
    <subtitle>Mel. Giver i Bollen og Glasset frembær.</subtitle>
    <firstline>Lystig min Broder! og lystig igien!</firstline>
   <notes>
      <note>Ogsaa bekjendt under denne Begyndelse: Punktuli!  Punktuli! lystig min Ven</note>
      <note type="credits">Bidrag fra Margit Ammentorp.</note>
   </notes>
    <source pages="277-279"/>
    <quality>korrektur1,kilde,side</quality>
</head>
<body>
Lystig min Broder! og lystig igien!
En Krands du for Viinguden binde!
Vort Liv glider ofte saa kummerfuldt hen,
Og Glæben er sielden at finde.
Nyd derfor Timen, som venlig til dig leer,
Hvo er dig Borgen, at samme smiler meer?
    Broder, paa mit Vink
    Dit Bæger fyld, og klink!
    Hvordan end det gaaer,
    Den Sandhed varigt staaer:
    Saa længe som Druernes Nektar er til,
    I Herrer, vor Jord er den bedste!

Tænk ved hver Time, som lyder, du gaaer,
En skiælvende Alder i Møde;
Og sielden, kun sielden de sneehvide Haar
Forliges med Druen den røde.
Ungdommens Syssel er Viin og Kierlighed,
Ald'ren sig graver blandt gyldne Dynger ned.
    Broder, paa mit Vink
    Dit Bæger fyld, og klink!
    Hvordan end det gaaer,
    Den Sandhed varigt staaer:
    Saa længe som Druernes Nektar er til,
    I Herrer, vor Jord er den bedste!

Venner, i Dag være Glæden vor Giæst!
At klage ei Umagen lønner,
I Dag er det Venskabs og Enigheds Fest,
Skaal Venskabs og Enigheds Sønner!
Skaal hver, som synger, som leer, og fryder sig!
Skall hver, som klinker, og stemmer i med mig:
    Broder, paa mit Vink
    Dit Bæger fyld, og klink!
    Hvordan end det gaaer,
    Den Sandhed varigt staaer:
    Saa længe som Druernes Nektar er til,
    I Herrer, vor Jord er den bedste!
</body>
</poem>

<poem id="frankenau2001070317">
<head>
    <title>Trindt om os lyder englemild</title>
    <firstline>Trindt om os lyder englemild</firstline>
    <notes>
        <note type="credits">Bidrag fra Margit Ammentorp.</note>
    </notes>
    <source pages="279-281"/>
    <quality>korrektur1,kilde,side</quality>
</head>
<body>
Trindt om os lyder englemild
Naturens Røst: bortsørg ei Livets Dage!
Paa Taarer ei dets Øieblikke spild!
Viid, selv Enhver er Skaber af sin Plage!
Hvert dit Fied med Glæbens Roser strøe,
Før du fra Venskab, Kys, og Spøg maae døe!

Hvo fandt engang en trofast Ven,
Og jubled' ei: hvad er som Venstabs Kiæde,
Hvo synker i sin Piges Arme hen;
Og drømmer ei om Evigheders Glæde?
Hvert dit Fied med Glæbens Roser strøe,
Før du fra Venskab, Kys, og Spøg maae døe!

Paa hvert et Skridt ad Livets Vei,
En Blomst saa skiøn, saa nysudsprungen smiler;
Pluk den i Dag, i Morgen er den ei!
Dens Blomstretid som din, umærket iler.
Hvert dit Fied med Glædens Roser strøe,
Før du fra Venskab, Kys, og Spøg maae døe!

Snart Ven du skal ved Maalet staae,
Snart Graven skal din Fryd og Veemod giemme
Kun Den skal kiæk dens mørke Bane gaae.
Som qvalte ei hos sig Naturens Stemme:
Hvert dit Fied med Glædens Roser strøe,
Før du fra Venskab, Kys, og Spøg maae døe!
</body>
</poem>

<poem id="frankenau2001053004">
<head>
    <title>Det skummende Bæger begynde sin Gang</title>
    <firstline>Det skummende Bæger begynde sin Gang</firstline>
    <notes>
        <note type="credits">Bidrag fra Margit Ammentorp.</note>
    </notes>
    <source pages="281-282"/>
    <quality>korrektur1,kilde,side</quality>
</head>
<body>
Det skummende Bæger begynde sin Gang,
Og Venner med Venner istemme en Sang!
Ei sømmer det sig, hvor man samles til Lyst,
At klinke saa sparsomt, at sidde saa tyst.
Til Glæde, til Glæde i Sandsernes Vaar!
Tidt Kummer med Alderen bleger vort Haar.

Vor Kind er ei rynket, vor Tinding ei graa,
Blandt Jubler vor blomstrende Alder forgaae!
At ei vi skal klage om langt eller kort,
At Vaaren svandt ubrugt, upaaskiønnet bort.
Til Glæde, til Glæde i Sandsernes Vaar!
Tidt Kummer med Alderen bleger vort Haar.

Hvorhen i Naturen vi vende vor Fod,
Vi spore, at Skabningens Herre er god;
At Ingen i Livet skal vandre fortabt,
Han Piger, og Druer, og Roser har skabt.
Til Glæde, til Glæde i Sandsernes Vaar!
Tidt Kummer med Alderen bleger vort Haar.

Hver fylde sit Bæger, at Skaalen gaaer om,
Og Skaaler paa Skaaler til Flasken er tom.
En Daare, som vover at laste vor Jord!
En Nidding, som ei vil istemme vort Chor:
Til Glæde, til Glæde i Sandsernes Vaar!
Tidt Kummer med Alderen bleger vort Haar.
</body>
</poem>

<poem id="frankenau2019041270">
<head>
    <title>Hver Glædens Ven</title>
    <subtitle>Mel. Til dette Land.</subtitle>
    <firstline>Hver Glædens Ven</firstline>
    <source pages="283-285"/>
    <quality>korrektur1,kilde,side</quality>
</head>
<body>
Hver Glædens Ven
Og hver dens troe Veninde
En Krands igien
Sig af dens Roser binde!
    Menneskets Vaar er skiøn men kort
    Faa ere Sandsernes Dage;
    Ei, naar de først er' svundne bort
    Klager dem kalde tilbage.

Ja, hver en Fryd,
Som os af Gud blev givet,
Raaber os: nyd!
Thi kort jeg er som Livet.
    Glæben er liig en flygtig Ven,
    Som paa en Reise man finder.
    Og som, i det han farer hen,
    Kysser os ømt, og forsvinder.

Stolt er din Rang
O Viin! blandt Jordens Goder;
Til Spøg og Sang,
Og Sandhed, er du Moder.
    Selv den, hvis Lod var varig Graad,
    Sees jo hos Druen at smile.
    Finder mod hver Ulempe Raad,
    Troer sig paa Roser at hvile.

Paa Fædres Viis
Nu Bæger Bæger møde!
Syng! Druens Priis
Den hvide med den røde!
    Syng hver en ædel Barm i Nord,
    Hver som vil dele vor Glæde!
    Held hver en Giæst ved dette Bord,
    Venskabs og Enigheds Kiæde!
</body>
</poem>

<poem id="frankenau2001070307">
<head>
    <title>Lad Mennesker dræbes, og Riger forgaae!</title>
    <subtitle>Mel. Det skummende Bæger begynde etc.</subtitle>
    <firstline>Lad Mennesker dræbes, og Riger forgaae!</firstline>
    <notes>
        <note type="credits">Bidrag fra Margit Ammentorp.</note>
    </notes>
    <source pages="285-287"/>
    <quality>korrektur1,kilde,side</quality>
</head>
<body>
Lad Mennesker dræbes, og Riger forgaae!
Tyranner og Bonzer jo styre det saa;
De Daarer maae troe paa en underlig Gud,
Jeg lyder Naturens velgiørende Bud;
Til Enigheds Glæder blev Mennesket skabt,
Den frydløse Dag er for evig fortabt.

Sku Rosen, der smiler saa skiøn for din Fod;
Siig, skabtes den saa; for at vædes med Blod?
O, kiæmp dig dog frem giennem Overtroes Nat,
Og renere Tanker om Skaberen fat!
Til Enigheds Glæder blev Mennesket skabt,
Den frydløse Dag er for evig fortabt.

Her sidder jeg smilende, oprømt og fro,
Og nyder, hvad Lykken mig undte, i Roe;
For Laurbær jeg fletter af Efeu min Krands,
Og træder med venlige Skiønne i Dands.
Til Enigheds Glæder blev Mennesket skabt,
Den frydløse Dag er for evig fortabt.

Ustandset gaaer Timernes Viser jo rundt,
Et Øieblik myrdes ved hvert et Sekund;
Og mangen en Fryd er et Øiebliks Sag,
Forsøm da ei den og et vennehulbt Lag!
Til Enigheds Glæder blev Mennesket skabt,
Den frydløse Dag er for evig fortabt.

Op, klink med den Skiønne, som sidder dig næst,
Og giv saa hver Draabe i Glasset sin Rest!
Gid Skiønhed, og Ynde, og Uskyld bestaae,
Og Enighed aldrig paa Kloden forgaae!
Til Enigheds Glæder blev Mennesket skabt,
Den frydløse Dag er for evig fortabt.
</body>
</poem>

<poem id="frankenau2001070308">
<head>
    <title>Langt meer end Guld er Druen værd</title>
    <firstline>Langt meer end Guld er Druen værd</firstline>
    <notes>
        <note type="credits">Bidrag fra Margit Ammentorp.</note>
    </notes>
    <source pages="287-288"/>
    <quality>korrektur1,kilde,side</quality>
</head>
<body>
Langt meer end Guld er Druen værd:
Den lindrer alle Smerter;
Selv Tossen giør den ofte lærd;
Den bedrer onde Hierter;
:,: Forsagte Yngling gier den Mod;
Og varmer matte Oldings Blod. :,:

For Kummers Træl, o Drue! du
En salig Trøst bereder;
Det kolde Marmorhiertes Hu
Til Elskovs Fryd du leder;
:,: Du røber Ondskabs skiulte Raad,
Og standser Faderløses Graad. :,:

I Ly af Ranker Lighed boer,
Der Rang og Ahner vige,
Enhver sig drømmrr lige stor,
Den Arme med den Rige.
:,: O  Viin ! saalænge Kloden staaer
Din Undervirkning ej forgaaer. :,:
</body>
</poem>

<poem id="frankenau2019041273">
<head>
    <title>Samles hid til Venskabs Kiæde</title>
    <subtitle>Mel. At vi ere Børn tilsammen.</subtitle>
    <firstline>Samles hid til Venskabs Kiæde</firstline>
    <source pages="288-291"/>
    <quality>korrektur1,kilde,side</quality>
</head>
<body>
Samles hid til Venskabs Kiæde,
Ung med Gammel, Par med Par!
Her er Druesaft og Glæde,
Sand er Glæden, Vinen klar.
Rask mod Bæger Bæger møde!
Munterhed er ingen Brøde,
Nag til Fryd kun Daaren har.

Neppe vi, saavel som andre,
Stedse giennem Livet kan
Over Rosentepper vandre,
Ene sligt i Vers gaaer an;
Dog en Usling den, som gruer,
Før han Spor af Faren skuer!
Ei for os er slig en Mand.

End paa vore glatte Kinder
Ungdoms feire Roser groe,
Livets Morgen hurtig svinder,
Aftnen vinker os til Roe;
Iler derfor, Venner! iler,
Medens Morgenrøden smiler
Did, hvor Livets Glæder boe!

Hver, som efter Glæden higer,
Søge den hos Dands og Sang!
Søge den i Sværm af Piger,
Under Spøg og Bægerklang!
Da, naar Livets Vinter kommer,
Han dets Foraar og dets Sommer
Fro skal signe mangengang.

Hylde da vor Venskabs Kiæde
Ung med Gammel, Par med Par!
Her er Druesaft og Glæde,
Sand er Glæden, Vinen klar.
Rask mod Bæger Bæger møde!
Munterhed er ingen Brøde,
Nag til Fryd kun Daaren har.
</body>
</poem>

<poem id="frankenau2001060302">
<head>
    <title>Høit leve, hvo ved Bægerklang</title>
    <subtitle>Mel. Ich bin der Vogelfänger, ja.</subtitle>
    <firstline>Høit leve, hvo ved Bægerklang</firstline>
    <notes>
        <note type="credits">Bidrag fra Margit Ammentorp.</note>
    </notes>
    <source pages="291-292"/>
    <quality>korrektur1,kilde,side</quality>
</head>
<body>
Høit leve, hvo ved Bægerklang
Et muntert Lune faaer!
Som ynder lystig Speg og Sang,
Og Grillerne forstaaer.
Dog Brødre, drikker med Forstand,
En Drukkenbolt er ei vor Mand:
Nei leve, hvo ved Bægerklang
Et muntert Lune faaer!

Høit leve, hvo i muntert Lag
Til Maade alt giør med!
Han end saa mangen lystig Dag
Kan træde Glædens Fied.
Thi række Broder Brødre Haand
At knytte Maadeligheds Baand!
Ja leve, hvo i muntert Lag
Til Maade alt giør med!
</body>
</poem>

<poem id="frankenau2019041275">
<head>
    <title>Fyld Glasset, Ven, og kom ihu</title>
    <subtitle>Mel. En Prinds jeg været har i Dag</subtitle>
    <firstline>Fyld Glasset, Ven, og kom ihu</firstline>
    <source pages="292-293"/>
    <quality>korrektur1,kilde,side</quality>
</head>
<body>
Fyld Glasset, Ven, og kom ihu:
At vore Ungdoms Dage svinde;
Thi ved det fulde Bæger du,
Dig denne Varsel stedse minde:
Deel hver en Fryd, som til dig leer!
Den samme smiler aldrig meer.

Fra Glædens hulde Givers Haand
Saa mangen salig Time kommer.
Han skabte Elskovs Myrthebaand,
Og Venskabs Krands, og Livets Sommer;
Han Velsmag gav til Druens Saft,
Og Pigens Blikke Troldomskraft.

End han os en Ledsager gav,
Som venlig Banen med os skrider,
Fra Vuggen til den mørke Grav:
Det lyse Haab om bedre Tider!
Og hvo fandt ei i Haabets Favn
Mod hver en Kummer sikker Havn?

Derfor, min Ven! vær fro med mig!
Lad Druen i dit Bæger rinde!
Med Rosers Løv du krandse dig!
Lee, syng, og spøg med din Veninde!
Syng: deel hver Fryd, som til dig leer!
Den samme smiler aldrig meer.
</body>
</poem>

<poem id="frankenau2001070320">
<head>
    <title>Velkommen enhver, som har Druesaft kier!</title>
    <firstline>Velkommen Enhver, som har Druesaft kier!</firstline>
    <notes>
        <note type="credits">Bidrag fra Margit Ammentorp.</note>
    </notes>
    <source pages="294-296"/>
    <quality>korrektur1,kilde,side</quality>
</head>
<body>
Velkommen Enhver, som har Druesaft kier!
Saa god som den skiænkes, han finder den her;
Ved Bægeret vi os tilsammen vil fryde;
Hvo veed, naar vor Time til Afsked vil lyde?
Saa lader os drikke hver Draabe, vi har!
Gid immer, gid immer, gid immer saa var!

Knap satte jeg Fod paa vor syndige Jord,
Før Viingudens Fane jeg søgte, og svor;
Enhver har sin Arvesynd, den var blandt mine,
At alt i min Vugge jeg drømte om Vine;
Saa lader os drikke hver Draabe, vi har!
Gid immer, gid immer, gid immer saa var!

Min kiæreste Drue man perser ved Rhin,
Dog vil jeg ei nedsætte Franskmanden fin,
Champagner, Champagner, hvo nævner dens Mage?
Dens hvislende Perler selv Damer behage.
Saa lader os drikke hver Draabe, vi har!
Gid immer, gid immer, gid immer saa var!

Man siger om Tyrken, han drikker ei Viin,
Jeg svarer dertil: han maa være et Sviin;
Tit plager ham Pesten og hundrede Syger,
Som aldrig tør nærme sig Rankernes Skygger;
Saa lader os drikke hver Draabe, vi har!
Gid immer, gid immer, gid immer saa var!

Høit leve enhver, som er ædel og god!
Let banke hvert Hjerte med vennehuldt Blod!
Ja Held, hvis de Venskab og Glæder ei svige,
Den Gamle, den Unge, den Krumme, den Lige;
Saa lader os drikke hver Draabe, vi har!
Gid immer, gid immer, gid immer saa var!

Skik, Ven, paa dit Bæger, og sid ei saa tyst,
Lad Viinguden vække til Glæde dit Bryst!
Saa unge i Morgen vi ei komme sammen,
Og skade vi maae dog engang sige Amen;
Saa lader os drikke hver Draabe, vi har!
Gid immer, gid immer, gid immer saa var!
</body>
</poem>

<poem id="frankenau2001070313">
<head>
    <title>Snart er din Ungdomstid forsvunden</title>
    <subtitle>
        <line>Bekiendt Melodie.</line>
        <line>(Efter det Svenske.)</line>
    </subtitle>
    <firstline>Snart er din Ungdomstid forsvunden</firstline>
    <notes>
        <note type="credits">Bidrag fra Margit Ammentorp.</note>
    </notes>
    <source pages="296-298"/>
    <quality>korrektur1,kilde,side</quality>
</head>
<body>
Snart er din Ungdomstid forsvunden,
Lyd, muntre Broder! Glædens Bud;
Nyd Timen, før den er udrunden.
Før Livets Lampe slukkes ud.
Forgieves Du tilbagekalder
Den svundne Ungdoms glade Aar,
Naar Tidens Snee paa Issen falder,
Og Aldren bleger Dine Haar.

Snart skal du tæt mod Pigens Hierte
Ei føle det, som fordum, slaae;
Blot klage over Gigt og Smerte,
Og hver en giækket sød Attraa.
Snart vandre blinkende Pokaler.
Din blege Læbe heelt forbi,
Thi de forbittre Dine Qvaler,
Din Taare falde vil deri.

Saa nyd den Dag, Dig Skiebnen giver;
Sæt aldrig Glædens Time op;
Vid, gruelig den Anger bliver,
Som følger paa et skuffet Haab.
Nu vinker Elskovs blide Glæder
Og Druens milde Fader Dig,
Men see, i Sporet, som Du træder
at lumske Qvaler snige sig.

Saa drik og nyd og lev for Dagen,
Og tryk Din Pige til Dit Bryst;
See hende taus af Fryd betagen,
Hør Harmonie i hendes Røst.
See Glædens tause Taare falde
Fra Øiet ned i hendes Skiød;
See Bollens Damp, hør Verten kalde:
Endnu et Glas for Fald og Stød.
</body>
</poem>

<poem id="frankenau2019041278">
<head>
    <title>Om at Verden er kun Jammers Sæde</title>
    <subtitle>Mel. af Gaveaux.</subtitle>
    <firstline>Om at Verden er kun Jammers Sæde</firstline>
    <source pages="298-300"/>
    <quality>korrektur1,kilde,side</quality>
</head>
<body>
Om at Verden er kun Jammers Sæde
Høres saamegen daarlig Snak;
Gierne jeg vil dens Torne træde,
Kun ved en Pibe god Tobak.
Men fra i Dag maa Fanden kigge
Efter Compas og Almanak;
Jeg foretrækker nu min Pige
Selv for en Pibe god Tobak.

Maa Soldat i Leir sig ofte kede,
Eller Matros paa Skands og Bak,
Begge de sig af Hjertet glæde
Kun ved en Pibe god Tobak.
Men naar de paa en Tøs faae Øie,
Strax deres Hierte slaaer Tic Tac!
Begge de glemme Sorg og Møie,
Ja, selv en Pibe god Tobak!

Jeg den samme Mening underskriver
Som den berømte Hr. von Crac:
Inter en jordisk Barm opliver
Bedre end Elskov og Tobak.
Naar denne Mand drog ud at krige,
Stedse han i sin Lomme stak
Billedet af sin kiere Pige
Samt en Karduus med god Tobak.
</body>
</poem>

<poem id="frankenau2019041279">
<head>
    <title>Jeg aldrig blandt den Trængsel var</title>
    <subtitle>(Efter det Svenske)</subtitle>
    <firstline>Jeg aldrig blandt den Trængsel var</firstline>
    <source pages="300-301"/>
    <quality>korrektur1,kilde,side</quality>
</head>
<body>
Jeg aldrig blandt den Trængsel var,
Som løber Storm til Ærens Trappe;
Og om jeg Ryggen krummet har,
Det var - for i mit Kruus at tappe.
Tit har jeg ønsket, ved mit Kruus
jeg kunde alle Folk ophøie;
at, hvis jeg snubler af min Ruus,
jeg ingen skulde Ondt tilføie,

Den samme Skik og Lov antag,
O Du, som over Skiebnen klager!
Da kortes Dig den lange Dag,
Selv om Du vandrer mellem Plager,
Giør hver Mand Ret, giør Armod Vel,
Din Ven og Pige sviig Du ikke:
Dit Lod da bliver Ro og Held;
Med Glæde Du Dit Glas kan drikke.

Men skulde Du engang afsted
Fra Leeg og Lyst og os bortvandre,
Til Lethes Strand tag Flasken med,
Gaae rask ombord med alle andre,
Drik Charon til, saa Stymperen
Ei mere Syd fra Nord kan skille;
Styr Coursen hiem; vi Dig igien
Med fulde Glas modtage ville.
</body>
</poem>

<poem id="frankenau2019041280">
<head>
    <title>Vaarsang</title>
    <subtitle>Mel. Yndig og riig paa Fryd er Jorden</subtitle>
    <firstline>Atter sin Bolig Gløden bygger</firstline>
    <source pages="302-303"/>
    <quality>korrektur1,kilde,side</quality>
</head>
<body>
Atter sin Bolig Gløden bygger
Under det lyse Himmelblaa;
Atter i Løvets milde Skygger
Høre vi Nattergalen slaae;
    Nu ei med Griller Hiernen bryd,
    Hele Naturen aander Fryd.

Skiælv ei for mørke Fremtidsdage,
Ikke for Hunger eller Krig,
Skiæbnen en anden Flugt kan tage,
Bladet saa ofte vender sig;
    End har den danske Kriger Mod,
    End er Naturens Herre god.

Nu saa velan lad Sangen lyde,
Vær ei mod Glædens Stemme døv;
Lad i dit Bæger Vinen flyde
Under det nysudsprungne Løv.
    Tøm det for Druens milde Gud,
    Glæde er Evans lyse Bud.

Tøm end et Elas for din Veninde,
Et for et trofast Vennelag!
Da vil du Trøst mod Kummer finde,
Ro i dit Hierte Nat og Dag.
    Klinker, som Brødre tro med mig,
    Sildig vort Samfund løse sig!
</body>
</poem>

<poem id="frankenau2019041281">
<head>
    <title>Vintersang i Maaneskin</title>
    <subtitle>Mel. Kommer, Venner! tager Sæde.</subtitle>
    <firstline>Mørket over Jorden svæver</firstline>
    <source pages="304-305"/>
    <quality>korrektur1,kilde,side</quality>
</head>
<body>
Mørket over Jorden svæver,
Maanen sig i Østen hæver,
Bleeg dens Glands paa Rimen bæver,
Midnatstimen stunder til.

Strengens Toner os indbyde
Glædens korte Frist at nyde,
Druesaftens Perler flyde
I det glimrende Krystal.

Venner, værer tro tilstæde!
Løsenet er almeen Glæde.
Ingen rødmes ved sit Sæde,
Sangen tolke Hjerters Fryd!

Hver en Fryd, som her vi smage,
Enighed og Fred ledsage!
Fryd forlænger Støvets Dage,
Venskab Hiertets Adel er.

Støder an til Venskabs Ære,
Alle Hierter Samdragt nære!
Ven mod Venner, trofast være!
Dette Samfund varigt Held!
</body>
</poem>

<poem id="frankenau2001070316">
<head>
    <title>Selskabssang</title>
    <subtitle>Mel. Yndig og riig paa Fryd er Jorden</subtitle>
    <firstline>Timen til Fryd os atter kalder</firstline>
    <notes>
        <note type="credits">Bidrag fra Margit Ammentorp.</note>
    </notes>
    <source pages="306-308"/>
    <quality>korrektur1,kilde,side</quality>
</head>
<body>
Timen til Fryd os atter kalder,
Glæden forøger Støvets Aar,
Tids nok for Scenen Dækket falder,
Nyd derfor glad din Alders Vaar!
    Vrag ei hvad Skiæbnen byder dig,
    Nydelse giør jo lykkelig.

Søg ei dit Held i Rad af Dage,
Naar under Nag de tælles maae;
Med Lidet kan dig Livet smage
Naar du den sande Vei vil gaae.
    Hør under yndig Melodie
    Skyldfri og sand Philosophie.

Glæden sit Smiil os Alle yder,
Fryd er den hele Skabnings Siæl,
Tag hvad en gunstig Skiæbne byder,
Giør mod din Næste Ret og Skiel.
    Giem paa et trofast Venneraad,
    Stands hvor du kan din Broders Graad!

Deel dine Glæder med din Lige,
Eensomhed passer ei til Fryd!
Klink med din Broder, favn din Pige,
Bægeret tøm til Sangens Lyd;
    Glem hvad din Fremtid forestaaer,
    Husk at engang du Maalet naaer.

Derfor dit Bæger fyld i Glæde,
Meld os den Skaal som yndes bedst:
Held om vor muntre Vennekiæde!
Velkommen hver en trolig Giæst!
    Klinker saa glade Ven med Ven,
    Ofte vi samles fro igien!
</body>
</poem>

<poem id="frankenau2019041283">
<head>
    <title>Balsang</title>
    <subtitle>Mel. Jeg aldrig det for Vellyst kiender</subtitle>
    <firstline>Den kolde Vinters mørke Dage</firstline>
    <source pages="308-310"/>
    <quality>korrektur1,kilde,side</quality>
</head>
<body>
Den kolde Vinters mørke Dage
Forsamler os i oplyst Sal,
For Vintrens vante Fryd at smage,
Og eenes om et muntert Bal.

Hist giennem Skoven Stormen hviner
Og suser i det faldne Løv,
Her Klang af strøgne Violiner
Giør hver mod Vintrens Harme døv.

Her frydbesiælet Pigen sæaver
I Dandsens Række op og ned,
Og Kindens Rødme høit sig hæver
Ved Takten af de skotske Fied.

Her Olding seer jo Yngling nyde,
Hvad selv saa fro han fordum nød,
Og Modgangs Lænker kiæk at bryde,
Som Glædens hulde Giver bød.

Thi svinde Aft'nen hen i Glæde,
Ved munter Dands, og Spøg, og Sang;
Og ingen over Skiæbnen græde,
Men fryde sig ved Glassets Klang.

Velan, en Skaal som os kan sømme,
Den lyde til den klare Dag!
For Kiønnet dette Glas vi tømme,
De pryde hvert blandt vore Lag!
</body>
</poem>

<poem id="frankenau2019041284">
<head>
    <title>Maskeradesang</title>
    <subtitle>Mel. Hvis et godt Raad I følge kan etc.</subtitle>
    <firstline>Kommer og deler frydfuldt Lag</firstline>
    <source pages="310-312"/>
    <quality>korrektur1,kilde,side</quality>
</head>
<body>
Kommer og deler frydfuldt Lag,
Nyder en lystig Maskerade,
Glæden os byder end en Dag,
Ingen Glædens Banner forlade!
    Venner, vi ofte vare med,
    thi Venner, frem i vanligt Fjed!

Plages din Taa af Podagra,
Har du den franske Sot, <w>la Grippe</w>,
Tager dig Lægen Flasken fra ,
Nøder dig til sin Skee at nippe,
    Raader han dig til critisk Sveed
    Giør dog i Slaaprok Leegen med!


Glæden fordriver alskens Qval,
Creditor-Angest og Migraine, '
Yder os Dage uden Tal,
Skaber Brød af flinthaarde Stene,
    Skiænker os mangen Oldingsleeg,
    Udsætter Livets Tappenstreg.


Du paa hvis Kinder Rosen rød
Byder dig Livets Frist at nyde,
Du som i Tidens dybe Skiød
Mægter end en Lilie at bryde,
    Unge til Gamle rækker Haand
    Og signer Fryd af eenig Aand!

Bægeret fyldes! Glassets Klang
Trindt om vort Vennesamfund tone,
Aftenen glide under Sang,
Glædens Fred hvert Hierte forsone!
    Mangen en Stund, som denne slaae,
    Og varig Eenighed bestaae!
</body>
</poem>

<poem id="frankenau2019041285">
<head>
    <title>Vaarsang</title>
    <subtitle>Mel. Yndig og riig paa Fryd er Jorden.</subtitle>
    <firstline>Solen sin Varme atter yder</firstline>
    <source pages="312-314"/>
    <quality>korrektur1,kilde,side</quality>
</head>
<body>
Solen sin Varme atter yder,
Kalder de spæde Blomster frem,
Vaaren os kiært Velkommen byder,
Svalen alt søger vante Hiem:
    Alt føler nu, fornyet Liv,
    Kiede ved Vintrens Tidsfordriv.

Snart vinkes vi af Lundens Skygger,
Alt aabner sig Violens Svøb,
Snart venlig Giøg sin Rede bygger,
Glem mig <w>ei</w>, røbe Kildens Løb.
    Snart aander qvægsom Foraarsluft,
    Krydret med Rosens milde Duft.

Thi lader os af Hiertet nyde
I Følelsens og Glædens Aar;
Farvel til Vintersalen byde,
Og møde fro den unge Vaar.
    Tids nok i Livets fierne Høst
    Os fire Vægge vorde Trøst.

Enhver som Glædens Fodsvor træder,
Sit Bæger fylde til dets Bred.
Skaal for de svundne Vinterglæder,
I Sommerdragt de vare ved!
    Skaal for Veninde, Skaal for Ven,
    Ofte vi samles fro igien!
</body>
</poem>

<poem id="frankenau2019041286">
<head>
    <title>Vaarsang</title>
    <subtitle>Mel. Jeg aldrig det for Vellyst kiender.</subtitle>
    <firstline>Saa varm os atter Solen smiler</firstline>
    <source pages="314-315"/>
    <quality>korrektur1,kilde,side</quality>
</head>
<body>
Saa varm os atter Solen smiler,
Og Skoven klædes atter grøn,
Alt fro i Vaarens Arme iler,
Nu al Naturen er saa skiøn.

Vi samles, atter her i Skygge,
Hvor nøgne Buske vi forlod,
Vi atter nyde Glæden trygge,
Naturens Gud er evig god!

Thi lader os vor Lod paaskiønne,
Og række trofast Haand til Haand,
Og tumles i det friske Grønne,
Og fryde os af enig Aand.

Ja ærligt til hverandre tale:
Vor Glæde er som disse Løv,
Nu de i yndigst Fylde prale,
Til næste Høst de vorde Støv.

Et Bæger til Naturens Hæder
Som skaber Liv af Støv og Død,
End her vi nyde mange Glæder
I Venskabs og Naturens Skiød!
</body>
</poem>

<poem id="frankenau2019041287">
<head>
    <title>Til Minna</title>
    <subtitle>(i Høsten.)</subtitle>
    <firstline>Manna! Stormen hviner, Løvet falder</firstline>
    <source pages="316-317"/>
    <quality>korrektur1,kilde,side</quality>
</head>
<body>
Manna! Stormen hviner, Løvet falder,
Over Havet Svalen drager bort;
Alt Naturen til sin Hvile kalder,
Engen falmer, Dagen vorder kort;
O! forlad de nøgne Agre, Pige!
Luk dit Øie for Naturens Død!
Iil til Staden, Glæder uden Lige
Vente dig i Venskabs hulde Skiød.

Eller Minna! ønsker du at drage
Til de varme Sydens Lande hen?
Hvor ei Hagel, Riim og korte Dage
Snee og Taager skrække Landets Ven!
Hvor en skyefrie, herlig Morgenrøde
Stedse varsler om en yndig Dag;
Hvor, naar Vestens Aftenskyer gløde
Nattergalen slaaer sit kielne Slag.

Minna! nei, en evig Sommer kieder;
Vintren, skiønt den falder mørk og svar,
Kiærlig jo i Venners Favn os leder,
Siig! mon Som'ren bedre Glæder har?
Venskab os en varig Sommer skiænker,
Minna! kom og nyd dens blide Fryd;
Snart maaskee skal Amors bløde Lænker
Bedre lønne din saa sieldne Dyd.
</body>
</poem>

<poem id="frankenau2019041288">
<head>
    <title>Epilog</title>
    <firstline>Forsvunde ere Vintrens mørke Dage</firstline>
    <source pages="318-320"/>
    <quality>korrektur1,kilde,side</quality>
</head>
<body>
Forsvunde ere Vintrens mørke Dage;
Snart glimrer Vaaren i sin Rosendragt.
Fra al sin underfulde Pragt
Naturen snart vil Sørgesløret drage.
Alt skingre giennem Skyen Lærkens Triller,
Alt smiler Solen varm og blid;
U optø't Bæk dens rene Straale spiller.
Ja, Alt os varsler om den skiønne Tid
Da Aarets Genius med englehulde Miner
I Kreds af Glæder jublende fremtriner. -
Enhver, hvis Hierte for Naturens Skiønhed slaaer
Med Længsel iler nu dens Fryd at nyde,
Og hiin den unge trylleriige Vaar
Et kiært Velkommen fro at byde.
Hvi, Venner, skulle vi da tøve her,
Da ogsaa os dens hulde Stierne blinker?
For disse Lamper Majens Morgenskiær,
For malet Lund os duftriig Skygge vinker.
Nei! gaaer! men glemmer derfor ei et Sted,
Som skiænkte os saa mangen ædel Glæde,
Og ønsker, at fremdeles Eenighed,
Med Venskab Haand i Haand, blandt os maa stedste træde;
At hver maa tale frit til fælleds Gavn,
Uskrækket af Forbindelser og Navn;
At hver ufristet maa sin Mening have,
Og aldrig af Kabalen vorde Slave;
At Magtsprog ei, og ei despotisk Bud
Maa slukke Flammen for vort Bedste ud;
At Fordom langt fra vore Bænke vige
Og Alle, Alle troe sig Lige! -
Da Avinds Braad os ei skal komme nær,
Da Fred skal boe hos os i Samdragts Skygge,
Og sand Selskabelighed her
Et sieldent, varigt Alter bygge -
Dog, Dækket synker - end et ømt Farvel!
O Venner! iler i Naturens Arme;
Men nærer for vort kiære Samfunds Held
Den samme Iver, samme blide Varme!
Da Alle froe skal samles her igien,
Naar Høstens sidste Blomst er segnet hen;
Og Venskabs evig friske Rosenkiæde
Os end skal skiænke mangen skyldfrie Glæde.
</body>
</poem>

<poem id="frankenau2019041289">
<head>
    <title>Til Ephemeron</title>
    <firstline>Overgiven glad paa lette Vinger</firstline>
    <source pages="321-322"/>
    <quality>korrektur1,kilde,side</quality>
</head>
<body>
Overgiven glad paa lette Vinger
Flagrer du fra Rose til Jasmin,
Elskovs Kys fra Blomst til Blomst du bringer:
Vevre Kryb, hvis Lod er skiøn, som din?

Maiens purpurskiønne Morgenrøde
Kaldte dig til Liv af Intets Skiød:
Snart, naar Vestens Aftenstyer gløde,
Dagens sidste Glim t dig skuer død.

O! din korte Levealders Glæde
Nyder du til sidste Aandedrag,
Ei bu kiender Mismods tunge Kiæde,
Føler ei til Skiæbnens Tordenslag.

Kryb! du skuer Intet uden Sommer;
Thi dit muntre Liv, som den, er kort:
Før den skarpe, kolde Høstvind kommer,
Kaldes du ved Zefyrluftning bort.

Kunde Jordens Søn saaledes segne,
Før hans glade Siæl af Kummer veed,
For hans Barndoms favre Roser blegne,
Før hans Lykkes Soel gaaer evig ned!

O! men ofte seer han den at dale
I sin skyldfrie Alders lyse Tid;
Lad dig ei hans tunge Skiabne male,
Tak din Skaber, Kryb! at din er blid!
</body>
</poem>

<poem id="frankenau2019041290">
<head>
    <title>Telynhard til sit Hierte</title>
    <firstline>Hvi, Hierte, banker du saa mat?</firstline>
    <source pages="323-325"/>
    <quality>korrektur1,kilde,side</quality>
</head>
<body>
Hvi, Hierte, banker du saa mat?
Hvi klager du dig haanet og forladt?
Er hver din Følelse for Livet død,
Har ei Naturen Millioner Glæder
Som, moderlig, med ødsel Hand den spreder
I sine dødelige Skarers Skiød?

Ak! for dit Savn at lindre dig
Forgieves Majens Rose aabner sig,
Forgieves Nattergalens ømme Slag
Fra Lundens Skumring dig imøde lyder
Ei Leens Klang, ei Engens Dands dig fryder,
Ei Glandsen af den klare Sommerdag.

O Hierte! jeg din Kummer veed,
Dit Veemods Dyb er haabløs Ktarlighed!
O, er vor Jord dog ei et Sorgens Hiem,
At dydig Elskov selv sin Dyrker saarer,
At Livets første Glade føder Taarer,
Og ingen kiærlig Haand aftørrer dem?

Hun, som din hele Himmel er,
Som udgiør alt dit Livs, dit Væsens Værd
Hun, som i Drømme stedse for dig staaer,
Hvis Billed' dig i hver en Vraae ledsager,
O! hun er kold mod dine ømme Klager;
Til hendes Barm dit Længsels Suk ei naaer.

Ak! disse Ynder uden Tal
En anden Lykkens Yndling nyde skal,
Den Gunst, det ømme Smiil, hun nægter dig,
Hun snart bortødsler i en Andens Arme -
Brist, arme Hierte, brist af lønlig Harme!
Thi Døden eene giør dig lykkelig.

Th i
Døden
eene gier dig
lykkelig.
</body>
</poem>

<poem id="frankenau2019041291">
<head>
    <title>Nat-Stykke</title>
    <subtitle>Til Adeline</subtitle>
    <firstline>Taus glimrer Natten i sin skumre Pragt</firstline>
    <source pages="325-329"/>
    <quality>korrektur1,kilde,side</quality>
</head>
<body>
Taus glimrer Natten i sin skumre Pragt,
Dens fulde Maane klar i Østen svæver,
Fra Vindvet svøbt i luftig Sommerdragt
Mod den sit Øie <w>Adeline</w> hæver.

Af taus Beundring henrykt staaer hun der
I Armen af sin Barndoms troe Veninde
I yndigt Svøb af Maanens blege Skier
De føle ei til Nattens kiøle Vinde.

,,Hvor var dog ei den Skabning lykkelig,''
Saa sukker <w>Adeline</w> mod det Høie,
,,Som kunde did til Maanen svinge sig,
,,Og mætte i dens skiønne Land sit Øie!''

Ja, skiøn som alt, hvad Gud har skabt, den er
Og, Pige! sikkert glade Væsners Bolig;
Ved en almagtig Kraft den tumles der,
Og smiler dog til dig og mig saa rolig.

Fra Klodens Alders allerførste Dag
Den lige huld sit Blik til Jorden sendte,
End længe før Oplysning, Vid og Smag
Til Støvets Held saa mangen Fakkel tændte.

Til mangen skiændig Daad den Vidne var,
Hvis Minde end det ømme Hierte saarer;
Fra samme Punkt den ofte straalet har,
Og speilet sig i Undertryktes Taarer.

Den saae, hvor mangen Pige, Kiønnets Pryd,
I uerfaren Ungdoms fulde Varme,
Opofred' Held, og Rolighed, og Dyd,
Omslynget af en fræk Forførers Arme.

En maaneklar og sværmersk Time var
Den Talisman maaskee, som hende rørte;
Saa mangt<note>mangt] mnngt</note> et Hierte Maanen daaret har,
O! spar ei Taaren over den Forførte! -

Den saae saa mangen kiæk og kraftfuld Arm
Mod Fordom, og Fornuftens Mulm at kiæmpe,
Men saae den vende Sværd mod egen Barm,
For svag til Seklers Overtroe at dæmpe.

Dog vist den gyldne Alder nærmer sig,
Da glade Scener kun dens Blik vil møde,
Da hver skal vorde viis og lykkelig,
Og intet Hierre under Trældom bløde.

Ved Seinens Bred et stort og ædelt Folk
For Frihed og Oplysning vældigt fæter:
Dets Iver er dets høie Formaals Tolk,
Dets Løn - Velsignelser af fierne Slægter.

Dog, Pige! før hiin lyse Stund skal slaae,
Vil du og jeg i Dødens Arme hvile
Med Grønsvær dækket skal vor Gravhøi staae,
Og Maanen til dens Rosmariner smile.

Da skal en værdig Efterslægt maaskee
I Tiden samle sig ved vore Grave,
Og, sige: ''Kunde disses Øine see
,,At signe Frihed, Himlens bedste Gave!

,,I deres Dage kun den var et Navn,
,,Man hylked' da kun Skyggen for det Sande,
,,Og denne Slægt i Evighedens Havn,
,,Ukiendt med Lys og Frihed, maatte lande.''

Ja, mangt et Optrin Maanens Øie saae,
Kun at den aldrig dine Taarer skue!
Dit skiønne Hierte ingen Kummer naae,
Nei, evig slaae det, varmt af Glædens Lue!

Da skal din Sanger ved en fremmed Strand
Med dobbelt Glæde Danmark nævnes høre;
Og ofte i ukiendte fierne Land
Til dit og Venskabs Minde Harpen røre.
</body>
</poem>

<poem id="frankenau2019041292">
<head>
    <title>Ved Anne Elisabeth Resteds Grav</title>
    <firstline>Ak, Jordens Plager ere mange, mange</firstline>
    <source pages="330-332"/>
    <quality>korrektur1,kilde,side</quality>
</head>
<body>
Ak, Jordens Plager ere mange, mange,
Kun stakket er vor Hviletid;
Vor Bane, er kun mørke Irregange,
Og sjelden smiler Skiebnen blid.

Hvad er vor Trøst, naar Kummer Hiertet saarer?
Min Siel, ak, om du ingen veed?
Jo den: at Himlen tæller vore Taarer,
O! denne Trøst er Salighed!

Med stille Veemod stirrer nu vort Øie,
<w>Elise!</w> mod din Urne hen;
Du gik til Alles Fader i det Høie,
Og ene staae vi her igien

Forgiaves vore ømme Taarer væde
Dit end saa unge faldne Leer.
Du var Forældres, Frænders, Venners Glæde,
Nu er Du intet, intet meer.

Ja, hvilken Barm kan al den Jammer fatter?
Forældres Eneste Du var,
Ak! hvo formaaer at trøste de Forladte?
Slet Ingen! - Deres Lod er svar!

Den unge Vaar i Rosendragt sig klæder,
Og, froe i Luften, Lærken slaaer;
Din Fod ei meer paa Engens Lillie træder
Ei Lerkens Slag dit Øre naaer.

Tryg er i Gravens kolde Favn Din Hvile
Dig slaaer ei Skiæbnens Torden ned;
Engang skal Giensyns Timen herlig smile,
O! denne Trøst er Salighed!
</body>
</poem>

<poem id="frankenau2001070302">
<head>
    <title>Venskabs Værd</title>
    <subtitle>(Efter det Tydske.)</subtitle>
    <firstline>Ei blot for denne Sorgens Dal</firstline>
    <notes>
        <note type="credits">Bidrag fra Margit Ammentorp.</note>
    </notes>
    <source pages="332-334"/>
    <!-- TODO: Find originalen -->
    <quality>korrektur1,kilde,side</quality>
</head>
<body>
Ei blot for denne Sorgens Dal
Blev Venskabs Flamme tændt;
Engang, naar Dækket falde skal,
Bli'r først dens Værd erkjendt.

Hist, hvor evig Glædens Vaar
Omstraaler dine Fied,
Hvor varmt, for Dyden Hiertet slaaer,
Og varmt for Kierlighed:

Der skal til Throners Thrones Glands
Vort Væsen svinge sig,
Og Engle Venskabs Myrthekrands
Skal række dig og mig.

Vel lige Siæle ofte her
Hinanden møde kan,
Men deres Baand kun Skygge er
Mod hiint i Lysets Land.

See, Afskedstimen er os nær,
Uventet os den slaaer;
Dens Vinge ei at standse er,
Skræk i dens Fodspor gaaer.

Naar nu engang den nærmer sig
Din Ven med huule Slag,
Og dine Kysse standse mig
Det sidste Aandedrag;

Da, end mit Hiertes sidste Bøn
Skal stemmes for min Ven,
Da qvæger mig den Trøst saa skiøn:
,,Vi samles hist igien!''

Hvor helligt bliver os ei da
Usminket Venskab her?
Da, naar engang vi gaae herfra
Vi aldrig skilles meer!
</body>
</poem>

<poem id="frankenau2019041294">
<head>
    <title>Lille Anna</title>
    <firstline>I Junii Maaned, saa varm og blid</firstline>
    <source pages="335-336"/>
    <quality>korrektur1,kilde,side</quality>
</head>
<body>
I Junii Maaned, saa varm og blid,
Gik liden Anna ved Aftenstiid
At plukke de Jordbær smaa;
Sødt Nattergalen i Lunden slog,
Og Solen rødlig gik ned, og dog
Hun monne saa sorrigfuld gaae.

I Dalens duftende Blomsterskiød
En sølvklar Kilde saa sagte flød,
Hun satte sig ved dens Bred;
Hun saae hvor Bølgerne kom og svandt,
,,Som disse Bølger min Fryd henrandt,
,,Min Længsel kun Himmelen veed.''

Hun brød en duftende <w>Glem ei mig</w>.
Tag Bølge, tag densie Blomst med dig
Til fremmede Bredder hen!
Og hvis du finder min Wilhelm der,
Tilskyl ham Blomsten, for ham den er,
Og <w>Annalilds</w> Sukke med den.

Siig ham: hans Pige saa renlig gaaer
Og ændser ikke den skiønne Vaar,
Ei Sommer, og Høstfryd meer;
Ja siig: hun bliver ham evig troe
Og ei hun finder sin tabte Roe
Før atter sin Elsker hun seer.

O, Elskovs Længsel hvor er du sød!
En kiælen Stemme bag Anna lød
Vaadøiet hun søger den:
Hun bli'r om Hiertet saa sælsom varm
Hun daaner hen - men i <w>Wilhelms</w> Arm
Hun vaagner til Kysse igien.
</body>
</poem>

<poem id="frankenau2019041295">
<head>
    <title>Til en Veninde</title>
    <subtitle>(I et Exemplar af Nytaarsgave for Damer 1793.)</subtitle>
    <firstline>Tag, Pige, denne lille Bog til Minde</firstline>
    <source pages="337"/>
    <quality>korrektur1,kilde,side</quality>
</head>
<body>
Tag, Pige, denne lille Bog til Minde
Om mig, naar vi engang maa skilles ad!
Lad Giveren Dit Hiertes Bifald vinde
Saa tit Dit Øie skuer dette Blad!

Og, Lise, skulde det engang sig hænde,
At En hos Dig mit ringe Offer saae,
Og ønskte den, som dette skrev, at kiende,
Lad ham ei i Uvished fra Dig gaae!

For Kortheds Skyld om mig Du Intet sige,
Men kun: ,,Hans Viser <w>Jeg</w> saa gierne sang;''
Og han vil skienke mig sit Bifald, Pige,
Og ynde, huld som Du, min Harpes Klang.
</body>
</poem>

<poem id="frankenau2019041296">
<head>
    <title>Ved en Vens Død</title>
    <firstline>Fred om hver, som Livets Bane træder!</firstline>
    <source pages="338-339"/>
    <quality>korrektur1,kilde,side</quality>
</head>
<body>
Fred om hver, som Livets Bane træder!
    Fred om, hver fuldendet Broders Leer!
Fred og himmelsk Trøst om hver, som græder,
    At hans Ven; hans Alt ei lever meer!

Salig hver, som, træt af Livets Møie,
    Gik til Alles, Alles Fader hiem!
Aldrig meer skal af hans brustne Øie
    Jordens Kummer lokke Taarer frem.

Her vor Fod saa ofte Torne møder,
    Som bag falske Roser skiule sig;
Hisset intet ssaaret Hierte bløder,
    Hisset blomstre Glæder uden Svig.

I, som saae en Mand, en Ven at segne,
    Græder, o Forladte! græder ei!
Giennem Gravens tavse, skumre Egne
    Gaaer til Lysets Riger Støvets Vei. -

Lær os, Gud! at tælle vore Dage,
    Leed vor svage Fod paa Sandheds Spor,
At vi uden Uroe, uden Klage,
    Glade maae forlade Sorgens Jord!
</body>
</poem>

<poem id="frankenau2019041297">
<head>
    <title>Carl Frederik Dichmans Minde helliget</title>
    <firstline>Over mine trætte Øienlaage</firstline>
    <notes>
        <note>Carl Frederik Dichman (1763-1806), lærer og sproglig forfatter.</note>
    </notes>
    <source pages="339-341"/>
    <quality>korrektur1,kilde,side</quality>
</head>
<body>
Over mine trætte Øienlaage
Søvnens hulde Engel svæved' ned,
Hvisked': sku i stakket Trylletaage
Egne, Venners, Ubekiendtes Fied.

Vildt, som sig Prismatets Farver blande
Saae jeg Scener hvirvles for mit Blik;
Selv i Drømme nødtes jeg at sande:
Støvet evig giennem Taager gik.

Mellem Fortids, Nutids, Fremtids Drømme,
Jeg et enkelt yndigt Skue nød,
Hyppigst saae jeg Svig i Rigdom svømme,
Dyd og Ære raabe høit om Brød.

Blandt saa mange Levende og Døde,
Som i Drømmens Tryllespeil jeg saae,
Mellem Hierter, som uskyldigt biøde,
Gamle Ven! jeg saae dig mørk at gaae.

Ak! jeg kiendte Mørket paa din Pande
Stundom jeg dit Mismods Vidne var.
For engang ved Lykkens Kyst at lande,
Ædelt, men omsonst du kiæmpet har.

Jeg dig saae for Parcen kiæk at knæle,
Fordrende: afskiær min Banes Traad!
Hvi skal jeg paa Jorden længer dvæle
Mellem Svig, Fortvivlelse og Graad?

Ak! at Parcen hørte dine Bønner,
Skiøndt hun skiænked' dig den sande Fred!
Ak, at en blandt Jordens bedste Sønner
Søgte sig et ukiendt Hvilested!

Broder! slumrer du i Muldets Mørke?
Eller er dit Kistelaag Krystal?
Ømt beklager Venskab her din Styrke
Til at rømme Livets Jammerdal.

Dog dit Minde evig kiært os være!
Mangen Yngling signer fro dit Navn;
Gid han følge evig tro din Lære,
Til sin Død begræde han dit Savn
</body>
</poem>

</workbody>
</kalliopework>

<?xml version="1.0" encoding="UTF-8"?>
<!DOCTYPE kalliopework SYSTEM "../../data/kalliopework.dtd">
<kalliopework id="andre" author="frankenau" status="incomplete" type="poetry">
<workhead>
   <title>Andre digte</title>
   <year>?</year>
   <quality>korrektur1</quality>
   <cvs-timestamp>$Id$</cvs-timestamp>
</workhead>
<workbody>

<poem id="frankenau2001052701">
<head>
   <title>Enhver sine Griller forjage</title>
   <toctitle>Enhver sine Griller forjage</toctitle>
   <indextitle>Enhver sine Griller forjage</indextitle>
   <firstline>Enhver sine Griller forjage</firstline>
   <notes>
      <note type="credits">Bidrag fra Margit Ammentorp.</note>
      <note>Indtastet fra <i>Digter-Krands - En Samling af udkaarede ældre og nyere Selskabssange</i>, Odense, 1826. Trykker og udgiver er S. Hempel "Eier af Fyens Adressekontoir".</note>
   </notes>
   <quality>korrektur1</quality>
   <keywords>drikkevise</keywords>
</head>
<body>
Enhver sine Griller forjage,
og Munterhed være vor Gjæst!
Fortrolig i Haanden du tage
den Broder, som sidder dig næst!
Du vinke ham Glæden at hylde,
og ærlig Pokalen at fylde,
og istemme lystig en skingrende Sang,
ledsaget af Glassenes jublende Sang!

De flygtige Timer forsvinde,
snart nærme sig koldere Aar;
din Traad du ei længer kan spinde,
naar Parcen vil nægte dig Blaar;
thi skynd dig din Alder at nyde,
og alle dens Roser at bryde!
For Glæden du tømme en perlende Skaal,
uskyldige Glæder er Skabningens Maal.

En qvægende Aften dig vinker
til hvile paa møiefuld Dag,
og styrke fra Glassene blinker
mod hver, som er trættet og svag.
Den blomstrende Mand med den gamle,
her begge sig Kræfter kan samle;
thi klinker som Brødre, hver Olding og Mand!
Og mindes vi boe i et timeligt Land!
</body>
</poem>

<poem id="frankenau2001053001">
<head>
   <title>Hver glædens Ven</title>
   <toctitle>Hver glædens Ven</toctitle>
   <indextitle>Hver glædens Ven</indextitle>
   <firstline>Hver glædens Ven</firstline>
   <notes>
      <note type="credits">Bidrag fra Margit Ammentorp.</note>
      <note>Indtastet fra <i>Digter-Krands - En Samling af udkaarede ældre og nyere Selskabssange</i>, Odense, 1826. Trykker og udgiver er S. Hempel "Eier af Fyens Adressekontoir".</note>
   </notes>
   <quality>korrektur1</quality>
   <keywords>drikkevise</keywords>
</head>
<body>
Hver glædens Ven,
og hver dens tro Veninde,
en Krands igjen
sig af dens Roser binde !
:|: Menneskets Vaar er skjøn, men kort,
saa ere Sandsernes Dage;
ei, naar de først er' svundne bort,
klager dem kalde tilbage. :|:

Ja !  hver en Fryd,
som os af Gud blev givet,
raaber os: "Nyd !"
thi kort jeg er som Livet.
:|: Glæden er lig en flygtig Ven,
som paa en Reise man finder,
og som idet han farer hen,
kysser os ømt og forsvinder. :|:

Stolt er din Rang,
o Viin !  blandt Jordens Goder,
til Spøg og Sang
og Sandhed er du Moder.
:|: Selv den, hvis Lod var varig Graad,
sees jo hos Druer at smile,
finder mod hver Ulempe Raad,
troer sog paa Roser at hvile. :|:

Paa Fædres Viis
nu Bæger Bæger møde !
Syng Druens Priis,
den hvide med den røde !
:|: Syng hver en ædel Barm i Nord !
Hver, som vil dele vor Glæde !
Held hver en Gjæst ved dette Bord !
Venskabs og Enigheds Kjæde ! :|:
</body>
</poem>

<poem id="frankenau2001053002">
<head>
   <title>Broder!  tag Glasset!  vort Løsen er Glæde!</title>
   <toctitle>Broder!  tag Glasset!  vort Løsen er Glæde!</toctitle>
   <indextitle>Broder!  tag Glasset!  vort Løsen er Glæde!</indextitle>
   <firstline>Broder!  tag Glasset!  vort Løsen er Glæde!</firstline>
   <notes>
      <note type="credits">Bidrag fra Margit Ammentorp.</note>
      <note>Indtastet fra <i>Digter-Krands - En Samling af udkaarede ældre og nyere Selskabssange</i>, Odense, 1826. Trykker og udgiver er S. Hempel "Eier af Fyens Adressekontoir".</note>
   </notes>
   <quality>korrektur1</quality>
   <keywords>drikkevise</keywords>
</head>
<body>
Broder !  tag Glasset !  vort Løsen er Glæde !
snart vil vor kummer sig melde igien;
Alderens Bane er møisom at træde,
Aldren ak !  snart skal Du hildes af den !

Snart skal Bekymring, og Lede og Jammer
varsle dens Ankomst, og trykke dit Bryst;
da ingen Straale af Kjerligheds Flammer !
da ingen Lyd af Fornøielsers Røst !

Da Du forgjæves vil ønske at nyde
af den fortryllende Skjønhed et Blik;
Venskab forgjæves Dig Glasset skal byde,
raaber: glem Alder, glem Plager og drik !

Tro ei, at Himmelen Druen Dig byder,
for til Rosin kun at anvende den;
Riss ei alene til Vælling den yder:
ogsaa til Arrak i Punsch hos en Ven.

Klinker da, Brødre !  og lader os drikke
Venskabs, og Fredens, og Frihedens Skaal !
Hver for sin Skjønne sit Bæger udstikke !
Elskov og Glæde er Skabningens Maal !
</body>
</poem>

<poem id="frankenau2001053003">
<head>
   <title>Broder! see Dampen af Bollen sig hæver</title>
   <subtitle>Mel.: Du som i høihed</subtitle>
   <toctitle>Broder! see Dampen af Bollen sig hæver</toctitle>
   <indextitle>Broder! see Dampen af Bollen sig hæver</indextitle>
   <firstline>Broder! see Dampen af Bollen sig hæver</firstline>
   <notes>
      <note type="credits">Bidrag fra Margit Ammentorp.</note>
      <note>Indtastet fra <i>Digter-Krands - En Samling af udkaarede ældre og nyere Selskabssange</i>, Odense, 1826. Trykker og udgiver er S. Hempel "Eier af Fyens Adressekontoir".</note>
   </notes>
   <quality>korrektur1</quality>
   <keywords>drikkevise</keywords>
</head>
<body>
Broder !  see Dampen af Bollen sig hæver;
Hofmand sig fryde ved Vand og Melon !
Evan<note>Evan: Dionysos</note> saa venlig og mild os omsvæver,
skjenker os Glæden i Rom og Citron.

Aldrig hans Hyldest et Hjerte bedrager,
stedse han viser sig Menneskets Ven;
naar han det stundom Fornuften betager,
yder han Ruus og Tilfredshed igjen.

Druerne skabtes, for Freden at fremme,
Bacchus har afskye for dræbende Staal;
Krigerne smukt paa Forliig skulde stemme,
hvis de kun jævnlig drak broderlig Skaal.

Hymen hans Vælde for evig vil sande;
Skinsyge Griller han jager paa Dør;
Manden, som harmfuld gnider sin Pande,
blind og tilfreds med sin Skjebne han gjør.

Naar i en Hvirvel af Kjerligheds Nykker,
Ynglingen voldsom vil knække sit Baand,
Evan Pistolen fra Panden ham rykker,
giver for den ham Pokalen i Haand.

Synger da Chorer, Gud Evan til Ære !
Rankens beskytter blandt Guder er størst !
Gid han os jævnlig sin Nectar beskjære,
fryde vor Barm og forlænge vor Tørst !
</body>
</poem>

<poem id="frankenau2001053004">
<head>
   <title>Det skummende Bæger begynder sin Gang</title>
   <toctitle>Det skummende Bæger begynder sin Gang</toctitle>
   <indextitle>Det skummende Bæger begynder sin Gang</indextitle>
   <firstline>Det skummende Bæger begynder sin Gang</firstline>
   <notes>
      <note type="credits">Bidrag fra Margit Ammentorp.</note>
      <note>Indtastet fra <i>Digter-Krands - En Samling af udkaarede ældre og nyere Selskabssange</i>, Odense, 1826. Trykker og udgiver er S. Hempel "Eier af Fyens Adressekontoir".</note>
   </notes>
   <quality>korrektur1</quality>
   <keywords>drikkevise</keywords>
</head>
<body>
Det skummende Bæger begynder sin Gang,
Og Venner med Venner istemme en Sang;
ei sømmer det sig, hvor Man samles til Lyst,
at klinke saa sparsomt og sidde saa tyst.
Til Glæde, til Glæde i Sandsernes Vaar,
til Kummer med Alderen bleger vort Haar.

Vor Kind er ei rynket, vor Tinding ei graa,
blandt Jubler vor blomstrende alder forgaae !
At ei vi skal klage om langt eller kort,
at Vaaren svandt ubrugt, upaaskønnet bort.
Til Glæde, til Glæde i Sandsernes Vaar,
til Kummer med Alderen bleger vort Haar.

Hvorhen i Naturen vi vende vor Fod,
vi skue, at Skabningens Herre er god,
at Ingen i Livet skal vandre fortabt,
han Piger, og Druer, og Roser har skabt.
Til Glæde, til Glæde i Sandsernes Vaar,
til Kummer med Alderen bleger vort Haar.

Hver fylde sit Bæger, at Skaalen gaaer om,
og Skaaler paa Skaaler, til Flasken er tom !
en Daare, som vover at laste vor Jord !
en Nidding, som ei vil istemme vort Chor:
Til Glæde, til Glæde i Sandsernes Vaar,
til Kummer med Alderen bleger vort Haar.
</body>
</poem>

<poem id="frankenau2001060301">
<head>
   <title>Hvor skjønt, naar Aftenstjernen venlig blinker</title>
   <toctitle>Hvor skjønt, naar Aftenstjernen venlig blinker</toctitle>
   <indextitle>Hvor skjønt, naar Aftenstjernen venlig blinker</indextitle>
   <firstline>Hvor skjønt, naar Aftenstjernen venlig blinker</firstline>
   <notes>
      <note type="credits">Bidrag fra Margit Ammentorp.</note>
      <note>Indtastet fra <i>Digter-Krands - En Samling af udkaarede ældre og nyere Selskabssange</i>, Odense, 1826. Trykker og udgiver er S. Hempel "Eier af Fyens Adressekontoir".</note>
   </notes>
   <quality>korrektur1</quality>
   <keywords>drikkevise</keywords>
</head>
<body>
Hvor skjønt, naar Aftenstjernen venlig blinker
i muntert trofast Vennelag
at nyde Glæden, som os vinker
til hvile paa en møisom Dag!
Hvor skjønt hos Viin og Bægerklang
at stemme i en Vennesang!

Til Trøst i Livets kummerfulde Dage
en kjærlig Gud lod Druen groe,
sin kraft at dele med den Svage
og Mismods Træl at skjænke Ro;
naar Alle for vort Aasyn flye,
os Ranken venlig skjænker Ly.

Hos Vinen slumrer Tanken om vor Møie,
den gjør os Livets Udsigt skjøn,
den tænder Fryd i hvert et Øie,
hvis Taare ofte randt i Løn;
den vækker huld Naturens Røst
i hvert forsagt og saaret Bryst.

Et bredmaalt Glas derfor til Rankens Ære
Enhver til Bunden tømme ud!
Den evig Jordens Glæde være,
og Jubelharmonie dens Bud.
Saa længe Jord og Skabning staae,
dens Undervirkning ei forgaae!
</body>
</poem>

<poem id="frankenau2001060302">
<head>
   <title>Høit leve, hvo ved Bægerklang</title>
   <subtitle>Mel.: Ich bin der Vogelfaenger ja</subtitle>
   <toctitle>Høit leve, hvo ved Bægerklang</toctitle>
   <indextitle>Høit leve, hvo ved Bægerklang</indextitle>
   <firstline>Høit leve, hvo ved Bægerklang</firstline>
   <notes>
      <note type="credits">Bidrag fra Margit Ammentorp.</note>
      <note>Indtastet fra <i>Digter-Krands - En Samling af udkaarede ældre og nyere Selskabssange</i>, Odense, 1826. Trykker og udgiver er S. Hempel "Eier af Fyens Adressekontoir".</note>
   </notes>
   <quality>korrektur1</quality>
   <keywords>drikkevise</keywords>
</head>
<body>
Høit leve, hvo ved Bægerklang
et muntert Lune faaer!
Som under lystig Spøg og Sang,
og Grillerne forslaaer,
Dog Brødre! drikker med forstand,
en Drukkenbolt er ei vor Mand.
Nei, leve, hvo ved Bægerklang
et muntert Lune faaer!

Høit leve, hvo i muntert Lag
til Maade Alt gjør med!
han end faa mangen lystig Dag
kan træde Glædens Fjed.
Thi rækker Broder! Brødre-Haand
at knytte Maadeligheds Baand!
Ja leve, hvo i muntert Lag
til Maade Alt gjør med!
</body>
</poem>

<poem id="frankenau2001060303">
<head>
   <title>Jeg aldrig det for Vellyst kjender</title>
   <toctitle>Jeg aldrig det for Vellyst kjender</toctitle>
   <indextitle>Jeg aldrig det for Vellyst kjender</indextitle>
   <firstline>Jeg aldrig det for Vellyst kjender</firstline>
   <notes>
      <note type="credits">Bidrag fra Margit Ammentorp.</note>
      <note>Indtastet fra <i>Digter-Krands - En Samling af udkaarede ældre og nyere Selskabssange</i>, Odense, 1826. Trykker og udgiver er S. Hempel "Eier af Fyens Adressekontoir".</note>
   </notes>
   <quality>korrektur1</quality>
   <keywords>drikkevise</keywords>
</head>
<body>
Jeg aldrig det for Vellyst kjender,
at drikke bort en gavnlig Dag;
men i en Kreds af glade Venner
:|: jeg ogsaa stundom gjør et Slag. :|:

Fem Sandser os vor Nydning bringe,
thi blive mine Skaaler fem;
fem Glas kan ogsaa Tørsten tvinge,
:|: naar kun til bunds man drikker dem. :|:

Det første Glas jeg nu vil tømme
for hende, som er Alt for mig,
som bød mig Livets Byrder glemme,
:|: og finde Fryd og Fred hos sig. :|:

Den anden Skaal, jeg ei kan svige,
er mine Venners ? egnes den,
som bød mig hylde, næst min Pige,
:|: en gammel trofast Ungdoms Ven. :|:

Den tred'je Fødelandets være!
Tilbunds jeg drikke vil igjen.
Gid alle vore Hjerter samdrægt nære,
:|: thi al vor Frihed staaer ved den ! :|:

Det fjerde Glas af aabent Hjerte
jeg vier hver til Rigdom sød,
som deler ømt sin Liges Smerte
:|: og røres ved sin Broders Nød. :|:

Det femte Glas jeg end maa bære:
Skaal Værten og hans hele flok!
Og de erkjendtlig' vidne være,
:|: at ogsaa jeg har drukket nok. :|:
</body>
</poem>

<poem id="frankenau2001070301">
<head>
   <title>De Boglærde stundom har maadelig Sands!</title>
   <subtitle>Mel.: Velkommen Enhver, som har Druesaft kjær.</subtitle>
   <toctitle>De Boglærde stundom har maadelig Sands!</toctitle>
   <indextitle>De Boglærde stundom har maadelig Sands!</indextitle>
   <firstline>De Boglærde stundom har maadelig Sands!</firstline>
   <notes>
      <note type="credits">Bidrag fra Margit Ammentorp.</note>
      <note>Indtastet fra <i>Digter-Krands - En Samling af udkaarede ældre og nyere Selskabssange</i>, Odense, 1826. Trykker og udgiver er S. Hempel "Eier af Fyens Adressekontoir".</note>
   </notes>
   <quality>korrektur1</quality>
   <keywords>drikkevise</keywords>
</head>
<body>
De Boglærde stundom har maadelig Sands!
de gruble paa Leeg, og paa Viin, og paa Dands;
og naar de har grublet, de løierligt skrive,
og broute: nu Verden skal ædlere blive.
:|: Her lader os glædes, mens glædes vi kan!
Vel muligt, i Morgen det neppe gaaer an. :|:

Engang en Hr. Erik har præket med Fynd,
at alleslags Leeg er en skrækkelig Synd:
Trods Guds og Fornuftens velsignede Lære,
endnu paa vor Jord en Slump Eriker ere.
:|: Her lader os lege, mens lege vi kan!
Vel muligt, i Morgen det ikke gaaer an. :|:

Saa mange bagvaske den Sorgs Medicin,
den røde, den hvide, den blakkede Viin,
Trods Paulus og Syrach<note>Se <xref bibel="bibel1timoteus05,23"/> samt Siraks Bog 31,27-30 i de gammeltestamentlige apokryfer.</note>, Trods alle de Gode,
som Druer til Maade saa gjerne tillode.
:|: Her lader os drikke, mens drikke vi kan!
Vel muligt, i Morgen det neppe gaaer an. :|:

Om Dandsen Man alleslags Meninger har:
alt Godt kan misbruges, den Ting er jo klar;
thi ville vi, medens vi Dandsen tilstæde,
med Varsomhed nyde dens farlige Glæde.
:|: Her lader os dandse, mens dandse vi kan!
Vel muligt, i Morgen det neppe gaaer an. :|:

Uskyldighed adle hver Glædevens Bryst!
Saa dandses vor knudrede Bane med Lyst.
I Dødningers Kjelder Man faaer ei at drikke,
der skjemter, der kysser, der dandser Man ikke.
:|: Her lader os leve, mens leve vi kan!
Vel muligt, i Morgen det neppe gaaer an. :|:
</body>
</poem>

<poem id="frankenau2001070302">
<head>
   <title>Ei blot for denne Sorgens Dal</title>
   <toctitle>Ei blot for denne Sorgens Dal</toctitle>
   <indextitle>Ei blot for denne Sorgens Dal</indextitle>
   <firstline>Ei blot for denne Sorgens Dal</firstline>
   <notes>
      <note type="credits">Bidrag fra Margit Ammentorp.</note>
      <note>Indtastet fra <i>Digter-Krands - En Samling af udkaarede ældre og nyere Selskabssange</i>, Odense, 1826. Trykker og udgiver er S. Hempel "Eier af Fyens Adressekontoir".</note>
   </notes>
   <quality>korrektur1</quality>
   <keywords>drikkevise</keywords>
</head>
<body>
Ei blot for denne Sorgens Dal
blev Venskabs Flamme tændt;
engang naar Dækket falde skal,
bli'er først dens Værd erkjendt.

Hist, hvor en evig Glædens Vaar
omstraaler dine Fjed,
hvor varmt for Dyden Hjertet slaaer,
og varmt for Kjerlighed:

Der skal til Troners Trones Glands
vort Væsen svinge sig,
og Engle Venskabs Myrthekrands
skal række dig og mig.

Vel lige Sjele ofte her
hinanden møde kan;
men deres Baand kun Skygge er
mod hint i Lysets Land.

See, Affskedstimen er os nær,
uventet os den slaaer;
dens Vinge ei at standse er,
Skræk i dens Fodspor gaaer.

Naar nu engang den nærmer sig
din Ven med hule Slag,
og dine Kysse standse mig,
det sidste Aandedrag;

Da, end mit Hjertes sidste Bøn
skal stemmes for min Ven,
da Qvæger mig den Trøst saa skjøn:
"vi samles hist igjen!"

Hvor helligt bliver os ei da
uskrømtet Venskab her?
Da, naar vi engang gaae herfra,
vi aldrig skilles meer!
</body>
</poem>

<poem id="frankenau2001070303">
<head>
   <title>Enhver, som har Glæde og Munterhed kjær</title>
   <toctitle>Enhver, som har Glæde og Munterhed kjær</toctitle>
   <indextitle>Enhver, som har Glæde og Munterhed kjær</indextitle>
   <firstline>Enhver, som har Glæde og Munterhed kjær</firstline>
   <notes>
      <note type="credits">Bidrag fra Margit Ammentorp.</note>
      <note>Indtastet fra <i>Digter-Krands - En Samling af udkaarede ældre og nyere Selskabssange</i>, Odense, 1826. Trykker og udgiver er S. Hempel "Eier af Fyens Adressekontoir".</note>
   </notes>
   <quality>korrektur1</quality>
   <keywords>drikkevise</keywords>
</head>
<body>
Enhver, som har Glæde og Munterhed kjær,
han komme, og dele, og nyde dem her!
Hvo øiner, hvor længe vor Himmel er blaa,
hvor længe vort Fjed over Roser skal gaae?
O, snart kan vor Skjæbne jo klæde sig mørk,
og snart jo vort Paradis vorde en Ørk.

Vor Jord blev jo smykket til Levendes Lyst,
og dannet til Glæde blev Skabningens Bryst!
Hvo vil da vel gaae med Naturen i Strid,
og modløs bortklynke sin feireste Tid?
Nei, Ven! naar du finder en Blomst paa din Vei,
da pluk den kun dristig; men misbrug den ei!

End Lunden jo aarlig udspringer saa skjøn,
end Engen bli'er blomsterklædt, yndig og grøn,
end gives paa Jorden jo Uskyld og Dyd,
og trofaste Venner, som dele vor Fryd;
syng: Uskyld og Dyden ufristede gaae,
og usminket Venskab urokket bestaae!
</body>
</poem>

<poem id="frankenau2001070304">
<head>
   <title>Fryd dig ved Livet</title>
   <toctitle>Fryd dig ved Livet</toctitle>
   <indextitle>Fryd dig ved Livet</indextitle>
   <firstline>Fryd dig ved Livet</firstline>
   <notes>
      <note type="credits">Bidrag fra Margit Ammentorp.</note>
      <note>Indtastet fra <i>Digter-Krands - En Samling af udkaarede ældre og nyere Selskabssange</i>, Odense, 1826. Trykker og udgiver er S. Hempel "Eier af Fyens Adressekontoir".</note>
      <note>Oversættelse fra tysk af visen »Freut euch des Lebens«, der tilskrives M. Usteri og H.G. Nägeli, 1793.</note>
   </notes>
   <quality>korrektur1</quality>
   <keywords>drikkevise</keywords>
</head>
<body>
Fryd dig ved Livet
i dine Dages Vaar!
Pluk Glædens Rose
før den forgaaer!
Man skaber sig saa gjerne Qval,
og søger Torne uden Tal;
men vandrer Lillien kold forbi,
som blomstrer for vor Fod.

Fryd dig ved Livet
i dine Dages Vaar!
Pluk Glædens Rose
før den forgaaer!
Naar Uveir mørkner Vaarens Dag,
og Torden ruller Slag i Slag,
saa smiler Aftenrødens Glands
jo dobbelt reen og skjøn.

Fryd dig ved Livet
i dine Dages Vaar!
Pluk Glædens Rose
før den forgaaer!
Den Barm, som aldrig nærer Had,
men lever selv med Lidet glad,
for den er stedse Livets Vei
med friske Blomster strøet.

Fryd dig ved Livet
i dine Dages Vaar!
Pluk Glædens Rose
før den forgaaer!
Enhver, som Ærlighed har kjær,
som gjerne Armods Talsmand er,
om ham Tilfredshed, Fryd og Fred
en evig Kreds skal slaae.

Fryd dig ved Livet
i dine Dages Vaar!
Pluk Glædens Rose
før den forgaaer!
Og vorder stundom Veien trang,
og Modgangs Timen mørk og lang,
saa rækker Venskab broderlig
hvert ærligt Hjerte Haand.

Fryd dig ved Livet
i dine Dages Vaar!
Pluk Glædens Rose
før den forgaaer!
Huld tørrer den hver Taare af
fra Vuggen til den mørke Grav,
i Sorgens Midnat straaler den
med Morgenrødens Glands.

Fryd dig ved Livet
i dine Dages Vaar!
Pluk Glædens Rose
før den forgaaer!
Den er blandt Livets skjønne Baand.
Slaaer, Brødre! trofast Haand i Haand!
Saa vandre vi saa let, saa fro,
til bedre Skjebners Hjem!
</body>
</poem>

<poem id="frankenau2001070305">
<head>
   <title>Glæden vinker os igjen</title>
   <subtitle>Mel.: Naar en Præst faaer Pastorat.</subtitle>
   <toctitle>Glæden vinker os igjen</toctitle>
   <indextitle>Glæden vinker os igjen</indextitle>
   <firstline>Glæden vinker os igjen</firstline>
   <notes>
      <note type="credits">Bidrag fra Margit Ammentorp.</note>
      <note>Indtastet fra <i>Digter-Krands - En Samling af udkaarede ældre og nyere Selskabssange</i>, Odense, 1826. Trykker og udgiver er S. Hempel "Eier af Fyens Adressekontoir".</note>
   </notes>
   <quality>korrektur1</quality>
   <keywords>drikkevise</keywords>
</head>
<body>
Glæden vinker os igjen,
lader os dens Roser bryde!
Livets Foraar svinder hen,
medens frooe vi nyde.
Alderen kommer med Rynker og Plager,
Glæden det iisnende Hjerte ei smager,
Oldingen kjedes ved Ungdommens Larm:
kom i Glædens aabne Arm!
Syng, og dands, og drik dig varm!

Held enhver, som munter veed
Livets Modgang at forjage!
Roser groe i hvert hans Fjed
til hans Vinters Dage;
aldrig han knurrer, naar Alderen kommer;
Glædens og Ungdommens venlige Dommer,
munter han vinker hver vennehuld Barm:
kom i Glædens aabne Arm!
Syng, og dands, og drik dig varm!

Glædens Alter flammer her;
Piger, Ynglinge og Koner!
Træder Helligdommen nær,
hvor Gudinden troner!
Tumler hinanden i tryllende Dandse!
Binder for Glæden de favreste Krandse!
Varsler hinanden med jublende Larm:
iil i Glædens aabne Arm!
Syng, og dands, og drik dig varm!
</body>
</poem>

<poem id="frankenau2001070306">
<head>
   <title>Jeg veed en Blomst i Floras Have</title>
   <toctitle>Jeg veed en Blomst i Floras Have</toctitle>
   <indextitle>Jeg veed en Blomst i Floras Have</indextitle>
   <firstline>Jeg veed en Blomst i Floras Have</firstline>
   <notes>
      <note type="credits">Bidrag fra Margit Ammentorp.</note>
      <note>Indtastet fra <i>Digter-Krands - En Samling af udkaarede ældre og nyere Selskabssange</i>, Odense, 1826. Trykker og udgiver er S. Hempel "Eier af Fyens Adressekontoir".</note>
   </notes>
   <quality>korrektur1</quality>
   <keywords>drikkevise</keywords>
</head>
<body>
Jeg veed en Blomst i Floras Have,
den ei som Rosen yndig er,
men dog som Rosen Himlens Gave,
og Hjertet kjær.
Den skabtes til at groe i Løn,
den Skjønnes Barm den aldrig pryder,
men Hjertet den i Stilhed fryder,
dens Lod er skjøn.

Den ei som Hyacinten falder,
af Rosens Død den intet veed.
Den trodser Undergang og Alder
i Evighed.
Naar Haanden, som dig rækked' den,
i Graven visnet længe hviler,
dens friske Krone evig smiler:
glem ei den!

Lyksalig den, der fandt et Hjerte,
som evig varmt for Venskab slaaer,
som, ligt min Blomst, i Fryd og Smerte
sin prøve staaer!
Han stolt kan synge Livets Priis,
han skrækkes ei af Livets Torden;
for ham er hver en Krog paa Jorden
et Paradiis.
</body>
</poem>

<poem id="frankenau2001070307">
<head>
   <title>Lad Mennesker dræbes, og Riger forgaae!</title>
   <subtitle>Mel.: Det skummende Bæger begynde sin Gang.</subtitle>
   <toctitle>Lad Mennesker dræbes, og Riger forgaae!</toctitle>
   <indextitle>Lad Mennesker dræbes, og Riger forgaae!</indextitle>
   <firstline>Lad Mennesker dræbes, og Riger forgaae!</firstline>
   <notes>
      <note type="credits">Bidrag fra Margit Ammentorp.</note>
      <note>Indtastet fra <i>Digter-Krands - En Samling af udkaarede ældre og nyere Selskabssange</i>, Odense, 1826. Trykker og udgiver er S. Hempel "Eier af Fyens Adressekontoir".</note>
   </notes>
   <quality>korrektur1</quality>
   <keywords>drikkevise</keywords>
</head>
<body>
Lad Mennesker dræbes, og Riger forgaae!
Tyranner og Bonzer<note>Bonzer: måske japanske buddhistpræster?</note> jo styre det saa.
De Daarer maae troe paa en underlig Gud;
jeg lyder Naturens velgjørende Bud.
:|: Til Enigheds Glæder blev Mennesket skabt,
den frydløse Dag er for evig fortabt. :|:

Sku Rosen, der smiler saa skjøn for din Fod;
siig, skabtes den saa, for at vædes med Blod?
O, kjemp dig dog frem gjennem Overtro's Nat,
og rene Tanker om Skaberen fat!
:|: Til Enigheds Glæder blev Mennesket skabt,
den frydløse Dag er for evig fortabt. :|:

Her sidder jeg smilende, oprømt, og fro,
og nyder, hvad Lykken mig undte, i Ro:
for Laurbær jeg fletter af Epheu min Krands,
og træder med venlige Skjønne i Dands.
:|: Til Enigheds Glæder blev Mennesket skabt,
den frydløse Dag er for evig fortabt. :|:

Ustandset gaae Timernes Viser jo rundt,
et Øieblik myrdes med hvert et Sekund,
og mangen en Fryd er et Øiebliks Sag;
forsøm da ei den, og et vennehuldt Lag!
:|: Til Enigheds Glæder blev Mennesket skabt,
den frydløse Dag er for evig fortabt. :|:

Op, klink med den Skjønne, som sidder dig næst,
og giv saa hver Draabe i Glasset sin Rest!
Gid Skjønhed, og Ynde, og Uskyld bestaae,
og Enighed aldrig paa Kloden forgaae!
:|: Til Enigheds Glæder blev Mennesket skabt,
den frydløse Dag er for evig fortabt. :|:
</body>
</poem>

<poem id="frankenau2001070308">
<head>
   <title>Langt meer end Guld er Druen værd</title>
   <toctitle>Langt meer end Guld er Druen værd</toctitle>
   <indextitle>Langt meer end Guld er Druen værd</indextitle>
   <firstline>Langt meer end Guld er Druen værd</firstline>
   <notes>
      <note type="credits">Bidrag fra Margit Ammentorp.</note>
      <note>Indtastet fra <i>Digter-Krands - En Samling af udkaarede ældre og nyere Selskabssange</i>, Odense, 1826. Trykker og udgiver er S. Hempel "Eier af Fyens Adressekontoir".</note>
   </notes>
   <quality>korrektur1</quality>
   <keywords>drikkevise</keywords>
</head>
<body>
Langt meer end Guld er Druen værd,
den lindrer alle Smerter;
selv Tossen gjør den ofte lærd,
den bedrer onde Hjerter.
:|: Forsagte Yngling gi'er den Mod,
og varmer matte Oldings Blod. :|:

For Kummers Træl, o Drue! du
en salig Trøst bereder!
det kolde Marmorhjertes Hu
til Elskovs Fryd du leder;
:|: du røber Ondskabs skjulte Raad,
og standser Faderløses Graad. :|:

I Ly af Ranker Liighed boer,
der Rang og Ahner vige;
Enhver sig drømmer lige stor,
den Arme med den Rige.
:|: O Viin! saalænge Kloden staaer,
din Undervirkning ei forgaaer! :|:
</body>
</poem>

<poem id="frankenau2001070309">
<head>
   <title>Lystig, min Broder! og lystig igjen</title>
   <toctitle>Lystig, min Broder! og lystig igjen</toctitle>
   <indextitle>Lystig, min Broder! og lystig igjen</indextitle>
   <firstline>Lystig, min Broder! og lystig igjen</firstline>
   <notes>
      <note>Ogsaa bekjendt under denne Begyndelse: Punktuli!  Punktuli! lystig min Ven</note>
      <note type="credits">Bidrag fra Margit Ammentorp.</note>
      <note>Indtastet fra <i>Digter-Krands - En Samling af udkaarede ældre og nyere Selskabssange</i>, Odense, 1826. Trykker og udgiver er S. Hempel "Eier af Fyens Adressekontoir".</note>
   </notes>
   <quality>korrektur1</quality>
   <keywords>drikkevise</keywords>
</head>
<body>
Lystig, min Broder! og lystig igjen
en Krands du for Viinguden binde!
Vort Liv glider ofte saa kummerfuldt hen,
og Glæden er sjelden at finde.
Nyd da erkjendtlig hver Stund, som til dig leer!
Hvo er dig Borgen, at samme smiler meer!
Broder! paa mit Vink
dit Bæger fyld og klink!
Hvordan end det gaaer,
den Sandhed evig staaer:
saalænge som Druernes Nektar er til,
I Herrer! vor Jord er den bedste.

tænk! ved hver Time, som lyder, du gaaer
en skjælvende Alder i møde,
og sjelden, kun sjelden de snehvide Haar
forliges med Druen den røde.
Ungdommens Syssel er Viin og Kjerlighed,
Ald'ren sig graver blandt gyldne Dynger ned.
Broder! paa mit Vink
dit Bæger fyld og klink!
Hvordan end det gaaer,
den Sandhed evig staaer:
saalænge som Druernes Nektar er til,
I Herrer! vor Jord er den bedste.

Venner i dag være Glæden vor Gjæst!
At klage ei Umagen lønner;
i dag er det Venskabs og Kjærligheds Fest,
Skaal Venskabs og Kjærligheds Sønner!
Skaal Hver, som synger, som leer og fryder sig!
Skaal Hver, som skjænker, og stemmer i med mig:
Broder! paa mit Vink
dit Bæger fyld, og klink!
Hvordan end det gaaer,
den Sandhed evig staaer:
saalænge som Druernes Nektar er til,
I Herrer! vor Jord er den bedste.
</body>
</poem>

<poem id="frankenau2001070310">
<head>
   <title>Nyd Livets korte Morgenrøde</title>
   <toctitle>Nyd Livets korte Morgenrøde</toctitle>
   <indextitle>Nyd Livets korte Morgenrøde</indextitle>
   <firstline>Nyd Livets korte Morgenrøde</firstline>
   <notes>
      <note type="credits">Bidrag fra Margit Ammentorp.</note>
      <note>Indtastet fra <i>Digter-Krands - En Samling af udkaarede ældre og nyere Selskabssange</i>, Odense, 1826. Trykker og udgiver er S. Hempel "Eier af Fyens Adressekontoir".</note>
   </notes>
   <quality>korrektur1</quality>
   <keywords>drikkevise</keywords>
</head>
<body>
Nyd Livets korte Morgenrøde,
og strøe med Roser dine Fjed;
mens dine Ungdoms Kinder gløde
af Sundhed, Liv og Munterhed!
Alt medens Kloden tumlet har,
Ungdommens Kjephest Glæden var.

Paa Glædens Trone søg dit Sæde,
glem hvad i Morgen forestaaer!
som Nattens Maane, Støvets Glæde
bag mørke Skyer ofte gaaer:
og tænk, at hver en Fryd, du fandt,
brat for dit Blik, som Avnen svandt!

Tro ei Zelotens mørke Lære:
at Himlen er den Glade vred!
Hvi skulde da vel Jorden bære
saa mange Roser for dit Fjed?
Hvi Foraarssolen, klar og varm,
med Vellyst fylde hver en Barm?

Dog, ei din Fryd du eensom nyde:
nei, søg den tro i Vennekreds,
hvor fulde Glassets Toner lyde,
og hver en Barm er fro, tilfreds!
Syng stedse slig en Kjædes Priis:
den er det sande Paradiis!

Og naar engang din glade Sommer
nedsænker sig i Tidens Skjød,
naar Alderdommens Vinter kommer,
ønsk da: at glemme, hvad du nød!
Den er den lykkeligste Mand,
som Fryd og Veemod glemme kan!
</body>
</poem>

<poem id="frankenau2001070311">
<head>
   <title>Os Flaskerne vinke til Glæde</title>
   <subtitle>Mel.: Til Vaaben, se Fjenderne komme!</subtitle>
   <toctitle>Os Flaskerne vinke til Glæde</toctitle>
   <indextitle>Os Flaskerne vinke til Glæde</indextitle>
   <firstline>Os Flaskerne vinke til Glæde</firstline>
   <notes>
      <note type="credits">Bidrag fra Margit Ammentorp.</note>
      <note>Indtastet fra <i>Digter-Krands - En Samling af udkaarede ældre og nyere Selskabssange</i>, Odense, 1826. Trykker og udgiver er S. Hempel "Eier af Fyens Adressekontoir".</note>
   </notes>
   <quality>korrektur1</quality>
   <keywords>drikkevise</keywords>
</head>
<body>
Os Flaskerne vinke til Glæde:
hvi skulle de urørte staae?
Hver søge om Bordet sit Sæde,
og Sorgen hos Druen forslaae!
Man siger det Druen skal være,
som styrker Krigførernes Hære;
slig Krigernes Lære er prøvet og god,
op! Hjertet at styrke i Druernes Blod!

De jordiske Roser du bryde,
som Skjebnen lod grooe i dit Fjed!
Med Glade din Glæde du nyde,
og Veemod lad græde i Fred!
Du stedse en Broder vil møde,
en Elsker af Druen hin røde,
som sværger vor Jord er ei Jammerens Dal,
saalænge den yder en bredfuld Pokal.

Jeg leer ad Despoter og Plager,
saalænge min Flaske er fuld;
saalænge som Viinen mig smager,
jeg Verden og Sværmen er huld!
Jeg ynker den modløse Daare,
som ødsler paa Livet sin Taare;
jeg tænker: at Alt her i Verden er Vind,
og sover ved Flasken saa sødeligt ind!
</body>
</poem>

<poem id="frankenau2001070312">
<head>
   <title>Smiil, Venskab! til vort Samfund ned</title>
   <toctitle>Smiil, Venskab! til vort Samfund ned</toctitle>
   <indextitle>Smiil, Venskab! til vort Samfund ned</indextitle>
   <firstline>Smiil, Venskab! til vort Samfund ned</firstline>
   <notes>
      <note type="credits">Bidrag fra Margit Ammentorp.</note>
      <note>Indtastet fra <i>Digter-Krands - En Samling af udkaarede ældre og nyere Selskabssange</i>, Odense, 1826. Trykker og udgiver er S. Hempel "Eier af Fyens Adressekontoir".</note>
   </notes>
   <quality>korrektur1</quality>
   <keywords>drikkevise</keywords>
</head>
<body>
Smiil, Venskab! til vort Samfund ned,
og fyld os med din Salighed!
Din Guddoms Straale, klar og varm,
opflamme hver en ædel Barm!

Lyksalig den, som Dig har kjær!
Hans Liv en Glædes-Kjæde er;
liig Harpens Lyd i tause Stund,
Du dysser ham i tryllersk Blund.

Naar al Naturens favre Pragt
sig skjuler under Vinterdragt;
naar ingen Lærkemere slaaer,
Du skaber Lærkesang og Vaar.

Naar Flammen, tændt af Elskovs Gud,
ved Tidens Aande pustes ud,
da luer jævn din rene Ild,
for evig varm, for evig mild.

Naar Livets Vei os vorder trang,
Du letter huld vor tunge Gang;
hver Yngling gjør Du Banen blød,
hver Olding Livets Aften sød.

Ei er dit Maal som Livet kort;
naar til et bedre vi gaae bort,
hist over Taarer, Grav og Død
Du atter aabner os Dit Skjød.

O smiil da, Venskab! til os ned,
og fyld os med din Salighed!
Og ofte vi ved Strengens Klang
skal offre dig en Jubelsang.
</body>
</poem>

<poem id="frankenau2001070313">
<head>
   <title>Snart er din Ungdomstid forsvunden</title>
   <toctitle>Snart er din Ungdomstid forsvunden</toctitle>
   <indextitle>Snart er din Ungdomstid forsvunden</indextitle>
   <firstline>Snart er din Ungdomstid forsvunden</firstline>
   <notes>
      <note type="credits">Bidrag fra Margit Ammentorp.</note>
      <note>Indtastet fra <i>Digter-Krands - En Samling af udkaarede ældre og nyere Selskabssange</i>, Odense, 1826. Trykker og udgiver er S. Hempel "Eier af Fyens Adressekontoir".</note>
   </notes>
   <quality>korrektur1</quality>
   <keywords>drikkevise</keywords>
</head>
<body>
Snart er din Ungdomstid forsvunden,
lyd, muntre Broder! Glædens Bud!
Nyd Timen, før den er udrunden,
før Livets Lampe slukkes ud!
Forgjæves du tilbagekalder
den svundne Ungdoms glade Aar,
naar Tidens Sne paa Isen falder,
og aldren bleger dine Haar.

Snart skal du tæt ved Pigens Hjerte
ei føle det som fordum, slaae;
blot klage over Gigt og Smerte,
og hver en gjækket sød Attraa.
Snart vandre blinkende Pokaler
din blege Læbe heelt forbi;
thi de forbitre dine Qvaler,
din Taare falde vil deri.

Saa nyd den Dag, dig Skjebnen giver!
sæt aldrig Glædens Time op!
Viid, gruelig den Anger bliver,
som følger paa et skuffet Haab.
Nu vinke Elskovs milde Glæder
og Druens skønne Farver dig;
men see, i Sporet, hvor du træder,
tæt lumske Qualer snige sig.

Saa drik og nyd og lev for Dagen,
og tryk din Pige til dit Bryst!
See hende taus af Fryd betagen,
hør Harmonie i hendes Røst!
See Glædens tause Taare falde
fra Øiet ned i hendes Skjød!
See Bollens Damp! hør Værten kalde:
endnu et Glas for Fald og Stød!
</body>
</poem>

<poem id="frankenau2001070314">
<head>
   <title>Tag Sæde, Ven!</title>
   <subtitle>Mel.: Vaagn op til Fryd.</subtitle>
   <toctitle>Tag Sæde, Ven!</toctitle>
   <indextitle>Tag Sæde, Ven!</indextitle>
   <firstline>Tag Sæde, Ven!</firstline>
   <notes>
      <note type="credits">Bidrag fra Margit Ammentorp.</note>
      <note>Indtastet fra <i>Digter-Krands - En Samling af udkaarede ældre og nyere Selskabssange</i>, Odense, 1826. Trykker og udgiver er S. Hempel "Eier af Fyens Adressekontoir".</note>
   </notes>
   <quality>korrektur1</quality>
   <keywords>drikkevise</keywords>
</head>
<body>
Tag Sæde, Ven!
og Druens Nektar ei forsmaae!
Slaae Sorgen hen,
mens Himlen end er blaa!
En flygtig Drøm er Støvets Liv;
thi søg og nyd en munter Tidsfordriv!

Tænk du, hvis Haar
end om din Tinding lokker sig,
nu yndig Vaar
og Glæder straale dig!
Sku ei for vidt i Livets Dal!
Nyd denne Stund, tøm denne Pokal!

Troe du kun mig:
din Pige eller Ungdoms Ven
kan svige dig
i Livets Fremtid hen;
dog Druens Blod, som for dig staaer,
ei sviger dig, men læger dine Saar.

Fra Evans Skjød,
du spørger mig: "hvad smager bedst?"
Drik hvid, drik rød!
drik hvad der staaer dig næst!
Paa Farven ei det kommer an;
det leder Alt til søde Drømmes Land.

Stød an med mig!
Og syng, vor hele glade Kreds:
Held, Evan, dig!
du gjør os froe, tilfreds!
Held denne fro og skjønne Dag!
Held Venskabs Kreds! Held Glædens gamle Lag!
</body>
</poem>

<poem id="frankenau2001070315">
<head>
   <title>Tage Verden som den er</title>
   <toctitle>Tage Verden som den er</toctitle>
   <indextitle>Tage Verden som den er</indextitle>
   <firstline>Tage Verden som den er</firstline>
   <notes>
      <note type="credits">Bidrag fra Margit Ammentorp.</note>
      <note>Indtastet fra <i>Digter-Krands - En Samling af udkaarede ældre og nyere Selskabssange</i>, Odense, 1826. Trykker og udgiver er S. Hempel "Eier af Fyens Adressekontoir".</note>
   </notes>
   <quality>korrektur1</quality>
   <keywords>drikkevise</keywords>
</head>
<body>
Tage Verden som den er,
takke den, som Glasset fylder,
Intet lade gaae sig nær:
Det Valgsprog er, som jeg hylder.
:|: Fra din snævre Stuekreds
alle mørke Griller vige!
Favn, som jeg, din kjære Pige!
Tøm dit Glas i muntert Lag!
Tænk Dig aldrig næste Dag! :|:

Virk med Næsten ærligt Gavn,
uden Pral og Maskerade!
løb saa stundom Fastelavn,
det næsten aldrig vil skade!
:|: Fra din snævre Stuekreds
alle mørke Griller vige!
Favn, som jeg, din kjære Pige!
Tøm dit Glas i muntert Lag!
Tænk Dig aldrig næste Dag! :|:

Bredfuldt Bæger vinker dig,
Klangen lyder Dig i møde;
denne Stund er lykkelig:
vi samles snart med de Døde.
:|: Fra din snævre Stuekreds
alle mørke Griller vige!
Favn, som jeg, din kjære Pige!
Tøm dit Glas i muntert Lag!
Tænk Dig aldrig næste Dag! :|:

Ven! Du nyde Glædens Stund!
Mange brat mod Maalet ile;
ja, maaskee i næste Stund
ei Viin, ei Piger dig smile.
:|: Fra din snævre Stuekreds
alle mørke Griller vige!
Favn, som jeg, din kjære Pige!
Tøm dit Glas i muntert Lag!
Tænk Dig aldrig næste Dag! :|:

Det er min Philosophie:
ingen Kummer Hjertet røre!
Øieblikkets Harmonie
vi hylde med enigt Øre.
:|: Fra din snævre Stuekreds
alle mørke Griller vige!
Favn, som jeg, din kjære Pige!
Tøm dit Glas i muntert Lag!
Tænk Dig aldrig næste Dag! :|:
</body>
</poem>

<poem id="frankenau2001070316">
<head>
   <title>Timen til Fryd os atter kalder</title>
   <subtitle>Mel.: Yndig og riig paa Fryd er Jorden.</subtitle>
   <toctitle>Timen til Fryd os atter kalder</toctitle>
   <indextitle>Timen til Fryd os atter kalder</indextitle>
   <firstline>Timen til Fryd os atter kalder</firstline>
   <notes>
      <note type="credits">Bidrag fra Margit Ammentorp.</note>
      <note>Indtastet fra <i>Digter-Krands - En Samling af udkaarede ældre og nyere Selskabssange</i>, Odense, 1826. Trykker og udgiver er S. Hempel "Eier af Fyens Adressekontoir".</note>
   </notes>
   <quality>korrektur1</quality>
   <keywords>drikkevise</keywords>
</head>
<body>
Timen til Fryd os atter kalder,
Glæden forøger Støvets Aar.
Tids nok for Scenen Dækket falder,
nyd derfor glad din Alders Vaar!
Vrag ei hvad Skjebnen byder dig,
Nydelse gjør jo lykkelig.

Søg ei dit Held i Rad af Dage,
naar under Nag de tælles maae;
Med Lidet kan dig Livet smage,
naar du den sande Vei vil gaae.
Hør under yndig Melodie
skyldfri og sand Philosophie!

Glæden sit Smiil os Alle yder,
Fryd er den hele Skabnings Sjel.
Tag hvad en gunstig Skjebne byder,
gjør mod din Næste Ret og Skjel!
Gjem paa et trofast Venneraad,
Stands hvor du kan din Broders Graad!

Deel dine Glæder med din Lige!
Eensomhed passer ei til Fryd!
Klink med din Broder! favn din Pige!
Bægeret tøm til Sangens Lyd!
Glem hvad din Fremtid forestaaer,
husk at engang du Maalet naaer!

Derfor dit Bæger fyld i Glæde.
Meld os den Skaal, som yndes bedst!
Held om vor muntre Vennekjæde!
Velkommen hver en trolig Gjæst!
Klinker saa glade, Ven med Ven!
ofte vi samles fro igjen!
</body>
</poem>

<poem id="frankenau2001070317">
<head>
   <title>Trindt om os lyder englemild</title>
   <toctitle>Trindt om os lyder englemild</toctitle>
   <indextitle>Trindt om os lyder englemild</indextitle>
   <firstline>Trindt om os lyder englemild</firstline>
   <notes>
      <note type="credits">Bidrag fra Margit Ammentorp.</note>
      <note>Indtastet fra <i>Digter-Krands - En Samling af udkaarede ældre og nyere Selskabssange</i>, Odense, 1826. Trykker og udgiver er S. Hempel "Eier af Fyens Adressekontoir".</note>
   </notes>
   <quality>korrektur1</quality>
   <keywords>drikkevise</keywords>
</head>
<body>
Trindt om os lyder englemild
Naturens Røst: bortsørg ei Livets Dage!
Paa Taarer ei dets Øieblikke spild!
Viid, selv Enhver er Skaber af sin Plage.
Hvert dit Fjed med Glædens Roser strøe,
før du fra Venskab, Kys og Spøg maa døe!

Hvo fandt engang en trofast Ven,
og jubled' ei: hvad er som Venskabs Kjæde?
Hvo synker i sin Piges Arme hen,
og drømmer ei om Evigheders Glæde?
Hvert dit Fjed med Glædens Roser strøe,
før du fra Venskab, Kys og Spøg maa døe!

Paa hvert et Skridt ad Livets Vei,
en Blomst saa skjøn, saa nysudsprungen smiler;
pluk den i Dag, i Morgen er den ei;
dens Blomstertid som din umærket iler.
Hvert dit Fjed med Glædens Roser strøe,
før du fra Venskab, Kys og Spøg maa døe!

Snart Ven! du skal ved Maalet staae,
snart Graven skal din Fryd og Veemod gjemme;
kun den skal kjæk dens mørke Bane gaae,
som qvalte ei hos dig Naturens Stemme:
Hvert dit Fjed med Glædens Roser strøe,
før du fra Venskab, Kys og Spøg maa døe!
</body>
</poem>

<poem id="frankenau2001070318">
<head>
   <title>Ustandset Timeglasset rinder</title>
   <subtitle>Mel.: Es hat die Schoepferin der Liebe.</subtitle>
   <toctitle>Ustandset Timeglasset rinder</toctitle>
   <indextitle>Ustandset Timeglasset rinder</indextitle>
   <firstline>Ustandset Timeglasset rinder</firstline>
   <notes>
      <note type="credits">Bidrag fra Margit Ammentorp.</note>
      <note>Indtastet fra <i>Digter-Krands - En Samling af udkaarede ældre og nyere Selskabssange</i>, Odense, 1826. Trykker og udgiver er S. Hempel "Eier af Fyens Adressekontoir".</note>
   </notes>
   <quality>korrektur1</quality>
   <keywords>drikkevise</keywords>
</head>
<body>
Ustandset Timeglasset rinder,
vort Liv er kun et Øieblik;
thi nytter, Venner og Veninder!
den korte Glædens Frist vi fik!
Forgjæves du i sneehvid Alder
den unge Glædens Gud paakalder,
med Kummer du dit Bæger fylder,
naar Kredsen yngre Venner hylder;
thi klink og dands, og munter vær,
mens Lige sidder nær!

Du søger Stjerners Løb at kjende,
forklarer Ligevægtens Bud;
dit eget korte Løb til Ende
du ei formaaer at regne ud.
Gjem til i Morgen lærde Griller;
nu Druens Blod i Glasset spiller!
Glem Sorgen, som er lagt tilbage!
lad Glædens Øieblik dig smage!
Er Glasset tømt, skjenk atter i!
saa lyder min Philosophie.

Sku Glandsen fra de tændte Kroner:
som den din Flamme slukkes vil!
hør Strengens yndefulde Toner:
som de du vorder Vindens Spil!
Kom, lader os i Glasset skjenke,
og ei paa Fremtidstimen tænke;
med Skaaler hædre Koner, Piger,
og hver, som Glædens Fest ei sviger;
ja, Venner! til den klare Dag
velsigne Venskabs hulde Lag!
</body>
</poem>

<poem id="frankenau2001070319">
<head>
   <title>Veed du den Zone, hvor Citronen groer</title>
   <toctitle>Veed du den Zone, hvor Citronen groer</toctitle>
   <indextitle>Veed du den Zone, hvor Citronen groer</indextitle>
   <firstline>Veed du den Zone, hvor Citronen groer</firstline>
   <notes>
      <note type="credits">Bidrag fra Margit Ammentorp.</note>
      <note>Indtastet fra <i>Digter-Krands - En Samling af udkaarede ældre og nyere Selskabssange</i>, Odense, 1826. Trykker og udgiver er S. Hempel "Eier af Fyens Adressekontoir".</note>
      <note>Gendigtning af Goethes <xref poem="goethe2001111901"/>.</note>
   </notes>
   <quality>korrektur1</quality>
   <keywords>drikkevise</keywords>
</head>
<body>
Veed du den Zone, hvor Citronen groer,
hvor Guldorangen blusser skjøn og stor?
fra skyfri Himmel aander qvægsom Luft,
og Laurbærskygger dække Myrthens Duft?
Veed du det vel?
Derhen, derhen
jeg gjerne drog med dig, mit Hjertes Ven!

Veed du det Huus med pillestøttet Tag,
hvor Guldets Luer straale evig Dag?
og marmorhugne aasyn see paa mig?
"o stakkels Barn! siig hvad man gjorde dig?"
Veed du det vel?
Derhen i Ly
jeg gjerne gad med dig, min Skjermer! flye.

Veed du det Bjerg med skyomvævet Top,
hvor gjennem skumring Mulen stiger op?
hvis Huler ere Basiliskens Hjem,
hvor over Klipper Elven styrter frem?
veed du det vel?
Derhen, derhen
vor Vei os leder, Fader! drag derhen!
</body>
</poem>

<poem id="frankenau2001070320">
<head>
   <title>Velkommen Enhver, som har Druesaft kjær!</title>
   <toctitle>Velkommen Enhver, som har Druesaft kjær!</toctitle>
   <indextitle>Velkommen Enhver, som har Druesaft kjær!</indextitle>
   <firstline>Velkommen Enhver, som har Druesaft kjær!</firstline>
   <notes>
      <note type="credits">Bidrag fra Margit Ammentorp.</note>
      <note>Indtastet fra <i>Digter-Krands - En Samling af udkaarede ældre og nyere Selskabssange</i>, Odense, 1826. Trykker og udgiver er S. Hempel "Eier af Fyens Adressekontoir".</note>
   </notes>
   <quality>korrektur1</quality>
   <keywords>drikkevise</keywords>
</head>
<body>
Velkommen Enhver, som har Druesaft kjær!
Saa god som den skjænkes, han finder den her;
ved Bægeret vi os tilsammen vil fryde,
hvo veed, naar vor Time til Afsked vil lyde?
Saa lader os drikke hver Draabe, vi har!
:|: Gid immer, gid immer, gid immer saa var! :|:

Knap satte jeg Fod paa vor syndige Jord,
før Viingudens Fane jeg søgde og svor;
Enhver har sin Arvesynd, den var blandt mine,
at alt i min Vugge jeg drømte om Vine.
Saa lader os drikke hver Draabe, vi har!
:|: Gid immer, gid immer, gid immer saa var! :|:

Min kjæreste Drue Man perser ved Rhin,
dog vil jeg ei nedsætte Franskmanden fin,
Champagner, Champagner, Hvo nævner dens Mage?
Dens hvislende Perler selv Damer behage.
Saa lader os drikke hver Draabe, vi har!
:|: Gid immer, gid immer, gid immer saa var! :|:

Man siger om Tyrken, han drikker ei Viin,
jeg svarer dertil: han maa være et Sviin;
tit plager ham Pesten og hundrede Syger,
som aldrig tør nærme sig Rankernes Skygger.
Saa lader os drikke hver Draabe, vi har!
:|: Gid immer, gid immer, gid immer saa var! :|:

Høit leve Enhver, som er ædel og god!
Let banke hvert Hjerte med vennehuldt Blod!
Ja Held, hvis de Venskab og Glæder ei svige,
den Gamle, den Unge, den Krumme, den Lige!
Saa lader os drikke hver Draabe, vi har!
:|: Gid immer, gid immer, gid immer saa var! :|:

Skik, Ven! paa dit Bæger, og sid ei saa tyst,
lad Viinguden vække til Glæde dit Bryst!
Saa unge i Morgen vi ei komme sammen,
og skade vi maae dog engang sige Amen!
Thi lader os drikke hver Draabe, vi har!
:|: Gid immer, gid immer, gid immer saa var! :|:
</body>
</poem>

<poem id="frankenau2001070321">
<head>
   <title>Vinen til alle Drikkes Fyrste</title>
   <toctitle>Vinen til alle Drikkes Fyrste</toctitle>
   <indextitle>Vinen til alle Drikkes Fyrste</indextitle>
   <firstline>Vinen til alle Drikkes Fyrste</firstline>
   <notes>
      <note type="credits">Bidrag fra Margit Ammentorp.</note>
      <note>Indtastet fra <i>Digter-Krands - En Samling af udkaarede ældre og nyere Selskabssange</i>, Odense, 1826. Trykker og udgiver er S. Hempel "Eier af Fyens Adressekontoir".</note>
   </notes>
   <quality>korrektur1</quality>
   <keywords>drikkevise</keywords>
</head>
<body>
Vinen til alle Drikkes Fyrste
kaaredes af Naturen ud;
andre, de mindste med de største,
lyde som Slaver Vinens Bud.

Vandet hos denne Fyrste bliver
regnet for stakkels Bondemand;
ja, skjøndt som han, det Brød os giver
dog det foragtes kun som han.

Øllet Borgmestertitel lyster,
derfor, som han, det blæser op;
dog, i hvor høit det end sig bryster,
gaaer det kun mod en Borger op.

Thee til de Lærdes Klasse hører,
bleglig og mat den viser sig;
seer! hvilken Dragt endog den fører,
kun en forhungret Digter liig.

Kaffe er Damers Kjæledægge,
har af sin Farve Rang med Præst;
derfor, af skyldig Agt for begge,
Taushed om den jeg holder bedst.

Denne ei efter Tronen stræber
som hiin Lord Punsch, der, skjøndt at han
tidt lokker Sang fra vore Læber,
tilkommer aldrig Fyrstestand.

End een og anden lækker Herre,
Kardinal og Episkopal<note>Der hentydes til bispehueformet punchbolle.</note>,
som mellem Aar og Dag, desværre!
mangen en god Pot Rødviin stjal.

Kokkestads ere de til hobe,
bryggede kun i Fruerbuur.
Vinen, ja Vinen stolt kan raabe:
"Jeg er din ægte Søn, Natur!"

Fylder nu Glassene til Randen,
stemmer saa i med Glædens Skaal!
klinker og synger med hinanden:
Skjønheds, og Viins, og Glædens Skaal!
</body>
</poem>

<poem id="frankenau2001122801">
<head>
   <title>Høstsang</title>
   <subtitle>Efter Hölty</subtitle>
   <toctitle>Høstsang</toctitle>
   <indextitle>Høstsang</indextitle>
   <firstline>Vipper springe over Klinge</firstline>
   <notes>
      <note>1794</note>
      <note>Gendigtning af L. H. C. Höltys <xref poem="holty2001122801"/> (1776).</note>
      <note>Kilde er <i>Fest-Sange</i>, udg. af Arthur Arnholtz, Karl Clausen og Finn Viderø, 1947.</note>
      <note type="credits">Bidrag fra Sven Sørensen.</note>
   </notes>
   <quality>korrektur1,kilde</quality>
</head>
<body>
Vipper springe
over Klinge
under Leers Lyd.
Brune Piger dandse,
spøge, flette Krandse,
overalt er Fryd.

Fro, i Klynge
Piger synge,
under Leers Klang.
Ja, til Dagen viger,
og til Maanen stiger,
lyder munter Sang.

Alt sig glæder,
munter kvæder
hver saa godt han kan.
Tæt om Fiskedammen
spise Davren sammen
Dreng og Bondemand.

Hans og Tyge
Leen stryge,
meje Skaar paa Skaar.
Pigerne begynde
Sæden op at binde,
alt saa lystigt gaaer.

Hver nu spøger,
Hjertet søger
den, som gav det Haab;
og naar Maanen smiler,
parvis hjem man iler
under Jubelraab.
</body>
</poem>

<poem id="frankenau2001123101">
<head>
   <title>Maisang</title>
   <toctitle>Maisang</toctitle>
   <indextitle>Maisang</indextitle>
   <firstline>Dandser Maien skjøn imøde</firstline>
   <notes>
      <note>Kilde er C. E. F. Weyse: <i>Romancer og Sange</i>, u.å.</note>
      <note type="credits">Bidrag fra Sven Sørensen.</note>
   </notes>
   <quality>korrektur1,kilde</quality>
</head>
<body>
Dandser Maien skjøn imøde!
Fulgt af Glæder uden Tal
hæver sig dens Morgenrøde
atter over Bjerg og Dal.
Elskovs kjære Rede bygger
Alt hvad nys udsprungen Lund,
hvad det spæde Straa beskygger,
hvert et Kryb paa Havets Bund.

Dands, o Yngling! dands o Pige!
medens Vaaren straaler blid;
før dens hulde Smil bortvige,
mens det end er Glædens Tid.
Bland din Sang med Løvets Hvislen,
og med Nattergalens Slag,
med den klare Kildes Rislen,
syng den skjønne Foraarsdag.

Iler i det unge Grønne
Langt fra qvalm og taaget Luft,
Iler Hovedstadens Skjønne,
I den friske Blomsterduft,
Eders Lokker der I pryde
Med en landlig Hat af Straa;
Lader glade Sange lyde,
Al Naturen lyder saa!

Pryder der med blaa Syringer
Eders Hat og Svanebarm;
Tumles og hverandre svinger!
Hopper glade Arm i Arm!
Bien Blomst med Bien skifter,
Vestenvinden aander mat;
Lufter atter op og vifter
Mangen Blomst paa Eders Hat.
</body>
</poem>
</workbody>
</kalliopework>

<?xml version="1.0" encoding="UTF-8"?>
<!DOCTYPE kalliopework SYSTEM "../../data/kalliopework.dtd">
<kalliopework id="andre" author="franzen" status="incomplete" type="poetry">
<workhead>
    <title>Andre digte</title>
    <year>?</year>
</workhead>
<workbody>

<text id="franzen2022020801">
<head>
    <title>Vårlängtan</title>
    <firstline>Din sol, Natur, går upp så skön</firstline>
    <!-- http://runeberg.org/fmfdikt/1/0133.html -->
</head>
<body>
<poetry>
Din sol, Natur, går upp så skön,
    Och alla dimmor fly.
Hvar mask får lif, hvar fläck blir grön,
    Och himlen sjelf är ny.
Jag ensam tynar utan hopp:
    Min sol går aldrig opp.

Det ras af drifvor syns ej mer,
    Der vädren stridde nyss.
Till bröllops allt omkring mig ler;
    Hvar fläkt är blott en kyss.
Men ack! i detta hjerta rår
    En vinter utan vår.

I dalen öppnas knopp vid knopp 
    Med tusen färgers glans; 
Och fjäriln längs de skönas tropp 
    Far upp och ner i dans. 
En enda blomma jag begär: 
    Den enda finns ej här. 

Bofinkens maka kom i skyn 
    Ifrån sin pilgrimsfärd, 
Och glömde vid sin älsklings syn 
    Levantens sköna verld. 
Vår eller vinter: aldrig mer 
    Jag här min flykting ser. 

Der sitter det i hvar sin topp, 
    Det himmelskt fria par. 
Vid hvar en drill han håller opp, 
    Att vänta hennes svar. 
Ack! obesvarad blir min sång: 
    Den blir ej hörd en gång. 

Hvem skrämde upp de sälla tu? 
    Dock se! De mötas re´n 
I närmsta lund och sitta nu 
    Och kyssas på en gren. 
Ack! när vi stördes, for jag hit, 
    Och hon för evigt dit. 

Dem skilja icke rang och guld, 
    Som bryta ed och tro.     
Är han blott kär, är hon blott huld, 
    De sörja ej för bo. 
Mitt bo är grafven, äfven den 
    Besöks ej af min vän. 
</poetry>
</body>
</text>

<text id="franzen2022020802">
<head>
    <title>Till Sömnen</title>
    <subtitle>(Efter <sc>della casa.</sc></subtitle>
    <firstline>O sömn! o du den stilla, sorgeblida</firstline>
    <keywords>sonnet</keywords>
    <!-- Efter http://runeberg.org/fmfdikt/1/0178.html -->
</head>
<body>
<poetry>
O sömn! o du den stilla, sorgeblida,
Välkomna nattens Son! Du ende vän
För sjuklingen i kojan och för den,
I lifvet lärt blott gömma sig och lida.

Kom att mitt hjerta lindra, kom att sprida
Från dina vingar kraft att hoppas än.
Åt dessa brutna lemmar skänk igen
Den korta ro, de länge re'n förbida.

Hvar år den hvila, som, för dagens röst
Till natten flydd, på sina knän hon väger?
Och hvar de drömmar, hon till sällskap äger?

Ack! fåfängt suckar mitt förtärda bröst 
Till er, I kalla skuggor, döfva läger! 
O långa natt! O väntan utan tröst!     
</poetry>
</body>
</text>

<text id="franzen2022020803">
<head>
    <title>Riddar St. Göran</title>
    <firstline>På hinsidan jorden, der folket skall gå</firstline>
    <!-- Efter http://runeberg.org/fmfdikt/6/0166.html -->
</head>
<body>
<poetry>
På hinsidan jorden, der folket skall gå 
    Med fötterna gent emot våra – 
Som flugor i taket spatsera de då, 
        Kan jag förstå; 
    Men dans skall väl trötta dem svåra! 

Den tiden, då troll, som nu hjeltar ibland, 
    Fort sopade länderna rena, 
En konung i blomma såg under sin hand 
        Sitt hela land, 
    Ej nejden vid hofvet allena. 

Men dit kom en drake, en gräslig figur! 
    Med gap, som ett bergs uti låga! 
En slingrande orm i hans stjert låg på lur. 
        Det stygga djur 
    Var blott med sin åsyn en plåga. 

Men hören hvad föda han fräckt för sig grep: 
    Slikt fremmande Wolga ej sänder. 
Som tranan små grodor, så menskor han knep, 
       Och folket pep 
    Som ostron i bestiens tänder.     

Från granne till granne gick trumma och tut, 
    Och hingstar och rustningar gnydde. 
Förgäfves! - Han höll både glafvar och spjut 
        Som klippan ut. 
    Han fnös: och allt föll eller flydde. 

Re'n stod han för staden, med två sina ben 
    Mot vallen, och röt efter föda. 
Hans giftiga anda långs gatorna hven: 
        På sten vid sten 
    Der stupade döda på döda. 

Ej rikas palats mer än fattigas tjell 
    Förbifor den vingade döden. 
De klämtande klockor från morgon till qväll 
        Med skräll på skräll 
    Begreto den stigande nöden. 

Med häpnad ser kungen sitt glesnande folk. 
    Hvad råd att förödelsen hämma? 
Här hjelper ej statskonst, ej gift eller dolk. 
        Tills ödets tolk, 
    I templet, upphöjer sin stämma. 

«En mö utan vank skall till draken ges ut 
    Hvar dag, efter lott, utan skoning.» - 
Man fasar, man tvekar. Dock sker det till slut: 
        En mö förs ut, 
    Och trollet beveks till försoning. 

Han drog sig från staden till närmaste flod. 
    Der sam han, en hiskelig groda! 
Tills offret kom fram: då mot stranden han stod, 
        Och grefligt blod 
    Höll lika med borgligt till goda. 

Ty ingen familj, ej den högsta en gång, 
    Fick undan för Jottningen vika.
Hvad båtar nu ärans och höghetens bäug, 
        Och guld och prång? 
    Ack! nöden gör menniskor lika. 

«O himmel! prinsessan! prinsessan!» - man skrek 
    En morgon, och sprang uti staden. 
«Nu komma de. Gud! huru skön, huru blek, 
        (O lyckans svek!) 
    Hon går för den snyftande radon. 

Ack! se med hvad tåligt, hvad christeligt mod 
    Hon möter den grufliga döden. 
Förgiftige drake! En ängel så god! 
        Af kungablod! 
    O hvilka förskräckliga öden! 

Se kungen! - Han gråter! – Ja gråt, du är far. 
    Men folket skall torka bort tåren. 
Din endaste arfving, ditt öga det var! 
        Men se! du har 
    Ju tusende barn uti spåren.)) - 

Så sorlade folket och jemrade sig, 
    Och konungen vred sina händer, 
«Hvar blir nu den krona, jag ärnade dig? 
        Hvad gagna mig 
    Nu alla de sköflade länder? 

Hvart leds du, min dotter! är brudstolen här? 
    Ve mig! jag försmådde den make, 
Som himlen dig sände, som var dig så kär! 
        Och nu beskär 
    Dig himmelens dom åt en drake!»     

I silfverhvit svepning, vid klagomusik, 
    Frambäfvade mållös den arma. 
Nu tar hon sitt afsked vid tusendes skrik, 
        Re'n halft ett lik. 
    «O evige Gud! dig förbarma.» 

Der står hon på stranden det menlösa lam: 
    Och draken, med ögon som lågor, 
Upplyfter ur floden sin glödande kam,
        Och rusar fram 
    Ifrån de nedrullande vågor. 

Re'n gapar det glupande vilddjuret opp 
    Med hundrade gnistrande tänder. 
Re'n faller hon död: - då i dundergalopp, 
        Med trofast hopp,
    En blänkande riddare länder. 

Med bröst af ett lejon, med arm utaf jern, 
    Med uppsyn som trollen förfärar, 
Han kom, som från himlen, till oskuldens värn: 
        Hans arm af jern 
    Mer gällde, än vallar och härar. 

Förr'n draken sig vände, med fnysande mod 
    Stod hingsten på fjelliga nacken; 
Och klingan i gapet, i lungorna stod: 
        Och hu! hvad blod 
    Svart forsade utföre backen. 

«Ligg der och ät folk, du din helvetes hund!» 
    Skrek hjelten, lik hänmarens engel. 
Och flög till den sköna, som låg i sin blund 
        Med andlös mun, 
    Lik blomman på törstande stängel.     

Han ropar, han suckar, han kysser - och nu, 
    Lik blomman på qvicknande stängel, 
Hon lyfter sitt hufvud: «A.ck, vän! är det du?
        I Eden nu 
    Oss ingen skall skilja, min engel.» 

Men Eden försvann, medan riddaren lopp 
    Och högg sig en tand utaf draken, 
Och svängde prinsessan på gångaren opp: 
        Och hopp! hopp! hopp! 
    Till kungen, som tror sig ej vaken. 

«Min dotter! min dotter! - Du ende bland män» 
    - Nu tog han prinsessan vid handen - 
«Tag halfva mitt rike, tag henne, min vän, 
        Men gif mig den, 
    Men gif mig den dyrbara tanden.» 

Ännu i en samling af helga trofér 
    Den gräsliga tanden skall finnas: 
Och ingen, som draken i Storkyrkan ser, 
        Lättsinnigt ler 
    Ät sagan, som klockarne minnas. 
</poetry>
</body>
</text>

</workbody>
</kalliopework>

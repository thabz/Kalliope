<?xml version="1.0" encoding="UTF-8"?>
<!DOCTYPE kalliopework SYSTEM "../../data/kalliopework.dtd">
<kalliopework id="1790" author="frimannc" status="incomplete" type="poetry">
<workhead>
   <title>Almuens Sanger</title>
   <year>1790</year>
   <quality>korrektur1</quality>
   <cvs-timestamp>$Id$</cvs-timestamp>
</workhead>
<workbody>

<poem id="frimannc2001071001">
<head>
   <title>Om godt Grandelav</title>
   <toctitle>Om godt Grandelav</toctitle>
   <indextitle>Om godt Grandelav</indextitle>
   <firstline>Blandt bedste Ting, som Himlen gav</firstline>
   <notes>
      <note>Bidrag fra <a href="mailto:elingry@c2i.net">Elin Grytting</a>.</note>
   </notes>
   <quality>korrektur1</quality>
</head>
<body>
1. Blandt bedste Ting, som Himlen gav,
Er godt og roligt Grandelav;
 Det kiøbes ei for Penge;
Et Sammenhold af Fredens Aand,
Hvor Grande rækker Grande Haand,
Er det ei som et gyldent Baand,
 Hvor ægte Perler hænge?

2. Det er en Siir for Menighed;
Guds Engle selv forlystes ved
 At see det med sit Øie;
Hvis ei de var til Himlen vandt,
De skulde stige ned iblandt,
Og, hvor de fromme Grander fandt,
 De skulde sig fornøie,

3. En yndig Mand, en yndig Brud,
Som samles til et Par af Gud,
 Det er et Syn som glæder;
Men Grande som i Hungers Nød
Med Grande deeler sidste Brød -
Det Syn kan giøre Stenen blød,
 Saa du af Glæde græder.

4. Vær derfor, Grander! hvor I boe,
Med Haand og Mund hinanden troe!
 Boer, Grandemænd! som Brødre!
I, Grandekoner deeler Raad!
Hinanden lærer nyttig Daad!
Og tørrer blidt hinandens Graad!
 Som Søstre boer, I Mødre!

5. Og eder Gud velsigne skal:
Blandt feede Faar i høie Dal
 Skal springe raske Vædre,
Paa Ageren skal modnes Sæd,
Og eders Børn i tredie Leed
Til Graven følge eder ned,
 Og eders Minde hædre.
</body>
</poem>

<poem id="frimannc2001071002">
<head>
   <title>En Birkebeener-Sang</title>
   <toctitle>En Birkebeener-Sang</toctitle>
   <indextitle>En Birkebeener-Sang</indextitle>
   <firstline>Melken sød at drikke</firstline>
   <notes>
      <note>Bidrag fra <a href="mailto:elingry@c2i.net">Elin Grytting</a>.</note>
   </notes>
   <quality>korrektur1</quality>
</head>
<body>
1. Melken sød at drikke
Sirupskrukken slikke,
 - Var ei Nordmands Viis;
Drikke Elv og kolde Vande,
Drikke Drik, som varmed` Pande
 - Det var Nordmands Viis.

2. Sukkerklump at smælte,
Mandeldei at ælte
- Var ei Nordmands Viis;
Faare Ribber, Bukke Rygge
Speeget Oxe Laar at tygge.
 - Det var Nordmands Viis.

3. Svøbe sig i Silke
Kniblings Traad at pilke,
 - Var ei Nordmands Viis;
Bast til Baand at sammentvinde
Birkebark om Been at binde
 - Det var Nordmands Viis.

4. Under Duun at varme
Hvide bløde Arme
 - Var ei Nordmands Viis;
Bruge Steen til Hovedpude;
Naar han var i Marken ute
 - Det var Nordmands Viis.

5. Pigers Skoe at kysse
Pattebarn at dysse
 - Var ei Nordmands Viis;
Med en halv afhuggen Hage
Sin Venindes Kys at tage
 - Det var Nordmands Viis.

6. Ja og Haand at give
Og ei troe at blive
 - Var ei Nordmands Viis.
Hierte frem med Haand at bære
Ven og Konge troe at være
 - Det var Nordmands Viis.
</body>
</poem>

<poem id="frimannc2001071003">
<head>
   <title>Ondt ofte lider den Fiskermand</title>
   <toctitle>Ondt ofte lider den Fiskermand</toctitle>
   <indextitle>Ondt ofte lider den Fiskermand</indextitle>
   <firstline>Ondt ofte lider den Fiskermand</firstline>
   <notes>
      <note>Bidrag fra <a href="mailto:elingry@c2i.net">Elin Grytting</a>.</note>
   </notes>
   <quality>korrektur1</quality>
</head>
<body>
1. Ondt ofte lider den Fiskermand,
Som ud maae fare, før Hanen galer,
Al Dagen pladske i kolde Vand,
Paa Hiem ei tænke, før Solen daler,
I vaade Trøie,
Sneedriv i Øie -
O, sad I der, I guldklædte Høie!
I andet fandt.

2. Dog, snar gaaer Dagen, og alting let,
Naar Drotten<note>En Valse, paa hvilken Fiskesnoren løber.</note> ramler, og Lod ei standser,
Og Kniv ei hviler paa Madding-Brædt,
Og Fisken op efter Snoren dandser;
Da spares Arme
At bankes varme,
Madkisten glemme de tomme Tarme,
Som skrege før.

3. Saa mangt nu tænker den Fisker paa,
Mangt med sig selv nu han monne snakke:
I Aar skal Jorddrot mig lade staae,
I Aar ei kastes jeg ned for Bakke,
Det har ei Fare,
Nu faaer jeg Vahre,
I Aar skal Fogden min Gryde spare
For Skat og Told.

4. God Hustrue hiemme seer ud igjen;
Det qvælder tidlig, og kold er Stuen,
I Krogen setter hun Rokken hen,
I Asken rager, giør Ild paa Gruen;
Tung op fra Stranden
Ind stamper Manden,
Tre vaade Trøier, en efter anden,
Han slænger hen.
</body>
</poem>

<section level="1">
<head>
   <toctitle>Sange ved Haand-Arbeide (for Qvindekiønnet.)</toctitle>
</head>
<content>

<poem id="frimannc2001071004">
<head>
   <title>Strikkevise</title>
   <toctitle>Strikkevise</toctitle>
   <indextitle>Strikkevise</indextitle>
   <firstline>Saa knytter jeg Traad</firstline>
   <notes>
      <note>Bidrag fra <a href="mailto:elingry@c2i.net">Elin Grytting</a>.</note>
   </notes>
   <quality>korrektur1</quality>
</head>
<body>
1. Saa knytter jeg Traad,
Saa øver sig Haanden i qvindelig Daad;
Ved Haanden at hænge man bliver saa træt,
Ved Haanden at røre gaaer Tiden saa let.
Jeg knytter ei Silke, jeg knytter ei Guld,
Min Traad er af Uld.

2. Min uldene Traad,
Naar Vinteren bruser, skal varme min Fod;
Med intet paa Stikke, med intet paa Teen,
Saa mangen maae skjælve paa iislagte Steen.
Gud see til de Usle, som nøgne og blaa
I Snee-Vandet gaae!

3. Jeg knytter kun Traad,
Jeg knytter ei Baand af ugudeligt Raad;
Viig langt fra mit Hjerte, du Mørkhedens Aand,
Som lærer at binde bestrikkende Baand!
Skal Mennesket knytte for Menneskets Barn
Et fangende Garn?

4. Min knyttede Traad
Mig minder om Livet; - mit Liv er en Traad:
Hver maskeklæd Stikke er fuldendte Dag,
Hver Maske, hver Knude et Pulsaareslag -
Naar Livet har Ende, o Gud, i din Haand
Annam da min Aand!
</body>
</poem>
</content>
</section>

<poem id="frimannc2001071005">
<head>
   <title>Under Indseiling igien til Norge</title>
   <toctitle>Under Indseiling igien til Norge</toctitle>
   <indextitle>Under Indseiling igien til Norge</indextitle>
   <firstline>Hilset vær du kjære Land</firstline>
   <notes>
      <note>Bidrag fra <a href="mailto:elingry@c2i.net">Elin Grytting</a>.</note>
   </notes>
   <quality>korrektur1</quality>
</head>
<body>
1. Hilset vær du kjære Land,
Vær velkommen til mit Øie;
Den som Havet maatte pløie,
Efter dig hvor længes han!
Ved at see dig voxe, stige,
Blaane, grønnes, bredes ud,
Hvo vil ei med Glæde sige:
Hidindtil saa hjalp os Gud.

2. Kom og aabne snart dit Skjød!
Lad din milde Sol os qvæge!
Lad os høre Lammet bræge,
Lad os see hvor blomsterstrød
Engen smiler, Kilden springer,
Lad os naae din grønne Skov,
Høre der, hvor Fuglen synger
Elskovs Sang og Herrens Lov.

3. Stemmende vor Sang med dem
Snoe vi der de lette Dandse,
Bryde Green og hænge Krandse
I vor Hat, og gaae igjen,
Og vildfarende i Skyggen,
søgende forladte Strand,
Klavre gjennem Bjergeryggen
Ned igjen til hviden Sand.
</body>
</poem>
</workbody>
</kalliopework>

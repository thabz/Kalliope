<?xml version="1.0" encoding="UTF-8"?>
<!DOCTYPE kalliopework SYSTEM "../../data/kalliopework.dtd">
<kalliopework id="1916" author="goldstein" status="complete" type="poetry">
<workhead>
    <title>Alruner</title>
    <year>1916</year>
    <notes>
        <note>* Tilegnet Maleren Edvard Munch</note>
        <note>* Denne lille Digtcyklus er oprindelig skrevet og udgivet i Slutningen af Firserne, og senere udsendt paany med Tegning af Edvard Munch. I den foreliggende Udgave er nogle Ubehjælpsomheder søgt fjærnet; dog er Digtenes oprindelige Karakter bevaret. Slutningsdigtet er helt nyt.</note>
        <note>Noter med foranstillet asterisk er forfatterens egne.</note>
        <note>Teksten følger Emanuel Goldstein: <i>Alruner</i>, Gyldendalske Boghandel, Nordisk Forlag, 1916.</note>
    </notes>
    <pictures>
        <picture src="1916-p1.jpg">Titelbladet til <i>Alruner</i> (1916) lyder ,,Emanuel Goldstein / Alruner / København / Gyldendalske Boghandel / Nordisk Forlag / MDCCCCXVI''.</picture>
        <picture src="1916-p2.jpg">Edvard Munchs vignet er tegnet efter maleriet <i>Melankoli / Jappe på strande</i>.</picture><!-- http://munch.emuseum.com/objects/4643/melankoli -->
    </pictures>
    <source facsimile="11530805680B_color" facsimile-pages-num="68" facsimile-pages-offset="8">Emanuel Goldstein: <i>Alruner</i>, Gyldendalske Boghandel, Nordisk Forlag, 1916.</source>
</workhead>
<workbody>

<poem id="goldstein2019041101" variant="goldstein2019041220">
<head>
    <title>Ouverture</title>
    <firstline>Vaaren var fløjet -</firstline>
    <source pages="13-15"/>
    <quality>korrektur1,kilde,side</quality>
</head>
<body>
<nonum><center>I</center></nonum>

Vaaren var fløjet -
                    og min Elskerinde med.. .

Det hele var gaaet ganske naturlig til: jeg var bleven hende led.
Hvor kunde jeg vel vide, at for hendes Glød
Var Uro og Tvivl det daglige Brød.
Jeg havde tryglet. Naar hun var ond, havde jeg bedt om Naade,
Og føjet hendes Luner, var de end nok saa kaade.
Jeg havde været øm og kærlig og bar hende saa at sige paa Hænderne,
Og for hendes Skyld brød jeg baade med Slægt og med Vennerne.

Vi maatte suge paa Labben. Tiden var skral, og de Gamle smækked’
Døren i for min Næse paa Trods - og saa blev jeg end mere ægget.
- Om hun var smuk, Brunette, Blondine, plump eller sekstenaars-smækker,
Dame eller Tøs - det siger kun lidt! Hun var min Kærligheds Vækker
Og mit Alt. - Hun kom ind til Byen vaarvild og eng-agtig.
Vi lod fem være lige og leved’ paa vor Vis bohêmienagtig.

Vort Indbo bestod af en Træstol, et trebenet Bord og en Skuffe;
Vor Seng var et brungult Nerzfo’r og vor Hovedpude en Rævemuffe.
Ingen Konge hviled’ tryggere paa sine Edderdunspuder,
End vi i de kildrende Dyrehuder.

En Morgenstund tog hun sit Tøj - det blev Slut paa vor Historie;
Hun sagde ikke andet, end hvad jeg selv kunde se: »Nu gaar jeg!«


<nonum><center>II</center></nonum>

Det var hen mod Aften:
Krydret af hende var Luften, Stolen, Klæderne, Sengen,
En Lugt som af Tang, blandet med Duften af Hø paa Engen;
Hist laa en Haarnaal, et Bændel; den næsten tandløse Kam
Var gennemfiltret af hendes Haar, hvis Duft var brunstig og ram.
Overalt laa Minder, der i flimrende Tusmørkestunder
Brød op som i skorpede Saar vidtspilede Vunder;
Som udløste Rummet i lys-svøbte,
Henaandte Ord hendes Kærtegn, hendes Haan, hendes taare-døbte,
Elskovsbaarne Hulken . . . .
</body>
</poem>

<poem id="goldstein2019041102" variant="goldstein2019041210">
<head>
    <title>Minder</title>
    <firstline>Elskovens Minder</firstline>
    <source pages="16"/>
    <quality>korrektur1,kilde,side</quality>
</head>
<body>
Elskovens Minder
Er sydende Bly.
De dryppes i Vundernes
Saareste Flænger,
Størkner i Glemselstundernes
Klangløse Kulde -
Og smeltes i Længslernes
Glohede Digel.
  Størkner og smeltes
    atter og atter
      paany.
</body>
</poem>

<poem id="goldstein2019041103" variant="goldstein2019041201">
<head>
    <title>Forraadt</title>
    <firstline>Der er ingen Sjæl paa Jorden</firstline>
    <source pages="17"/>
    <quality>korrektur1,kilde,side</quality>
</head>
<body>
Der er ingen Sjæl paa Jorden,
Jeg hader saa vildt som Dig.
Der er ingen Sjæl paa Jorden,
Jeg elsker saa ømt som Dig.

Jeg kunde kløve Din Pande
Og drikke Dit rygende Blod -
Kaste mig trælsk i Støvet
Og slikke Din nøgne Fod.

Ledere er Du mig, Elskte!
End det slimede Kryb for min Fod -
Og dog kunde for Din Skyld jeg græde,
Til Taaren blev dryppende Blod.

Der er ingen Sjæl paa Jorden,
Jeg hader saa vildt som Dig.
Der er ingen Sjæl paa Jorden,
Jeg elsker saa ømt som Dig.
</body>
</poem>

<poem id="goldstein2019041104" variant="goldstein2019041202">
<head>
    <title>Forgjort</title>
    <firstline>Du har spundet mig ind</firstline>
    <source pages="18"/>
    <quality>korrektur1,kilde,side</quality>
</head>
<body>
Du har spundet mig ind
I et troldvirket Spind
Af Forjættelsers Jærtegn,
Af Morgengrys Kærtegn -
I Skumringens Hulken
Med Nattergale-Graad -
Med Ømhedens svovlede
Giftige Braad -
I elskovslystent Had
Og bristelysten Elskovs
Sviende Taarers
Isnende Bad.
</body>
</poem>

<poem id="goldstein2019041105" variant="goldstein2019041207">
<head>
    <title>Sejd</title>
    <firstline>Der var, da jeg mødte Dig første Gang</firstline>
    <source pages="19-21"/>
    <quality>korrektur1,kilde,side</quality>
</head>
<body>
Der var, da jeg mødte Dig første Gang,
Noget dagligdags-trægt over Trækkene.
Havde Din Stemme Nattergalens Klang,
Var den daarende-skær og æggende?

Nejl Ordet var tungt, uden Præg og Lød;
Dit Blik var sjælløst og trættende.
Der blussed’ paa Kinden en hektisk Glød
Men intet ungdoms-forjættende.

Saa fik jeg smurt kogiende Elskovs-Sejd
Paa Næthindens Nervetraadsbue:
Nu <i>straaled’</i> Dit Billed’, som før syntes blegt -
Vaarlig var Du at skue.

Din Aande var Rosens; Dit svømmende Blik
Violens i Morgendugs Taarerne;
Det dødsmærkte syge drog Liv, hvor Du gik,
Du fejreste Vaarens Enbaarne!

Jeg knæled’ for dette Underværk
Fra Naturens sprudende Esse,
Og som det sig bør en bodfærdig Klærk,
Gik jeg aarle og silde til Messe.

Naar jeg tryglede, syg af Attraa og Glød,
Fortæret af Længselsbranden,
Nød Du min Jammer, koket og sød,
Som Virak fra Røgelses-Panden.

Du flænged’ mit Bryst i Latter og Graad,
I Kraft af Din væren-almægtig.
Til Moro stak Du med giftdyppet Braad,
Naar jeg knæled’ troskyldig-andægtig.

Du skænded’ Din dugfriske Jomfrudragt,
Du fejreste Vaarens Udkaarnel
Du søled’ i Gadesnavset Din Pragt
Og stod som Skarnets Enbaarne.

Og jeg river og flænger med Nord vinds Kast
I det vaarlyse Skrud, jeg gav Dig -
Det klæber som gro’t Dig til Kødet fast!
Jeg mægter ej flænge det af Dig.

Jeg mindes Dig grant, hvordan Du saa’ ud,
Før jeg gloriekroned’ Dit Billed’.
Jeg <i>véd</i>, hvad der skjules bag Vaarens Skrud -

    Og <i>dog</i> er jeg blændet og hildet.
</body>
</poem>

<poem id="goldstein2019041106" variant="goldstein2019041204">
<head>
    <title>Elskov</title>
    <firstline>En Hede, der isner</firstline>
    <source pages="22"/>
    <quality>korrektur1,kilde,side</quality>
</head>
<body>
En Hede, der isner
Som frostklinger Luft;
Grublende, borende
Galmands Fornuft.

En Kulde, der brænder
Med ætsende Glød
Gabende Flænger
I Aand og Kød.

En Ømhed, der spejder
Det saareste Sted
Og hulkende borer
Sin Gifttand derned.
</body>
</poem>

<poem id="goldstein2019041107">
<head>
    <title>Formummet</title>
    <firstline>Naturen driver formummet Spil</firstline>
    <source pages="23"/>
    <quality>korrektur1,kilde,side</quality>
</head>
<body>
Naturen driver formummet Spil,
Naar Mennesker frydes og gantes.
Menneskers Længsel - Naturens: Jeg vil
    Forplantes.

Men Elskov er som Syfilis.
Den sniger sig nydelsesbaaren
Ud fra Forjættelsens Paradis
    I Vaaren.

Den rives med paa den røde Sejlads
Ad Aarekanalemes Strømme
Og naa’r sit Naturmaal uden Kompas
    Som i Drømme.

Den tærer trædsk paa Marv og Sind,
Naar man tror, man har kuet Onderne -
Efter Aaringer varsler den atter ind
    Med Vunderne,
</body>
</poem>

<poem id="goldstein2019041108" variant="goldstein2019041217">
<head>
    <title>To Sonetter til en Ven</title>
    <firstline>Forpint jeg laa i Julinattens Glød</firstline>
    <source pages="24-25"/>
    <quality>korrektur1,kilde,side</quality>
</head>
<body>
<nonum><center>I</center></nonum>

Forpint jeg laa i Julinattens Glød.
Al-Lidelsen jeg saa’ forbi mig glide.
Elskovens Molok sad ved Lejets Side
Og fraadsed’ i mit feberbrændte Kød;

Bød haarde Stene, naar jeg trygled’: Brød!
Og Saltvand til min tørre Ganes Kvide -
Da knytted’ Næven jeg ved Dæmringstide,
Forbandende den Stund, da jeg blev fød.

Ak, hvortil denne maalløs-dybe Kummer?
Hvor spagt paa Golgatha at tornekrones,
Naar Pinslerne er maalbevidst og rummer

Al-Offer for Allivets Ve, som sones -
Mod tomt at spigres fast til Korsets Planker
Med bristet Haab . . .
              Bryd med Din Elskerinde.


<nonum><center>II</center></nonum>

Thi Mand og Kvinde er hinandens Fjender,
Naar Kærlighedens Drifter frem er gækket -
Til brunstig Tvekamp af Naturen ægget,
Hvor Hadets Bavn som Arnelue brænder.

Va’r Dig! Nu gælder det! Thi Kampen ender
Ej, før den ene segner pandeflækket.
Som Kamp-Pris rækkes Sejerherren, stækket,
En livsgold Lede af Naturens Hænder.

Og kæmpes der en Jævnbyrdsstrid?
                            Nej! Hunnen
Fik Kamp-Instinktets hvasse Angrebspil,
Med Giften skjult bag Kærlighedens Smil.

Mens Hannen kommer som til Leg i Lunden,
Med aabent Hjærte som til Broderhilsen,
Men Hunnens Gift . . .
                Bryd med Din Elskerinde!
</body>
</poem>

<section id="goldstein2019041109" level="3">
<head>
    <title>Narreviser</title>
</head>
<content>

<poem id="goldstein2019041401" variant="goldstein2019041211">
<head>
    <title><num>I.</num>For Graad og Bønner</title>
    <firstline>For Graad og Bønner</firstline>
    <source pages="26"/>
    <quality>korrektur1,kilde,side</quality>
</head>
<body>
For Graad og Bønner
Sviende Hug!
- Spark og Spot
Er min Elskovs Suk.

Naar Du krympende vaander Dig
Trælsk under Pisken -
Din Graad er mig Sang
Fra Drossel og Sisken.

Naar Du kælent slikker
Min martrende Haand,
Da først er Du besjælet
Af Elskovens Aand.

Men det vil jeg sige Dig
Rent ud af Posen:
Saa er Jomfru-Støvet
Fejet af Rosen.
</body>
</poem>

<poem id="goldstein2019041402" variant="goldstein2019041209">
<head>
    <title><num>II.</num>Dine Træk er grove</title>
    <firstline>For Graad og Bønner</firstline>
    <source pages="27"/>
    <quality>korrektur1,kilde,side</quality>
</head>
<body>
Dine Træk er grove,
Din Hud er gusten og ru
- Aldrig saa’ jeg en Jomfru
Saa favr og skær som Du.

Din Gang er sjokkende slatten
Og dertil slaar Du Skank
- Aldrig saa’ jeg en Jomfru
Saa svævende fejr og rank.

Aabner Du Munden, springer
Skrubtudser kvækkende ud
- Aldrig jeg hørte en Jomfru
Tale saa daarende prud.

Dorsk er Dit Øje som Torskens,
Glansløst og tørt som Sod
- Aldrig jeg følte en Jomfrus Øje
Saa isnende ildne mit Blod.
</body>
</poem>

</content>
</section> <!-- Narreviser -->

<poem id="goldstein2019041110" variant="goldstein2019041219">
<head>
    <title>I Tryllecirklen</title>
    <firstline>En Trolddoms snærende Masker</firstline>
    <source pages="28-29"/>
    <quality>korrektur1,kilde,side</quality>
</head>
<body>
En Trolddoms snærende Masker
Omspænder min Tanke og Hu.
Traadenes filtrede Fletværk
Løser alene Du.

Men løser Du Nættevævet,
Du hildes i selvsamme Nu -
Og saa er det kun mig, som kan hugge
Den gordiske Knude itu.

Jeg græd for Din ublu Almagt
Og bød mig som Sonebod:
Men smilende styrked’ Du Nættet
I Graadens sviende Flod.

Med Vellyst nød Du min Taare
Som Tokajervin til Din Mad.
- Men vogt Digi Jeg véd en Trolddom,
Som splitter Maskerne ad.

Med Elskovs-Elektroskopet
Gaar jeg Dit Blik forbi -
Guldbladenes Sitren forraader:
»<i>Du</i> er fangen!« - Og saa er <i>jeg</i> fri -

Til Tvivlen, forklædt som Længsel,
Graver sig ned i min Hu -
Paany er jeg under <i>Din</i> Vælde,

Men Du under Ingens - <i>Du!</i>
</body>
</poem>

<poem id="goldstein2019041111">
<head>
    <title>Kærlighedens Akustik</title>
    <firstline>Fra Eros, Fortryller</firstline>
    <source pages="30"/>
    <quality>korrektur1,kilde,side</quality>
</head>
<body>
Fra Eros, Fortryller
Og Altets Forny’r,
Stammer Mekanikken
Til Falaris’ Tyr,
Hvor de brandsvedne Ofres
Jammershyl klang
Som Festfanfarer,
Som vellystig Sang.

Vore Bønner, vore Suk,
Vor hulkende Stønnen,
Længslen, Attraaen,
Graaden og Brynden,
De slaar mod den Elskedes
Trommehinde
Som Toner der dulme,
  læge og linde.
</body>
</poem>

<poem id="goldstein2019041112">
<head>
    <title>Aabenbaringen</title>
    <firstline>Der faldt paa mit Øje</firstline>
    <source pages="31-36" facsimile-pages="41-46"/>
    <quality>korrektur1,kilde,side</quality>
</head>
<body>
Der faldt paa mit Øje
Som sviende Dug,
Og det blinked’
Med gækkende, lysende Fnug.

Der hørtes Latter
Som min Elskedes Graad,
Lystelig dyb
Og hulkende kaad.

Der spruded’ Gnister
Med knitrende Skrald,
Som i Taager Lyden
Af Fiskeknald.

Jeg var ene, forladt -
Men rislende fo’r
Som Haan gennem Mørket
Guddommens Ord:

<nonum><center>I</center></nonum>

»De skrumpne, magre Poeter
            forvrængte min Urtids Gestalt,
Til mine kaarne Profeter
            de Stympere tro’de sig kaldt;
De skænkte mig Guddomskronens
            glitrende Glorie-Krans
Og gjorde mig kysk som Maanens
            gyldne, godmodige Glans.

I mit Næsebo’r blæste de Aanden,
            som de blæste i deres Gud,
Og de signed’ i Døbefonden
            mit paahængte himmelske Skrud.
De Daarerl Mit Væsen er hedensk
            fra Jordens Livmodermund,
Jeg passer kun slet i en edensk
            drømmende Palmelund.

Jeg sprænger Dogmer og Krypter
            og Templers spærrende Bom,
For trang er de dybeste Dybder
            til Rum for mit Herredom.
Jeg er det skabtes Fornyer,
            der virked’ fra Tidernes Ur,
Ved min nærende Aande gryer
            den hvilende Alnatur.«


<nonum><center>II</center></nonum>

»Jeg leder i Mand og Kvinde
            mit Væsens straalende Strømme:
Det dirrer i alle Nerver
            som sansegøglende Drømme.
Der sværges, der higes mod Sjælenes
            sammensmeltende Enhed
- Hver Ed, der smutter fra Læben
            er, før end den fødes, en Mened.

De spræller som fangne Vilddyr
            og drages en Stund mod hinanden
I Kraft af mit Væsens Naturlov,
            som koglende daarer Forstanden.
Det jubler med knitrende Gnister
            fra Attraaens flammende Sprud:
Han gøgler hende til Guddom -
            og hun gøgler ham til sin Gud.

De hader hinanden som Fjender,
            fordi jeg tvinger paa Skrømt
De Stridske at elske hinanden
            moderlig hægende-ømt.
Der hulkes i vaarlys Latter,
            der smiles i sviende Taarer . . .
Den Højre knyttes i Dødsangst -
            mod den Elskedes Bryst - og saarer
Medens den Venstre piller Charpi
            til at læge de gabende Vunder.

Der elskes i Hadets Ildhav,
            der hades i Elskovens Stunder.«


<nonum><center>III</center></nonum>

»Evig virker det vekslende Spil
Alt efter Kulde og Hede.
Lidet det baader, hvad Mennesker vil
- Højsind og Godhed slaar lidet til
Thi Elskovens Høst er - Lede.

    En <i>maa</i> flygte,
    Fordi En drages,
    En er den søgte,
    Fordi En vrages.

Trygler den Ene om Naade,
Fjærnt maa den Anden flygte.
Brattere bliver Kløften
Mellem En og den søgte.

    Aldrig forened’.
    Evigt dragne.
    Den, som sig nærmer,
    Bliver den slagne.«
</body>
</poem>

<poem id="goldstein2019041113">
<head>
    <title>Stærk som Døden</title>
    <firstline>Der gaar et Bundt af Traade</firstline>
    <source pages="39" facsimile-pages="49"/>
    <quality>korrektur1,kilde,side</quality>
</head>
<body>
Der gaar et Bundt af Traade
Fra Dig til min Hjærterod.
Det drog saa bittert i Hjærtet
Da Du mig i Lede forlod.
Øjet blev tørt - brast ikke i Graad,
Og der brast ej heller en eneste Traad.

Thi Traadene hærdes usalig
I Asken fra Elskovsgløden,
Hærdes i Kulden, i Leden . . . .
Du har Ret, Kong Salomo!
Den er <i>stærk</i> som Døden
            - Kærligheden.
</body>
</poem>

<poem id="goldstein2019041114" variant="goldstein2019041212">
<head>
    <title>Scirocco</title>
    <firstline>Du er Vampyren, der suger</firstline>
    <source pages="40" facsimile-pages="50"/>
    <quality>korrektur1,kilde,side</quality>
</head>
<body>
Du er Vampyren, der suger
Mit Blod, det rislende-kvikke,
Af Pulsenes Aarekanaler,
Med de isnende, dragende Blikke.

Som Ørkenens Sandbund gløder
Mit Legeme brændt og forkullet,
Og Vanviddets tørre Scirocco
Raser, hvor Blodstrømmen rulled’.
</body>
</poem>

<poem id="goldstein2019041115" variant="goldstein2019041203">
<head>
    <title>Tørke</title>
    <firstline>Jeg er som det skøre Lerkar</firstline>
    <source pages="41" facsimile-pages="51"/>
    <quality>korrektur1,kilde,side</quality>
</head>
<body>
Jeg er som det skøre Lerkar,
Sat over en osende Ild.
Det gisper af Tørke,
Det knager glohedt
Og sodes.

Hvert kølnende Dugfnug,
Som stænkes
Fra kærlige Hænder,
Bobler og sluges
Af Glohedens Gab.

    Lag for Lag
    Skaller Karret
    Paa Ildsiden
    og - - - -
    - - - - - -
</body>
</poem>

<poem id="goldstein2019041116" variant="goldstein2019041214">
<head>
    <title>Naade! Naade!</title>
    <firstline>Miserecordia!</firstline>
    <source pages="42" facsimile-pages="52"/>
    <quality>korrektur1,kilde,side</quality>
</head>
<body>
Miserecordia!
Du, som flænged’ i mit Bryst
De dybe, væskende Saar,
Hvis Ar aldrig udslettes!
Tilgiv mig alle de skarpe,
Snærende, ætsende Ord,
Hvormed jeg hudflettes!
</body>
</poem>

<poem id="goldstein2019041117">
<head>
    <title>Vækst</title>
    <firstline>Elskoven gror</firstline>
    <source pages="43" facsimile-pages="53"/>
    <quality>korrektur1,kilde,side</quality>
</head>
<body>
Elskoven gror
Kun fattig i Trygheds Jord.
I Tvivlens Gødsel
Blomstrer den giftig-ødsel.
    Visner i Vaande
    Kan Tvivl den ej aande.
</body>
</poem>

<poem id="goldstein2019041118" variant="goldstein2019041206">
<head>
    <title>Alruner</title>
    <firstline>Paa Fjældene, hvor mine Taarer fløde</firstline>
    <source pages="44" facsimile-pages="54"/>
    <quality>korrektur1,kilde,side</quality>
</head>
<body>
Paa Fjældene, hvor mine Taarer fløde,
Spired der Blomster, én for hver Taare,
De svajer for Vinden, bloddryps-røde,
Og Pulsene banker i Bladets Aare.

Det lyder i Natten saa dragende tungt,
Lig Hulken i taareløs Graad,
Lig en Dødskamp stridt af et Liv, som er ungt.

Og rykker jeg op en Blodblomst med Rod,
Lyder Dit Navn, i Forbandelse fød,
Sukkende tungt fra Jordens Skød.
</body>
</poem>

<poem id="goldstein2019041119">
<head>
    <title>Epilog</title>
    <firstline>Du greb mig, Guddom! paa Sirenevis</firstline>
    <source pages="45" facsimile-pages="55"/>
    <quality>korrektur1,kilde,side</quality>
</head>
<body>
Du greb mig, Guddom! paa Sirenevis
Med Dine højt besungne Martertænger,
Der brænder, kølnet i Polarens Is,
I Aand og Legem minderige Flænger.

O giv mig atter fri, Du evig-sande
Livsbøddel! som med Elskovsgløden brændte
Naturens Slavemærke paa min Pande
Og aldrig stilte Længslers Higen tændte.

Men ak! min Klage kun som Lyd Dig naa’r,
En saaret Ulvs, som sygt mod Maanen glammer.
- Henover Jorden foraarsklædt Du gaar
Og maner Ofre til Dit Marterkammer.
</body>
</poem>

</workbody>
</kalliopework>

<?xml version="1.0" encoding="UTF-8"?>
<!DOCTYPE kalliopework SYSTEM "../../data/kalliopework.dtd">
<kalliopework id="1859" author="greensteen" status="complete" type="poetry">
<workhead>
    <title>Digte</title>
    <year>1859</year>
    <notes>
        <note>* Digtene ere, med Undtagelse af et Par, ved hvilke Aarstallet er tilføiet, alle skrevne i Aarene 1857-59. Nogle af dem have forhen været trykte; hvor og naar, er angivet i Noterne.</note>
        <note>Teksten følger H.J. Greensteen: <i>Digte</i>, Otto B. Wroblewskys Forlag, Kbh., 1859.</note>
        <note>Noter med en foranstillet asterisk er digterens egne.</note>
        <note>Før indholdsfortegnelsen står mottoet ,,Dichter spricht: Wenn Vögel, Blumen, Winde / und das ganze liebe Lenzgefinde / meinem Liede helsen, wird's ihm frommen, / und es wird der Welt zu Herzen kommen. // Lenau: Der Poet und der Rational.'' som stammer fra Lenuas <xref poem="lenau2019040701,23-26"/>.</note>
    </notes>
    <pictures>
        <picture src="1859-p1.jpg">Titelbladet til <i>Digte</i> (1859) lyder ,,Digte / af / H. J. Greensteen. // Kjøbenhavn. / Otto B. Wroblewskys Forlag. Thieles Bogtrykkeri. / 1859.''</picture>
    </pictures>
    <source facsimile="130023414601_color" facsimile-pages-num="86" facsimile-pages-offset="12">H.J. Greensteen: <i>Digte</i>, Otto B. Wroblewskys Forlag, Kbh., 1859.</source>
</workhead>
<workbody>

<poem id="greensteen2019032601">
<head>
    <title>Til Bjørnstjerne Bjørnson</title>
    <toctitle>Dedication</toctitle>
    <firstline>Det er kun Urter fra min lille Have</firstline>
    <source pages="1-3"/>
    <keywords>bjoernson</keywords>
    <quality>korrektur1,kilde,side</quality>
</head>
<body>
Det er kun Urter fra min lille Have
og nogle Blomster uden broget Glands.
Det nytted ei, jeg luged og lod grave —
der blev mig ei forundt en prægtig Gave,
og jeg maa nøies med en fattig Krands.

Men mine Blomster er fra <w>Livets</w> Vaar;
de skabtes ei ved nogen konstig Fletning,
de voxed i min egen Urtegaard.
Du veed, de prøved Morgenduggens Tvætning
og søgte Solens Blik i lige Retning.

Og Du, min Ven, som mægted at forene
med større Konst, end Andre vil formaae,
en venlig Birkekvist med dunkle Grene
af Graner skudte mellem Fjældets Stene;
jeg veed, min Gave Du vil ei forsmaae.

Jeg har jo plyndret al min Haves Pryd,
men Du maa tage Krandsen, som jeg fletter.
Den tale til Dig om et Land mod Syd,
om mangen Stund, som aldrig jeg forgjetter,
og om en Ven, Du fandt paa Danmarks Sletter.
</body>
</poem>

<poem id="greensteen2019032602">
<head>
    <title>Skaalsang for Norge</title>
    <firstline>Der staaer mod Norden et Kæmpebjerg</firstline>
    <notes>
        <note>* Har staaet aftrykt i ,,Fædrelandet'' (Mai, 1857) og nogle norske Blade. Den blev, i noget længere Skikkelse, afsungen ved en Fest, som de Normænd, der opholdt sig her i Byen, havde arrangeret paa Enighedsværn, den 17de Mai 1857.</note>
    </notes>
    <source pages="4-6"/>
    <quality>korrektur1,kilde,side</quality>
</head>
<body>
Der staaer mod Norden et Kæmpebjerg
bekjendt i mange gamle Skrifter;
det laaner Huus til den mørke Dverg,
der drager Malm af Stenens Rifter.
Men Pigen groer paa Bjerget som et Ax,
hun gjæter Køer, og hun røger Lax;
træder sin Rok,
knytter sin Lok
og kneiser som en ædel Svane.

Naar Gutten spiller paa sin Fiol
og alle Bygdens Piger sanker,
der dandses flinkt til den lyse Sol
paa stærke Been som Egeplanker.
Der dandses ud og ind den hele Nat,
for hver en Gut vil dandse med sin Skat.
Det er en Fryd! .
Hei, hvilken Lyd,
naar Gjenten klapper i sin Næve!

Og jeg vil drage til Norges Land
og mig en vakker Kærest hente.
Om hver Mø vil ha'e mig til Mand,
saa ta'er jeg dog en Sætergjente.
Jeg fæster med en Ring, som det er Skik,
en fager Pige med Violens Blik,
syngende Barm,
mælkehvid Arm,
der spænder Gutten som en Lænke.

En Skaal for hende, den hulde Mø,
hvis Billed speiles i min Tanke!
En Skaal for Fjældet med Fjord og Sø
og Brystet dækt med Mos og Ranke!
Lad Klippefuglen søge Vest og Øst,
den skal dog er paa nogen fremmed Kyst
glemme sin Vei:
Norge, din Mai
vil lokke hjem med Løv af Birke!
</body>
</poem>

<poem id="greensteen2019032603">
<head>
    <title>Et Besøg</title>
    <firstline>De glede stille hen, de svale Vinde</firstline>
    <source pages="7-8"/>
    <quality>korrektur1,kilde,side</quality>
</head>
<body>
De glede stille hen, de svale Vinde,
med Duft af Kløver og af grønne Linde.

Men jeg var kun betagen af min Lykke,
og Foden vandred efter eget Tykke.

Jeg troede neppe, jeg var rigtig vaagen,
da først jeg saae mig om og stod ved Laagen.

Et Spring, saa var jeg i den lille Stue,
der sad min Hjertenskær, min egen Due.

Jeg kasted flux min Hat og greb en Cither
og slog med Kraft de spændte Strenges Gitter

og sang, ja tro mig, det var værdt at høre;
men hun, den Søde, holdt sig for sit Øre.

Og Sangen lød: En Skipper sov i Stavnen;
men Vinden førte Skibet ind i Havnen;

og tvende Fødder vandred, som de vilde;
men se, nu staaer jeg ved min Glædes Kilde!

Dog hun blev ved at holde for sit Øre;
da raabte jeg: ,, Saa Du vil ikke høre!

,,Min Cither, ti! Nu skal jeg gjøre Bytte.
,,Det var et Kys; saa Du vil ikke lytte!

,,Og det var eet — to — tre, og det var mange;
,,saa Du vil ikke høre mine Sange!''
</body>
</poem>

<poem id="greensteen2019032604">
<head>
    <title>Før og nu</title>
    <firstline>Min Tanke, som en Vandrer, mat</firstline>
    <notes>
        <note>* Trykt i ,,Fædrelandet'', October 1857.</note>
    </notes>
    <source pages="9-10"/>
    <quality>korrektur1,kilde,side</quality>
</head>
<body>
Min Tanke, som en Vandrer, mat
af Møde, Savn og Smerte,
gik om og søgte Dag og Nat;
nu har den fundet sig en Skat,
skjøn Jomfru, ved Dit Hjerte!

Og naar Du sover luunt og let,
skjøn Jomfru, kommer Tanken,
et Pust i dine Lokkers Net,
og lytter til Dit Aandedræt
og til Dit Hjertes Banken.

Skjøn Jomfru, til Din Silkefavn
min Tanke stedse stræber
og seer, tyvagtig som en Ravn,
om ei den fange kan et Navn
fra Dine søde Læber.

Men hvis et fremmed Navn engang
den fanged som sit Bytte,
da fløi den bort, men til Dit Fang
den tung af Sorg igjen sig svang,
skjøn Jomfru, for at lytte.
</body>
</poem>

<poem id="greensteen2019032605">
<head>
    <title>Den Tankefulde</title>
    <firstline>Uden Sang og sørgmodig</firstline>
    <notes>
        <note>* Trykt i ,,Fædrelandet'', Mai 1858.</note>
    </notes>
    <source pages="11-15"/>
    <quality>korrektur1,kilde,side</quality>
</head>
<body>
Uden Sang og sørgmodig
med Aag og med Spand
gaaer Pigen over Engen
til Brønden efter Vand.
Uden Sang og sørgmodig!
Nu staaer hun ved de mosbegroede Planker,
og Lænken rasler med den vante Larm,
men se, med Kinden støttet paa sin Arm,
hun synker hen, fortabt i sine Tanker,
og intet Lyn i Sjælens Nat vil klare,
og Ordets Klang vil ikke Tanken svare.

Taageskikkelser daare
det drømmende Blik,
og dumpt i Sjælen spilles
en toneløs Musik,
og hun grunder og lytter.
Hun ændser ikke meer, at Spanden synker
og knuser brat det sorte Speil med Støi,
at Fuglen skræmmet op af Reden fløi,
og Ungen bag de vaade Stene klynker.
Hun skuer indad, hun vil see sin Længsel
og Tankens Larver i det dunkle Fængsel.

Og hun grunder og glemmer,
af Drømme bespændt,
at hid til Vandets Køling
hun er med Aaget sendt.
Og hun grunder og glemmer!
Den travle gamle Moder tidt i Karmen
seer ned mod Brønden med sin Dør paa Klem;
men hendes Datter vender ikke hjem!
Da raaber hun tilsidst og løfter Armen:
,,Var hun et Træ, hun duede dog til Brænde;
,,Du Himlens Gud, skaf hendes Liv en Ende!''

Vee, det gjenlød, det grumme
Forbandelsens Ord!
Brat Pigen staaer, en Stamme
med Foden skjult af Jord
og med Blade som Lokker!
Hun staaer, en Ahorn med de bløde Stilke,
og Fugle flyve til dens Grene trygt;
hver Stilk med dobbelt Bladerad er smykt,
hvert Blad en Tunge skaaren som af Silke.
Den tætte Krone sig om Brønden hvælver,
og Foraarsvinden gjennem Løvet skjælver.

Tys, hvem kommer ad Stien
i dandsende Gang?
Hvem spotter den Forvandlede
med Jubel og med Sang,
med Fioler og Fløiter?
Det er to Spillemænd, de skal til Gilde,
til Brudefærd i næste Bondeby,
hvor Kirkespiret kneiser blankt i Sky.
Men nu den Ene holder op at spille:
,,Kom,'' raaber han og hen til Brønden triner
,,her har vi Træ til nye Fioliner!''

Og de hugged og skare,
og Knivene bed,
og der faldt store Spaaner
af Ahorntræets Ved.
Og de hugged og skare!
Men Træet drypper Blod i store Draaber,
og Kniven stjælver i den travle Haand;
og se, den Ene med bevæget Aand,
af Rædsel greben, hen i Luften raaber:
,,Vee, Træet Bolig til en Guddom laante;
og vi, som ikke Helligdommen skaante!''

Men i Grenene bæver
en klagende Røst,
og Sukke løfte Sorgen
i Træets haarde Bryst,
og der høres en Stemme!
Saa taler Træet: ,,Frygt I ei maae nære;
,,thi der er ei Forløsning uden Blod,
,,og dristig, trods den dunkelrøde Flod,
,,I skulle Fløiter og Fioler skære,
,,at hver en Drøm, som Nattens Vinge dølger,
,,maa svømme frit i Luftens lyse Bølger.''

Og de skjælved, men skare,
som Træet befol.
Den Ene skar en Fløite,
den Anden en Fiol
af den blødende Stamme.
Og de gik ud og spilled, og det bæved
i Bjerget, saa de raae Metaller klang.
,,Forløst, forløst,'' de glade Røster sang,
som ud af Fløiten og Fiolen svæved,
og ømme, stærke, veemodsfulde, skarpe
klang nye Toner i Naturens Harpe.

Og de vandred, de Tvende,
og spilled med Lyst,
og skjulte Stemmer svared
i mangt et sorgfuldt Bryst
udi Verden saa vide.
Men da de kom til Pigens egen Hytte,
rev hendes Moder Vindvet op i Fart:
,,O, skaan mig, kære Børn, jeg døer jo snart,
,,men tving mig ei til dette Spil at lytte!
,,O, skaan den Gamle; disse Toner klinge
,,saa dybt, at mine Hjerteaarer springe!''
</body>
</poem>

<poem id="greensteen2019032606">
<head>
    <title>Oedipus</title>
    <subtitle>(et Epigram.)</subtitle>
    <firstline>Du Mand, som Tidens sære Tegn vil raade</firstline>
    <source pages="16"/>
    <quality>korrektur1,kilde,side</quality>
</head>
<body>
Du Mand, som Tidens sære Tegn vil raade
og offre Kraft og Flid Dit Folk til Baade,
husk paa, hvor det er let sit Liv at øde —
som Sligt for Sphinxens Banemand er hændt:
Han løste Gaaden, som holdt Theben spændt;
hans egen Gaade piinte ham tildøde.
</body>
</poem>

<poem id="greensteen2019032607">
<head>
    <title>Min Slaabrok</title>
    <firstline>Tys, med Fingren paa min Mund</firstline>
    <source pages="17-20"/>
    <quality>korrektur1,kilde,side</quality>
</head>
<body>
Tys, med Fingren paa min Mund,
hvis Du blot vil troe mig,
skal min Ven, af Hjertensgrund
jeg en Ting betroe Dig:
at denne Slaabrok saa bruun og blaa,
det prægtige, gamle Stykke
med Pletter af Blæk og med Olie paa
den er mit Liv og min Lykke.

Jeg som Barn mig ønsked tidt
Vinger i min Bluse
for at kunne flyve vidt
over Træer og Huse,
og for at kunne hver spraglet Fugl
paa Banen i Luften jage,
ja, muelig en Stjerne saa blank og guul
fra Himlen bringe tilbage.

Nu, naar Dagens sidste Glød
viger over Lunden,
Aftnen synker som en blød
Spindelvæv om Vunden,
og Stjernerne tændes og lyse blidt,
Smaakjerter i brede Sale,
jeg stiger tilveirs i min Slaabrok tidt,
og trods det Centripetale!

Hvilken sød og salig Lyst,
naar i Aftnens Stilhed,
slaabrokhyllet, ganske tyst,
fjern fra Livets Vildhed,
jeg svæver over den travle By,
halvt vaagen og halvt i Drømme,
og tager til Seiler en Silkesky
i Luftens blinkende Strømme!

Tunge Taager, vildt i Drift,
under mig sig brede;
lavt blandt dem jeg bag en Rift
øiner længer nede
vor Moder Jorden, til hvem galant
jeg digted de første Stykker.
Hvad seer jeg? Deroppe hun ligner grant
ak, Enken efter en Brygger!

Men min Tankes Dronning der
mig imøde træder.
Ætherblink og Stjerneskær
om de hvide Klæder!
Hun skuer mildt i mit Øies Grund
og læser, hvad ingen Anden.
Men aldrig jeg kyssed den stolte Mund,
skjøndt hun mig kyssed paa Panden.

Naar jeg siden seer et Skimt
af min Himmellilie,
blot et Smiil med Stjerneglimt
hos en Mø paa Tilie,
o, da det jordiske Rosenblod
jeg kaarer mig flux til Muse;
jeg griber i Strengen med Ungdomsmod,
da maae vel Tonerne bruse!

Hulde Ladhed, naar jeg fri,
frank og fri, tør svømme
sødt og blødt og salig i
aftenlige Drømme
og gaae paa Eventyr efter Lyst
og spinde for Morskab Silke,
mens Tankerne skyde dybt i mit Bryst
som Blade paa grønne Stilke.

Dagen er nu skreden hen,
Arbeidstimen omme;
Aften nu, min blide Ven,
tør Du til mig komme!
Jeg har min Slaabrok, min lune Skat,
mit herlige, gamle Stykke.
Hvad kan det vel skade mig, Dag bli'er Nat,
naar blind jeg finder min Lykke?
</body>
</poem>

<poem id="greensteen2019032608">
<head>
    <title>Blomsterhaven</title>
    <firstline>Hvilken frisk og deilig Plaine, hvilke</firstline>
    <source pages="21-23"/>
    <quality>korrektur1,kilde,side</quality>
</head>
<body>
Hvilken frisk og deilig Plaine, hvilke
fine Blomster med en løvrig Skærm!
Er det ikke, som en broget Sværm
Sommerfugle sad paa disse Stilke?
O, jeg nyder Lykkens bedste Gave,
naar jeg vandrer i min lille Have!

Hvor det bløde Græs om Linden bølger,
blaa Viol, Du voxer lavt i Skjul;
men i Træets Top den kloge Fugl
seer Dig godt, om end Du bly Dig dølger!
Stakkels Blomst, Du visner snart i Solen;
snart forstummer Sangen om Violen!

Røde Rose, Jordens hulde Datter
med det fine, dugbesprængte Blad!
Solen blinker i Dit Taarebad
og formæler Graad med Spøg og Latter.
Men om Stormen traf Dig paa sin Vandring,
hvilken brat og sørgelig Forandring!

Hvide Rose, som den unge Kvinde,
der blev Nonne ved sin Beilers Død,
lader Du Dit Aasyns milde Glød
bag et Slør af hvide Blade skinne.
Men Din Dust jeg føler til mig stige
som en Længsel efter Dødens Rige.

Hvide Lilie, fremfor Alt i Haven
Dig jeg søger, der af Muld er skudt
liig en Aand, som Dødens Kraft har brudt,
stegen frem før Dommedag af Graven,
og sit Blik nu glad, endskjøndt den bæver,
fromt i stille Bøn mod Lyset hæver!

Du, som bleg, med Stjernen i Dit Øie,
hvide Lilie paa min dunkle Vei,
ønsker blot, at jeg skal elske Dig
for mit Sind at drage mod det Høie,
Dig jeg søger, der i Jordens Dale
peger for min Sjæl mod Himlens Sale!
</body>
</poem>

<poem id="greensteen2019032609">
<head>
    <title>Et Sagn</title>
    <subtitle>(efter H. Heine.)</subtitle>
    <firstline>Et Sagn mig drages til Minde</firstline>
    <source pages="24"/>
    <notes>
        <note>Gendigtning af Heine: <xref type="translation" poem="heine2001122732"/>.</note>
    </notes>
    <quality>korrektur1,kilde,side</quality>
</head>
<body>
Et Sagn mig drages til Minde,
et dunkelt Sorgens Ord:
En Ridder elsker en Kvinde,
der sveg, endskjøndt hun svor.

For Skranken, i Brynjen hiin svære
og med sit blanke Skjold,
til Kamp for sin Elskedes Ære
han æsker Ridderne bold.

Men Alle, kun ikke hans Smerte,
monne da tie kvær.
Mod sit eget klagende Hjerte
han maa da vende sit Sværd.
</body>
</poem>

<poem id="greensteen2019032610">
<head>
    <title>Bedstemoders Spindevise</title>
    <subtitle>(1855.)</subtitle>
    <firstline>Snurre, snur min gamle Rok!</firstline>
    <source pages="25-26"/>
    <quality>korrektur1,kilde,side</quality>
</head>
<body>
Snurre, snur min gamle Rok!
Lad de lette Timer glide!
Den, der binder sig itide
eviggrønne Blomsterkrandse,
han kan lade Tiden dandse;
han har levet meer end nok.

Snurre, snur min gamle Rok!
Axet stod, og sank for Leen.
Det var Vaar; nu falder Sneen.
Den, der fængsled Vaarens Dufte,
Lærkens Sang i Sommerlufte,
han har levet meer end nok.

Snurre, snurre, Rokken gaaer!
Rosen har mit Hoved prydet;
Fuglen har mit Hjerte frydet.
Nu, da Markens Blomster visne,
og de varme Vover iisne,
vil jeg drømme, det er Vaar.

Snurre, snurre, Rokken gaaer!
Foden træder, Traaden rinder;
Foden standser, Livet svinder!
Og man gjemmer mig i Haven;
men jeg stiger frem af Graven,
naar det atter bliver Vaar.
</body>
</poem>

<poem id="greensteen2019032611">
<head>
    <title>Fuglen og Tonerne</title>
    <firstline>Der sad en Fugl paa Bøgekvist</firstline>
    <notes>
        <note>* Trykt i ,,Fædrelandet,'' October 1857.</note>
    </notes>
    <source pages="27"/>
    <quality>korrektur1,kilde,side</quality>
</head>
<body>
Der sad en Fugl paa Bøgekvist
og sang i Skovens Kroner.
En Jæger sanged den ved List,
men ikke dog dens Toner.

De svang sig om i Busk og Hæk
og flagred frit i Lunden,
der kneiser hist saa frisk og kjæk
med Tusindfryd i Bunden.

Tidt ind til Fuglens Buur de klang
igjennem Hyttens Rude.
Men <w>den</w> er død, fordi sin Sang
den skiltes ved derude.
</body>
</poem>

<poem id="greensteen2019032612">
<head>
    <title>Turtelduen</title>
    <firstline>Der var en Røver, kaldet Sorte-Burcchardt</firstline>
    <source pages="28-31"/>
    <quality>korrektur1,kilde,side</quality>
</head>
<body>
<nonum><center>I.</center></nonum>

Der var en Røver, kaldet Sorte-Burcchardt,
han tog en Fæstemø ved Navn Svanhvide.
Men Sorte-Burcchardt var en blodig Mand,
og mangen Hjertesorg hun maatte lide.
Saa fandt hun Freden
i Dødens Liin;
der plantes Lilier
med Rosmarin
over grønne Tue.
Men se, den Frommes Turteldue døde,
da Toget hendes Liig til Graven bragte.
Og da hun stod ved Himlens Telte, sad den
igjen paa hendes Haand og kurred sagte.


<nonum><center>II.</center></nonum>

Men Sorte-Burcchardt blev en Skræk for Verden,
og aldrig meer han stak sit Sværd i Balgen,
og da han var en Drot i Skovens Dyb,
han endte høit sit Kongeliv i Galgen.
Den Grumme hænger,
et Skrækkesyn!
Hvor tale stumme
de svarte Bryn
om en skummel Brøde!
Han vaagned op, og se, han var i Helved.
O, hvilket Herberg: Plage spotter Plage!
Om dunkle Sletter gaaer en Muur med Porte;
Derinde skoggrer de Fordømtes Klage.


<nonum><center>III.</center></nonum>

Og Tiden randt. Da gaaer en Dag Svanhvide
til Himlens Gud, men Turtelduen skjælved:
,,O, Fader, Fader, er min Ven fordømt?''
Og Sandhedsordet klang: ,,Han er i Helved.''
,,Saa lad mig synge
,,ved Nattens Dør
,,en Sang, jeg ofte
,,har sunget før
,,om Din Frelse, Fader!''
Men Herren smiler salig: ,,O, du Fromme,
,,o Du, hvis Lod er Livets bedste Palme!
,,Din Stemme tone sødt i Himlens Tempel;
,,thi Helved leer ved Lyden af en Psalme!''


<nonum><center>IV.</center></nonum>

Da bøier hun sit Hoved ned bedrøvet
og sukker dybt, og Sorgens Kilder springe;
men Duen seer det helligklare Væld
og kurrer ømt og løfter paa sin Vinge.
,,O, dømt til Døden,
,,o, hør, min Fugl,
,,og bøilebunden
,,i Nattens Skjul
,,uden Trøst og Svaling!''
Saa flyver Duen bort; den svæver over
det store Flammedyb: ,,hvorhen, min Due!''
Nu sætter den sig over Helvedporten
og kurrer paa den kobberslagne Bue.


<nonum><center>V.</center></nonum>

Og Røsten naaede ham, den grumme Røver.
I tvende Døgn de haarde Træk var stumme,
den tredie Dag en Taare bad til Gud,
og se, da brød Guds Engel Laas og Bomme.
En Synder drager
fra Dødens Kyst,
i Luften baaren
ved Englens Bryst
over Dybets Flammer.
Der staaer en Pilegrim ved Himlens Porte.
Men tys, derinde klinger lydt et Bulder,
et Chor af Engle med de Saligdøde,
og Turtelduen kurrer paa hans Skulder.
</body>
</poem>

<poem id="greensteen2019032613">
<head>
    <title>Bøotisk Beundring</title>
    <subtitle>(et Epigram.)</subtitle>
    <firstline>Besee, beundre, ja, det gjør saa Mange</firstline>
    <source pages="32"/>
    <quality>korrektur1,kilde,side</quality>
</head>
<body>
Besee, beundre, ja, det gjør saa Mange,
beundre med lidt Sands, desværre Faa.
Enhver Bøoter Helikon besaae<note>* Bjerget Helikon, med Apollos og Musernes berømte Lund, laa i Vest-Bøotien.</note>
og hørte Hippokrenes Bølger gaae;
men brød sig Pokker om Apollos Sange.
</body>
</poem>

<poem id="greensteen2019032614">
<head>
    <title>Sang om Isefjorden</title>
    <firstline>Ifald engang der kom en Gjest fra Fjældet</firstline>
    <source pages="33-35"/>
    <quality>korrektur1,kilde,side</quality>
</head>
<body>
Ifald engang der kom en Gjest fra Fjældet
og sagde: Viis mig Eders Blomsterø,
det grønne Bøgetræ ved Bakkehældet
og Rosenbusken ved den stille Sø,
et Sted, hvor Nattergalen synger yndigt
i Sommernatten paa sin tavse Green,
og Sagn og gamle Sange klinge fyndigt
ved Kæmpehøien med de mulne Been;

jeg vilde svare: Gak til Isefjorden;
der sidder Saga paa den favre Kyst
og sjunger om en Helteslægt i Norden
med Hellebarder og et pandsret Bryst.
Hun mindes Helge: Snekken gled i Voven
og kom fra Vikingtog, med Vimpel smykt,
og Kongen saae ved Morgenglands i Skoven
den nye Stad, som Hroar havde bygt.

Hun sidder ofte taageslørt og tæller
de blege Minder veemodsfuld, med Savn
ved Eskils Ø med sunkne Klosterceller
og Bispestaven knyttet til sit Navn,
ved Jægerspriis, hvor Mindet har sin Have;
thi hele Kysten er en Tankesnor
med Runestene paa de gamle Grave
og Sagn og Sange ved den dybe Fjord.

Her findes ingen Oldefader-Bjerge,
hvis hvide Tinder løfte sig med Trods,
og ingen Grube fuld af Sagn om Dverge
og ingen Graner ved en pidsket Fos.
Naturen her er mild; dens Tavshed vinker,
naar Bølgen sagte lægger sig til Ro,
og Nattergalen slaaer, og Stjernen blinker,
og Maanen bygger paa sin gyldne Bro.

I disse Skove var det værdt at drømme
ved Brombærbusken med sit Blik i Sky
og høre Lyden af de dybe Strømme
og Klokkeklangen fra den fjerne By
og lade Solen ned i Vester dale
og Skumring hæve sig fra Træets Nød
og Kvælden sine røde Roser male
og Aftenstjernen lyse for sin Fod.

Jeg bares over Sø paa Bølgens Drage
og drog forbi den løvbekrandste Kyst;
i Luften klang den halvforglemte Sage,
og Mindet talte med bevæget Røst,
og Sjælen jubled fuld af sød Beruusning,
og Himlens Fugle stemmed med i Chor,
og der kom Lyd i Bøgeskovens Suusning
til Priis og Ære for den danske Fjord.
</body>
</poem>

<poem id="greensteen2019032615">
<head>
    <title>Den gamle Mølle</title>
    <subtitle>(1854.)</subtitle>
    <firstline>Husker Du den gamle Mølle</firstline>
    <notes>
        <note>* Trykt i ,,Nord og Syd,'' Foraaret 1857 (med Illustrat. af Frølich.)</note>
    </notes>
    <source pages="36-38"/>
    <!-- TODO: Find illustrationen ... måske på kobberstiksamlingen. -->
    <quality>korrektur1,kilde,side</quality>
</head>
<body>
Husker Du den gamle Mølle
ved den grønne Møllesø
med en bøgeskygget Ø?
Husker Du den store Stue,
Sand paa Gulvet, fiin og peen,
og den gamle Møllers Hue,
hvor det var en pudsig een!
Og saa Møllehjulets Snurren
og de hvide Duers Kurren!

Husker Du den gamle Mølle,
Lilien i den stille Sø,
Bøgen paa vor egen Ø,
Bøgen, som med sine Blade
danned os et sikkert Skjul,
hvor vi sad og var saa glade,
naar det store Møllehjul
ret de dovne Bølger pidsked?
Husker Du, hvad der vi hvisked?

Husker Du den gamle Mølle?
Øen var vor egen Grund.
Det var der, at Du Din Mund
gav mig hen til Kys saa søde.
Husker Du, da saa vi to
kom iland saa luerøde,
og den gamle Møller lo,
vilde Du Dig skamfuld gjemme?
Ak, jeg skal det aldrig glemme!

Husker Du den gamle Mølle?
Der, hvor Møllehjulet gik,
driver man en stor Fabrik.
Der er Arbeid, grimme Svende,
Splid og Larm og Steenkulsrøg.
Og vort Træ blev brugt til Brænde.
Men Du har vel glemt vor Bøg?
Du har Alting glemt, desværre,
for Fabrikken og dens Herre!
</body>
</poem>

<poem id="greensteen2019032616">
<head>
    <title>Bankassistenten</title>
    <firstline>Fra Morgen til Aften at fylde Blanketter</firstline>
    <notes>
        <note>* Trykt i ,,Fædrelandet,'' October 1857.</note>
    </notes>
    <source pages="39-42"/>
    <quality>korrektur1,kilde,side</quality>
</head>
<body>
Fra Morgen til Aften at fylde Blanketter,
fra Morgen til Aften, ved Himlen det trætter.
Og fløi man tilforn mellem Fuglene fage,
snart stækket paa Vingen man synker tilbage.

Og saa tælle Penge, de Dalere blanke,
og skable dem op og i Tutter dem sanke!
Saa glide de Mønter, som Timerne svinde;
o, Liv, af Din Perlekrands Perlerne rinde!

Ja, gyldent er Livet, jeg lever i Banken;
i Latter jeg kunde fast briste ved Tanken.
Dog lo jeg, ja lo jeg — da pludselig vilde
fra Øinene springe den bedskeste Kilde.

Derhjemme hvor hyggeligt — skimlet er Bogen,
der ligger en strengeløs Cither i Krogen.
Hvorfor har vel Citheren tiet saa længe?
nu spinder en Edderkop finere Strenge.

Du Datter af Sorgen, den tonløse, dulgte,
Du vingeløs krybende, stumme Forfulgte!
Spind — spind Dig et Net til at skjule Din Smerte!
Sligt Net spinder Kummeren ud af sit Hjerte.

Ja, hyggeligt er her, skjøndt neppe moderne:
O, se min Kanarifugl guul som en Stjerne;
den synger kun simpelt, men føler, den Lille,
den skriger i Luften og mener en Trille.

Og her er min Seng med de Bolstere varme;
tidt strækker den mod mig saa kærlige Arme.
Men om jeg mig styrter i Puder og Dyner,
jeg slipper dog ei for de natlige Syner.

Jeg seiler paa Søen; jeg saae det i Drømme —
jeg roes ei, men drives af Bølgernes Strømme.
Vidt breder sig Himlens skybølgende Klæde;
Natvindene sagte paa Bølgerne træde.

Jeg seiler saa tyst, og om Baaden i stille
hensvindende Kruusninger Voverne spille.
Min Elskede sidder paa Toften; de gule,
nedhængende Fletninger Skulderen skjule.

Da hælder min Baad; men jeg ændser det ikke;
sødt gynger min Sjæl i den Elskedes Blikke.
Da synker min Baad, og i Søen jeg dukker,
og lydløs en Bølge henover mig lukker.

Dog bæres jeg op, og i Døden jeg skuer
en Baad over Søens natfunklende Luer.
Der sidder en Yngling og hvisker, og gjerne
hun lytter, min Mø med den dunkelblaae Stjerne.

Saa tyst som et Lys gjennem Ætheren glider,
tyst Fartøiet hen over Bølgerne skrider.
Klar blaasort er Farven paa Himlen, og Maanen
Guldtraade har vævet i Bølgernes Blaanen.

Jeg stirrer med Længsel, til Baaden er svunden;
da drages jeg susende ned imod Bunden.
Det sukker i Dybet, — vee, Sandhed er Drømmen;
vee tifold, at ikke jeg drukned i Strømmen!

Saa tag mig, Du Bank med Budgetter, Plakater;
kling — klinger, I Dynger af Specier, Dukater!
Slig Klang har en Cither i Dødningeborgen,
hvor Skyggerne snige sig tavse som Sorgen.

Bort Aarene glede som Bølge paa Bølge,
som Taare paa Taare vil Dagene følge,
og Sukke vil spredes for Vinden som Avner;
men klinge som Jubel, naar Døden mig favner.
</body>
</poem>

<poem id="greensteen2019032617">
<head>
    <title>Diogenes</title>
    <subtitle>(Et Epigram.)</subtitle>
    <firstline>Diogenes gik langsad Alfarvei</firstline>
    <source pages="43"/>
    <quality>korrektur1,kilde,side</quality>
</head>
<body>
Diogenes gik langsad Alfarvei
med Lys i Haand ved Middagstid og søgte —
hvorom? om Mennesker — men fandt dem ei:
Sligt findes ikke ved en cynisk Lygte.
</body>
</poem>

<poem id="greensteen2019032618">
<head>
    <title>Døbekjortlen</title>
    <firstline>Der hersker Tavshed i den mørke Stue</firstline>
    <source pages="44-48"/>
    <quality>korrektur1,kilde,side</quality>
</head>
<body>
Der hersker Tavshed i den mørke Stue,
og Arnen varmer ei med nogen Lue,
men kun en Glød, der brænder som et Øie
i Kobberspeilet paa det blanke Skjold
og sidder der og stirrer tavs og kold
paa ham, den Gamle med den hvide Trøie.

Er han en Høvedsmand, er han den Stærke,
der forrest skred i Kamp med Saxens Mærke,
der svang en blodig Kniv ved Gudens Alter
og slog og slagted med sit Blik i Lyn?
Nu sidder han med Rædsel bag sit Bryn
og mumler Bønner fra det christne Psalter.

Thi Krigen rulled ud sin røde Vove;
men Frankens Drot fik Magt i Saxens Skove
han peger med sit Spiir mod Codans Vande;
de kloge Munke bygge Gud et Huus —
da styrter Irminsul i Gruus,
og Daabens Bølge slukker Hadets Brande.

Der treen et Kongebud i Kæmpens Stue;
han talte saa: ,,Du dæmpe Vredens Lue,
,,Du søge Naadens Væld, der renser Aanden;
,,thi hvis Du fræk foragter Kirkens Raab,
,,da skal Du døbes med en blodig Daab,
,,naar Dommen træder frem med Sværd i Haanden.

Men da nu dette Valg var Gubben givet,
han sveg sin gamle Tro, men frelste Livet,
og flux en Munkeflok hans Hjerte trøsted.
Tilsidst saa knytted han sin vaade Pagt,
men da han førtes i den hvide Dragt,
da slog de ham en Tryllekreds om Brystet.

Der sidder han, en Fenrisulv i Lænker;
thi Døbekjortlen var et Værk af Rænker;
den binder fast med sine fine Traade
og holder fangen i den nye Tro.
Men aldrig faaer han meer i Verden Ro,
og Vievand og Bøn vil Intet baade.

De blege Trælle staae bestedt' i Pine;
de gyse for den Gamles grumme Mine
og liste bort med lette Fjed som Katte.
De læse Trusler af hans haarde Træk; —
at derimod han sidder stiv af Skræk,
med Syner i sin Sjæl, kan Ingen fatte.

Det mørkner meer og meer, og Skygger glide,
han seer en Kæmpe gjennem Luften ride
i gylden Pandsersærk, med draget Værge.
Den gamle <w>Codan</w> med den brede Hat
maa søge Nordens vinterlange Nat
med Stjerneflammer over vilde Bjerge.

Saa kører der en Yngling med en Hammer;
en blaalig Ild i Kærresporet flammer,
og Tordenskyer om hans Hoved drage.
Thi det er <w>Thunar</w> med det røde Skæg;
han staaer og peger mod den mørke Væg,
hvor Skjoldet hænger paa sin vante Knage.

Men tys, en Skare skrider gjennem Hallen,
et Dødningtog af dem, hvis Idræt Skjalden
besang i Kæmpers Kreds paa fjerne Strande.
De have væltet Høiens Bautasteen, —
nu staae de der, en Række hvide Been,
med Spyd i Haand og blodbestænket Pande.

Da mumler Gubben Stykker af en Psalme,
som han har lært, at Troen ei skal falme;
han mumler: ,,<i>Pater, qui</i>'' og nynner: ,,<i>ave</i>'';
men var det end de værste Tryllesprog,
der staaer det dog endnu, det blege Tog,
og flygter ei til sine tomme Grave.

Dog — Skjoldet bliver mørkt, og Arnegløden
er gaaet ud med nye Glimt i Døden,
og Graven tager mod sit gamle Bytte.
Men Gubben sidder med sit Øie lukt,
og Sjælen skynder sig afsted paa Flugt
som Fuglen, der var fangen af en Skytte.

Der svandt en blodig Tid med Offerduften;
nu hæver Kirken sig med Kors i Luften
og samler sine Faar ved Fredens Vande.
Og Hedenoldens vilde Kæmpefærd
er kun en Rune paa det rustne Sværd
og Skjoldet med de sønderbrudte Rande.
</body>
</poem>

<poem id="greensteen2019032619">
<head>
    <title>Det sidste Farvel</title>
    <firstline>Tys, tys!</firstline>
    <notes>
        <note>* Trykt i Fædrelandet, October 1857.</note>
    </notes>
    <source pages="49-50"/>
    <quality>korrektur1,kilde,side</quality>
</head>
<body>
Tys, tys!
Hører Du Vinden lee?
O, jeg kan tænke, min Due, den seer min Vee,
spotter min Kummer og blander Skrig med en Ugle,
rasler ved Kilden med Steen,
snoer sig om Blad og om Green,
vækker af søden Søvn smaa, bævende Fugle!

Tys, tys!
Hele Naturen leer.
Hele Naturen, Hjertelskte, vor Elskov seer,
veed og, Du solgtes for Guld til den rigeste Daare.
Græd ei, min elskede Ven,
Du har betalt ham igjen
tifoldigt Guld med Din dyre, funklende Taare!

Tys, tys!
Aander i Natten lee.
Klager i Latter, min Due, den dybe Vee?
Kan Du vel see paa mit Smiil, om Hjertet vil briste?
Mærked, min Lilie, Du nys,
mærker Du nu paa mit Kys,
mørker Du paa mit Farvel, det bliver det sidste?

Tys, tys!
Selv om saa Jorden brast,
stander vor Elskov, Hjertelskte, som Stjernen fast.
Hisset i Skyerne Jordens Grændse Du skuer!
<w>Der</w> vil jeg bygge min Bo,
bygge, min Due, for To
Elskovens Mødepaulun ved Ætherens Luer.
</body>
</poem>

<poem id="greensteen2019032620">
<head>
    <title>Sankthansurterne</title>
    <firstline>Det var netop Aftnen før Sankthansdag</firstline>
    <source pages="51-52"/>
    <quality>korrektur1,kilde,side</quality>
</head>
<body>
Det var netop Aftnen før Sankthansdag;
der var tændt et Blus paa hver en Banke;
der var Dands og Lystighed i Skoven.

Fjern fra Sværmen gaaer den unge Jomfru,
Lukker sig og plukker en Sankthansurt,
plukker atter een og gjemmer begge
ved sit Bryst og iler hurtig hjemad.

Og hun planter dem i Køkkenloftet,
planter een for Glæden, een for Sorgen,
een for Glæden: Du maa grønnes evig,
een for Sorgen: Skynd Dig blot at visne!

Dagen efter vandred hun til Kirken
med en Myrthekrands om sine Lokker;
Ugen efter sad hun hen som Enke,
da den unge Huusbond drog i Krigen.

Det var atter Aftnen før Sankthansdag
og et Blus fra Banken flammed vide
som en Fane midt i Slagets Dampe.

For at see, om nogen Urt er visnet
gaaer den unge Hustru til sin Moder,
ene, med sit spæde Barn paa Armen.
Men hun finder begge lige grønne:
Sorgens Urt og Glædens Urt fortrolig
skøde begge fra den samme Sprække.<note>* Jvnfr. Runeberg: <a poem="runeberg2019032601">Idyll och Epigram. 17.</a></note>
</body>
</poem>

<poem id="greensteen2019032621">
<head>
    <title>Den lykkelige Fyrste</title>
    <firstline>Den gamle Fyrste ruger Dag og Nat</firstline>
    <source pages="53-59"/>
    <quality>korrektur1,kilde,side</quality>
</head>
<body>
<nonum><center>I.</center></nonum>

Den gamle Fyrste ruger Dag og Nat,
som Griffen vaager paa de gyldne Dynger.
Men Landet plages med en blodig Skat,
og Bonden er en Træl, som Aaget tynger.
Forgjeves maler Prindsen Folkets Jammer,
Forvistes tunge Graad og Vredens Flammer:
han drives ud af Døren som en Hund
og flyer med Harme til et eenligt Kammer,
og først ved Midnat, i den mørke Stund,
han kommer sagte frem, med sære Lader,
og blander Dødens Bæger for sin Fader.

---

        ,,Vee, vee!
,,O, Himmel, o, sluk Dine Stjerner brat
,,og dæk mit Hoved med evig Nat!
,,Lad mig flye, lad mig flye for den dæmrende Dag,
,,lad mig boe som en Ugle
,,i Ruiner, paa Taarnenes mossede Tag
,,og fordrive de syngende Fugle!
        ,,Vee, vee!
,,Vee min Haand for min onde Bedrift,
,,o, vee min Sjæl for min Brøde!''

---

Det bliver Dag, og snart har Rygtets Tale
fornyet Haab i Folkets Hjerte vakt.
Palladset aabner sine blanke Sale,
og Prindsen føres frem i Purpurdragt.
Han staaer paa Trinet af sin Faders Throne
med Scepter i sin Haand, med gylden Krone
og Smertestrækket om den blege Kind.
Men Hoffet stemmer op i sødlig Tone,
og Alle søge Nøglen til hans Sind;
de tage Smigers Ord i Brug som Dirke
og kaste Roser paa hans Vei til Kirke.

---

<nonum><center>II.</center></nonum>

Nu glæder Landet sig ved lyse Dage,
men Vredens røde Natteblus er slukt.
Forviste hjem til Fødelandet drage,
og ingen Lænke bliver mere brugt.
Der spørges aldrig Krig og Mord og Brande,
og se, der komme Bud fra rige Lande,
de knæle ned og række Vand og Jord;
thi Rygtets Mund besynger over Strande
,,den gode Fyrste'' vide, hvor det foer.
Der reises ham en Række gyldne Søiler,
og fjerne Stæder bringe deres Nøgler.

---

        ,,Vee, vee!
,,Jeg søgte mig Skjul under Mørkets Tag,
,,men kom i tættere Solskinslag.
,,Vee for Glimmer og Glands! Kun i Mulden er Læ,
,,hvor det mørkner for Synet!
,,Mellem Buskene kneiser et kosteligt Træ;
,,men i Himlen der gjemmes paa Lynet!
        ,,Vee, vee!
,,Vee min Haand for min onde Bedrift,
,,o, vee min Sjæl for min Brøde!''

---

Paa Væggen ruster nu det blanke Værge;
men Lykken vandrer helst i Fredens Spor.
Der sprenges Veie gjennem vilde Bjerge,
og Sæden bølger, hvor der gik en Fjord.
Nu klinge Sav og Øxe gjennem Skoven;
der toner Malm i Klippens Grund, og Ploven
af Furen lokker ud en liflig Frugt.
De tunge Stimer vandre frem i Voven,
og Skibe stævne mod en sikker Bugt.
Den frie Bonde bygger større Lader,
og fromme Læber kalde Fyrsten ,,Fader.''

---

<nonum><center>III.</center></nonum>

Nu samles og den muntre Sværm, der vier
sit Liv til Konsten ved en huld Natur,
der elsker Sang og dristig Spøg, men tier,
saasnart den sluttes som en Fugl i Buur.
Nu fegter Lærdom — med en Pen som Landse;
nu sværmer man for Musechorets Dandse:
der stemmes Lyrer i det hele Land.
Ja, Fyrsten beiler selv til Laurbærkrandse
ved Elegier om en græsk Tyran<note>* Jvfr. Herodots Fortælling om Polycrates paa Samos.  III, 41.</note>,
der, svarlig ængstet af sin store Lykke,
begrov i Havet dybt sit bedste Smykke!

---

        ,,Vee, vee!
,,O, kunde jeg tage min bedste Skat
,,og skjule dybest i Verdens Nat!
,,Om jeg offred mit Liv og mit blomstrende Land
,,for at sone min Brøde?
,,Vee, mit Bryst er et Ildsted, og Synden en Brand,
,,vee de Flammer, de hvirvle saa røde!
        ,,Vee, vee!
,,Vee min Haand for min onde Bedrift,
,,o, vee min Sjæl for min Brøde!''

---

Og Fyrsten skrider fremad liig en Seiler
af Børen dreven over Livets Væld.
Da gribes han af Elskovs Magt og beiler
paastand til Pigen — med sit vante Held;
thi hendes Fader føler Gjælden trykke,
han griber Hanken af den gyldne Lykke
og agter ei sin arme Datters Graad.
Nu sidder hun og syer sit Brudesmykke,
sit hvide Slør, med taaredugget Traad
og sukker tidt: ,,O, var det til en Nonne!
,,O, kan mit Hjerte bære denne Vaande!''

---

<nonum><center>IV.</center></nonum>

Med ham, hvis Billed staaer i Pigens Tanke,
som Gudesøilen staaer i Templets Grund,
med ham, der først fik Hjertet til at banke
og trykked Seglet paa den søde Mund,
hun havde nu det sidste, tunge Møde.
Den grønne Lund i Sommeraftenrøde
var Vidne til det arme Hjertes Vee,
til hvert Farvel, der bort i Graaden døde.
Men tys, en Jæger fik det og at see:
han lured paa den skovbeklædte Grønning
og vandred bort med Haabet om Belønning.

---

        ,,Vee, vee!
,,Jeg ligner det giftige grønne Træ
,,med tætte Blade, med Dødens Læ.
,,Vee mig, Fugle vil komme med syngende Mod
,,for at bygge sig Rede!
,,Vee mig, Pigen vil standse sin modige Fod
,,i den dræbende Skygge dernede!
        ,,Vee, vee!
,,Vee min Haand for min onde Bedrift,
,,o, vee min Sjæl for min Brøde!''

---

Da meldes det, at hun, som Fyrsten kaared,
har bundet Hjertet ved en anden Pagt.
Og Fyrsten hører det, til Døden saaret,
dog se, hans Taare bryder frem med Magt.
,,O, Himmel, klinger ikke Naadens Tone,
,,o, milde Gud, Du lader Dig forsone;
,,thi meer end Kongemagt og Liv Du tog!
,,Jeg stiger ned til Klostret fra min Throne;
,,nu skal jeg eensom ved en hellig Bog
,,beskue Himlens Væv i Livets Traade
,,og takke Gud og stole paa hans Naade.''
</body>
</poem>

<poem id="greensteen2019032622">
<head>
    <title>Fiskerens Stjerne</title>
    <subtitle>(1854).</subtitle>
    <firstline>Hvor Klinten luder ned mod Strand</firstline>
    <source pages="60-61"/>
    <quality>korrektur1,kilde,side</quality>
</head>
<body>
Hvor Klinten luder ned mod Strand,
der har en gammel Fiskermand
sin Hytte bygt ved Havet.
En Viv med trofast Vennesind
og fire Børn med Rosenkind
dem har han der begravet.

Og siden var hans Hytte tom,
og Vinter gik, og Sommer kom,
det Grønne som det Hvide.
Og Sommer gik, og Vinter kom;
men stedse var hans Hytte tom,
og lange Timer glide.

Han skuer fra sin mørke Vraa
ved Aftentid mod Himlens Blaae,
hvor klare Stjerner blinke.
Blandt Stjerner smaae ved Aftenskær
han valgte sig en Stjerne der —
den tyktes ham at vinke.

Den stod deroppe from og blid
og minded ham ved Aftentid
om længst forsvundne Dage.
Den blev hans Ven, den blev hans Viv
og fra sit lange Sorgens Liv
han har kun den tilbage.

Den stander ham saa trolig bi:
Den leder ham fra vilden Sti
og hjem til Hyttens Døre.
Den funkler over Bølgens Top —
jeg troer forsand, den vil ham op
til Himmerige føre.
</body>
</poem>

<poem id="greensteen2019032623">
<head>
    <title>Gud Amor.</title>
    <subtitle>(Et Epigram.)</subtitle>
    <firstline>Gud Amor er et Barn, og angst han skyer</firstline>
    <source pages="62"/>
    <quality>korrektur1,kilde,side</quality>
</head>
<body>
Gud Amor er et Barn, og angst han skyer
en vild Seilads paa Driftens rørte Bølge;
men vogt Dig vel, at ei den Lille flyer;
thi der er mange Guder i hans Følge!
</body>
</poem>

<poem id="greensteen2019032624">
<head>
    <title>Sangeren</title>
    <subtitle>(1854.)</subtitle>
    <firstline>Sangeren triner for Landets Drot</firstline>
    <source pages="63-65"/>
    <quality>korrektur1,kilde,side</quality>
</head>
<body>
Sangeren triner for Landets Drot:
,,Til Brud har jeg valgt Din Datter.''
Men Kongen spørger: ,,Hvor er Dit Slot
,,og Den, som til Dig skatter?

,,Holder Du Fester i Kongebo,
,,hvor Fruer i Dandsen træde?
,,Har Du en Ganger med gyldne Skoe,
,,og Purpur i Dit Klæde?''

Sangeren synger med Smiil om Mund,
Sangen han ei kan binde:
,,Mit Slot det staaer i den grønne Lund,
,,der dandse Høstens Vinde.

,,Viden jeg hersker tillands og -vands,
,,hvor jeg har Lov at synge;
,,min Krone det er en Blomsterkrands,
,,den vil saa lidet tynge.

,,Vinden han er mig en Ganger god,
,,Sorgerne maa han bære;
,,min bedste Skat er et Rosenblod,
,,Herre, Dit Barn med Ære!''

Da drager Kongen sit Sværd i Fart,
Øiet lyner af Harme:
,,En Kongedatter man lægger snart
,,i Tiggerdrengens Arme!''

Sangeren flygter af Kongens Gaard,
Sangen han ei kan binde.
Men Kongens Datter, den hulde Maard,
hun sukker i Aftnens Vinde.

Om hun har været i Sangerens Skjul,
om Tro hun vil ham love,
Det veed kun Midnattens kloge Fugl
dybt i de dunkle Skove.

Lærken i Sky synger bort sin Sorg
tiltrods for Ravn og for Ugle.
Guds Himmel hvælver en Kongeborg,
der fredes alle Fugle.
</body>
</poem>

<poem id="greensteen2019032625">
<head>
    <title>Afskedssang</title>
    <firstline>I  Venner, synger en Sørgesang</firstline>
    <notes>
        <note>* Afsungen ved en Fest til Ære for en yngre Mand, der i længere Tid, tilsidst som const. Politimester, havde opholdt sig i en Provindsby og nu reiste bort for at overtage et andet Embede.</note>
    </notes>
    <source pages="66-68"/>
    <quality>korrektur1,kilde,side</quality>
</head>
<body>
I  Venner, synger en Sørgesang,
og lad Enhver sin Stemme hæve;
lad Ordet tone med saadan Klang,
at ,,Prindsen'' kommer til at bæve;
lad hver en Strube som en Gravtrompet
nu klage sit Farvel; thi se, med Eet
        (— Glæden var kort —)
        flyver Du bort,
vor Politi- og Borge-Mester!

Hvem mindes ei, hvor Du kneiste stolt
som Taler paa vor Raadstuetrappe,
hvor snildt med Ordet Du spilled Bold
og altid kunde Bolden snappe?
Og naar i Gildelag Du Ordet fik,
og Du tog Tilløb — hei, hvor da det gik:
        Tankerne sprang,
        Ordene klang,
og vi — vi sad og raabte Bravo!

Hvem mindes ei, naar Du holdt Forhør,
til hvilket Punkt Du Røsten hæved,
saa Ordet skar gjennem Væg og Dør,
og Folk paa Torvet stod og bæved?
Naar Du i Aande var: — Bekjend, bekjend!
hver Tyv i Vaande var: — Bekjend, bekjend!
        Saadan i Cuur
        uden Tortur
man heldig tager en Forstokket.

Vi skal ei høre nu meer Dit Ord,
men aldrig gaaer det os af Minde,
og længe tom ved det brede Bord
en Plads i Gildet skal vi finde.
En Anden skal see til — Du gaaer Din Vei, —
om hver en Hund har Mundkurv eller ei,
        holde Forhør,
        vogte vor Dør,
naar Vægtren sover som vi Andre.

Lad Sneglen krybe forsigtig-kold;
Du bliver ikke tung i Blodet.
Frem, fremad! skrive Du paa Dit Skjold,
og Lønnen svigter ikke Modet.
Men hvor Din Vandring gaaer i Vest og Øst,
,,Held paa Din Vandring'' ønsker nu vor Røst.
        Tømmer et Maal!
        Skaal, Skaal, ja Skaal,
vor Politi- og Borge-Mester!
</body>
</poem>

</workbody>
</kalliopework>

<?xml version="1.0" encoding="UTF-8"?>
<!DOCTYPE kalliopework SYSTEM "../../data/kalliopework.dtd">
<kalliopework id="1875" author="gregersen" status="complete" type="poetry">
<workhead>
    <title>Nogle Digte</title>
    <year>1875</year>
    <notes>
        <note>Teksten følger Vilhelm Gregersen: <i>Nogle Digte</i>, Hoffenberg, et.al., Kbh., 1875.</note>
        <note>Samlingen indledes med ,,Betragt den stille Lykke, / Der gør en Digter varm, / Mens Ånden i hans Sange / Svæver fra Barm til Barm. // Lad kun hans Rygte hæves / Mod Sky af Døgnets Vind, - / Det er dog ej den sande / Kvægelse for hans Sind. // Men, når hans Tankebilled, / Med eller uden Ry, / Finder et lutret Indre, / Og fødes der på Ny, - // O, bring ham da et Budskab / Om dette Aandens Bliv; / Thi dermed er der lovet / Hans Værk et evigt Liv.,, fra Welhavens <xref poem="welhaven2001051206,45-60"/>.</note>
    </notes>
    <pictures>
        <picture src="1875-p1.jpg">Titelbladet til <i>Nogle Digte</i> (1875) lyder ,,Nogle Digte / af / Vilhelm Gregersen // Kjøbenhavn / Hoffenberg, Jespersen &amp; Fr. Traps. Etabl. / 1875.''.</picture>
    </pictures>
    <source facsimile="11530805700D_color.pdf" facsimile-pages-num="129" facsimile-pages-offset="8">Vilhelm Gregersen: <i>Nogle Digte</i>, Hoffenberg, et.al., Kbh., 1875.</source>
</workhead>
<workbody>

<poem id="gregersen2019082001">
<head>
    <title>Lær mig Gad at vente rolig</title>
    <firstline>Lær mig Gad at vente rolig</firstline>
    <source pages="3-4"/>
    <quality>korrektur1,kilde,side</quality>
</head>
<body>
Lær mig Gud at vente rolig,
Til Du selv mig sender Bud,
Som i Jordens mørke Bolig
Kolig venter Plantens Skud,
Venter til Du selv befrier
Livet under Sneens Skrud
Og til Vårens Melodier
Folder alle Knopper ud.

Lær mig vente, når herinde
Hjertet i sin dybe Trang
Ej kan Ord og Rytmer finde
Til at bruse ud i Sang;
Lær mig, hvad jeg dårligt næmmer
Gud, min Fader, af mig selv,
At kun Kildens Væld Du hæmmer,
For at gøre den til Elv. -

Lær mig vente, når herinde
Længselsfuldt mit Hjerte slår,
Når jeg længes mod at vinde
En, som helt min Sjæl forstår;
Lær mig, at Du sender Smerte
Dem, Du allermest har kær,
At Du bøjer kun mit Hjerte,
Til Din Nåde jeg er værd.

Men om Håbets lyse Blommer,
Om min Harpe bliver brudt,
Om min Længsels favre Sommer
Blegner i et kort Minut,
Om mit hele Liv herneden
Er bestemt til Vintrens Kår,
Lær mig dog at finde Freden,
Freden, Verden ej forstår. -
</body>
</poem>

<poem id="gregersen2019082002">
<head>
    <title>Forglemmigej</title>
    <firstline>Forglemmigej - en lille Blomst på Jord</firstline>
    <source pages="5-6"/>
    <quality>korrektur1,kilde,side</quality>
</head>
<body>
Forglemmigej - en lille Blomst på Jord,
Og dog en Blomst, som gemmer tusind Minder;
Forglem mig ej - et simpelt lille Ord,
Og dog et Ord, som Hjærterne forbinder.

»Forglem mig ej« - det siger Ven til Ven,
Når sig forskælligt Livets Veje bøje;
»Forglem mig ej« - indtil vi ses igen,
Står tidt i Pigens tårefyldte Øje.

Og derfor, når jeg går i Eng og Lund
Og sér Kærminder blomstre om en Kilde,
De lé til mig fra Breddens friske Grund
Som tusind Øjne kærlige og milde.

De trylle i min Sjæl et Morgengry,
Et Morgengry af mine skønne Minder,
Og som i Drømme skuer jeg påny
En elsket Kreds af Venner og Veninder.

O, det er skønt, men dog en Gang jeg så,
At fjærnt og nær på denne Blomstervrimmel
Sig Dråber vugged i det lyse Blå
Lig Tårer i et Øjes dybe Himmel.

Det var, som tusind klare Øjne små,
Så tåretynged men så kærlig milde,
Det var, som tusind Engle på mig så -
Og på min Vej stod tankefuld jeg stille.

Jeg havde ofte husket Spøg og Skæmt,
Og mangen Ven jeg kaldte frem i Mindet;
Men Hjærtets bedste Ven jeg havde glemt
Af Glædens rige Farvespil forblindet.

Først da jeg fattede det rige Sprog,
Der os i Blomstens Navn i Møde klinger,
Den er et Mindeord i Verdens Bog,
Som Gud har skrevet med sin egen Finger.

»Forglem mig ej« - det tone i dit Bryst;
»Forglem mig ej« - det er Vorherres Stemme.
Ja glem ej ham, da har Du evig Trøst,
Thi Nådens Gud kan kun vor Brøde glemme.
</body>
</poem>

<poem id="gregersen2019082003">
<head>
    <title>Reseda</title>
    <firstline>Du skjuler Dig beskeden i det grønne</firstline>
    <source pages="7"/>
    <quality>korrektur1,kilde,side</quality>
</head>
<body>
Du skjuler Dig beskeden i det grønne,
Fordi Dit ydre, det er uden Pragt,
Fordi ej åbenlyst man ser det skønne,
Som Gud har i Din simple Krone lagt.
Som Nattergalen uden Farver smukke
Dog synger bedst i hele Skovens Hal,
Således må man mange Blomster plukke
Før lille Blomst Din Vellugt findes skal.

Din Lige kan blandt Mennesker man finde,
I mangen én, der nævnes knapt på Jord,
Sig dølger Livets Væld, i Hjærtet inde
Tro, Håb og Kærlighed tilsammen bor.
Og som Du Vellugt trindt omkring Dig spreder,
Usynlig næsten i et pragtfuldt Bed,
Fra sligt et Hjærte sagtelig sig breder,
Af Verden glemt, en trofast Kærlighed.
</body>
</poem>

<poem id="gregersen2019082004">
<head>
    <title>Svar på et Brev</title>
    <firstline>De skrev mig til, at Floras Børn så fage</firstline>
    <source pages="8-9"/>
    <quality>korrektur1,kilde,side</quality>
</head>
<body>
De skrev mig til, at Floras Børn så fage
Skød Blad og Knop på Vennens stille Grav;
Jeg tror de kaldte Vårens Duft tilbage,
Skønt det var sent i Efterhøstens Dage,
Til Tak for al den Kærlighed, han gav.

Og at det i Violens Lod mon falde
At være fremmest, er det ikke smukt?
Thi den han ligned mest dog af dem alle,
Beskeden jo Violens Blomst vi kalde,
Skønt Forårsduft i den er indelukt.

Men nu da Blomsterne ham Krandse binde,
Et Livets Tegn på Støvets mørke Grav,
Hvordan skal jeg da frede om hans Minde,
Hvordan skal jeg et værdigt Udtryk finde
Til Tak for al den Kærlighed, han gav?

Var jeg en Blomst, jeg Vinden vilde bede
At bære Frø til Vennens Hvilested;
Var jeg en Fugl, tidt fløj jeg fra min Rede
Et Mindekvad ved Vennens Grav at kvæde;
Var jeg en Stjerne, smilte tidt jeg ned.

Men jeg har intet Frø til snelle Vinde,
Som Fuglen ej jeg flyver did med Sang,
Som Stjernen ej jeg kan på Graven skinne
Men jeg vil gemme i et trofast Minde
Og nynne sagtelig til Harpens Klang.
</body>
</poem>

<poem id="gregersen2019082005">
<head>
    <title>Fra en Rejse i Norge</title>
    <firstline>Tyst jeg styrer Kariolen</firstline>
    <source pages="10-11"/>
    <quality>korrektur1,kilde,side</quality>
</head>
<body>
Tyst jeg styrer Kariolen
Ned ad Åsens trange Stier
Over birkeklædte Lier;
Fjernt i Vesten synker Solen.

Bratte Tinder, dunkle Sale
Løfte sig mod Himlen op,
Under mig de dybe Dale
Strække sig med Søer svale,
Spejle Skov og Klippetop.

Elvens brede, hvide Vove
Øjner jeg i Dybet næppe,
Kun et fløjelsvirket Tæppe
Synes Dalens tætte Skove. -

Fjernt en énlig Bonde bygger,
Bjerget kaster lange Skygger,
Dagens sidste Stråler skinne
På en snedækt Tinde. -

Dagen lider, - alt er tyst,
Selv min egen stærke Længsel
Til at lafte glad min Røst
Blunder stille i mit Bryst. -

Tys! en dæmpet Klokkeklang
Fra den fjerne Sætervang!
Ellers er det ganske stille,
Stille, stille - ganske stille -
Ingen munter Fugletrille
Som i Bøgens Ly derhjemme;
Ene Vindens Åndestemme
Nynner gennem Ur og Li,
Og de høje Toppe suse,
Og de fjerne Bølger bruse
Med bevæget Melodi. -

Dagen lider, alt er stille,
Hvor jeg føler mig alene!
Hvor jeg føler, jeg er lille! -
</body>
</poem>

<poem id="gregersen2019082006">
<head>
    <title>Jeg véd et Hjem</title>
    <firstline>Jeg véd et Hjem så hyggeligt og stille</firstline>
    <source pages="12-14"/>
    <quality>korrektur1,kilde,side</quality>
</head>
<body>
Jeg véd et Hjem så hyggeligt og stille,
Omskygget smukt af Kærlighed og Fred,
Og derfor tidt jeg Lyren gribe vilde
Og synge lidt om dette kære Sted,
Men ængstelig jeg ventet har så længe,
Thi ak jeg famler end på Lyrens Strænge.

Dér sad jeg tidt saa inderlig fornøjet
I Aftenrødens sidste Purpurglands,
Og dérfra tidt til Himlen søgte Øjet,
At drømme lidt iblandt dens Stjernekrands,
Mens Luna svøbt i Stråleklæder hvide
Sit Sølverlys lod over Søen glide.

I Lænestolen bag det friske grønne,
Halvt dysset ind af Blomsters milde Duft,
Jeg sad og lyttede til Toner skønne,
Som blidt sig vugged i den stille Luft,
De klang så talende, så kærligtømme,
Som om de genfortalte Hjertets Drømme.

Og tidt til Strengelegens Harmonier
Sig slutted kære Stemmers bløde Klang,
Og smukt i Kor på skønne Melodier
Let svæved hen en dejlig Aftensang;
Og disse Toner alvorsfulde, milde
Tidt bragte Vemodstårer til at trille.

Og Alvorsordene, der til mig løde,
De trængte blidt sig i mit Hjerte ind;
De bragte Liv og Lys på Toner bløde
Og gøde Balsom i det syge Sind.
Jeg dybt bevæget hørte Hjertet banke,
Og salig Fred betog min hele Tanke.

Det var som lytted jeg til Engles Stemme,
Der vinked mig til Salighedens Kyst,
Der mig et Øjeblik lod Jorden glemme
Og gjorde Hjertet glæderigt og lyst,
Der viste mig den sande Vej herneden,
Som går til Hjertets Fred og Livets Eden.

Jeg studsede ved Himlens Stjernehære,
Så svag og ringe følte sig min Ånd;
Jeg anede, hvor stor Han måtte være,
Som styrer -Verden med sin Herskerhånd,
Som styrer Verden, og hvis Faderhjerte
Dog bøjer sig til Barnets mindste Smerte.

Og derfor dette Hjem så højt jeg skatter,
Og tidt i Mørkningen jeg går derhen,
Til Sangens Alvorsord at lytte atter,
At vugge mig i Harmoni igen,
For glad at nære Hjertets Altarlue
Med Øjet vendt mod Himlens Stjernebue.

Og når en Gang sig rejse Storme vilde.
Når fjernt herfra min Himmel bliver mørk,
Da vil ved Mindets evigrige Kilde
Jeg bringe Liv i Sorgens triste Ork,
Og disse Toner alvorsfulde milde
En Drik af Livets Væld mig række ville.
</body>
</poem>

<poem id="gregersen2019082007">
<head>
    <title>Til Dagen</title>
    <firstline>Den svale Kvæld, den tavse Nat</firstline>
    <source pages="15-16"/>
    <quality>korrektur1,kilde,side</quality>
</head>
<body>
Den svale Kvæld, den tavse Nat
Gav mange alt en Sang,
Jeg synger om den unge Dag,
Der taler Lysets, Livets Sag,
Af al min Stemmes Klang.

Jeg synger om den unge Dag
Med Morgenvindes Åndedrag,
Med Ild og Lys fra Himlens Tag,
Med tusind Fugles Jubelslag
Og Morgenrødens Flag.

O store Gud, lad i mit Sind
Mig rigtig lukke Dagen ind,
Lad Tankens friske Morgenvind
Dog splitte alle Tågespind;
Lad Kærlighedens varme Lys
Forjage hvert et Kuldegys,
At Himmelsædens skære Guld
Kan løftes over Muld.

Ja lad mig som en Blomsterknop
I Morgenduggen springe op,
Og glad som Fuglen i det fri
Udsjunge Hjertets Poesi,
Og blive stærk og fri og varm
I Livets Fryd, i Livets Harm,
Og altid, altid kendes ved
»Din Klarhed og Din Kærlighed«.
</body>
</poem>

<poem id="gregersen2019082008">
<head>
    <title>Jægerens Sang</title>
    <firstline>Da Aftensolen sænked sig</firstline>
    <source pages="17-19"/>
    <quality>korrektur1,kilde,side</quality>
</head>
<body>
Da Aftensolen sænked sig
Fjernt bag de dunkle Skove,
På Kæmpens Høj jeg bænked mig
Ved Søens blanke Vove,
Og tåretynget fløj mit Blik
Ud over Havets Vande,
Did, hvor min Barndoms Vugge gik
På Sønderjyllands Strande.

Da sjunged jeg min Sorrig ud
I Jægerhornets Toner,
De svæved som et Suk til Gud
Igennem Bøgens Kroner,
Så klagende de døde hen
For køle Aftenvinde,
Da vaktes ligesom igen
Den gamle Gravhøjs Minde.

Og tusindfoldig Atterklang
Fra alle Sider runged,
Ret som om Bølge, Skov og Vang
Et Heltedrapa sjunged;
Og ligesom af Hornet vakt,
Som fatted de min Klage,
Jeg skued Højens Kæmpemagt
Frem for min Tanke drage.

Og mod mit Øre lød en Røst:
»Følg danske Mænd os efter,
Nær Kraften i jert eget Bryst
Stol ej på andres Kræfter;
Elsk Fædrelandet så som vi,
Ær Eders store Minder,
Og vi vil skjulte stå jer bi,
Når Kampens Stund oprinder.«

Da tænkte jeg: »Ja lad os selv
Først øve vore Kræfter,
Da vokser Bækken til en Elv,
Da hjælper Gud nok efter;
Thi Nordens Kærne den er sund,
Om end den gemtes længe,
Og Spirekraften vakt af Blund
Kan hårde Skaller sprænge.«
</body>
</poem>

<poem id="gregersen2019082009">
<head>
    <title>Vaj højt vort himmelbårne Flag!</title>
    <firstline>Vaj højt vort himmelbårne Flag</firstline>
    <source pages="20-22"/>
    <quality>korrektur1,kilde,side</quality>
</head>
<body>
Vaj højt vort himmelbårne Flag,
Vaj højt mod Himlen op,
Vaj kækt trods Skæbnens tunge Slag,
Vaj frit fra Tind og Top!
Vi hejse Dig ej halvt på Stang,
Men højt i Vind og Vejr,
I Håb, at Himlens Drot en Gang
Igen Dig under Sejr! -

Flyv ud for Vinden røde Fold,
Hvor hvide Korset står,
Du Minde fra en herlig Old
Og ikke fra igår!
Tal til os med Din Flammeskrift
Imod den mørke Sky,
Og mand os op til Storbedrift
Ved vore Fædres Ry!

Hvad tyder Korset klart og hvidt
På Dugens røde Bund?
Et Kors, det tyder Trængsel tidt,
Men Trængsel, den er sund.
Men Korset tyder også Tro,
Som atter fri’r os ud -
O Danebrog dem begge to
Du varslet har fra Gud.

Men, at Dit Kors er rent og hvidt
Som Kvinden, vi har kær,
Skal hviske os i Sjælen blidt,
Hvad Hjertefred er værd;
Thi flommer Valen end med Blod
Er blot vor Sag som Sne,
Om end Alverden står imod
Den fanger Spot og Spe.

Hvad tyder Dugen blodigrød?
Kan hænde Kamp og Blod
- Så ofte først i Kampen brød
Vi Lænken om vor Fod -
Nej - at just på den røde Grund
Så fagert Korset står,
Skal tyde: Troen trives kun
I Kærlighedens Vår. -

O Korsets Banner, Himmelflag,
Som kom fra Lysets Hjem,
Før Du os, bedre Dag for Dag,
Mod Lysets Rige frem,
Ja frem i Kærlighed og Tro,
Gjenfødt af Smertens Dåb -
Da slår Vorherre nok en Bro
Til Målet for vort Håb. -
</body>
</poem>

<poem id="gregersen2019082010">
<head>
    <title>Rimbrev til mine norske Venner</title>
    <subtitle>(Fra den Bjørnsonske Fejdes Tid.)</subtitle>
    <firstline>Ja jeg elsker dette Landet</firstline>
    <source pages="23-27"/>
    <keywords>bjoernson</keywords>
    <quality>korrektur1,kilde,side</quality>
</head>
<body>
Ja jeg elsker dette Landet,
Som det stiger frem,
Furet, vejrbidt over Vandet
Med de tusind Hjem;
Jeg må elske det og sige:
Tak, min norske Bro’r
For de uforglemmelige
Minder fra ifjor. -

Ak mit Ord kan ikke male
Dine Bjerges Kæmpehær,
Dine Fossers Alvorstale
Dine Skoves Kirkesale,
Bølgens Sang om Rev og Skær,
Dine Åser, Dine Lier,
Dine bratte Himmelstier,
Dine Seer dybe, svale
Dine grønne Dale.

Tro mig dog, at Hjertet banker
Glad ved Mindet om din Pragt,
Og dog drages mine Tanker
Endnu af en større Magt;
Ja, thi Norges bedste Smykke
Var den djærve Broderånd,
Der i Hjemmets milde Hygge
Bandt min Hu med tusind Bånd.«

- En Gang Norge - langt i Tiden
Skal vort Syn just ikke nå -
Var i Åndens Vækst Du liden,
Kunde selv Dig ej forstå;
Nu - som af de mindske Sprækker
Granen stiger højt og prud -
Sig af Hjertebunden strækker
Åndens tusind stolte Skud.

Indestængt var før Din Evne,
Nu - som Bjergets unge Elv
Skummer frem af hver en Revne,
Trindt sig kæmper frem Dit selv,
Løfter Skatte af sit eget
Rigdomsdybe Folkehav,
Ja vi takker Dig for meget
Af det bedste, Tiden gav.

Der er fostret store Skjalde
Af Din vågnende Natur,
Dybe Harpetoner gjalde
Verden rundt fra Norges Ur;
Men, o lad Dig aldrig digte
I de Storhedssyner ind,
Som kan friste til at svigte
Broderpligt og Brodersind.

Ilde Lykken har sig føjet,
Danmark trænger hver en Ven;
Tro ej den, som alt er bøjet
Bedst kan bøje sig igen;
Har vi fejlet, gav vi Bøde,
Nu vi løfte Rettens Flag
Kun for Brødrene, som bløde
Under Fjendens Svøbeslag.

Vi er få, men Havet gynger
Endnu frit om Hjemmets Stavn,
Vi er små, men dog forynger
Sig vor Kraft trods Sorg og Savn;
Vi så Storhedsdagen kvælde,
Men på Nattens høje Blå
Gyldne Runer os fortælle,
Hvor vi Hjælp og Trøst kan få.

Derfor svigt i Stridens Stævne
Broder ej Din Broders Sag,
At ej Fjenden selv skal hævne
Danmarks andet Nederlag;
Stå med os Du gamle Norge,
Vi var ét i Tidens Gry;
Lad en ærlig Stræben borge
For, vi bliver ét påny.

Da det ruller, over Vandet
Fra de Danskes Hjem:
»Ja vi elsker dette Landet
Som det stiger frem,
Elsker, elsker det og tænker
På vor fælles Mo’r
Og det store Håb, som sænker
Fremtidssyner over Nord.
</body>
</poem>

<poem id="gregersen2019082011">
<head>
    <title>På Kvisten</title>
    <firstline>Her er så stille, her er så tyst</firstline>
    <source pages="28-29"/>
    <quality>korrektur1,kilde,side</quality>
</head>
<body>
Her er så stille, her er så tyst,
Jeg sidder ganske alene,
Derovre kvidrer en Fuglerøst
Bag Genboens Rosengrene.

Sneen ligger så ren og hvid,
Og Himlen er blå og stille,
Og jeg er ganske bevæget og blid
Af Fuglens vemodige Trille.

Nu har jeg siddet den Vinter lang
Tålmodig og ventet på Sommer,
Nu tror jeg, det bliver Alvor en Gang,
Nu tror jeg, at Foråret kommer.

Solen den skinner så varmt i Dag,
Det vifter med Søndenvinde,
Sneen smelter på Genboens Tag,
Alt knoppes de brede Linde. -

Derovre sidder den Fugl i Bur
Og hopper omkring urolig
Og længes ud i den fri’ Natur
Fra Fængslets kuende Bolig;

Og dog, den har det langt bedre end jeg,
Den er jo dog ikke så ene;
Den kan jo'sidde og trøste sig
Hos Genboens smukke Helene.

Der titted hun frem bag det grønne Gardin
Og så til sin fjedrede Fange -
Du smukke Helene! - Ak gid Du var min!
O var jeg dog ikke så bange! -

Ja - hvad om vi bytted min vingede Ven?
- Det smukke Vejr gør forvoven -
Så jeg blev Fange, og Du igen
Fik Lov at flyve i Skoven? -
</body>
</poem>

<poem id="gregersen2019082012">
<head>
    <title>Et Møde</title>
    <firstline>Jeg gik derude, jeg var så glad</firstline>
    <source pages="30-31"/>
    <quality>korrektur1,kilde,side</quality>
</head>
<body>
Jeg gik derude, jeg var så glad,
Bøgen stod fager med dunkantet Blad,
Og Blomsterne myldred i Grunden,
Spætterne trommed til Droslernes Sang,
Duerne kurred og Kilderne sprang
Så klart, at man skimtede Bunden.
Der var en Duften, der var en Klang,
Solen faldt ind gennem Bladenes Hang,
Og Kronhjorten sprang gennem Lunden.

Så måtte jeg ind til den støvede Stad,
Til Arbejd og Pligter, hvor lidet jeg gad
Men tænk Dig, da mødte jeg hende.
Hvem bytted ej Våren for sådan en Pris
Den støvede By blev et Paradis
Med Lys og Glands uden Ende,
Og denne kvalme, trykkende Luft -
Jeg bytted den ikke for Bukkarens Duft,
Nu, den blev åndet af hende.

Hun kom mig i Møde, hun svæved mig nær,
Jeg skimted på Kinden et rødmende Skær,
Ej Rosen i Skoven har Mage;
Jeg hilste ærbødig - jeg tror jeg blev rød,
Men hun - o hun sendte mig venlig og sød
Den yndigste Hilsen tilbage.
Og hendes Øjes det strålende Pant,
Det gemte min Sjæl som en skær Diamant,
Og det kan jo ingen mig tage.

Så vandred jeg hjemad, men Længslernes Hær
Sig slynged i Rytmer og blev hende nær
Den yndige, elskede Pige,
Og Arbejdets Timer fløj hastigen hen,
Og siden - da mødte jeg hende igen
I Drømmenes dejlige Rige. -
Nu synes mig Leg kun den tungeste Pligt,
Nu synes mig Livet så fagert og rigt,
Som selv intet Digt kan udsige. -
</body>
</poem>

<poem id="gregersen2019082013">
<head>
    <title>Det rosenrøde Bånd</title>
    <firstline>Din lille Søster sagde: Fy</firstline>
    <source pages="32-33"/>
    <quality>korrektur1,kilde,side</quality>
</head>
<body>
Din lille Søster sagde: »Fy
Hvor kunde sligt Du falde på?
Hvad skal de rosenrøde Bånd,
Du bær’ jo ellers blå?
De passer ikke til Dit Hår,
Det véd Du også meget godt -
Og jeg, som var så god igår
At købe Dig et blåt.« -

Jeg burde vistnok blevet vred
Ved denne altfor raske Dom,
Hvormed hun kritiserte Dig,
Der er så god og from,
Men hendes Ord lød som et Digt,
Så dejligt, så forunderligt,
Jeg blev så glad, så sjæleglad
Som Fuglen, når den varme Sol
Udfolder Vårens Blad.

Så bærer Du dem ellers ej -
Men kære tog dem på i Dag,
Og trodsede de andres Smag,
Og toned Kærlighedens Flag,
Fordi Du vented mig?
O, Himlens Farve sikkert nok
Sig passer for din lyse Lok;
Men aldrig jeg så smuk dig så
Som med det rosenrøde på.
</body>
</poem>

<poem id="gregersen2019082014">
<head>
    <title>Sonetten</title>
    <subtitle>(Efter Schiebeler.)</subtitle>
    <firstline>Du fordrer en Sonet? - O nej!</firstline>
    <notes>
        <note>Gendigtning af Daniel Schiebeler: <xref type="translation" poem="schiebeler2019081901"/>.</note>
    </notes>
    <source pages="34"/>
    <quality>korrektur1,kilde,side</quality>
</head>
<body>
Du fordrer en Sonet? - O nej!
Du véd, hvor svært det er at binde
Sonettens Rytmer skønne Kvinde
Og kækt et Kys Du lover mig.

Men hvad gør for et Kys man ej,
Og for et Kys af Dig Veninde!
Ja vent kun Prisen vil jeg vinde -
Se - to Vers alt jeg byder Dig.

Men ak, nu må jeg dog forsage.
Hvor skal jeg nu vel Resten finde?
Dog nej - her har jeg en Terzet.

Men nu? - en Slutning står tilbage,
Dog - Lykken hjælper tidt den blinde;
Kom, kys mig så for min Sonet.
</body>
</poem>

<poem id="gregersen2019082015">
<head>
    <title>Det var så stræng en Vintertid</title>
    <firstline>Det var så stræng en Vintertid</firstline>
    <source pages="35-37"/>
    <quality>korrektur1,kilde,side</quality>
</head>
<body>
Det var så stræng en Vintertid,
Og Sneen føg derude,
Da kom en lille Sangfugl hid
Og banked på min Rude.

Jeg lukked op, jeg tog den ind
I Stuens lune Gemme,
Og straks ved Ovnens røde Skin
Den følte sig som hjemme.

Snart tog den Føde af min Mund
Og meldte Dagens Time,
Så såre bag den fjerne Lund
Den øjned Lysets Strime.

Og når jeg ret med Liv og Lyst
Lod mine Viser klinge,
Straks sang den af det fulde Bryst
Og basked’ med sin Vinge. -

Men sad jeg så med Sorg i Sind
Bedrevet og urolig,
Den strøg sit Hoved mod min Kind
Og kvidred så fortrolig

Og sang en sagte Melodi
Om Vårens Tid, som kommer,
Indtil min Sjæl blev vugget i
Et Hav af Lys og Sommer. -

Men Vintren gik, og Bøgens Top
Fik atter lyse Blade,
Da lukked’ rask jeg Døren op
Og begge var vi glade.

Den strøg sit Hoved mod min Kind,
Den hopped på min Finger,
Så fløj den atter glad i Sind
På sine lette Vinger.

Men jeg - jeg svingede min Hat
»Det går som Du har lovet,
Nu er jo Våren kommen brat,
Skønt længe den har sovet.

Farvel min lille Kammerat
På Grenens grønne Sæde,
Vi høre dog til samme Stat
Og dele samme Glæde.«

Så strakte jeg mig stille hen
I Annemoners Klynge,
Men over mig min lille Ven
Blev stadig ved at synge. -
</body>
</poem>

<poem id="gregersen2019082016">
<head>
    <title>En Drøm</title>
    <firstline>Jeg drømte, jeg steg som en kongelig Ørn</firstline>
    <source pages="38-41"/>
    <quality>korrektur1,kilde,side</quality>
</head>
<body>
Jeg drømte, jeg steg som en kongelig Ørn,
Fribåren steg jeg på Vingernes Vælde;
For ringe syntes mig Jordens Børn,
Thi tog jeg min Flugt mod de skyhøje Fjelde,
Højt over Havet, det dæmpet brusende,
Højt over Kirkernes Tårne i Dale,
Højt over Bjergenes Skove, de susende,
Den kvidrende Lærke, den kredsende Svale.
Dæmpet kun dured i Sollyset sitrende
Fossen dernede, mens Isbræen glitrende
Bugted sig frem mellem sneblanke Toppe -
Snart var jeg ene deroppe.

Det blev så stille, det blev så tyst,
Jeg hørte kun banke mit eget Bryst -
Men i Flugten jeg standsede ej;
Op imod Solen jeg styrede Banen,
Det var et Mål for min Higen og Anen,
Op imod Solen den ligeste Vej!
Gæste vilde jeg Dagenes Drot,
Gæste ham selv i de blånende Sale,
Gæste ham selv i det himmelske Slot,
Ham, der så herlig og stolt kunde vandre,
Vældig og huld,
I Purpur og Guld,
Højt over alle de andre.

Og jeg steg - og jeg steg -
Ej! hvilken kongelig Leg!
Under mig tårned alt regntunge Masser
Dunkle Kolosser og gyldne Paladser;
Bølgende mødtes på alle Kanter
Skyernes Hær
I Solglandsens blodige Skær,
Retsom kæmpende vilde Giganter.

Men end var Solen dog lige fjern,
Og dens funklende Pragt var jo ikkun den samme,
Og mit Bryst var som ramt af et isnende Jern,
Her var knugende koldt,
Varmen var stjålet fra Dagkongens strålende Flamme;
Da følte mit Hjærte et dræbende Stik,
Mod Solen søgte mit bristende Blik;
Det sortned’ for Øjet, jeg glemte mig selv,
Og susende sank jeg mod Jorden afsted
Gennem Vindenes brusende Elv. -

Jeg drømte, jeg vågned til Live igen,
Da lå jeg i Græsset så blødt.
En Rose bøjed sig mod mig hen
Og duftede sødt. -

Da hvisked jeg sagte: »O Roselil!
Hvor fik Du dog Glædens liflige Smil,
Længes Du aldrig mod Lunden?
Længes Du aldrig mod Fjeldets Top?
Længes Du aldrig mod Solen op,
Når Lærken Dig vækker af Blunden?
Du, som må blive på samme Sted,
Fra Sol går op og til Sol går ned,
Med Foden lænket til Grunden?«

Men Rosen nejed med rødmende Kind
Og svarede stille med ydmygt Sind:
»Taknemlig jeg sér mod det høje;
Jeg trænger til Jorden, thi sattes jeg her,
Til denne Varme, til dette Skær,
Jeg fanger fra Himmelens Øje;
Og Solen, den véd det, jeg når ikke den,
Den glemmer mig ikke, men kommer herhen
Med rigelig Løn for min Møje.

Mit Mål, det er kun at folde mig ud
Med svulmende Roser og duftende Skud
Og blive, hvad Himlen har villet,
Og bli’er jeg tilfulde mig selv, jeg véd,
Min ringe Andel giver jeg med
Til Verdens fortryllende Billed. -
</body>
</poem>

<poem id="gregersen2019082017">
<head>
    <title>Bøgen og Æbletræet</title>
    <firstline>Der stod i vældige Stammers Læ</firstline>
    <source pages="42-43"/>
    <quality>korrektur1,kilde,side</quality>
</head>
<body>
Der stod i vældige Stammers Læ
Et lille, livsfrejdigt Bøgetræ;
Der stod ved Siden så lys og prud
Et yndigt, duftende Æbleskud.
        Og Hjertet mon længes.

Og Bøgen bøjed sig lys og glad
Mod Æbleblomsternes hvide Blad,
Og Bøgen hviskede høvisk og fin:
»Abild Du er Allerkæresten min.«

Og Abild nejede yndig og prud -
Af Glæde sprang alle Småblomsterne ud -
Og svøbte sig vel i sit duftende Lin
Og hviskede sagte: »Og Du er min.«

Så slutted de glade en inderlig Pagt I
Til Fuglenes Jubel i Sommerens Pragt,
Og drømte og elsked trods skiftende Kår
Og elsked og drømte fra Vår til Vår.

Og atter skød Bøgen de herligste Skud,
Og Abild stod smuk som den fejreste Brud;
Men Bøgen steg op mod det sollyse Blå,
Og Abild sig nej ed med Blomsterne små.

Da hviskede Bøgen: »Kom op til mig,
Mine kraftige Arme skal bære Dig.«
Men Abild sukked: »O nej kom ned,
Her er der mere Hygge og Fred.«

Der gik et Suk gennem Bøgens Top:
»Jeg kan ej andet, jeg må derop,
Må løfte mig frit mod det blånende Hvælv,
Må vokse mig stor eller svigte mig selv.«
        Og Hjertet mon længes.

Da dalede Solen bag Brinkens Held,
Der lød i Skoven et tungt Farvel;
Da sænkede Tågen sig kold og våd,
Der lød i Skoven som dæmpet Gråd;
Da bredte Natten sit sorte Flor
Med stille Smerte på Skov og Fjord,
        Og Hjertet mon længes.
</body>
</poem>

<poem id="gregersen2019082018">
<head>
    <title>En Sangerstrid</title>
    <firstline>Lyt til en lille Sage</firstline>
    <source pages="44-47"/>
    <quality>korrektur1,kilde,side</quality>
</head>
<body>
Lyt til en lille Sage,
En fra den gode, gamle Tid. -
»Der var i gamle Dage
En Gang en Sangerstrid.

Dèr kom på breden Vinge
De Fugle små fra Syd og Nord
Og lode Stemmen klinge
Så vide over Jord.

Dèr kom til Kampens Stævne
De Fugle små fra Øst og Vest
Og kvidred efter Evne,
Hver som den kunde bedst.

Dèr sang den Lærke lille
Om Morgenstund med Guld i Mund,
Dèr led en dejlig Trille
Om Sydens Lavrbærlund.

Men hver en Røst forstummed,
Da Kærlighedens lille Skjald
Lod tone gennem Rummet
Sit Engletonefald. -

Og hele Fuglevrimlen
Bød Nattergalen Ærens Pris -
Da toned gennem Himlen
En Røst fra Paradis:

»»I standse Eders Tale,
End taltes ej det sidste Ord;
Jeg savner Vårens Svale
I Eders Sangerkor.

I standse Eders Tale,
Thi det er mig, som fælder Dom
Jeg kårer Vårens Svale,
Endskønt den ikke kom.

Mens I har sjunget Sange,
Herude i den fri Natur,
Den kvidred for en Fange
Bag Fængslets skumle Mur.

Mens I lod Sangen tone
For Æren fra det glade Bryst,
Den glemte Ærens Krone
For Kærlighedens Røst.««

Da taug den hele Skare,
Og alle løfted sig mod Sky
Og fløj på Vinger snare
Ind til den kvalme By.

Og Svalen den blev båret
Fra Fangetårn til Himmelslot,
Og Svalen den blev kåret
Af Kærlighedens Drot. -

Så lyder Sagn og Sage;
Men Svalen, som vi alle véd,
Endnu i vore Dage
Er lyst i hellig Fred.

Hvor den sin Bo vil bygge,
I Hyttekrog på Borgetind,
Man siger Fred og Lykke
I Huset drager ind.

Hvor den sin Bo vil bygge,
Selv under Fangetårnets Tag,
I Sorgens dunkle Skygge
Den taler Håbets Sag. -
</body>
</poem>

<poem id="gregersen2019082019">
<head>
    <title>To Venner</title>
    <firstline>To Snekker letted fra samme Havn</firstline>
    <source pages="48-53"/>
    <quality>korrektur1,kilde,side</quality>
</head>
<body>
To Snekker letted fra samme Havn
For Fralandskuling i Morgenrøden,
Dagen tændte sin luende Bavn,
Lagde sit Guld over Sejl og Stavn,
Og Havet i Strålernes Gløden
Funkled som Druernes rødmende Blod
Ind over Lavlandet Tågerne stod,
Men højt fra de vårklædte Kyster
Kom Skovduft og kvidrende Røster.

Morgenvinden var vakt og tog
Mandelig fat både nede og oppe,
Krusede Bølger om Spejlet den jog
Og fik Tag i de sejlklædte Toppe,
Terner og Måger med jublende Skrig
Dykkede ned i den tangklædte Vig,
Skumhvidt det sprøjted om Boven
Og Vimplerne vifted foroven. -

Og Solen steg mere og mere i Øst;
Den Ting var klar, de tog samme Retning.
Da løfted den enes Kaptajn sin Røst
Og råbte højt til den andens Besætning:
»Hej Gutter, jeg synes, og fejler vist ej,
At vore Skuder skal samme Vej,
Men mangt et Sted må vi pejle,
Og ikke alt varsler Godtvejrsdag,
Thi - lad - skønt vi føre forskællige Flag,
På Farten tilsammen os sejle.«

Da svarte den anden: »Ja, Tak skal I ha’e,
Den Tale forstår jeg, så følges vi da, -
Det træffer jo såre beleili’,
Og - skønt der vist er en Hage derved -
Vore Natjoner holde vel Fred,
Det tager næppe jeg Fejl i.

»Men nu mine Gutter«, han vendte sig om,
»Et Hurra for dem, fra hvem Hilsenen kom«,
Og muntert han svinged Sydvesten;
Og Hurraet lød over Bølgerne, blå,
Og de andre svarede ærligt derpå,
Og vide for det med Blæsten.

Så fulgtes de ad; - tidt i Kulingen sval,
De hilste hinanden med Vimpelsignal,
Når Råberens Brug var besværlig,
Og bredte Natten sig- diset og sort,
Så stod de dog altid i venlig Rapport,
Thi Lygterne tændte de ærlig.

Ja selv når i Uvejr det stormslagne Hav
Og hvinende Blæst fra Kursen drev af
Og nær mod de farlige Strande,
I Tusmørket blinkede Skud efter Skud,
Og Drønene fløj gennem Uvejret ud
Med Trøst på de vildsomme Vande. -

De fulgtes da ad på den livsglade Færd
Og bleve hinanden så inderlig kær
I Solskins- og Uvejrs-Dage
Og havde mangen en lystelig Spas
Med Sang og Spil på den raske Sejlads,
Og Tiden den hasted så fage.

Så prajed en Kvæld, de var nær under Land,
De begge en fremmed - så plejed de van -
Og spurgte om nyt fra derhjemme.
Da svared han: »Brudt er nu Fred og Forlig
Og Eders Natjoner de ligge i Krig,
Og ingen kan Ufreden hæmme.«

Da blev der så tyst på det fribårne Hav,
Og begge Snekkerne drejede af,
Men så lå atter de stille.
Det var, som følte de begge en Trang
Til at tales ved, blot en eneste Gang,
Før Vejene monne sig skille.

Der var så stille, der var så tyst -
Da løfted den ene Kaptajn sin Røst
Og råbte med skælvende Stemme:
»De slås jo derhjemme, som sagtens I véd,
Farvel da derovre - Farvel og Guds Fred,
Ret aldrig vi skal Eder glemme!
Med Pligten, I véd, går man ej på Akkord,
Thi er det nok bedst, at vi skynder os bort,
Endskønt vi så herligt forliges;
Farvel da og Tak - og det give Gud,
At vi må aldrig nærmes på Skud,
Omend Natjonerne kriges.

De grånende Lokker han blottede tyst
Og bøjede Hovedet dybt mod sit Bryst
Og Gutterne fulgte ham efter;
Men han på den anden Skude ombord,
Han stod og ledte forgæves om Ord
Og samled’ de splittede Kræfter.

Så råbte tilsidst fra sin gyngende Karm
Han ud over Bølgernes sukkende Barm
Og ud i de klagende Vinde:
»Farvel og Tak da min ærlige Gut -
Men endnu et Hurra og Kongesalut«
Og Tårerne randt ham paa Kinde.

Der blev en Stimlen, der blev en Støj,
Til Tops de fjendtlige Bannere fløj
Med Hurra og Stykkernes Torden. -
Vel fik de i Hurraet Tårerne kvalt,
Men de følte dog alle, der var noget galt
I Verdens gammeldags Orden.

Fra begge Snekker endnu et Skud,
Endnu et Hurra fløj rungende ud -
Så blev der så dødningestille.
Den ene lagde sig tyst under Land,
Den anden vendte og styred på Stand
Ud over Bølgerne vilde. -
</body>
</poem>

<poem id="gregersen2019082020">
<head>
    <title>Hjemvé</title>
    <firstline>Fra det kolde Land om Nordens Pol</firstline>
    <source pages="54-58"/>
    <quality>korrektur1,kilde,side</quality>
</head>
<body>
Fra det kolde Land om Nordens Pol
Kom en Dreng til Danmarks fagre Egne,
Kom herned, da Vårens milde Sol
Vakte Floras Spirer allevegne,

Kom fra Hytten på den nøgne Bred
Til et Slot, som favnedes af Haver,
Hvor Natur og Kunst i stille Fred
Spredte Overflødighedens Gaver.

Ernik var hans Navn. - Hvor var han glad!
Som et Æventyr, en dejlig Sage
Under Bøgens lysegrønne Blad
Svandt i stille Barnefryd hans Dage.

Tiden gik. - En dejlig Solskinsdag
Legede han under Bøgens Kroner,
Solen lyste gennem Løvets Tag,
Droslen sang i dybe, klare Toner.

Se, da kom i Vårens lyse Dragt
Glad en Sommerfugl på Vinger brede,
Lokked ved de skønne Farvers Pragt
Drengen med sig gennem Skov og Hede.

Men forgæves jager han omkring,
Griber ofte efter den, men fejler;
Og tilsidst mod Sky i raske Sving
Stiger Luftens vingelette Sejler.

Ernik standser i sit vilde Jag;
Varm og træt ved Bredden af en Kilde
Strækker han sig under Løvets Tag.
Dagen lider, Skoven er så stille.

Tys, da bruser gennem Skovens Hal,
Gennem Bøgens dunkle, hvalte Kroner,
Mægtig som et Orgels Tonefald
I det fjerne Havets dybe Toner.

Hvad er det - det lyder så bekendt,
Rører Hjærtets halvforglemte Strenge -
Ernik rejser sig, han lytter spændt;
Hede Tårer frem i Øjet trænge.

Havet! - Havet! - o han må derned,
Han må se den friske, frie Vove,
Og den lille skynder sig afsted
I de dunkle, aftenstille Skove.

Glitrende i Solens sidste Brand
Åbner sig den vide, blanke Slette,
Om de høje Bredders stejle Rand
Gamle Ege deres Ramme flette.

Bølgen ruller skummende mod Kyst,
Skvulper op omkring de gamle Stene -
Hvor den griber ham den dybe Røst,
Hvor han føler sig forladt og ene.

O, han elsker denne vide Sø,
Elsker denne stærke Alvorsstemme;
Hvor den minder ham om Hjemmets Ø,
Minder ham om alle dem derhjemme.

Og med Gråd han kaster sig til Jord,
O, sit Hjem, hvi kunde det han glemme.
»Moder! - Moder!« ak, men Skov og Fjord
Svare kun med Ekkos fjerne Stemme.

Og det dunkle Øje, uden Trøst,
Smertetynget over Havet flakker. -
Se i Horisonten lig en Kyst
Hæver sig en Sky med Dal og Bakker.

Solen blænder med sit røde Skær,
Tunge Tårer skygge Drengens Øje -
Drømmer han? - Hvad er det dog han sér -
Hvide Sletter - snebedækte Høje? -

Feberhastig Barnehjærtet slår,
I hans Øje tindrer Håbets Stjerne;
Over Bølgen al hans Længsel går
Til de skønne Egne i det fjerne.

Og det hvisker i den lilles Barm:
Sér Du Hjemmet? - Ernik Du kan svømme!
Kraftigt spænder sig den spæde Arm,
Kækt han springer i de dybe Strømme.

Bølgen brydes mod det unge Bryst,
Lig en Sæl han kløver Havets Vande,
Øjet søger tindrende og lyst
Hjemmets fjerne, solbelysté Strande.

Se da åbner Bølgen ham sin Favn -
End et Blik, så langt, så fuldt af Smerte,
End et Suk til Hjemmets fjerne Stavn
Bærer Vinden fra det fulde Hjærte.

Solen sænker sig i samme Stund,
Mild og varm dog, endnu før den svinder,
Trykker den et Kys på Drengens Mund
Og en Strålekrands om Panden binder.

Men en sagte tonende Koral
Vemodsfuldt sig fra Naturen svinger:
Vinden suser gennem Skovens Sal,
Bølgen bruser, Kirkeklokken klinger.
</body>
</poem>

<poem id="gregersen2019082021">
<head>
    <title>Den franske Oberst</title>
    <firstline>Hvor sad han rank og stolt til Hest</firstline>
    <source pages="59-64"/>
    <quality>korrektur1,kilde,side</quality>
</head>
<body>
<nonum><center>I.</center></nonum>
<nonum><center>Udmarschen.</center></nonum>

Hvor sad han rank og stolt til Hest
Så skulderbred og høj,
Hans Fjerbusk i den friske Blæst
Om Hjelmens Kuppel fløj;
Hvor skinnede hans Stålkyras
I Aftensolens Brand,
Hvor var hans Klinge blank og hvas,
Han fik med Rette første Plads,
Thi han var første Mand.

Jeg husker det endnu så grant:
Ved Skansen holdt vi an,
I tvende Rækker alle Mand
Og foran Fronten han.
Så bar de frem det gamle Flag,
Forrevet og forskudt;
Der præsentertes for og bag
Til Hornets Klang og Trommeslag,
Og Skansen gav Salut.

Men han tog stille Hjelmen af
- Det gjorde ene han -
Og bad os kæmpe rigtig brav
Og tappert alle Mand.
Hans Ord var simple kun og få,
Men denne djærve Røst
Og dette Blik - de måtte nå,
Omend der tifold Panser lå
Omkring Soldatens Bryst.

Da steg i Smilet om hans Mund
Som et forklaret Skær:
»Et Hurra Folk!« - han peged kun
På Fanen med sit Sværd;
Og Hurra steg med vældig Klang
Og Ekko bar det vidt;
Så gik det lystigt over Vang,
Og Marseillaisens stolte Sang<note>Cf. <xref poem="lisle2001112501"/>.</note>
Steg svulmende og frit.

Men frem for alle høj og stolt
Hans Ganger fløj foran,
Ja stolt af ham, som Tøjlen holdt,
Den rystede sin Man
Og kasted frem sin lette Hov,
Så Grus og Gnister sprang -
Det runged i den tavse Skov,
Og alle Fuglene, som sov,
De vågned op og sang.


<nonum><center>II.</center></nonum>
<nonum><center>Tilbagetoget.</center></nonum>

Kør sagte, Bonde, kør sagtelig,
Hold Dine Heste i Skridt,
Husk på, Du kører et Heltelig,
Bedre end han har i denne Krig
Visselig ingen stridt.

Månen skinner så mat og bleg,
Men mere bleg er dog han,
Han har jo kæmpet den hele Dag
Og altid som første Mand;
Han har jo kæmpet den hele Dag
Og altid, hvor mest det gjaldt,
Og da jo Miraklernes Tid er forbi,
Var det naturligt, han faldt.

Da han red ud, da var det en Pragt
Vi vare vel tusinde Mand;
Nu rider jeg som den eneste Vagt,
Og bleg og stiv på min Kappe strakt
I det fugtige Halm ligger han.
Da vi red ud, da var det en Lyst:
Vi sang i rungende Kor;
Nu ligge de fleste som Korn i Høst,
Og vi andre flygte splittet og tyst
Og ønske os dybt under Jord.

Hvor Natten er mørk, - hvor Vejen er slet -
Hvor hæst er Ravnenes Skrig -
Nu flyve de ud, for at æde sig mæt
I Kammeraternes Lig.
Gud ske Lov, at dog han kom med -
Å gør et Øjeblik stop,
Fjælevognen støder så fælt,
Jeg vil rede Halmen lidt op.

Hvor hans Ansigt er ædelt og stolt,
Hvor det endnu er smukt,
Men ak det rige Hjerte er koldt,
Og Øjets Flamme er slukt.
Hans Pande bærer et blodigt Bind
I Stedet for Lavrens Krans,
Men, Gud ske Lov, hans håbfulde Sind
Ikke så Lykkens bristende Spind
Og Ærens blegnende Glans.

Han faldt, da vi sidste Gang huggede ind
Signalerne lod: Avancér;
Valpladsen bæved af trampende Trin,
Det blinked og funkled i Solens Skin
Fra tusinde Hjelme og Sværd.

»Vive l'empereur, en avant, en avant«
Salverne rasled, Granaterne sprang,
Men han tog Fanen: »Allons enfants«
Og intet standsed os mer!

Fremad det gik som en svulmende Flod,
Når Digerne ikke kan holde imod;
Frem over Dynger af Heste og Lig,
Vi ændsede ikke de døendes Skrig,
Vi ændsede ikke, hvor mange der faldt,
Vi fulgte kun ham overalt. -

Da drøned på én Gang Kanonernes Brag
Fra Skoven ved »Bonne esperance« -
Frygtelig ramte Kartætsjernes Slag,
Rækkerne segnede for og bag,
Men han, - han løftede stolt vort Flag
Og faldt med et: »Vive la France«.

Kør sagte, kære, kør sagtelig,
Hold Dine Heste i Skridt,
Husk på Du kører et Heltelig;
Bedre end han har i denne Krig
Visselig ingen stridt.
</body>
</poem>

<poem id="gregersen2019082022">
<head>
    <title>Graven i Busentofloden</title>
    <subtitle>(F. v. Platen.)</subtitle>
    <firstline>Ved Busento, ved Cosenza, under Morbærlundens Kroner</firstline>
    <source pages="65-67"/>
    <notes>
        <note>Gendigtning af August von Platen: <xref type="translation" poem="platen2019082901"/>.</note>
    </notes>
    <quality>korrektur1,kilde,side</quality>
</head>
<body>
Ved Busento, ved Cosenza, under Morbærlundens Kroner
Hører man i Nattens Stilhed dybe alvorsfulde Toner;
Stundom er det stolte Sange, stundom er det Suk og Klage,
Fra de dunkle Katarakter ruller dæmpet Svar tilbage.
Og på Bredden af Busento gør en Hær af ranke, blonde,
Våbenklædte Kæmpeskygger her ved Midnatstid sin Ronde.
Det er Goterne, som længes efter ham, den unge, fejre,
Alarik, hvis korte Levnet var en Række lang af Sejre.
Da ham, fjernt fra Hjemmet, Døden skilte fra de tapre Hære,
Her på Bredden af Busento vistes ham den sidste Ære. -
Her på Bredden af Busento klirred tusind blanke Spader
Og et vældigt Bækken danned Goterhærens Myriader.
Did de førte Strømmens Bølger ad de vældigbrudte Veje,
Og i Flodens tomme Kløfter redte de hans sidste Leje.
Og de sænked ham i Dybet højt til Hest med Hjelm og Glavind,
Ham, hvis Hæder selv i Døden kunde friste Fjendens Avind.
Og de dækked Jorden over, for at Flodens stolte Lilje
Kunde løfte sine Kroner over Gravens mørke Tilje.
Der var Stilhed over Hæren, Sorgens hellig tavse Stemning -
Hør! da klirred tusind Spader mod den nylig rejste Dæmning,
Hør! da lød en mægtig Brusen fra de brudte Voldes Rande:
Vældigt til det gamle Leje brød sig Vej Busentos Vande.
Hør! da sang et Kor af Kæmper: »Sov kun trygt i al Din Hæder,
Ingen Romers lumpne Gridskhed skal forstyrre disse Steder.«
Så de sang, og deres Drapa lød igen fra Hærens Følge -
Bær det langt Busentovove, lad fra Hav til Hav det bølge.
</body>
</poem>

<poem id="gregersen2019082023">
<head>
    <title>Den udvandrede Digter</title>
    <subtitle>(Ferdinand Freiligrath.)</subtitle>
    <firstline>En Indianerflok med mørke Miner</firstline>
    <source pages="68-69"/>
    <notes>
        <note>Gendigtning af sidste del af Freiligraths <xref type="translation" poem="freiligrath2019082901"/>.</note>
    </notes>
    <quality>korrektur1,kilde,side</quality>
</head>
<body>
En Indianerflok med mørke Miner
Har lejret sig om Bålets røde Flamme
Og stirrer i de glødende Ruiner,
Da mæler en, den ældste, til sin Stamme:

Ja Fred med ham, som vi til Hvile stedte,
Hvor Skoven når den duftende Savanna,
En Mand som ham vi aldrig Sted beredte
Fra Lorentsfloden op til Susquehanna.

Ja han var ikke som de andre hvide,
Thi delte han de vildes Liv og Vaner,
Han skinnede så fagert ved vor Side
Som Majsens Neg imellem dunkle Graner.

Hvad fejled ham? Tidt stod med sine Våben
Han tankefuld af Skovens Mørke dækket,
Og når han da fornam vor fjerne Råben,
Så sprang han op som en, der bliver vækket.

Hvor dunkle Trær sig over Bredden hælde,
Så vi ham tidt ved Floden stå i Drømme;
Da hørte rigt man fra hans Læber vælde
Et fremmed Tungemål i fulde Strømme.

Vi fatted det så lidt som Vind og Vove,
Men gerne hørte vi de klingre Takter
Lig tempofaste Trin, når gennem Skove
Ad frossen Vej marschere Hærens Vagter.

På Talens Mening blev vi aldrig kloge,
Og dog at høre ham, vi altid længtes;
Det lød så klangfuldt - ret som Skjolde sloge
I Vindens Leg mod Grenen, hvor de hængtes.

Når så han standsede med Drømmeblikke,
Sit Ansigt skjulte han i stille Smerte;
Da så han først, vi fattede ham ikke,
Og gik til Hytten med bedrøvet Hjerte.

Fred med hans Hvile, Fred med ham i Døden!
En Hytte vil vi over Graven højne,
Vi lagde ham mod Øst, og Morgenrøden
Vil, som han bad, sig løfte for hans Øjne.
</body>
</poem>

<poem id="gregersen2019082024">
<head>
    <title>Løse Blade af Antons Dagbog</title>
    <toctitle>Løse Blade af Antons Dagbog (I,II,III,IV,V)</toctitle>
    <firstline>Er Kærlighed et Stjerneskud</firstline>
    <source pages="70-78"/>
    <quality>korrektur1,kilde,side</quality>
</head>
<body>
<nonum><center>I.</center></nonum>

Er Kærlighed et Stjerneskud,
Vi hastigt se forsvinde,
Som blusser- op og slukkes ud
Og levner knapt et Minde?

Nej - hvor to Hjerter bede Gud
At skærme den for Fare,
Dér er den intet Stjerneskud,
Men Stjernen selv hin klare.


<nonum><center>II.</center></nonum>

Jeg kender en afsides Have,
Hvor mørkt Kastanjerne hælde,
Dér vokser det frodigste Ukrudt,
Skarntyde og Brændenælde.

Der fører en gammel Låge
I Krogen ind gennem Rækket,
Men Lågen er gået i Baglås
Og Humle har helt den bedækket.

Men midt i dette så triste,
Kummerbeåndede Øde
Breder den dejligste Rose
Virak af Skålerne røde,

Og ind gennem Træernes Kuppel,
Ind i den natlige Skygge,
Lokker Rosen fra Solen
Strålernes gyldneste Smykke.

Og blidt i denne så tunge,
Fængselsagtige Stilhed
Løfter en Irisk sin Stemme
Til Rosen med rørende Mildhed.

Da flygte de lysræde Tudser
Ad aldrig befærdede Stier,
Da surre og summe om Rosen
De honningsøgende Bier. -

Jeg kendte et sørgende Hjerte,
Som ej kunde Mørket besejre,
Da løfted sig frem som en Kose
Dit Billed Du hulde, Du fejre!

Og ind i denne så dunkle,
Spøgelseagtige Skygge
Lokked dit Billed en Stråle
Af Himlenes saligste Lykke.

Og midt i denne så tunge,
Fængselsagtige Stilhed
Vågned en Kærlighedssanger
Og kvidred med rørende Mildhed.

Da flygted de lysræde Tanker
For jublende Vårmelodier,
Da vågnede tusinde Længsler
Lig honningsøgende Bier. -

<nonum><center>III.</center></nonum>

Ofte har i Blinde
Livets Vej jeg trådt,
Mangt et gammelt Minde
Vækker Smerte blot;
Men her dybest inde,
Elskelige Kvinde,
Er der dog et Sted,
Hvor Du end kan finde
Liv og Lys og Fred.

Og i dette Gemme
Som en Helligdom
Har Dit Billed hjemme,
Yndigt som det kom;
Kærlighedens ømme,
Lyse Forårsdrømme
Flette Dig en Krans,
Bløde Toner strømme
I Din milde Glans.

Når i Livets Færden
Jeg er mindre god,
Når den kolde Verden
Står min Hu imod,
Klart fra Drømmens Riger
Som min Engel stiger
Du, jeg har så kær,
Og det Onde viger
For Dit milde Skær.

Al min Id og Stræben
Gav Du Livets Bad,
Lokked blidt fra Læben
Mine bedste Kvad;
Barnefreden svunden
Har ved Dig jeg funden,
Og af Mørket ud
Håbets Sol er runden,
Lyser frem til Gud. -

Fader i det høje,
Beder jeg så tidt,
Hendes Sind Du bøje
Kærligt hen til mit;
Lyst som Rosengården,
Foldet ud i Våren,
Bliver da mit Bryst,
Da kan selv ej Tåren
Tolke al min Lyst.

Men hvis hun i Stilhed
Har en elsket Ven,
Aldrig Kvindemildhed
Gør mig gladigen; -
Men trods Savn og Våde
Du min Fader råde,
Blot på hendes Vej
Sænker sig Din Nåde,
Trøstes også jeg. -


<nonum><center>IV.</center></nonum>

Se jeg har ikke Rigdom og Rang,
Ikke Ære og glimrende Evner,
Og dog kækt gennem Livet jeg stævner
Og star frejdig til Rors med en Sang.
Lad kun Uvejret løfte sig brat
Med en Storm på de vildsomme Bølger,
Når Dit yndige Billed mig følger,
Har jeg Dag i den mørkeste Nat.

Lad de andre få Visdommens Sten
Og Aladdins fortryllende Lampe,
Lad dem smykke i Hæderens Kampe
Deres Lokker med Lavrbærrens Gren.
Hvad vi alle dog søge især,
Er jo Glædens fortryllende Smykke,
Og jeg har i mit Hjerte en Lykke,
Som har tusindfold rigere Værd.

Ak, hvi svigter min skælvende Røst,
Og hvi kan ikke Udtryk jeg finde
Til i svulmende Rytmer at binde,
Hvad der jublende bor i mit Bryst?
Ak det kan ikke tolkes på Jord,
Det må vugges i Lys og i Toner
Fra den eviges strålende Troner
Og de saliges himmelske Kor.

O det var, som jeg fødtes påny,
Da til Kærligheds Lyst Du mig kåred;
Som på Vinger jeg følte mig båret
Mod et jublende, strålende Gry.
I Dit Blik, i Din Stemme jeg fandt
Som en Stjerne fra Himmelens Sale,
Som en forårbebudende Svale
Og den evige Kærligheds Pant.

Alt det slumrende folded sig ud,
Og Du lærte mig Livet at skatte,
Og Du lærte mig jublende fatte,
At jeg skabtes som Billed af Gud.
Førend Du kom var splittet og delt
Mine Evner i Mørke og Tåge,
O men nu kan jeg bede og våge,
Til i Dagen de løfter sig helt.

Ikke sandt Du vil vente, indtil
Jeg får samlet de splittede Kræfter,
Til jeg Kransen om Panden Dig hæfter
Og Dig henter med klingende Spil? -
Ikke sandt - Du vil være mig tro,
Om min Vej bliver ensom og stille,
Og om Kærlighedssangeren lille
Er den eneste Skat i min Bo?


<nonum><center>V.</center></nonum>

Dit klare Øje skuffer ej,
O nej, det kan det ikke,
Der loves mig en yndig Maj
I disse milde Blikke;
En Morgen rødmer på Din Kind
Og løfter alle Tågespind,
Som mig om Hjertet ligge.

Der bæver i Din Røst en Klang
Som Fuglesang i Dale,
Jeg aner i Din lette Gang
Dit Hjertes Jubeltale;
Der drømmer om Din friske Mund
Et lille Ord, et Smil i Blund,
Et Kys i Morgendvale.

Nu kommer Våren til mit Bryst
Med Sol, med Sang og Glæde;
Jeg rummer ikke al dens Lyst
Og derfor må jeg græde,
Må græde ud, må synge ud,
Må knæle ned og takke Gud
For al den rige Glæde. -
</body>
</poem>

<poem id="gregersen2019082025">
<head>
    <title>Johannes Ewald</title>
    <firstline>Ewald! o, hvem har som Du vel drømt</firstline>
    <source pages="79-84"/>
    <quality>korrektur1,kilde,side</quality>
</head>
<body>
Ewald! o, hvem har som Du vel drømt,
Elsket, håbet af det fulde Hjerte?
Ewald! o, hvem har som Du vel tømt
Livets Kalk så fuld af bitter Smerte?
O, hvem har som Du i Drømme lét,
For som Du at vågne til at græde?
O, hvem har som Du i Ørken sét
Som et Luftsyn blegne Livets Glæde? -

Hvor det bruste alt i Barnets Sind!
Fik Du Lov af Sagnets Væld at drikke,
Blodet blussed’ i den unge Kind,
Ånden lyste fra de dybe Blikke;
Snart en Høvding, som på Sejrens Fjed
Bar sit Ry til Ærens høje Sfære,
Snart en Robinson på fjerne Bred;
Snart en <w>Martyr</w> drømte Du at være.

Se da tændte i Din Sjæl et Lyn,
Lynet fra Arenses dunkle Øje,
Hjertet svælged i det skønne Syn,
Så kun Solglands på sin Fremtids Høje;
Og med Brystet svulmende af Håb
Drog Du ud Dig Ærens Krands at vinde,
Gennem Kampens bølgetunge Dåb
Frem mod Lykkens solforgyldte Tinde.

Ja som Orfeus åbned Du Din Favn,
Fuld af Håb og Lyst i Livets Morgen,
Og Du favned blot et bittert Savn,
Og Din Elskerinde det blev Sorgen.
Drømmens Træ, som højned sig så lyst,
Sank for Øksen af de kloges Tanke -
Din Arense rev man fra Dit Bryst,
Tog i Stormen Håbets sidste Planke.

O jeg ser Dig, syg med sløvet Sands,
Dukke ned i Lystens vilde Vande.
Ak, for Glædens blomsterrige Krands
Tornekronen krysted om Din Pande. -
Men i Smerten voksed Vingen ud,
Og i Bøn steg Ånden mod det høje,
Og igennem Tårer så Du Gud,
Og Dit Øje blev et Digterøje! -

Men blev hun da lykkelig? - O nej,
Hendes Liv blev Dagen i et Fængsel,
Og på Hverdagslivets slidte Vej
Blegned’ Rosen midt i Støv og Trængsel;
Ak den samme Sjælevé og Kval
Strø’de Torne på de skilte Veje,
Og kun én Gang her i Jamrens Dal
Så hun Dig igen - på Smertens Leje.

På Din Pande lagde hun sin Hånd,
Over Læben lød en dæmpet Klage -
Og så svandt hun, sagte som en Ånd,
Som et Drømmesyn fra svundne Dage.
Ak men Du - Du lå på Gravens Rand,
Og Du græd for Livets tabte Lykke,
Bad Din Moder lindre Smertens Brand,
Bad Dit Land at unde Dig lidt Skygge.

Og ej sandt - i Fædrelandets Skød,
Ved din Moders Hjerte svandt Din Kummer?
Nej! - Dit Land, det ændsed knapt Din Nød
Og Din Moder bød Dig Nådens Krummer!
Mens en fremmed Digter i Dit Hjem
Kunde Guld af Lykketenen spinde,
Nær i Hospitalets skumle Gem
Som en Stodder var Du spærret inde.

Selv da Rungsted, evigt ved Dit Kvad,
Bød Dig Lise for de bitre Smerter,
Ved en Moders Ømhed skiltes ad
Tvende unge ømtforbundne Hjerter.
Og Din Digterhest, som fødtes fri,
Gik som Træl for Føden her på Jorden,
Snart Parademarsch på Bryllupssti,
Snart for Ligvogn ud til Kirkegården.

Men dog stundom glimted Sejrens Blik
Sorgens Yndling, fra Dit skønne Øje,
Og Du hørte svulmende Musik,
Hørte Åndens Røster fra det høje;
Og Du følte Dig en Sangens Drot,
Og ad Rytmens tonefyldte Vover -
Bort, langt bort til Poesiens Slot
I Din Musas Favn Du gynged over.

Og mod sligt et Åndens Øjeblik,
Hvad er Ærens Glimmer, Rigdoms Lykke?
Når Din Ånd mod Stjernehimlen gik,
Kravled Mængdens kummerligt ved Krykke.
Ja, var stakket end hvert Lykkens Blund,
Når Din Musa rørte Harpens Tone,
Ubetalelig er hver en Stund
Mellem Ånderne om Lysets Trone! -

Tiden led og Stormen stilned af,
Håbet glimted sparsomt gennem Sorgen -
Se, da bar Dig over Sorg og Grav
Dødens Engel ind til Livets Morgen;
Men en Morgenstjerne lig Dit. Navn
Tindrer frem af Tidens Mulm og Mørke
Som et Varselstegn om Dagens Bavn,
Som et Glimt af Åndens skjulte Styrke.

Store Digter! Tak for al Din Sang,
Alt som Barn jeg elsked Dig så såre,
Hjertet svulmer ved Din Harpes Klang,
Øjet luer gennem Vemods Tåre.
Tak for Fremtidssæden, Du har lagt,
Den fik Vækst i Oehlenschlægers<note><a poet="oehlenschlaeger">Adam Oehlenschlæger (1779-1850)</a>.</note> Hjerte;
Nu står Sangens Lund i Vårens Pragt,
Men forløst blev Våren ved Din Smerte.

End »Kong Kristian stod ved højen Mast«<note>Se Ewalds <xref poem="ewlad1999022205"/>.</note>
Ruller fuldt og varmt på danske Røster;
Selv, hvor Fjendehånden knuger fast,
Mindets høje Drapa Sindet trøster.
End »de Danskes Vej til Ros og Magt«
Frit mod Rungsteds fejre Strand sig vugger,
Og som Tak for Sangen, Du har bragt,
I Erindringsdrømme Bølgen sukker.
</body>
</poem>

<poem id="gregersen2019082026">
<head>
    <title>Johannes Carsten Hauch</title>
    <firstline>Hvor Atlanterhavets friske Vove</firstline>
    <source pages="85-87"/>
    <keywords>hauch</keywords>
    <quality>korrektur1,kilde,side</quality>
</head>
<body>
Hvor Atlanterhavets friske Vove
Gennem Klippers mægtige Portal
Skaller op mod Granens dunkle Skove
Susende i høje Fjeldes Sal,
Hvor den hvide Fos med Skum og Bulder
Kaster sig fra Klippens stejle Top,
Hvor det vilde Skred fra Tinden- ruller,
Voksede han frisk og kraftig op.

Og i Legen på de bratte Strande,
I den tavse Skov, i Fjeldets Ur,
Ved de dybe Søers stille Vande
Fængsled ham den mægtige Natur,
Talte til ham med sin dybe Stemme,
Lagde Alvor i den unge Dreng;
Aldrig gik ham denne Røst af Glemme,
Stemte Tonen i hans Harpes Streng.

Fjernt fra Hjemmet, fjernt i Sydens Egne,
Hvor i Myrtens Læ, i Lavrens Arm
Store Minder blunde allevegne,
Vågned Digterstemmen i hans Barm.
Det var ej i Livets glade Morgen,
Vårens skønne Dage var forbi,
Det var ej af Glæden, men af Sorgen,
At han lærte Sangens Melodi.

Ja hans varme Hjerte måtte bløde,
Før det åbnede sin fulde Knop;
Poesiens gyldne Morgenrøde
Steg af Smertens dunkle Skygger op;
Derfor sang han som den vilde Svane,
Når den drager i den silde Høst,
Derfor steg mod Stjernerne hans Bane,
Derfor var der Alvor i hans Røst.

Store Syner stilled han for Øje,
Dybe Tanker fra Naturens Gem,
Trylled Liv af Sagnets Kæmpehøje
Lokked Hjertets rene Toner frem;
Men skønt højt sig løftede hans Tanker,
Som et Barn han bøjede sit Knæ,
Lagde Hovedet til Håbets Anker,
Søgte Freden under Korsets Træ.

Fjernt fra Hjemmet, fjernt i Sydens Dale,
Under Lavrens Krone fuld og bred,
Hvor hans Musa vågnede af Dvale,
Sov han hen i Kærlighed og Fred;
Én Gang end han sang om Fosterjorden,
Strengen brast, og over Fjeld og Sund
Sukked Vinden i det høje Norden,
Steg et Suk fra Moderhjertets Grund.

Han gik did, hvorhen hans ædle Stræben
Peged gennem hele Livets Gang,
Han gik did, hvor helt og klart fra Læben
Ruller Hjertets rene Orgelklang;
Men af Danmarks yndige Kærminde,
Norges Gran og Sydens Lavrbærgren
Vil med Tak vi Hæderskransen binde
Om hans Mindes høje Bavtasten.
</body>
</poem>

<poem id="gregersen2019082027">
<head>
    <title>Biskop N. F. S. Grundtvigs Jordefærd</title>
    <toctitle>N. F. S. Grundtvigs Jordefærd</toctitle>
    <firstline>De Klokker kime med dæmpet Klang</firstline>
    <source pages="88-89"/>
    <keywords>grundtvig</keywords>
    <quality>korrektur1,kilde,side</quality>
</head>
<body>
De Klokker kime med dæmpet Klang
- Der brast en Harpe så rig på Sang.
De Faner vifte fra Se og Land
- Farvel Du vældige Idrætsmand,
Hør Himmerigsklokkerne kime!

En Skare drager fra Kirkens Kor
Med Blomsterkranse og Sørgeflor,
Med Salmetoner og sænket Flag,
Tusinder foran og Tusinder bag.
Lægmænd og Præster de følges vel ad
Ud i den stimlende, undrende Stad,
Stormand og Bonde, Stridsmand og Skjald
Vandre tilsammen ved Klokkernes Kald;
Thi Himmerigsklokkerne kime!

De kom fra Slette, de kom fra Fjeld,
I Morgenrøde, i dugget Kvæld,
De kom fra Sønder, de kom fra Nord -
En mægtig Høvding er død på Jord,
Men Himmerigsklokkerne kime!

En Fredens Palme med fager Pragt
Har Kvindehænder på Kisten lagt,
Et talende Tegn i den duftende Krands:
»I Dødens Stævne blev Sejren hans!«
Og derfor standser hvert Smertens Suk -
Hans Liv var Stordåd, hans Død var smuk -
Og derfor følger på tonende Fjed
En Sejrens Salme til Graven med
Og Himmerigsklokkerne kime! -
</body>
</poem>

<poem id="gregersen2019082028">
<head>
    <title>Jeg sidder tidt dernede</title>
    <firstline>Jeg sidder tidt dernede</firstline>
    <source pages="90-91"/>
    <quality>korrektur1,kilde,side</quality>
</head>
<body>
Jeg sidder tidt dernede,
Hvor Bækken går forbi,
Og Droslen har sin Rede
Ved Skovens trange Sti;
Den hvide Snerle slynger
Sig frodigt over Jord,
Og om mit Hoved gynger
Sig Hegebærrens Flor.

Der daler Fred og Mildhed
I Vårens varme Luft,
Konvallen står i Stilhed
Og ånder ud sin Duft,
Det toner som i Tunger
Fra Bølgens bløde Slag,
Og Skovens Fugle sjunger
Så inderligt: God Dag.

Og kommer jeg bedrøvet
I Længsel og i Savn,
Det er som tager Løvet
Mig inderligt i Favn.
Jeg bliver, o, så stille
Og dog så fuld af Sang,
Jeg mindes, da som lille
Jeg sad på Moders Fang.
</body>
</poem>

<poem id="gregersen2019082029">
<head>
    <title>Hilsen</title>
    <firstline>Du svale, milde Aftenvind</firstline>
    <source pages="92-93"/>
    <quality>korrektur1,kilde,side</quality>
</head>
<body>
Du svale, milde Aftenvind,
Som kan så let Dig svinge,
Læg Forårsglæde i mit Sind
Og lån min Længsel Vinge,
Flyv sagte over Sjølunds Ø,
Til Huset ved den stille Sø
Min Hilsen skal Du bringe.

Men før Du drager, tag dog med
Et Pust fra Havets Bølge,
Og tag fra hvert et Blomsterbed
Lidt Virak med i Følge,
Og så til Slutning tag, men tys,
Til hende dette varme Kys,
Men det må smukt Du dølge.

Dog endnu et: - Før på Din Flug
Du stiger over Vange,
Må kære Ven Du lære smukt
Et Vers af mine Sange,
Du véd nok det, hvori der står:
»Jeg mindes Dig, hvor end jeg går!«
Og hils så mange Gange.
</body>
</poem>

<poem id="gregersen2019082030">
<head>
    <title>Soldatens Farvel</title>
    <firstline>Her, hvor vi mødtes første Gang</firstline>
    <source pages="94-95"/>
    <quality>korrektur1,kilde,side</quality>
</head>
<body>
Her, hvor vi mødtes første Gang,
Her mødes vi den sidste,
Og atter toner Fuglens Sang
Så blidelig fra Kviste.
Hør, hvor den synger hjertensglad
I Hybentræets Grene!
At ej vi længe skilles ad
Må sikkerlig den mene.

»Jeg går i Fare, hvor jeg går!«
Det må Du ikke glemme,
I Herrens Varetægt jeg står
Derude som herhjemme.
O løft Dit Hoved, lad mig se,
Om Dine Læber røde
Kan endnu smile, endnu le
Som ved det første Møde.

Som skræmte Due, læg Dig ind
Til Barmens faste Bue,
At jeg Dig ret af al mit Sind
Kan ind i Sjælen skue,
Kan kysse Smil på Kind og Mund
Og Tåren af Dit Øje,
Til over Kindens Liljegrund
Sig røde Roser bøje. -

Det kimer under Løvets Hang,
Nu tændes Nattens Stjerne,
Så følger mig med Lys og Sang
Dit Billed til det Fjerne -
Men hjælp mig nu med Hånden skær
At spænde Sværdets Belte,
Da bliver jeg, min Hjertenskær,
En Helt imellem Helte.
</body>
</poem>

<poem id="gregersen2019082031">
<head>
    <title>Den Ensomme</title>
    <firstline>Jeg sad i grønne Lunde</firstline>
    <source pages="96-97"/>
    <quality>korrektur1,kilde,side</quality>
</head>
<body>
Jeg sad i grønne Lunde,
Jeg hvilte under Tjørnens Hæk,
Hvor mod de friske Sunde
Sig skynder Skovens Bæk.
Jeg så de Bølger glide
Imellem Sten og Blomster små;
I Skoven under Lide
Jeg hørte Finken slå.

Jeg så de Bølger rinde
Og haste over Brinken brat,
I Vårens lune Vinde
De legede Tagfat.-
Jeg så de Bølger rinde,
Jeg så dem synke Favn i Favn
Men i mit Bryst derinde
Blev vakt et gammelt Savn.

Jeg hørte Fuglen kvæde,
Det lød så varmt, det lød så rigt
Der var så megen Glæde
I dette simple Digt.
Jeg hørte Fuglen kvæde,
Jeg hørte Svar fra Løvets Hang
Men jeg kom til at græde
Ved denne glade Sang.
</body>
</poem>

<poem id="gregersen2019082032">
<head>
    <title>Stille Sorg</title>
    <firstline>Jeg véd det godt, at jeg ikke er værd</firstline>
    <source pages="98"/>
    <quality>korrektur1,kilde,side</quality>
</head>
<body>
Jeg véd det godt, at jeg ikke er værd
At elskes af Dig, som har Lov til at vrage
Men aner Du, hvilket tveægget Sværd
Du lod i mit Hjerte tilbage?

Om Læben har jeg vel ofte et Smil
Derude i Vrimlen, men når jeg er ene,
Da ligner jeg Fuglen, som, ramt af en Pil,
Forbløder bag regntunge Grene.

Når Natten sænker sig tyst og blidt,
Og Du Dig vugger i Drømmens Glæder,
Jeg skjuler mit Hoved i Puden tidt
Med stille Smerte og græder.

Jeg skjuler mit Hoved og beder for Dig,
At Gud vil give Dig Fred og Lykke
Og lægge Solglands over Din Vej -
Lad mig så vandre i Skygge.
</body>
</poem>

<poem id="gregersen2019082033">
<head>
    <title>Der var så dejligt derude</title>
    <firstline>Fuglen flyver mod Rude</firstline>
    <source pages="99"/>
    <quality>korrektur1,kilde,side</quality>
</head>
<body>
Fuglen flyver mod Rude:
Der er så dejligt derude,
Rosen svulmer og Solen ler,
Vinden vugger de høje Træ’r -
Der er så dejligt derude!

Fuglen flyver mod Rude;
Der er så dejligt derude.
Bliv dog inde! O nej, o nej
Blive inde, det kan jeg ej:
Der er så dejligt derude!

Fuglen fløj imod Rude
- Der var så dejligt derude -
Slog med Vingen så tungt og fast;
Brystet blødte, men Ruden brast -
Der var så dejligt derude.
</body>
</poem>

<poem id="gregersen2019082034">
<head>
    <title>Julerosen</title>
    <firstline>Du hvide Julerose</firstline>
    <source pages="100"/>
    <quality>korrektur1,kilde,side</quality>
</head>
<body>
Du hvide Julerose,
Som står i den kolde Sne,
Så ofte jeg får Dig at se,
Det er, som vilde jeg græde,
Og dog som måtte jeg le.

I Vinternatten, den mørke,
Du står i Din blege Dragt,
Hvor Dine Søstre blev lagt;
Men noget hvisker herinde,
Du er med Våren i Pagt.

O Barn af Håb og Erindring,
Dig ligner min simple Sang,
Halvt er den en Efterklang -
Og dog jeg synes, den varsler,
At Våren vil komme en Gang.
</body>
</poem>

<poem id="gregersen2019082035">
<head>
    <title>Nu er jeg træt og mødig</title>
    <firstline>Nu er jeg træt og mødig</firstline>
    <source pages="101-102"/>
    <quality>korrektur1,kilde,side</quality>
</head>
<body>
Nu er jeg træt og mødig,
Og Dagen er forbi,
Kom sæt Dig ved min Side
Min venlige Mari,
Kom sæt Dig ved min Side,
Nej sæt Dig på mit Knæ,
Mit Hjertes Tanker blide
Dem skal Du give Læ.

Lad nu kun Munden løbe,
Tal nu kun lystig væk, -
Mit Hjerte vil jeg døbe
I denne Forårsbæk;
Slå op Din friske Latter,
Den vejrer Tyngslen hen;
Du Glædens lille Datter
Gør mig til Barn igen!

Du sér på mig så stille,
På mig, den voksne Mand,
Der nu hos Dig Du lille
Vil hente lidt Forstand;
Og mens Du sådan hæfter
På mig Dit store Blik,
Hvad Hjertet længtes efter,
Så rigelig jeg fik. -

I dette klare Øje,
Som i en kølig Elv,
Jeg sænker helt mit Hjerte
Og bliver helt mig selv.
I dette klare Øje,
Som venligt til mig ler -
Det er, som fra det høje
Vorherre på mig s é r.
</body>
</poem>

<poem id="gregersen2019082036">
<head>
    <title>Morgensejlads</title>
    <firstline>Solen er oppe og Vindene lufte</firstline>
    <source pages="103-104"/>
    <quality>korrektur1,kilde,side</quality>
</head>
<body>
Solen er oppe og Vindene lufte,
Stryge fra Lande i svulmende Drag;
Lærkerne juble og Blomsterne dufte,
Bølgerne rulle med skummende Slag;
Vildanden løfter sin Vinge til Flugt
Ud mod det Blå fra den tangklædte Bugt.

Sejlene bovne så hvide og fagre,
Snekken slår lystelig Vingerne ud;
Tonerne bæve og Vimplerne flagre,
Verden er smuk som en rødmende Brud;
Hjertet er varmt som Hispaniens Vin,
Modet er ungt som den muntre Delfin.

Byer og Skove de flygter tilbage,
Flygte som de skal hvert kuende Savn;
Løftet fra Døgnlivets modløse Klage
Stryger vi frem i den duvende Stavn;
Vårlyse Drømme er Fragten om Bord,
Håbet står agter ved Sejlerens Ror.

Håbet, ja Håbet, der åbner som Sluser
Jublende Sange mod Stormenes Magt,
Håbet, der løfter, om Brådsøen bruser,
Øjet mod Solen og Stjernernes Pragt,
Håbet med Sandhed som Kikkertens Glas,
Håbet med Hjertet som sikkert Kompas.

Frem da mod Landet, hvor Tinder sig højne,
Palmerne vifte i Morgenens Glands,
Derhen, hvor hun for de strålende Øjne
Smykker sin Tinding med Myrternes Krands,
Rækker Dig Lavren til Harper og Sang,
Rækker Dig Munden bag Rosernes Hang.
</body>
</poem>

<poem id="gregersen2019082037">
<head>
    <title>En Sang for Kvinden</title>
    <firstline>Det er meldt i Sang og Sage</firstline>
    <source pages="105-107"/>
    <quality>korrektur1,kilde,side</quality>
</head>
<body>
Det er meldt i Sang og Sage
Fra det gamle Nord,
Hvordan Vikingdrottens Drage
Hærged trindt på Jord,
Men igennem Kampens Toner
Klinger dog en Røst,
Som formilder og forsoner
Kæmpelivets Brøst.

Thi sang Sværdet end sin Psalter
For den stærke Thor,
Høj ned sig dog Frejas Alter
Midt i Vårens Flor,
Og Alverdens Overvinder,
Efter Slagets Gru,
Bøjed sig for Hjemmets Kvinder
Med ærbødig Hu.

Sjælden kun med løftet Glavind
Nu vi drage frem,
Kun når gridske Fjenders Avind
Styrre vil vort Hjem;
Men på Tankens høje Baner,
I den nye Tid,
Møde Åndens stærke Svaner
Frem til Dåd og Strid.

Men skønt disse fagre Vidder
Stå i Solens Glands
Og for hver en ægte Ridder
Løfte Ærens Krans,
Tidt fra Kampens Regioner
Drages Hjertet ned,
Ned, hvor Kvinden stille troner
Midt i Hjemmets Fred.

Ned, hvor Moderøjets Mildhed
Vogter Barnets Fod,
Hvor en Søsters blide Stilhed
Mildner Drengens Mod,
Ned, hvor hendes klare Øje
Gav vort Hjerte Håb,
Gav vor Stræben mod det høje
Kærlighedens Dåb.

Kan da vi vel gøre bedre,
Netop nu og her,
End den stille Magt at hædre,
Som vi har så kær.
Op ved Festens klare Kærte,
Ved Pokalens Klang,
Vies af det fulde Hjerte
Kvinden denne Sang.
</body>
</poem>

<poem id="gregersen2019082038">
<head>
    <title>Ved Soranerfesten i Sorø</title>
    <subtitle>d. 22de Sept. 1872.</subtitle>
    <firstline>Her, hvor Bøgens Pavlun</firstline>
    <source pages="108-110"/>
    <dates>
        <event>1872-09-22</event>
    </dates>
    <quality>korrektur1,kilde,side</quality>
</head>
<body>
Her, hvor Bøgens Pavlun
Lægger Løvtagets Bræm
Omkring Søens det blinkende Skjold,
Til de engfriske Drag
Drog vi jublende frem
Og til Storhedens Minder fra Old.

Thi i Ungdommens Bog
Har et farverigt Blad
Dette dejlige Sted for enhver,
Thi, se her har vi grædt,
Ja og her var vi glad,
Ja og derfor vi samledes her.

O så drøm da hver Drøm,
Som i Ungdommens Stund
Gav Dit Hjerte en raskere Takt,
O så drik Dig da sund,
Drik med blussende Mund
Af den Skål, som Dig Mindet har rakt.

Ja ræk trofast Din Hånd
Til hver Ungdommens Ven,
Kom til Gæst på hver minderig Plet, -
Og Dit Mod og Din Kraft
Vinder vist Du igen,
Blev i Døgnlivets Hvirvel Du træt.

Som en Bæk bruser frem
Fra en kilderig Grund,
I sin Kamp for at blive en Elv,
Kæmper Hjertet sig frem
Gennem Vårdrømmens Blund
Til et frit, til et villende Selv.

Og som Bækken, der steg
Og fik voksende Strøm
Af hver Kilde, som føj ed sig til,
Her af Kundskabens Væld,
Her i Leg og i Drøm
Kom der Strømning i Kræfternes Spil.

Her var Fejl - det er sandt -
Og et Jomsborg vort Hjem,
Hvor man dyrkede Manddom og Mod,
Medens Følelsens Sprog,
Hvor det mildt toned frem,
Man ej altid tilfulde forstod.

Men dog sige vi: Tak,
Du bedagede Træ
Her ved Mindernes drømmende Sø;
Gid den mægtige Arm,
Som gav Fortiden Læ,
Sprede Fremtidens herligste Frø!

Værn om Fremtidens Trang,
Værn om Frihed og Ret,
Og som Føniks sig løfter Din Ånd
Fra et lutrende Bål
Af hvert Spindelvævsnet,
Som vil lægge Din Fremtid i Bånd.
</body>
</poem>

<poem id="gregersen2019082039">
<head>
    <title>Til mine Forældres Sølvbryllup</title>
    <firstline>Den lyse Maj var kommen, og Knopperne sprang ud</firstline>
    <source pages="111-113"/>
    <quality>korrektur1,kilde,side</quality>
</head>
<body>
Den lyse Maj var kommen, og Knopperne sprang ud,
På Vange bredte Våren et blomsterbroget Skrud,
På Skovens Søjler ranke var Løvets Hvælving lagt,
Det varme Solskin spilled i den lysegrønne Pragt.

Men bag de spæde Blade det lød i Mol og Dur
Fra tusind Røster glade i den vågnende Natur,
Og gennem Skoven bruste en Elskovsmelodi,
Thi alle de små Fugle var fløjet ud at fri.

Og da så Vinden lufted så blidelig fra Vest,
Slet ingen vilde vente med at holde Bryllupsfest,
Og alle var de glade, thi ingen fik et Nej,
Og alle bygged Rede i den friske, varme Maj.

Thi Skovens lille Sanger, den er så fuld af Tro,
Og uden Næringssorger den trøstigt sætter Bo,
Den ser jo Rosen rødme og Bøgen springe ud;
Hvi skulde den da glemmes af den gode, milde Gud.

I fatted’ vist de Toner fra Skovens Fuglekor,
I fatted vist det dybe, det milde Alvorsord:
At han som Fuglen føder og klæder Liljen skøn,
Vil venligt låne Øre til Hjertets stille Bøn.

Thi medens endnu Festen i Skovens Haller stod,
Mod Kirkens høje Buer I vendte Eders Fod,
Og medens gennem Skoven de glade Fugle sang,
I knælte ned for Alteret til Sang og Orgelklang. -

Nu har I vandret sammen i fem og tyve År,
Vist ikke altid syntes vor Jord en Rosengård,
Men dybt fra Hjertet stiger dog Takkebøn og Sang;
Thi I fandt favre Blomster på Livets Pilgrimsgang.

Nu stråler Jorden atter i Vårens rige Dragt,
På Skovens Søjler ranke er Løvets Hvælving lagt,
Og under Hvalvet klinger en Elskovsmelodi,
Men Mindets Sølverklokke sig blander blidt deri.

Så se Jer da tilbage til Festens Stund i Vår,
Nu Sølverglansen breder sig på det dunkle Hår;
Men hver en Sorg og Smerte og hver en skuffet Drøm
Sænk fra det fulde Hjerte i Glemsels dybe Strøm.

Og af de Bølger klare i lyse Minders Flod
Skal I et Bæger tømme og styrke Håbets Mod,
Og Kærlighedens Rose skal I bade i dens Dug,
Så Aftenrøden finder den som Morgenrøden smuk.

Gud signe Eder begge - min kære Fa’er og Mo’er,
Gud signe Eders Aften med Glædens Rosenflor,
Så Mindets Harper klinge det dejligste Farvel,
Når Himlens Klokker ringe i Livets sene Kvæld.

Ja gid at I må finde i Børneflokkens Krands
Et Glimt af Livets Morgen i Livets Aftenglands;
Gid I, som lagde Sæden, må se en gylden Høst
Af Kærlighedens Ranke, som sig slynger om vort Bryst.

Så svag som Strengelegen, der nynned denne Sang,
Er end vor Kraft og Evne, men den vokser vel en Gang,
Thi over Livets Tilje sig breder Håbets Blad,
Og ærlig er vor Vilje, og ærligt ment mit Kvad.
</body>
</poem>

</workbody>
</kalliopework>

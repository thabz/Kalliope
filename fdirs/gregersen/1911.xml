<?xml version="1.0" encoding="UTF-8"?>
<!DOCTYPE kalliopework SYSTEM "../../data/kalliopework.dtd">
<kalliopework id="andre" author="gregersen" status="incomplete" type="poetry">
<workhead>
   <title>Vintergæk</title>
   <year>1911</year>
   <quality>korrektur1</quality>
   <cvs-timestamp>$Id$</cvs-timestamp>
</workhead>
<workbody>

<poem id="gregersen2002050901">
<head>
   <title>Der er noget i Luften</title>
   <toctitle>Der er noget i Luften</toctitle>
   <indextitle>Der er noget i Luften</indextitle>
   <firstline>Der er noget i Luften</firstline>
   <notes>
      <note type="credits">Bidrag fra Sven Sørensen.</note>
      <note>Anders Eskedal spørger: ,,Dette "ungdommens bad" i strofe 2,4, var det ikke en rettelse, som Olfert Ricard lavede for at få teksten ind i De Unges Sangbog? Eller tager jeg fejl? Hvad står der i Gregersens håndskrift?''</note>
      <note>Ejnar Pedersen svarer: ,,I Vilhelm Gregersens digtsamling <i>Vintergæk</i> fra 1911 står der (måske mere sammenhængende) i linje 12-13: som frisker mit Hjerte i Ungdommens Bad. Så den eventuelle Olfert Ricard-ændring er vel ikke så sandsynlig.  I øvrigt er "frisker/trøster" den eneste rigtig væsentlige forskel til Kalliope-versionen.''</note>
   </notes>
   <quality>korrektur1,korrektur2</quality>
</head>
<body>
Der er noget i Luften
jeg véd ikke hvad,
som Foraar, skønt Skoven
har mistet hvert Blad,
der er noget i Luften
som Rosernes Duften,
som Fuglenes Fryd,
skønt Rosen er falmet, og Fuglen
er draget mod Syd.

Der er noget i Luften,
som gør mig saa glad,
som frisker mit Hjerte    <!-- senere udgaver har vist "trøster mit Hjerte"-->
i Ungdommens Bad,
der er noget herinde,
et straalende Minde
med Kærter og Sang,
om Julen derhjemme, derhjemme
hos Moder en Gang.

Der er noget i Luften,
et Barndommens Bud,
som lyser imod mig
som Stjernen fra Gud,
som leder mig stille
til Frelseren lille
med Barndommens Fryd,
skønt Barndommen flygted som Fuglen,
der rejste mod Syd.

O kom til os alle,
du Højtidens Drot,
om Lokken er gylden,
om Haaret er graat!
Udbred dine Hænder,
mens Lysene brænder,
og skænk os din Fred,
thi evig, ja evig er Glæden,
naar du følger med.
</body>
</poem>

<poem id="gregersen2002050902">
<head>
   <title>Violen</title>
   <firstline>Du blaa Viol, du bly Viol</firstline>
   <notes>
      <note>Digtet har senere fået musik af J.P.E. Hartmann.</note>
      <note type="credits">Bidrag fra Sven Sørensen.</note>
   </notes>
   <quality>korrektur1</quality>
</head>
<body>
Du blaa Viol, du bly Viol,
du unge Barn af Himlens Sol,
du Billed paa min Lykke.
Ret som et Kildevæld af Duft
du fylder hele Vaarens Luft,
selv næsten skjult i Skygge.

Du dufter ikke fyrig hed,
du pranger ikke stor og bred,
men knoppes i det lave.
Dog véd jeg ingen Duft saa fin
saa frisk, saa rig, saa kær som din
du Vaarens Morgengave.
</body>
</poem>

<poem id="gregersen2006081401">
<head>
   <title>Vintergæk</title>
   <firstline>Vintergæk, Vintergæk</firstline>
   <notes>
      <note>Digtet har senere fået musik af J.P.E. Hartmann.</note>
      <note>Bidrag fra Ejnar Pedersen.</note>
   </notes>
   <quality>korrektur1</quality>
</head>
<body>
Vintergæk, Vintergæk,
hvad vil du her?
Varsler du Vaaren ind
midt i den barske Vind?
Vintergæk, Vintergæk,
se dog det sner!

Vintergæk, Vintergæk,
kæk er din Hu,
gennem det visne Blad
spirer du frisk og glad,
Vintergæk, Vintergæk,
var jeg som du!

Vintergæk, Vintergæk,
god er din Trøst,
under den mørke Sky
spirer et Haab paany,
spirer en Vintergæk
dybt i mit Bryst.
</body>
</poem>

<poem id="gregersen2006081402">
<head>
   <title>Anemone</title>
   <firstline>Anemone, skær og hvid</firstline>
   <notes>
      <note>Bidrag fra Ejnar Pedersen.</note>
   </notes>
   <quality>korrektur1</quality>
</head>
<body>
Anemone, skær og hvid,
Stjerneblomst ved Løvspringstid,
født af Vaarens unge Mod,
ydmyg dog ved Bøgens Fod,
friske Bud fra Livets Maj,
vær velkommen paa Livets Vej!

Mindet stiger i min Hu,
rent og hvidt og skært som du,
Vaarens Evangelium,
Vinens første Perleskum,
Haab om Glædens fulde Favn
uden Frygt for Ve og Savn.

Mindeblomst fra Livets Maj
altid vil jeg elske dig,
pleje dig i Hjertets Grund,
prise dig som Droslens Mund,
takke dig, for hvad du gav,
Sneblomst fin paa Sneens Grav.
</body>
</poem>

</workbody>
</kalliopework>

<?xml version="1.0" encoding="UTF-8"?>
<!DOCTYPE kalliopework SYSTEM "../../data/kalliopework.dtd">
<kalliopework id="1911" author="gregersen" status="incomplete" type="poetry">
<workhead>
   <title>Vintergæk</title>
   <year>1911</year>
   <quality>korrektur1</quality>
   <cvs-timestamp>$Id$</cvs-timestamp>
</workhead>
<workbody>


<section>
<head>
    <title>Fra Naturen</title>
</head>
<content>

<poem id="gregersen2018020301">
<head>
    <title>Grønne Grene</title>
    <firstline>Grønne Grene har jeg kær!</firstline>
    <notes>
        <note>Vilhelm Gregersen: <i>Vintergæk</i>, Nationale Forfatteres Forlag, Kbh., 1911, p. 9.</note>
    </notes>
    <quality>korrektur1,kilde,side</quality>
</head>
<body>
Grønne Grene har jeg kær!
Naar om Vaaren Knoppen brister,
naar paa Bøgen fjernt og nær
Løvet ud af Svøbet lister
blødt og fint med Silkeskær,
grønne Grene, grønne Grene
har jeg kær!

De er Livets lyse Flag,
Haabets vajende Standarter.
Naar de muntre Fugles Lag
stryger hjem fra fjerne Farter,
vifte de et glad: ,,God Dag!'' —
,,Nu er vundet, nu er vundet
Vaarens Sag!''

Grønne Grene har jeg kær!
Maatte disse mine Sange
eje lidt af deres Skær,
bringe lyse Bud til mange,
mange Hjerter, fjernt og nær —
være Grene, grønne Grene
for enhver.
</body>
</poem>

<poem id="gregersen2018020302">
<head>
    <title>Stille Snevejr</title>
    <subtitle>(Musik af J. P. E. Hartmann.)</subtitle>
    <firstline>Verden ligger tavs og træt</firstline>
    <notes>
        <note>Vilhelm Gregersen: <i>Vintergæk</i>, Nationale Forfatteres Forlag, Kbh., 1911, p. 10.</note>
    </notes>
    <quality>korrektur1,kilde,side</quality>
</head>
<body>
Verden ligger tavs og træt,
ej en Fugl paa Færde,
Sneen daler lun og let
over Mark og Gærde,
blomsterhvid,
blød og blid
som en Drøm ved Aftentid.

Drøm nu Birk og Bøg og Pil,
drøm du Roselille,
mens I drømme, med et Smil
kommer Vaaren stille,
hvid og rød,
varm og blød,
kysser jer af Søvnens Skød.
</body>
</poem>

<poem id="gregersen2018020303">
<head>
    <title>Der gaar en Sti i Skoven ind</title>
    <firstline>Der gaar en Sti i Skoven ind</firstline>
    <notes>
        <note>Vilhelm Gregersen: <i>Vintergæk</i>, Nationale Forfatteres Forlag, Kbh., 1911, p. 11.</note>
    </notes>
    <quality>korrektur1,kilde,side</quality>
</head>
<body>
Der gaar en Sti i Skoven ind
langs snebelagte Graner;
den Sne, den faldt saa blød og lind
men standsed alle Baner.
Paa Stien er et Tæppe lagt
saa blødt som Dun af Svaner.

Jeg nænner ej at træde ned
de Dun saa fine, bløde;
jeg bliver her ved Skovens Led
og frydes ved den dybe Fred,
som lyser mig i Møde.

Jeg staar som ved en Løngangsport
ind til et Hjerte rent og stort
med Jomfrutanker hvide;
det er som Verden svinder bort,
i Sjælen bæver en Accord
af Toner — barneblide.
</body>
</poem>

<poem id="gregersen2018020304">
<head>
    <title>Vinterblomme</title>
    <firstline>Gyldenhoved, blød og rund</firstline>
    <notes>
        <note>Vilhelm Gregersen: <i>Vintergæk</i>, Nationale Forfatteres Forlag, Kbh., 1911, p. 12.</note>
    </notes>
    <quality>korrektur1,kilde,side</quality>
</head>
<body>
Gyldenhoved, blød og rund
med den fine, grønne Krave,
rejser du dig alt af Blund?
Er du rent af Lave?
Alt er koldt og øde her,
nøgne staa de gamle Træ’r.
Vinterblomme, Vinterblomme
sig, hvor tør du komme?

Kun den lille Vintergæk,
— den er altid lidt dumdristig, —
titter frem ved Hegn og Hæk
saa polisk og listig,
lytter til den sorte Stær,
som kom alt for tidligt her;
men du lille Vinterblomme,
hvor tør du dog komme?

,,Morgenstund har Guld i Mund''
gælder det og Aarets Morgen?
,,Ja'', du smiler, sød og rund,
vær da du mig Borgen;
staar du dog saa frydefuld,
ret som Solen saa’de Guld;
lille, søde Gyldenhoved,
hold nu, hvad du loved.
</body>
</poem>

<poem id="gregersen2018020305">
<head>
    <title>Tøvejr</title>
    <firstline>Det skyller og sprutter</firstline>
    <notes>
        <note>Vilhelm Gregersen: <i>Vintergæk</i>, Nationale Forfatteres Forlag, Kbh., 1911, pp. 13-14.</note>
    </notes>
    <quality>korrektur1,kilde,side</quality>
</head>
<body>
Det skyller og sprutter
fra Tagenes Render,
det rinder og risler,
hvorhen man sig vender,
og Parken ligger med Sø ved Sø
af al denne Tø.

Stærene hopper omkring i det vaade,
hvor de faar Føden, det er mig en Gaade,
men de er rigtig i Perlehumør,
det tør jo, det tør!
De pludrer og fløjter
og tripper og føjter
snart her, snart der,
og pusler og vrikker
og piller og prikker
i Græs og i Trær.

Vintergækkerne titter saa glade
frem af de vaade, visnede Blade.
Langt borte hopper en Hare omkring
med betænksomme Spring,
og søger et Fristed paa Træernes Rødder,
den er nok bange for vaade Fødder.

Det driver fra Dyngerne, drypper fra Træerne,
det er et ganske forfærdeligt Føre;
selv maa jeg liste omkring paa Tæerne;
men der er Solskin paa alt det Pløre,
og Solen, den har en Skælm i Øjet,
og Spurven kvidrer saa glad og fornøjet,
og hvem vil ej i lidt Søle gaa,
naar man kan tage og føle paa,
at siden igaar
har vi Vaar.
</body>
</poem>

<poem id="gregersen2006081401">
<head>
    <title>Vintergæk</title>
    <subtitle>(Musik af J. P. E. Hartmann.)</subtitle>
    <firstline>Vintergæk, Vintergæk</firstline>
    <notes>
        <note type="credits">Bidrag fra Ejnar Pedersen.</note>
        <note>Vilhelm Gregersen: <i>Vintergæk</i>, Nationale Forfatteres Forlag, Kbh., 1911, p. 15.</note>
    </notes>
    <quality>korrektur1,kilde,side</quality>
</head>
<body>
Vintergæk, Vintergæk,
hvad vil du her?
Varsler du Vaaren ind
midt i den barske Vind?
Vintergæk, Vintergæk,
se dog det sner!

Vintergæk, Vintergæk,
kæk er din Hu,
gennem det visne Blad,
spirer du frisk og glad,
Vintergæk, Vintergæk,
var jeg som du!

Vintergæk, Vintergæk,
god er din Trøst,
under den mørke Sky
spirer et Haab paany,
spirer en Vintergæk
dybt i mit Bryst.
</body>
</poem>

<poem id="gregersen2018020307">
<head>
    <title>Den første Lærkesang</title>
    <firstline>Tys, tys!</firstline>
    <notes>
        <note>Vilhelm Gregersen: <i>Vintergæk</i>, Nationale Forfatteres Forlag, Kbh., 1911, pp. 16-17.</note>
    </notes>
    <quality>korrektur1,kilde,side</quality>
</head>
<body>
Tys, tys!
Hørte du Lærken nys?
Sødt som et Kys fra en, du har kær,
fra en, du har ventet saa længe,
daler dens jublende Sang,
vækker i Hjertet en Klang
af bløde, melodiske Strænge.

Lille, glade, frimodige Ven,
velkommen igen!
Velkommen igen med Opstandelsens Røst over Vinterens iskolde Baare,
kær som det første, gryende Smil bag en Taare.

Hjertet banker i raskere Takt,
Brystet hvælver sig, Foden er strakt
fremad saa spændig og let;
Øjet følger med Fryd de hurtigt dirrende Vinger,
snart kun en Plet;
Øret suger hver Lyd, hver jublende Tone som klinger,
glad som den vandrende Mand,
tørstig i Soldagens Brand
suger med Vellyst de første, læskende Draaber
af Skovkildens kølige Vand.

O hvor friskt er dit Kvad!
Friskt som et Bad
risler det over min Sjæl — og gør glad.

Lærkelil, tag mig med,
tag mit Hjerte med,
op over Verdens Fortræd,
op fra det kolde, det visne, det graa,
op i det sollyse Blaa!
</body>
</poem>

<poem id="gregersen2018020308">
<head>
    <title>Tidligt Foraar i min Have</title>
    <firstline>En Tacet paa en lun og solfyldt Plet</firstline>
    <notes>
        <note>Vilhelm Gregersen: <i>Vintergæk</i>, Nationale Forfatteres Forlag, Kbh., 1911, pp. 18-19.</note>
    </notes>
    <quality>korrektur1,kilde,side</quality>
</head>
<body>
En Tacet
paa en lun og solfyldt Plet
aabner Knoppen foraarsmodig,
og Violen skyder frodig.
Pebertræet, fint som faa,
staar og fryder sig i Solen,
blomsterfyldt fra Top til Taa.
Hist en Bellis, hvid og rød,
titter frem og er saa sød,
ej at tale om de smaa
Krokus, gule, hvide, blaa.

En Spiræa staar med Grønt,
og en Erika fornøjet
byder Bierne saa kønt
til en lille Velkomstdrik
efter alt, hvad de har døjet.
Hør blot — hør blot, hvor de summer
om de honningfyldte Kummer!

Som Profeter
kvidre alskens smaa Poeter,
Spurv og Stær og Lærken graa,
selv en Solsort, let paa Taa,
og de spaa:
,,Nu bli’er Vintren Sortepeter!''

Ak, jeg vil saa gerne tro jer,
Blomster, Fugle, alle sammen,
tro den lyse Aabenbaring,
men jeg tør ej sige Amen.
Af Erfaring, ak Erfaring,
som har graanet mine Haar,
kender jeg den danske Vaar.

Medens allerbedst I spaar,
kommer atter Bussemanden,
raaber: ,,Er I fra Forstanden?''
spiller op til Vintervalsen,
til I staar i Sne til Halsen.

Ja, jeg ser paa dig Viol
i den varme Middagssol,
at du synes, jeg spaar ilde
og spaar slet;
ak, du lille,
ak, hvor gerne jeg dog vilde,
<i>du</i> fik Ret.
</body>
</poem>

<poem id="gregersen2002050902">
<head>
    <title>Violen</title>
    <subtitle>(Musik af J. P. E. Hartmann)</subtitle>
    <firstline>Du blaa Viol, du bly Viol</firstline>
    <notes>
        <note type="credits">Bidrag fra Sven Sørensen.</note>
        <note>Vilhelm Gregersen: <i>Vintergæk</i>, Nationale Forfatteres Forlag, Kbh., 1911, p. 20.</note>
    </notes>
    <quality>korrektur1,kilde,side</quality>
</head>
<body>
Du blaa Viol, du bly Viol,
du unge Barn af Himlens Sol,
du Billed paa min Lykke,
ret som et Kildevæld af Duft
du fylder hele Vaarens Luft,
selv næsten skjult i Skygge.

Du dufter ikke fyrig hed,
du pranger ikke stor og bred
men knoppes i det lave,
dog véd jeg ingen Duft saa fin,
saa frisk, saa rig, saa kær som din,
du Vaarens Morgengave.
</body>
</poem>

<poem id="gregersen2018020310">
<head>
    <title>Sorte Stær paa Grene</title>
    <firstline>Sorte Stær paa Grene</firstline>
    <notes>
        <note>Vilhelm Gregersen: <i>Vintergæk</i>, Nationale Forfatteres Forlag, Kbh., 1911, pp. 21-22.</note>
    </notes>
    <quality>korrektur1,kilde,side</quality>
</head>
<body>
Sorte Stær paa Grene,
hvad kan du dog mene,
naar du synger midt i Is og Sne?
Véd du, at paa Kviste
Knoppen snart maa briste?
Har du Tegn, som ikke jeg kan se? -

,,Nej, kun lidt forstaar jeg,
men dog ét formaar jeg,
jeg tør synge ud med Haabets Mod;
er dog Solens Flamme
endnu helt den samme,
som saa tidt fik Vintren under Fod.

Sér du ej, ved Hækken
vugger Vintergækken
sine Klokker alt i Solens Skær,
og fra Luftens Vidder
jubler Lærkens Kvidder:
Vi faar dejligt — vi faar dejligt Vejr!

Hvorfor saa dog sørge,
hvorfor altid spørge
fuld af Tvivl og Uro i dit Sind?
Kald mig kun en Taabe,
jeg maa altid haabe
og i Haabet synge Vaaren ind!''
</body>
</poem>

<poem id="gregersen2006081402">
<head>
    <title>Anemone</title>
    <firstline>Anemone, skær og hvid</firstline>
    <notes>
        <note type="credits">Bidrag fra Ejnar Pedersen.</note>
        <note>Vilhelm Gregersen: <i>Vintergæk</i>, Nationale Forfatteres Forlag, Kbh., 1911, p. 23.</note>
    </notes>
    <quality>korrektur1,kilde,side</quality>
</head>
<body>
Anemone, skær og hvid,
Stjerneblomst ved Løvspringstid,
født af Vaarens unge Mod,
ydmyg dog ved Bøgens Fod,
friske Bud fra Livets Maj,
vær velkommen paa min Vej!

Mindet stiger i min Hu,
rent og hvidt og skært som du,
Vaarens Evangelium,
Vinens første Perleskum,
Haab om Glædens fulde Favn
uden Frygt for Ve og Savn.

Mindeblomst fra Livets Maj
altid vil jeg elske dig,
pleje dig i Hjertets Grund,
prise dig som Droslens Mund,
takke dig, for hvad du gav,
Sneblomst fin paa Sneens Grav.
</body>
</poem>

<poem id="gregersen2018020312">
<head>
    <title>Smaat, smaat gik det mod Vaar</title>
    <firstline>Smaat, smaat</firstline>
    <notes>
        <note>Vilhelm Gregersen: <i>Vintergæk</i>, Nationale Forfatteres Forlag, Kbh., 1911, pp. 24-24.</note>
    </notes>
    <quality>korrektur1,kilde,side</quality>
</head>
<body>
Smaat, smaat
gik det mod Vaar,
graat, graat
blev det i Gaar;
Solen blev borte,
Skyerne sorte
dryssed igen
Sne over Markerne hen.

Godt, godt
blev det i Dag,
se blot
Himmelens Tag,
Solskin i Strømme
vækker af Drømme
Spire og Knop,
kysser til Live dem op.

Sum, sum,
flittige Bi!
Sum, sum!
Din Melodi
vækker de milde
Tanker, som stille
laa som i Blund,
længtes mod Foraarets Stund.

Blød Luft,
tindrende Sol,
Duft, Duft
af en Viol!
Hjerte, hvad mere
vil du begære,
syng da paany
frejdig med Lærken i Sky!
</body>
</poem>

<poem id="gregersen2018020313">
<head>
    <title>Svalekvidder</title>
    <firstline>Du flinke Sejler højt i det Blaa</firstline>
    <notes>
        <note>Vilhelm Gregersen: <i>Vintergæk</i>, Nationale Forfatteres Forlag, Kbh., 1911, p. 26.</note>
    </notes>
    <quality>korrektur1,kilde,side</quality>
</head>
<body>
Du flinke Sejler højt i det Blaa,
o, hvor din Vise jeg skønner paa,
den er saa simpel, saa fin og blød
som unge Blomster i Vaarens Skød.

Hver Gang du stryger mig nær forbi,
jeg griber en Takt af din Melodi,
en lønlig Jubel med dæmpet Klang,
et Tonefrø til en Foraarssang.

Det er som Vaarens og Fredens Aand
mig stryger om Kinden med Barnehaand,
og Hjertet mødes i din Musik
som med et inderligt, kærligt Blik.

De gamle Minder lister sig frem:
Din Vise klang ved mit Barndomshjem,
og trofast lyser endnu du Fred
paa Hjemmets hellige Arnested.
</body>
</poem>

<poem id="gregersen2018020314">
<head>
    <title>Jeg holder af dig, du stolte Gran</title>
    <firstline>Jeg holder af dig, du stolte Gran</firstline>
    <notes>
        <note>Vilhelm Gregersen: <i>Vintergæk</i>, Nationale Forfatteres Forlag, Kbh., 1911, p. 27.</note>
    </notes>
    <quality>korrektur1,kilde,side</quality>
</head>
<body>
Jeg holder af dig, du stolte Gran,
harpiksduftende, frisk og stærk!
Naar Løv og Blomster blev Stormens Ran,
og Vintren raser som en Bersærk,
du løfter dit Hoved kækt mod det graa
og vidner: Saadan skal Manden staa,
sit Haab, det skal man bevare
og grønnes trods Nød og Fare.

Og naar du saa knoppes i Vaarens Guld,
og Grenen duppes og snart er fuld
af fine frynsede Kviste,
da viser du trods din mossede Bark,
hvad Rigdom der bor i en gammel Knark,
som ikke lod Haabet briste.

Og hver en lille forkommen Fugl,
som du saa stille gav Vinterskjul,
den synger din Pris med Liste:
,,Gid du maa trives, gid du maa gro,
du var i Nøden saa gæv og tro,
og dig vil vi ikke miste
men sige dig Tak til det sidste.''
</body>
</poem>

<poem id="gregersen2018020315">
<head>
    <title>Foraarstanker, Foraarsblomster</title>
    <firstline>Foraarstanker, Foraarsblomster</firstline>
    <notes>
        <note>Vilhelm Gregersen: <i>Vintergæk</i>, Nationale Forfatteres Forlag, Kbh., 1911, p. 28.</note>
    </notes>
    <quality>korrektur1,kilde,side</quality>
</head>
<body>
Foraarstanker, Foraarsblomster
lad os saa langs alle Veje,
da vil Vaarens lyse Kalke
pryde selv vort sidste Leje.

Foraarsblomster, Foraarstanker,
o, bevar dem Gud, herinde,
hvert et Haab af dig velsignet,
hvert et dybt og elsket Minde.

Foraarsblomster, Foraarstanker,
o bevar dem til det sidste,
til den store Vaar os møder,
som vi aldrig mer skal miste.
</body>
</poem>

<poem id="gregersen2018020316">
<head>
    <title>Af Knopper som Silke</title>
    <firstline>Af Knopper som Silke</firstline>
    <notes>
        <note>Vilhelm Gregersen: <i>Vintergæk</i>, Nationale Forfatteres Forlag, Kbh., 1911, p. 29.</note>
    </notes>
    <quality>korrektur1,kilde,side</quality>
</head>
<body>
Af Knopper som Silke
staar Ahornen fuld,
Opstandelsens Lilje
udbreder sit Guld,
og Græsset, det grønnes,
og Rugen, den gror,
Violen udfolder
blufærdig sit Flor.

Alt Stikkelsbærbusken
staar kruset saa kønt,
snart kommer Syrenen
og Rosen med Grønt,
og Bogfinkehannen
i skinnende Vest
har sat sig i Solen
og byder til Fest.

,,Jeg kommer, jeg kommer!''
,,Ja vist, jeg maa ud
i Solen og Duften
af Blomster og Skud
og fylde min Lunge
og strække min Fod
og røre min Tunge
med jublende Mod!''
</body>
</poem>

<poem id="gregersen2018020317">
<head>
    <title>Nu knoppes alt</title>
    <firstline>Nu knoppes alt, nu grønnes alt</firstline>
    <notes>
        <note>Vilhelm Gregersen: <i>Vintergæk</i>, Nationale Forfatteres Forlag, Kbh., 1911, pp. 30-31.</note>
    </notes>
    <quality>korrektur1,kilde,side</quality>
</head>
<body>
Nu knoppes alt, nu grønnes alt,
for Vintrens Savn belønnes alt
i Luftens bløde Strømme,
i Solens varme Skær;
du lyse Vaar, jeg tror paa dig,
nu maa du ikke narre mig,
nu maa du blive her!

Ak, ofte, naar jeg gladest sang
i Rugens lysegrønne Vang
om Kap med Lærkens Stemme,
ret af mit fulde Bryst,
steg mørke Skyer frem, og se
snart flygted du i Hagl og Sne
for Stormen fra Nordøst.

Og véd jeg end, at Sneen gik
og smelted hen for Solens Blik
i solforgyldte Taarer,
da Stormen stilned af,
saa stod jeg dog saa vemodsfuld
da Solen atter dryssed Guld
paa tusind Knoppers Grav.

Derfor maa ej du narre mig
og gøre mig den slemme Streg,
men være kæk og modig,
du lyse, unge Vaar;
ja lad mig se, du bliver her
med Duft og Sang og dejligt Vejr
og holder Ord i Aar.
</body>
</poem>

<poem id="gregersen2018020318">
<head>
    <title>Du friske Skov</title>
    <firstline>Du friske Skov, som nys sprang ud</firstline>
    <notes>
        <note>Vilhelm Gregersen: <i>Vintergæk</i>, Nationale Forfatteres Forlag, Kbh., 1911, p. 32.</note>
    </notes>
    <quality>korrektur1,kilde,side</quality>
</head>
<body>
Du friske Skov, som nys sprang ud
med Millioner unge Skud
og silkebløde Blade,
med Anemoners hvide Flod
om dine slanke Stammers Rod —
du gør os alle glade.

Naar her vi gaar, det er som om
vi aanded idel Lægedom
fra dine lyse Kroner,
og Hjertet drikker, Lyd for Lyd,
et Væld af Haab og Ungdomsfryd
af dine Fugletoner.

Gid Stormen ej maa kæmme dig,
gid Frosten ej maa skæmme dig,
gid ingen Orm maa gnave,
men gid du længe lys og glad
maa nyde Regnens friske Bad
og Solens gyldne Gave.
</body>
</poem>

<poem id="gregersen2018020319">
<head>
    <title>Dejlige Bøgeskov</title>
    <firstline>Dejlige Bøgeskov, nys sprungen ud</firstline>
    <notes>
        <note>Vilhelm Gregersen: <i>Vintergæk</i>, Nationale Forfatteres Forlag, Kbh., 1911, p. 33.</note>
    </notes>
    <quality>korrektur1,kilde,side</quality>
</head>
<body>
Dejlige Bøgeskov, nys sprungen ud
Vaarsolens gyldne Kaskade:
Der gives i Verden ej Silkeskrud
Som dine dunede Blade.

Dejlige Bøgeskov, yppig og fin
du hvælver Krone ved Krone!
Der gives i Verden ej Baldakin
som din, over nogen Trone.

Dejlige Bøgeskov, herlig og sval
du løfter Stamme ved Stamme!
Der gives i Verden ej Søjlesal,
som du ej gjorde til Skamme.

Dejlige Bøgeskov, nys sprungen ud,
du Fryd for det danske Øje!
Der gives i Verden ej Foraarsbud
som dit, efter Vinterens Møje. —
</body>
</poem>

<poem id="gregersen2018020320">
<head>
    <title>Nu ligger Engen vaad af Dug</title>
    <firstline>Nu ligger Engen vaad af Dug</firstline>
    <notes>
        <note>Vilhelm Gregersen: <i>Vintergæk</i>, Nationale Forfatteres Forlag, Kbh., 1911, p. 34.</note>
    </notes>
    <quality>korrektur1,kilde,side</quality>
</head>
<body>
Nu ligger Engen vaad af Dug,
det blaaner omkring Skoven,
og Maanen stiger stor og smuk
og stille frem foroven.

Den breder Sølv om Skyens Rand
paa Tage og paa Grene,
og glimter over Fjordens Vand,
som mumler mellem Stene.

Her er saa fredeligt og tyst
som mellem Kirkens Piller,
kun fjernt en Nattergalerøst
slaar sine ømme Triller.

Blidt Vinden stryger mig forbi
med blød og dæmpet Stemme,
som nynned den en Melodi
med Hilsen fra derhjemme.
</body>
</poem>

<poem id="gregersen2018020321">
<head>
    <title>Maanen lister paa Himlen frem</title>
    <firstline>Maanen lister paa Himlen frem</firstline>
    <notes>
        <note>Vilhelm Gregersen: <i>Vintergæk</i>, Nationale Forfatteres Forlag, Kbh., 1911, pp. 35-36.</note>
    </notes>
    <quality>korrektur1,kilde,side</quality>
</head>
<body>
Maanen lister paa Himlen frem
og smiler saa mildt til Jorden
og lægger en straalende Sølverbræm
om vigende Skyer i Norden.
Kornet vugger for sagte Vind,
Skoven hyllet i lette Spind
runder sig blødt som en Piges Kind.
Luften er krydret og lind
og bævende blinker Fjorden. —

Bølgerne glide saa stille,
saa stille ind mod den lave Kyst,
som om de saa nødig vilde
forstyrre den ømme Trille,
den klukkende Tonekilde
fra en Nattergals jublende Bryst.

Over Bølgen — alene
hælder en Birk sine Grene,
nylig frisket af Regnens Bad.
Jomfruskær er dens Stamme,
sølverstænket er Blad ved Blad.

Den sukker saa tyst i Vinden,
sukker ud i den dybe Fred,
og blidt, lig Taarer fra Kinden,
falder de blinkende Draaber ned
som Graad af en dyb og stille,
hemmelig Kærlighed.
</body>
</poem>

<poem id="gregersen2018020322">
<head>
    <title>Remonterende Viol</title>
    <firstline>Jeg har dig kær, du lille blaa Viol</firstline>
    <notes>
        <note>Vilhelm Gregersen: <i>Vintergæk</i>, Nationale Forfatteres Forlag, Kbh., 1911, p. 37.</note>
    </notes>
    <quality>korrektur1,kilde,side</quality>
</head>
<body>
Jeg har dig kær, du lille blaa Viol,
som spirer frem, blandt lyse Hjerteblade,
saa snart den første varme Foraarssol
sig sænker stille over Muldets Flade.

Da løfter du fra Jorden bly din Knop
blandt nøgne Ranker, under tomme Kroner,
og slaar dit rene, dybe Øje op
mod Himlens Blaa til Lærkens milde Toner.

Og ud i Vaarens kølig friske Luft
du aander mildt fra Bedet i det lave,
din jomfrurene, friske, rige Duft,
som breder Foraar i den hele Have.

Og naar saa Somrens Pragt er blegnet hen,
og naar de stolte Kroners Purpur falder,
da knoppes du, da blaaner du igen,
og aander Duft i Høstens nøgne Haller.

Og derfor er du mig et skønt Symbol,
du Vaarens Blomst, som trodser Høstens Vinde,
paa det i mig, som i Guds Naades Sol
gør Høst til Vaar og aldrig skal forsvinde.
</body>
</poem>

<poem id="gregersen2018020323">
<head>
    <title>Efteraar</title>
    <firstline>Skyerne sejler i store Flager — øster paa</firstline>
    <notes>
        <note>Vilhelm Gregersen: <i>Vintergæk</i>, Nationale Forfatteres Forlag, Kbh., 1911, p. 38.</note>
    </notes>
    <quality>korrektur1,kilde,side</quality>
</head>
<body>
Skyerne sejler i store Flager — øster paa.
Kun en Plet af det solklare blaa
som en Oase i alt det graa
drysser lidt Glans over Fjordviddens Spejl,
der dæmpet fortoner sig ud imod Klitten
og ej har et Sejl, ej et eneste Sejl.

Langsomt vandrer en Plovmand i Furen
efter sit tavse, ludende Spand,
der er Tungsind over Naturen,
og Hjejlen klager saa viden om Land.

Birkene gulnes herinde i Haven,
der er saa tyst i de løvfyldte Gange,
tyst som i Graven,
her, hvor i Sommer det toned af Sange.

Elmen dernede er næsten hvid,
Rønnen har kun nogle rødmende Duske.
O kan du huske, o kan du huske
Skærsommertid? —
</body>
</poem>

<poem id="gregersen2018020324">
<head>
    <title>Vinteraften</title>
    <firstline>Sne, kun Sne, saa langt mit Øje naar</firstline>
    <notes>
        <note>Vilhelm Gregersen: <i>Vintergæk</i>, Nationale Forfatteres Forlag, Kbh., 1911, pp. 39-40.</note>
    </notes>
    <quality>korrektur1,kilde,side</quality>
</head>
<body>
Sne, kun Sne, saa langt mit Øje naar,
Sne, som Vinden hvirvled op i Skanser,
som en mægtig Riskost Bøgen staar,
og paa Bækken tynger Isens Panser.

Ej et Straa af hele Somrens Bed,
ingen Fugl — nej ikke én, som synger —
i et Taagehav gaar Solen ned,
som et Isbjærg Ensomheden tynger.

Tys dog, tys! Hør Klokkernes Musik
fra vor Landsbykirke i det fjerne!
Se dog, se paa Himlen som et Blik,
som et Barneblik, den første Stjerne.

,,Aldrig ene!'' — med en trofast Røst
bæver det i Aftenklokkens Sange.
,,Aldrig ene!'' smiler Stjernen lyst,
,,du er aldrig ene, vær ej bange!''

Der er én, som følger dine Fjed,
én som kærligt vandrer ved din Side,
breder sine Vinger ud med Fred,
det er Fredens Engel selv, den blide.

Fuglen dyssed venligt han til Ro,
alle Blomster fik han til at blunde,
de kan trænge til det, maa du tro,
Fugl og Blomst, ja selv de høje Lunde.

Selv du trænger til at hvile ud, —
vil du synge — synge, saa det klinger,
vil du gro som Vaarens friske Skud,
hvil da først bag Englens hvide Vinger.
</body>
</poem>

<poem id="gregersen2018020325">
<head>
    <title>Hver en Blomst af Livet mæt</title>
    <firstline>Hver en Blomst af Livet mæt</firstline>
    <notes>
        <note>Vilhelm Gregersen: <i>Vintergæk</i>, Nationale Forfatteres Forlag, Kbh., 1911, p. 41.</note>
    </notes>
    <quality>korrektur1,kilde,side</quality>
</head>
<body>
Hver en Blomst af Livet mæt,
hver en Gren af Stormen træt,
Sneen dækker
lunt og lægger
sig derover hvid og let.

Som et kostbart Hermelin
breder den sig blød og fin,
Blomsten blunder
blidt derunder
som et Barn bag Vuggelin.

Solen fra det fjerne blaa
blinker til den Lærke graa:
,,Stille, stille,
nu du lille,
lad dem sove lidt de smaa!''

Naar mit Hoved synker træt,
Herre dæk mig blødt og let!
Bag din Kaabe
lad mig haabe,
at din Naade gaar for Ret!
</body>
</poem>

<poem id="gregersen2018020326">
<head>
    <title>Heden</title>
    <subtitle>(Musik af Otto Malling og E. Hechmann)</subtitle>
    <firstline>Heden, den brune Hede</firstline>
    <notes>
        <note>Vilhelm Gregersen: <i>Vintergæk</i>, Nationale Forfatteres Forlag, Kbh., 1911, p. 42.</note>
    </notes>
    <quality>korrektur1,kilde,side</quality>
</head>
<body>
Heden, den brune Hede,
er som en Melodi,
simpel, men med en sælsom
inderlig Stemning i.

Heden, den brune Hede,
i Taagens graanende Flor,
er som en Sørgevises
stille, gribende Ord.

Heden, den brune Hede,
naar Taagen letter engang,
er som Fattigbarns Jubel,
en Verden af Lærkesang.
</body>
</poem>

<poem id="gregersen2018020327">
<head>
    <title>Fra Vestjylland</title>
    <firstline>Ensom ovre paa Brinken</firstline>
    <notes>
        <note>Vilhelm Gregersen: <i>Vintergæk</i>, Nationale Forfatteres Forlag, Kbh., 1911, pp. 43-44.</note>
    </notes>
    <quality>korrektur1,kilde,side</quality>
</head>
<body>
Ensom ovre paa Brinken
knejser Kirken, den hvide;
den er Hyrden, og Hjorden
er Byen langs Bakkens Side.

Den ligger i Mark og Enge,
hvor Bækkens blinkende Kæde
drager i Hedens Ansigt
et Smil af Hygge og Glæde.

Lidt Havre staar end i Stakke,
alt andet forlængst er inde;
mod Lyngens blomstrende Bakke
de gule Lupiner skinne.

Luften er klar og kølig,
vi nærmer os stærkt Oktober;
der glider en Sky i Vester,
den skinner som Guld og Zinober.

Tys, Aftenklokkerne ringe!
Harmonisk Tonerne bruse
over den brune Hede,
over de lave Huse.

,,Guds Fred!'' er Klokkernes Tale,
og Lærken kvidrer det samme,
,,Guds Fred! I ensomme Dale,
som rødmer i Solens Flamme.''
</body>
</poem>

<poem id="gregersen2018020328">
<head>
    <title>Ved Stavning Fjord</title>
    <firstline>Dér ligger du for mig stor og bred</firstline>
    <notes>
        <note>Vilhelm Gregersen: <i>Vintergæk</i>, Nationale Forfatteres Forlag, Kbh., 1911, pp. 45-46.</note>
    </notes>
    <quality>korrektur1,kilde,side</quality>
</head>
<body>
Dér ligger du for mig stor og bred
i al din blaanende Dejlighed,
med dine Buske af Rør og Siv,
med hele dit brogede Fugleliv.

Bølgerne komme saa drømmende stille,
klare og milde.
Engbredden bugter sig blødt og kønt
med saftigt Grønt,
og derovre, langt borte i Solen,
som en Blonde i Silkekjolen,
Klitterne staa
skinnende hvide mod Bølgens Blaa.

Højt deroppe, ad luftige Baner,
drage Flokke af vilde Svaner,
som paa Hærbud i Kileorden,
blændende hvide højt i det Blaa,
indtil de brusende, susende slaa
de prægtige Vinger mod Fjorden.

Se, dér ligge de nu og dykke,
Perlesmykke ved Perlesmykke;
perlestrøet er den hele Fjord.
Hør, hvor de synge om Frihedens Lykke!
Dejlige, jublende Sang uden Ord!
</body>
</poem>

<poem id="gregersen2018020329">
<head>
    <title>Vintergrønt</title>
    <firstline>Du lille Busk af Vintergrønt!</firstline>
    <notes>
        <note>Vilhelm Gregersen: <i>Vintergæk</i>, Nationale Forfatteres Forlag, Kbh., 1911, p. 47.</note>
    </notes>
    <quality>korrektur1,kilde,side</quality>
</head>
<body>
Du lille Busk af Vintergrønt!
Naar al Ting blomstrer rigt og skønt
i Somrens Guld og Glæde,
du er, om ikke ganske glemt,
af mange overset bestemt
der i dit lave Sæde.

Men mig er du langt mere kær
end mange blomsterfyldte Træ’r
her i den rige Have,
thi, naar saa mangt et prægtigt Flor
for længe siden sank til Jord,
du grønnes mellem Grave.

Du staar som Mindets stille Skat,
der liver op i Savnets Nat;
og derfor vil jeg frede
dig trolig i min Urtegaard,
du lille Busk, som varsler Vaar,
naar alt er tomt hernede.
</body>
</poem>

<poem id="gregersen2018020330">
<head>
    <title>Vaarsang ved Vintertid</title>
    <firstline>Naar over Præstegaardens lave Tage</firstline>
    <notes>
        <note>Vilhelm Gregersen: <i>Vintergæk</i>, Nationale Forfatteres Forlag, Kbh., 1911, pp. 48-49.</note>
    </notes>
    <quality>korrektur1,kilde,side</quality>
</head>
<body>
Naar over Præstegaardens lave Tage
en Vinterstorm slaar sine Vinger ud,
da tænker jeg i Tiden mig tilbage,
den lyse Tid, da Bøgen stod som Brud,
og nynner glad, mens Vinterstormen gaar:
,,Brus du kun væk, jeg synger dog om Vaar!''

Jeg kan jo dog af svundne Tider skønne,
at Havens Plæner, falmede og graa,
igen skal spire saftige og grønne,
mens farvemætted’ mine Blomster staa,
hvert Æbletræ skal prange hvidt og rødt,
hver bly Viol skal dufte frisk og sødt.

Jeg véd det jo, at Lindens Net af Grene,
der staar som Streg ved Streg mod Himlens Graa,
vil Vaaren atter kongeligt forlene
en Løvsals Pragt af Hjerteblade smaa,
og paa den Gren, som Sneen tynger ned,
skal snart min Solsort prise Vaarens Fred.

Jeg véd det jo, at Spiret af min Kirke
skal snart bag Løvet krybe som i Skjul,
mens Solen glitrer over lyse Birke,
og Rosenhegnet gemmer Fugl ved Fugl,
og Guldregn, Snebold og den blaa Syren
staar tynget ned af Blomster paa hver Gren.

Ja, ja, jeg véd, hvor vredt end Vintren brummer,
den faar forvist dog ej det sidste Ord,
snart Droslen jubler, og snart Bien summer
en Frydesang med Hjertet her i Kor,
og maa jeg bort herfra, før Vintren gaar,
saa gaar jeg did, hvor altid det er Vaar.
</body>
</poem>

<poem id="gregersen2018020331">
<head>
    <title>Mit Stærehus</title>
    <firstline>Jeg havde lavet et Stærehus</firstline>
    <notes>
        <note>Vilhelm Gregersen: <i>Vintergæk</i>, Nationale Forfatteres Forlag, Kbh., 1911, pp. 50-52.</note>
    </notes>
    <quality>korrektur1,kilde,side</quality>
</head>
<body>
Jeg havde lavet et Stærehus,
helt pænt og med mange Pinde,
og vugged mig i den søde Rus,
en Stær skulde bo derinde,
en Stærefamilie, kanske to —
jeg holder nu meget af Stæren,
og jeg skulde rigtig sidde i Ro
og nyde dens Musiceren,
høre dens lyriske Fløjtedrag
og høre det morsomme Pludder,
naar Fatter og Mutter en Solskinsdag
fik sig en lun, lille Sludder.

Og Stærene kom, og Stærene fløj
og gjorde et farligt Væsen
og snakked og bygged med stort Staahøj -
og tog mig saa dog ved Næsen;
Lejligheden var net og nem,
men Fruen, hun var nok kræsen
og vraged mit lille Kunstnerhjem
paa Grund af den megen Blæsen.

Naa ja — hvad var der at sige til,
at Stæren foretrak Lunden;
jeg gik og fløjted en Polka paa Dril,
men tænkte som saa i Grunden:
Stæren og jeg, vi passed saa godt,
men altid bliver man vraget —
da hørte jeg noget pippe saa smaat
og, vips, var det nede fra Taget.
Maaske en Mejse? Ak nej, en Spurv,
en lille, struttende Herre,
visiterte mit Fuglehus.
Kunde det vel være værre?
Den kom med Konen, en lille graa,
uanselig Madamme —
Genér Dem ikke! — De saa derpaa
og flyttede ind med det samme.
Nær nok havde jeg kylet en Sten
op paa Stærehustaget;
da var det som kvidred en lille en:
,,Ak, altid bliver man vraget!''
Jeg skal ikke nægte, jeg blev lidt rød,
endskønt jeg var Husets Ejer,
og siden hen har jeg selv smuldret Brød
ud til min dristige Lejer.
Og jeg har haft en hel Del Plasér
af ham og hans lille Mutter
og af den voksende Slægt især,
de smaa, gulnæbbede Putter.

Spille saa fint som den sorte Stær,
det kunde de vist nok ikke,
men synge ud selv i daarligt Vejr,
det forstod de til Punkt og Prikke.
Han var jo Fatter, og hun var Mo’er,
og de var velsignede Unger —
og det er en ypperlig Tekst, jeg tror,
for saa mange jublende Tunger.
</body>
</poem>

</content>
</section>

<section>
<head>
    <title>Fædrelandet</title>
</head>
<content>

<poem id="gregersen2018020332">
<head>
    <title>Bygges skal der</title>
    <firstline>Bygges skal der, bygges overalt</firstline>
    <notes>
        <note>Vilhelm Gregersen: <i>Vintergæk</i>, Nationale Forfatteres Forlag, Kbh., 1911, pp. 53-54.</note>
    </notes>
    <quality>korrektur1,kilde,side</quality>
</head>
<body>
Bygges skal der, bygges overalt,
fast skal Grunden lægges paa det jævne,
bygges op saa meget, som forfaldt,
bygges nyt af al vor Kraft og Evne.

Bygges skal og hygges Hjemmets Hus —
Vindu’skarmen fuld af Blomsterranker,
trygges skal det imod Stormens Sus,
fredes Arnens Ild og Hjertets Tanker.

Bygges skal der, bygges Skolens Mur,
bygges Kundskabssale fra det lave,
bygges op en frisk og dansk Kultur
fra at lægge sammen og at stave.

Bygges skal der, bygges imod Sky
Kirkehvælv, hvor Troens Salme klinger,
hvor de bange Hjerter finde Ly,
og det unge Haab faar stærke Vinger.

Bygges skal der Værn til Lands og Vands
mod hver ydre, mod hver indre Fjende,
rækkes ud en Haand med kærlig Sans
mod enhver, som gaar med Sorg i Sinde.

Bygges skal der paa en evig Grund,
som kan staa, naar vilde Bølger skylle,
bygges op en Æt, som varm og sund,
viljefast kan Fremtidspladsen fylde.

Bygges skal der! Byg da, som du kan,
byg dig selv, du danske Mand og Kvinde,
byg dig selv, da bygger du dit Land
og den Slægt, som arver dig derinde.
</body>
</poem>

<poem id="gregersen2018020333">
<head>
    <title>Hvor jeg elsker dig -</title>
    <subtitle>comp. af J. D. Bondesen.</subtitle>
    <firstline>Hvor jeg elsker dig, mit lille</firstline>
    <notes>
        <note>Vilhelm Gregersen: <i>Vintergæk</i>, Nationale Forfatteres Forlag, Kbh., 1911, pp. 55-56.</note>
    </notes>
    <quality>korrektur1,kilde,side</quality>
</head>
<body>
Hvor jeg elsker dig, mit lille
kære, danske Fædreland,
Vaarens Sus og Lærkens Trille,
Bølgens Brus omkring din Strand,
dine Skove sommermilde,
Kornets Bølge rig og fuld,
Fjordens Spejl, naar stor og stille
Maanen bygger Bro af Guld.

Hvor jeg elsker dig, mit jævne
Modersmaal, saa rigt paa Sang,
som trods noget Sprog har Evne
til at tolke Hjertets Trang;
væder Taaren mine Kinder,
faar en Skæmt mig til at le,
i dit rige Skød jeg finder
Ord for alt, i Vel og Ve.

Hvor jeg elsker dig, mit gamle
rød og hvide Dannebrog,
om din favre Dug sig samle
store Minders Heltetog.
,,Hvidt i rødt'' er ,,Ret og Ære,
gemt i Kærlighedens Favn!''
Give Gud, at vi maa bære
dig til Fryd fra Ve og Savn.

Give Gud, at vi maa bygge
trofast sammen Folk og Drot,
og i Frihedstræets Skygge
fremme alt, hvad rent og godt,
værge kækt den gamle Rede,
værne mildt dens unge Kuld,
højne Danmarks Haab og frede
Danmarks Minder tro som Guld.
</body>
</poem>

<poem id="gregersen2018020334">
<head>
    <title>Jeg véd ej Flag saa skønt som du</title>
    <firstline>Jeg véd ej Flag saa skønt som du</firstline>
    <notes>
        <note>Vilhelm Gregersen: <i>Vintergæk</i>, Nationale Forfatteres Forlag, Kbh., 1911, pp. 57-58.</note>
    </notes>
    <quality>korrektur1,kilde,side</quality>
</head>
<body>
Jeg véd ej Flag saa skønt som du,
du røde Dug med Korset hvidt,
jeg véd ej Flag saa kært som du,
thi du er mit, ja du er mit.
Du tændte Ild i Barnets Hu,
og kækt mit unge Hjerte slog,
og du skal tænde Ild endnu
i Livets Kvæld, mit Dannebrog!

Har trange Grændser end vor Vang,
og var vi aldrig før saa smaa,
du skal ej hejses halvt paa Stang,
og Sangens Tid skal ej forgaa,
nej lige kønt og lige kært
flyv sangombruset imod Sky,
thi opad, opad har vi lært,
skal Haabet ranke sig paany.

Vort Flag, saa ofte døbt med Blod,
naar varme Hjerter bar dig frem,
mand du os op til deres Mod,
som stred for dig og for vort Hjem,
fortæl os med dit milde Sus
om store Tider, som svandt hen,
indtil vor Moders gamle Hus
har samlet alle Børn igen.

Vort Flag, du alle danskes Flag,
ja fold dig ud mod Himlens Blaa,
og før os frem fra Dag til Dag,
at handle stort, skønt vi er smaa.
Lad hver for sig saa mene sit,
du samler os i samme Tog,
med samme Maal, i samme Trit,
vort kære, gamle Dannebrog.
</body>
</poem>

<poem id="gregersen2018020335">
<head>
    <title>Mit Hjemland</title>
    <firstline>Vuggende Vover i funklende Rækker</firstline>
    <notes>
        <note>Vilhelm Gregersen: <i>Vintergæk</i>, Nationale Forfatteres Forlag, Kbh., 1911, p. 59.</note>
    </notes>
    <quality>korrektur1,kilde,side</quality>
</head>
<body>
Vuggende Vover i funklende Rækker,
solhvide Sejl paa den blaanende Bugt,
løvbrede Kroner, som Armene strækker
mildt imod Markernes bugnende Frugt,
blommede Enge langs Strømmenes Vej,
lyngbrune, ensomme Heder,
vejrslagne Klitter, hvor Havet sig breder —
Hjemland, mit Hjemland, hvor elsker jeg dig!

Her mødes Haanden med trofaste Hænder,
her mødes Øjet med kærlige Blik,
her klinger Sproget, jeg elsker og kender,
Mindernes Sange og Hjemmets Musik,
her skinner Solen dog skønnest for mig,
her skal den fylde min Stue,
her vil jeg takke min Gud for dens Lue —
Hjemland, mit Hjemland, hvor elsker jeg dig!

Her vil jeg leve og her vil jeg virke,
her vil jeg mindes min Fa’er og min Mo’er,
bygge i Læ af vor ældgamle Kirke,
værge som Fædrene Fædrenes Jord,
og naar engang der er Slut paa min Vej
her, vil jeg bede de unge
aldrig at glemme og altid at sjunge:
,,Hjemland, mit Hjemland, hvor elsker jeg dig!''
</body>
</poem>

<poem id="gregersen2018020336">
<head>
    <title>Vaj frit vort Flag -</title>
    <subtitle>Mel. af Carl Meyer</subtitle>
    <firstline>Vaj frit vort Flag ved Slot og Hytte!</firstline>
    <notes>
        <note>Vilhelm Gregersen: <i>Vintergæk</i>, Nationale Forfatteres Forlag, Kbh., 1911, pp. 60-61.</note>
    </notes>
    <quality>korrektur1,kilde,side</quality>
</head>
<body>
Vaj frit vort Flag ved Slot og Hytte!
Vi vil, vi kan dig aldrig bytte
for noget andet, stolt og stort,
hvad Tilbud end der blev os gjort.
Du Purpurdug, hvor Korset staar,
vaj frit, mens danske Hjerter slaar!

Vaj højt vort Flag ved Hjemmets Fester,
bring Hilsen ud til kære Gæster,
vaj frejdig over Fredens Dont,
og, naar det gælder, for vor Front.
Trods Hjertesavn og Fjendemagt
vaj frit, vaj højt og uforsagt!

Vaj over Lyng og lyse Skove,
vaj over fjerne Haves Vove,
lad Korset lyse milevidt
og pege opad kækt og frit,
saa det kan kendes trindt paa Jord,
at vi er frie Mænd i Nord.

O, Dannebrog, om dig vi misted,
om man os dig af Haanden vristed
blandt usle Værn og knuste Vrag,
fordi vi spildte Fredens Dag;
det maa ej ske! Op alle Mand!
Velsign, o Gud, vort Fædreland!
</body>
</poem>

<poem id="gregersen2018020337">
<head>
    <title>Dejlige Land!</title>
    <subtitle>comp. af L. J. Hansen m. fl.</subtitle>
    <firstline>Dejlige Land, hvor den blaanende Vove</firstline>
    <notes>
        <note>Vilhelm Gregersen: <i>Vintergæk</i>, Nationale Forfatteres Forlag, Kbh., 1911, pp. 62-63.</note>
    </notes>
    <quality>korrektur1,kilde,side</quality>
</head>
<body>
Dejlige Land, hvor den blaanende Vove
breder sin Silke fra Havn og til Havn,
spejlende Bakker og Kirker og Skove,
vuggende tusinde Sejl i sin Favn,
Lærken forkynder din Pris med Sang
højt over Marker og Huse,
Vindene hviske, og Bølgerne bruse:
,,Dejlige Danmark!'' med jublende Klang.

Dejlige Land, hvor til mægtige Minder
stille vi lytted’ derhjemme paa Skød,
Land, hvor end Korsflaget trøstende skinner,
pegende op over Tidernes Nød,
fribaarne Land, hvor vor Fryd, vort Savn
vugges i Sproget det bløde,
yndige Kvinder, med Hjerter, som gløde,
frejdige Sønner velsigne dit Navn.

Dejlige Land, o hvor kan vi vel nævne,
alt hvad du gav os af ædelt og smukt,
dig vil vi værge til yderste Evne,
dig vil vi tjene med Gerningens Frugt,
dig vil vi ære fra Kongens Borg
ned til den fattigste Stue,
dig vil vi elske, mens Hjertet kan lue,
dejlige Danmark, i Glæde og Sorg!
</body>
</poem>

<poem id="gregersen2018020338">
<head>
    <title>Vort Land</title>
    <firstline>Vort Land, vort Land, vort fagre Hjem</firstline>
    <notes>
        <note>Vilhelm Gregersen: <i>Vintergæk</i>, Nationale Forfatteres Forlag, Kbh., 1911, pp. 64-65.</note>
    </notes>
    <quality>korrektur1,kilde,side</quality>
</head>
<body>
Vort Land, vort Land, vort fagre Hjem,
vort Fædreland!
Med Skovens Bryn og Markens Bræm,
med Taarn og Tind du stiger frem
af blanke Bølgers Silkegem,
vort frie Land,
vort Hjertes Land, vort Moderskød,
i Lykkens Sol, i Nat og Nød
vort Land!

Vort Land, hvor Uffe Sværdet svang
i Hedenold,
hvor Absalon til Lurens Klang
jog Vendens Hær i Vig og Vang,
og hvor med Drøn Kartoven sang
om Dybbøls Vold,
ak, Vold og Uret har du lidt,
men endnu straaler rent og frit
dit Skjold!

Vort Land, end rinder af din Favn
et Kraftens Væld,
end luer Arnens milde Bavn,
end funkler Haabet i dit Savn,
end hvælver Æren om dit Navn
sit Stjernetjæld,
vort stolte Land, trods Ve og Sorg,
vor Gud, han er din faste Borg
til Kvæld!

Vort Land, vort Land, vor Moders Land,
hvor Vuggen stod,
dit er det alt, hvad blot vi kan,
dit er vort Liv til sidste Brand,
dig vil vi værge Mand ved Mand
med Kraft og Mod,
og vove for dit bløde Sprog
og for dit gamle Dannebrog
vort Blod!
</body>
</poem>

<poem id="gregersen2018020339">
<head>
    <title>I den solfyldte Dag</title>
    <subtitle>Mel. af V. G.</subtitle>
    <firstline>I den solfyldte Dag</firstline>
    <notes>
        <note>Vilhelm Gregersen: <i>Vintergæk</i>, Nationale Forfatteres Forlag, Kbh., 1911, pp. 66-67.</note>
    </notes>
    <quality>korrektur1,kilde,side</quality>
</head>
<body>
I den solfyldte Dag
vil vi løfte vort Flag,
saa det luer i Straalernes Favn;
i en Havbølges Daab
vil vi friske vort Haab,
trods hver Smerte, hvert Tab og hvert Savn.

Med en fribaaren Sang
vil vi løse hver Tvang,
vil vi højne den fattiges Tag;
over Plov, over Bog,
i den mørkeste Krog,
skal det lysne af Retfærd og Dag.

Gaar det rask, gaar det smaat,
gennem ondt, gennem godt,
vil vi bygge vor Fremtid i Tro,
vil vi kue alt stygt,
vil vi læge alt sygt,
vil vi trygge og hygge vor Bo.

Ja, vort elskede Hjem,
vi vil elske dig frem,
vi vil glemme vor Strid og vor Kiv,
for din hellige Sag,
for dit fribaarne Flag,
om det gælder, vi vove vort Liv.
</body>
</poem>

<poem id="gregersen2018020340">
<head>
    <title>Velsign, o Gud, vort gamle Hjem!</title>
    <subtitle>Mel. af V. G.</subtitle>
    <firstline>Velsign, o Gud, vort gamle Hjem</firstline>
    <notes>
        <note>Vilhelm Gregersen: <i>Vintergæk</i>, Nationale Forfatteres Forlag, Kbh., 1911, pp. 68-69.</note>
    </notes>
    <quality>korrektur1,kilde,side</quality>
</head>
<body>
Velsign, o Gud, vort gamle Hjem,
hvor Bøgen vokser frodigst frem
i Vaarens lyse Pragt,
hvor tusind Fugle gaa med Sang
fra Hedebrink og Kløvervang,
og Bølger blaa slaa Takt.

Velsign, o Gud, vort skønne Flag
med Korset som den klare Dag
paa Hjertets røde Bund;
det staar saa lyst i Mindets Glans,
o, lad det staa med Haabets Krans
til Verdens sidste Stund.

Velsign, o Gud, vort jævne Sprog,
som os saa varmt om Hjertet tog,
fra dengang vi var smaa,
og lad, som ædle Tankers Bud,
det som en Fugl slaa Vingen ud
og juble mod det Blaa.

Velsign, o Gud, vort Frihedstræ,
og giv det Sol og giv det Læ,
at vokse sundt og smukt,
at alt, som nu er skilt og delt,
engang maa vorde frit og helt
og frydes ved dets Frugt.

Velsign, o Gud, de tusind Hjem,
hver ærlig Sjæl, som higer frem,
hver Barnelæbes Bøn,
velsign enhver, som vil det godt,
fra Kongen i det høje Slot
til Fattigmandens Søn.
</body>
</poem>

<poem id="gregersen2018020341">
<head>
    <title>En Forsvarssang</title>
    <subtitle>Comp. af Julius Bechgaard.</subtitle>
    <firstline>Hvad nytter det, vort Land er lagt</firstline>
    <notes>
        <note>Vilhelm Gregersen: <i>Vintergæk</i>, Nationale Forfatteres Forlag, Kbh., 1911, pp. 70-71.</note>
    </notes>
    <quality>korrektur1,kilde,side</quality>
</head>
<body>
Hvad nytter det, vort Land er lagt
saa smukt ved Belt og Hav,
naar Kærlighed ej staar paa Vagt
for Hjemmet, Gud os gav.
Hvad nytter det, vi har Kultur
og gode Kaar som faa,
naar tusind Farer staa paa Lur
ved Døren uden Slaa.

Vi fik vort Fædreland i Arv
som Sønnen Faders Gaard,
og vi skal røgte Gaardens Tarv,
til vore Børn den faar,
dé skal ej skjule Dannebrog
og hejse fremmed Flag,
ej knægtes under fremmed Aag,
fordi vi sveg vor Sag.

Vaagn op du Stemme i mit Bryst,
syng frejdig, frisk og fri
som Bølgen ved den danske Kyst:
Vort Land, dig elske vi!
Nu vil vi ikke tænke smaat,
som vi saa tidt har gjort,
nu skal du værges fuldt og godt
og elskes varmt og stort.
</body>
</poem>

<poem id="gregersen2018020342">
<head>
    <title>Jeg elsker dig, Jydernes gamle Land</title>
    <subtitle>Skrevet til Musik af Aug. Enna.</subtitle>
    <firstline>Jeg elsker dig, Jydernes gamle Land</firstline>
    <notes>
        <note>Vilhelm Gregersen: <i>Vintergæk</i>, Nationale Forfatteres Forlag, Kbh., 1911, pp. 72-73.</note>
    </notes>
    <quality>korrektur1,kilde,side</quality>
</head>
<body>
Jeg elsker dig, Jydernes gamle Land,
saa langt som vi danske bor,
med Maagers Sværm over Klit og Strand,
med Svanernes Jubelkor,
med Markernes frodige, ,,tavlede Felt'',
med Lyngbakkens ensomme Drag,
med Skoven, der hvælver sit Silketelt
og Klitrosens lave Tag.

Jeg elsker dit Folk, som det stred og led,
men altid dog fandt paa Raad,
jeg elsker Uffe, da han blev vred,
Niels Ebbesens kække Daad.
Med sindige Tanker, med Skemt i din Hu,
du ejer det sejgeste Mod,
og Søgutten vover i Stormens Gru
for Næsten sit Liv og Blod.

Jeg elsker dit Folk og dets raske Dont
paa Hav og i Mark og Lund,
saa frejdig gør det mod Lyngen Front,
mod Havets forslugne Mund;
jeg elsker dit Folk i de venlige Hjem,
hvor Gæstfrihed duger sit Bord,
hvor Kærlighed lyser saa stille frem
og yder lidt mere end Ord.

Gud signe dig, Jylland, din Jord, din Æt,
din frejdige Kamp i Syd,
os alle, som værge vort Hjem, vor Ret,
saa Sandhedens Skræp gi’er Lyd.
Gid Lærken, som jubler i Himmelen ind,
og Klokkernes malmfulde Kor
maa vække en Tone af Tak i vort Sind,
en Bøn for vor fædrene Jord.
</body>
</poem>

<poem id="gregersen2018020343">
<head>
    <title>Hilsen til Sverrig</title>
    <subtitle>
        <line>Sunget i Svenska Theatern i Stockholm ved det nordiske Skolemøde 1910</line>
        <line>(Musik af L. J. Hansen)</line>
    </subtitle>
    <firstline>Til Hjertets varme Slag og Takt</firstline>
    <notes>
        <note>Vilhelm Gregersen: <i>Vintergæk</i>, Nationale Forfatteres Forlag, Kbh., 1911, pp. 74-75.</note>
    </notes>
    <quality>korrektur1,kilde,side</quality>
</head>
<body>
Til Hjertets varme Slag og Takt
vi hilse dig i Sangens Brus,
du skønne Land, saa viden strakt
med Bjerg og Dal, med Fossens Pragt
og stolte Skoves Sus,
med brede Søers Spejl i Vang,
med Malm i Fjeld og Malmets Klang
i Folkets Maal og Sang.

Vi hilse dig, vor Frænde god,
Kong Karls og Gustav Adolphs Folk,
vel kendt for Kraft og Mandemod,
hvor end som Riddervagt du stod
og dybe Tankers Tolk.-
Gud signe dig fra Vraa til Slot,
fra tiggargosse og til Drot
med alt, hvad stort og godt.

Ja, Gud velsigne Sø og Muld,
hver ærlig Dont til Lands og Vands,
og Gud velsigne Hjertets Guld,
hver Barnesjæl af Løfter fuld,
hvert Snilles dybe Sands,
og lade solomskinnet staa
dit gule Kors i Dugen blaa,
til Verden skal forgaa! —
</body>
</poem>

</content>
</section>

<section>
<head>
    <title>En Sangkreds</title>
</head>
<content>

<poem id="gregersen2018020344">
<head>
    <title>Bækken gaar i Enge</title>
    <firstline>Bækken gaar i Enge Dagen lys og lang</firstline>
    <notes>
        <note>Vilhelm Gregersen: <i>Vintergæk</i>, Nationale Forfatteres Forlag, Kbh., 1911, p. 76.</note>
    </notes>
    <quality>korrektur1,kilde,side</quality>
</head>
<body>
Bækken gaar i Enge Dagen lys og lang,
spejler Himlens Skønhed i sin Favn,
rører sine Strenge og nynner paa en Sang,
snart som fyldt af Glæde, snart af Savn:

,,Rose, røde Rose paa den høje Bred,
længselsfuld jeg ofte paa dig saa,
bøj de røde Roser dog til min Bølge ned,
véd du dog, jeg kan dig ikke naa.''

,,Rose, røde Rose, af mit Bølgebad
nogle Draaber friske kun din Gren,
mine bedste Perler ud over Blomst og Blad
dryssed’ jeg saa gerne, hver og en.'' —
</body>
</poem>

<poem id="gregersen2018020345">
<head>
    <title>O, Nattergal, min egen Fugl</title>
    <subtitle>Mel. af N. Mønsted.</subtitle>
    <firstline>O, Nattergal, min egen Fugl</firstline>
    <notes>
        <note>Vilhelm Gregersen: <i>Vintergæk</i>, Nationale Forfatteres Forlag, Kbh., 1911, pp. 77-78.</note>
    </notes>
    <quality>korrektur1,kilde,side</quality>
</head>
<body>
O, Nattergal, min egen Fugl,
som tier Dagen over,
men synger fra det grønne Skjul,
naar hele Verden sover,
følg med mig ad den stille Vej
bag Havens grønne Lide,
og vi vil synge, du og jeg,
hvad ingen paa Guds grønne Jord maa vide.

O, Nattergal, min egen Fugl,
nej, jeg vil tie stille
og under Løvets grønne Skjul
kun lytte til din Trille,
men du, sænk du paa Havens Flor
et Væld af Toner blide,
mit Hjertes Sang foruden Ord,
dem, ingen paa Guds grønne Jord maa vide.

O, Nattergal, min egen Fugl,
sæt dig i Lindens Skygge,
da lokker du til Løvets Skjul
min Kærlighed, min Lykke,
da kommer hun i Maanens Skin,
hvor Bækkens Bølger glide,
da titter jeg bag Busken ind,
hvad ingen, ingen her paa Jord maa
</body>
</poem>

<poem id="gregersen2018020346">
<head>
    <title>Hos dig har mit Hjerte hjemme</title>
    <firstline>Hos dig har mit Hjerte hjemme</firstline>
    <notes>
        <note>Vilhelm Gregersen: <i>Vintergæk</i>, Nationale Forfatteres Forlag, Kbh., 1911, p. 79.</note>
    </notes>
    <quality>korrektur1,kilde,side</quality>
</head>
<body>
Hos dig har mit Hjerte hjemme,
det følte jeg, o saa tidt,
hver Gang jeg hørte din Stemme
og lytted til dine Skridt.

Hvor er dine Øjne dog milde,
hvor blid er din bløde Røst!
O, maatte jeg drage dig stille
inderlig ind til mit Bryst,

og sole mig i dit Øjes
varme, sjælfulde Skær
og glemme hos dig hver Møje
og have dig — o, saa kær.

Ak aldrig vil jeg dig glemme,
hos dig er den søde Ro,
hos dig har mit Hjerte hjemme;
hvi skal vi dog skilles, vi to? —
</body>
</poem>

<poem id="gregersen2018020347">
<head>
    <title>Mine Tanker</title>
    <subtitle>Comp. af J. P. E. Hartmann.</subtitle>
    <firstline>Mine Tanker, de er som Skibe</firstline>
    <notes>
        <note>Vilhelm Gregersen: <i>Vintergæk</i>, Nationale Forfatteres Forlag, Kbh., 1911, pp. 80-81.</note>
    </notes>
    <quality>korrektur1,kilde,side</quality>
</head>
<body>
Mine Tanker, de er som Skibe,
der sejle den samme Vej,
mine Tanker, de er som Fugle,
der alle flyve til dig.
Mine Tanker, de er som Duften,
der vugger i Vaarens Vind,
og de er som højt i Luften
Stjærnernes gyldne Skin.

Og lagde de os imellem
det dybeste Verdenshav,
mine Tanker sejled som Skibe
hen over den dybe Grav,
og lagde de os imellem
et himmelstræbende Fjeld,
mine Tanker, de fløj som Fugle
derover, det véd du vel.

Og lagde de os imellem
tusinde Mile af Is,
mine Tanker daled som Duften
fra Hjemlandets Paradis,
og lagde de os imellem
Dødens knugende Nat,
mine Tanker lyste dog til dig
som Stjerner, Gud selv har sat.
</body>
</poem>

<poem id="gregersen2018020348">
<head>
    <title>Risle, lille Rislebæk</title>
    <firstline>Risle, lille Rislebæk</firstline>
    <notes>
        <note>Vilhelm Gregersen: <i>Vintergæk</i>, Nationale Forfatteres Forlag, Kbh., 1911, p. 82.</note>
    </notes>
    <quality>korrektur1,kilde,side</quality>
</head>
<body>
Risle, lille Rislebæk,
Vintren er forsvunden,
risle, lille Rislebæk,
brug kun flittig Munden!
O jeg kender én, hvis Hu
er saa frisk og glad som du,
ren til Hjertegrunden.

Risle, lille Rislebæk!
Dér, hvor du vil træde,
knoppes hver en Rosenhæk,
grønnes Græssets Klæde.
Én jeg véd, som ligner dig,
hvor hun træder paa sin Vej,
blomstrer Livets Glæde.

Risle, lille Rislebæk,
syng om lyse Tider,
Fuglen min, som rejste væk,
kom dog hjem omsider,
synger nu som du og jeg
om den friske, unge Maj
alle, alle Tider.
</body>
</poem>

<poem id="gregersen2018020349">
<head>
    <title>Der glimrer et sittrende Maaneskær</title>
    <firstline>Der glimrer et sittrende Maaneskær</firstline>
    <notes>
        <note>Vilhelm Gregersen: <i>Vintergæk</i>, Nationale Forfatteres Forlag, Kbh., 1911, p. 83.</note>
    </notes>
    <quality>korrektur1,kilde,side</quality>
</head>
<body>
Der glimrer et sittrende Maaneskær
paa Fjorddybets glidende Bølger,
det lyser dæmpet blandt Lundens Trær,
som halvt i Taagen sig dølger;
fjernt og tyst
jubler en Nattergals Elskovsrøst.

Det toner af dæmpede Bølgeslag
og Aarer, der sagtelig føres,
der drypper Guld ved hvert Aaretag
og dæmpede Stemmer høres;
ømt og tyst,
bæres de ind mod den lave Kyst.

Der lyder bag Løvet som lette Trin,
der skinner et Slør af Silke,
hvor Maaneskæret lister sig ind
blandt Roser paa svaje Stilke;
blød og fin
lægger en rødmende Kind sig til min.
</body>
</poem>

<poem id="gregersen2018020350">
<head>
    <title>Stille vi glide</title>
    <firstline>Stille vi glide ad vuggende Veje</firstline>
    <notes>
        <note>Vilhelm Gregersen: <i>Vintergæk</i>, Nationale Forfatteres Forlag, Kbh., 1911, p. 84.</note>
    </notes>
    <quality>korrektur1,kilde,side</quality>
</head>
<body>
Stille vi glide ad vuggende Veje,
Bølgerne skvulpe saa blødt om vor Stavn,
Vindene vifte og Sivene neje,
næsten jeg synes, de hviske dit Navn.
Sagte jeg rører mit Strengespil
til dine yndige Sange,
syng, lille Sangfugl, og vær ikke bange,
jeg, jeg alene skal lytte dertil.

Lysene glimte bag Træernes Grene,
Byen er stille og Vejen forladt,
her kan vi gynge og synge alene
hele den dejlige, drømmende Nat.
Hyl dig lidt bedre i Schalet ind,
hvil dig saa ind til mit Hjerte,
nu tænder Maanen sin rødmende Kerte,
Roserne dufte og Luften er lind.

Stille vi glide ad vuggende Veje;
nu er det Sommer, men snart er det Høst,
Roserne falme og Stormene feje,
aldrig dog Rosen, som gror i mit Bryst.
Sagte jeg rører mit Strengespil
til dine yndige Sange;
syng, lille Sangfugl, og vær ikke bange,
Vejen gaar let, naar du synger dertil.
</body>
</poem>

<poem id="gregersen2018020351">
<head>
    <title>En Sang om Kærlighed</title>
    <subtitle>(Emanuel Geibel)</subtitle>
    <firstline>Saa meget har paa Jord mig frydet</firstline>
    <notes>
        <note>TODO: Oversættelse af http://www.romantische-liebesgedichte.net/emanuel-geibel-minnelied.html</note>
        <note>Vilhelm Gregersen: <i>Vintergæk</i>, Nationale Forfatteres Forlag, Kbh., 1911, pp. 85-88.</note>
    </notes>
    <quality>korrektur1,kilde,side</quality>
</head>
<body>
Saa meget har paa Jord mig frydet,
saa meget vakt min Sjæls Behag,
den unge Vaar af Blomster prydet,
den gyldne Sol paa Himlens Tag,
dog véd jeg ét, som giver Lykke,
langt mer end Morgensolens Smykke,
end Rosenblomst og Liljeskud,
og det er, tro i Sjæl og Sinde,
en Kærlighed at have inde,
som ingen kender uden Gud.

Hvem slig en Gave Gud har givet,
han være trøstig, være glad,
han fik en sælsom Fred i Livet
trods Verdens vilde Bølgebad,
lad Sorgens Brænding om ham stige,
den gør ham stærk til ej at vige,
den er hans Borg og sikre Trøst,
den løfter Faklen for hans Hjerte
i Livets Labyrinth af Smerte,
med Ro i Stormen, Vaar i Høst.

Men søger du den — lad dig raade:
i Verdens Hvirvel søg den ej!
Den er et Under, er en Naade
som Himlens Dug paa Vaarens Vej;
den kommer mildt som Blomsterduften,
den kommer blidt, som gennem Luften
fra Sommerskyen Maanens Skin,
og ej din Attraa, ej din Higen,
men Ydmyghed er Himmelstigen,
som fører Englen til dig ind.

I lønlig Angst, i Længselsdrømme,
hvorom selv Vennen ej har Nys,
maa glad du Smertens Bæger tømme,
til Smerten fly’r for hendes Kys.
Da er der Højtid i din Færden,
da lysner i din indre Verden
et Genskær af den Elsktes Hu,
en ren og hellig Morgenrøde,
og glad ser du dit ,,Jeg'' forbløde
og vil kun aande i et ,,Du''.

Det er den kosteligste Gave,
som Gud kan sænke i et Sind
til Egenviljen at begrave,
at Kærligheden kimes ind.
O sødt at tage, sødt at give
og mer’ og mere ét at blive!
Hvad ellers Tab, er Vinding nu.
Jo rigere dit Hjerte skænker,
des rigere sig Naaden sænker —
o giv din Sjæl, din hele Hu!

Din Taares Glans i hendes Blikke,
om dine Læber hendes Smil;
din Tanke, Drøm, din Længsel, ikke
du fatter, hvem den hører til.
Det er, som naar to Rosengrene
tæt sammenslyngede forene
et lyst og dunkelt Blomsterflor,
og ej du ser, af hvilken Pode
de hvide og de røde grode,
men undres kun, hvor smukt de gror.

O ja det gror — i Hjertet inde,
der dufter evig Aandens Vaar;
du føler Glædens Bølger rinde
i evig Ungdoms Solskinskaar.
Den Ild, du jublende ser flamme,
gør Tid og Alderdom til Skamme
trods Hvirvelvind og Askefog.
Lad Døden selv sit Kogger tømme,
af Kærlighedens dybe Strømme
Udødeligheds Vin du tog.

Nu er det sent — bag dunkle Tinder
sig klæde Skyerne i Guld,
dybt rødmende bag Skoven skinner
alt Maanen, straalende og fuld.
De kaade Aftenvinde glide
i Leg med Roserne, som hvide
om Vindvet slynge deres Hang.
O sus — sus sagte gennem Luften,
du friske Vind, og hils med Duften
min Elskede i denne Sang.
</body>
</poem>

</content>
</section>

<section>
<head>
    <title>Sønderjydske Sange</title>
</head>
<content>

<poem id="gregersen2018020352">
<head>
    <title>Naar Havets stolte Bjerge</title>
    <firstline>Naar Havets stolte Bjerge</firstline>
    <notes>
        <note>Vilhelm Gregersen: <i>Vintergæk</i>, Nationale Forfatteres Forlag, Kbh., 1911, pp. 89-92.</note>
    </notes>
    <quality>korrektur1,kilde,side</quality>
</head>
<body>
Naar Havets stolte Bjerge
sig vælte over Land,
som vilde Jætter hærge
de trindt den lave Strand,
da ødes grønne Enge,
da segner Lund og Skov,
da trampes Kornets Vænge
af Bølgestoddets Hov.

End i de gamle Moser
vi ofte faa Besked
om sunkne Skoves Roser
og sejge Egeved,
en Gang i Sommergrønhed
de stod i Solens Guld,
men deres ranke Skønhed
rev Storm og Hav omkuld.

Sligt lærte os at trygge
mod Havets Harm vort Land,
sligt lærte os at bygge
mangt Dige langs vor Strand,
men der er værre Vover
end de, der slaa mod Bred,
hvad mest skal vaages over
er Hjertets Liv og Fred.

Guds Bud, jeg véd, er svære,
men ,,ret begyndt'' jeg tror,
det er til Gavns at lære
at ære Fa’r og Mo’r.
Som Grenen af sin Stamme
vi randt af Hjemmets Skød,
og hvor maa den sig skamme,
som sveg sit Hjem i Nød.

Ja ær din Faders Minde,
og elsk din Moders Sprog,
hver trofast Sang herinde,
som dem om Hjertet tog,
værn deres jævne Sæder
mod fremmed Brask og Bram,
und Krybet kun den Hæder
at kunne skifte Ham.

Vel vandt vi ikke Sejer
trods alt det dyre Blod,
dog end en Skat vi ejer,
en Skat, som giver Mod;
det er vor Ret, den gamle,
det er vor gode Sag,
om den vil vi os samle
som Hæren om sit Flag.

Og naar ej mer i Skolen
vort Sprog maa finde Ly,
naar selv fra Præd’kestolen
det jages uden Sky,
det Sprog, som Gud har givet
os efter Hjertets Trang,
det skal nok bjærge Livet
trods fremmed Kling og Klang.

---

Lad fremmed Fugl kun bryste
sig baade kry og spansk,
Vorherre vil nok trøste
os nu som før paa dansk,
og taarne alle Vegne
sig Bølger som til Dyst,
Gud hjælper nok at hegne
om Hjemmets lave Kyst.

Kom med, hver Svend og Pige,
hver Mand og Kvinde god,
kom med at rejse Dige
imod den stride Flod,
kom med at gøre Moser
igen til Skov og Vang
med rød og hvide Roser
og Haabets Fuglesang.
</body>
</poem>

<poem id="gregersen2018020353">
<head>
    <title>Vort Sprog</title>
    <firstline>Mens end et Barn paa Armen gynges</firstline>
    <notes>
        <note>Vilhelm Gregersen: <i>Vintergæk</i>, Nationale Forfatteres Forlag, Kbh., 1911, p. 93.</note>
    </notes>
    <quality>korrektur1,kilde,side</quality>
</head>
<body>
Mens end et Barn paa Armen gynges,
og Kvinder tages ømt i Favn,
mens end der sukkes og der synges
og bedes i vor Frelsers Navn,
vi værge dig, forfulgt, forhadt,
vort gamle Sprog, vor dyre Skat.

Vi elske dig som selve Livet,
i dig vort Væsens Løndom bor;
af Gud i Himlen blev du givet,
i dig til Gud vi os betror.
O Gud i Himlen, vær os nær
og hjælp os være Gaven værd.

Slut Kreds I danske Mænd og Kvinder,
kom lille Pige, lille Pog,
staar Haand i Haand mod vore Fjender
og værn vort kære, gamle Sprog,
slut Kreds, staa fast trods Haan og Sorg:
,,Vor Gud, han er saa fast en Borg.''
</body>
</poem>

<poem id="gregersen2018020354">
<head>
    <title>Uforsagt</title>
    <firstline>Uforsagt, om Lykken kvælder</firstline>
    <notes>
        <note>Vilhelm Gregersen: <i>Vintergæk</i>, Nationale Forfatteres Forlag, Kbh., 1911, pp. 94-95.</note>
    </notes>
    <quality>korrektur1,kilde,side</quality>
</head>
<body>
Uforsagt, om Lykken kvælder
for en Stund bag Skyens Hvælv,
værn blot Livet, det som vælder
fra det dybe i dig selv,
værg den Ret, du tør bekende
for din Gud, og følg dens Bud;
mægtig, ja det er vor Fjende,
men almægtig er vor Gud.

Er vi faa, som de er mange,
vi har Ret, som de har Magt,
og et Brus af Morgensange
følger os paa Nattevagt.
Samme Modersmaal paa Læben,
samme dybe Kærlighed,
samme Haab i al vor Stræben
giver Kraft og lyser Fred.

Ja saa vist, den er den sande,
Kærligheden, hjemmefød,
skal ej Sydens tusind Vande
slukke Hjertets varme Glød,
og saa vist som Sol kan kue
Vintrens Magt i Skov og Strand,
skal den lyse, skal den lue,
til det vaares i vort Land.

Lad saa Vintren, mens den varer,
male op med sort og hvidt,
og lad Ørnen kyse Harer,
og lad Ræven se sit Snit,
én Gang dog i Sol og Sange
skal en Abild hvid og rød
skjule under Blomster mange
al vor Sorg og Vinternød.
</body>
</poem>

<poem id="gregersen2018020355">
<head>
    <title>Helt jævnt vil ad Vejen vi træde</title>
    <firstline>Helt jævnt vil ad Vejen vi træde</firstline>
    <notes>
        <note>Vilhelm Gregersen: <i>Vintergæk</i>, Nationale Forfatteres Forlag, Kbh., 1911, pp. 96-97.</note>
    </notes>
    <quality>korrektur1,kilde,side</quality>
</head>
<body>
Helt jævnt vil ad Vejen vi træde,
og støt vil vi passe vort Kram
og bie i Sorg paa Glæde
og værne vort Skjold for Skam.

Den Sangfugl, som bygger herinde,
det Sprog, som Vorherre os gav,
skal kvidre blandt Bøge og Linde,
skal synge ved Vugge og Grav.

Vi véd jo, at Gøgen vil lægge
sit Æg i Smaafuglenes Bo —
de fremmede Æg vil vi knække
og værne om Sangfuglens Ro.

Og jages den Sangfugl fra Skolen
og bort fra Guds hellige Hus,
fra Hjemmet dog frejdig mod Solen
gaar Tonernes varme Brus.

Det Haab, som har styrket de gamle,
skal styrke de unge med dem,
de Minder, som de vilde samle,
skal slynge en Krans om vort Hjem.

Den Tro, som de kunde bevare,
da Tiden hernede blev ond,
den Tro vil vi ogsaa forsvare
til Frihedens herlige Stund.
</body>
</poem>

<poem id="gregersen2018020356">
<head>
    <title>Vi har Minder -</title>
    <firstline>Vi har Minder, der er svøbte</firstline>
    <notes>
        <note>Vilhelm Gregersen: <i>Vintergæk</i>, Nationale Forfatteres Forlag, Kbh., 1911, p. 98.</note>
    </notes>
    <quality>korrektur1,kilde,side</quality>
</head>
<body>
Vi har Minder, der er svøbte
som i gyldne Straalers Flor,
vi har Minder, taaredøbte,
rundne frem i Dødens Spor,
Minder som en Vaardags Susen,
Minder som en sludfuld Høst,
Vaarens Sus og Stormens Brusen,
begge er vor Moders Røst.

Nyn dem over Barnets Vugge,
ej blot Ærens stolte Sang,
ogsaa dette Brus af Sukke,
Stormens dybe Efterklang,
lad dem fylde Drøm og Tanke,
lad dem ildne Hjertets Slag,
da af Mindets Jordbund ranke
Roser sig om Korsets Flag.

Da Norrønablodet ruller
varmt ved Tanken om vor Slægt,
og, med Skulder imod Skulder,
løftes tunge Tiders Vægt,
til engang paa frie Vinger
Flaget bølger fra sin Stang,
til engang fra Læben klinger
vældig alle Danskes Sang.
</body>
</poem>

<poem id="gregersen2018020357">
<head>
    <title>Ton blidt min Sang som Aftensklokkens Slag</title>
    <subtitle>De danske Kvinder i Sønderjylland tilegnet</subtitle>
    <firstline>Ton blidt min Sang som Aftenklokkens Slag</firstline>
    <notes>
        <note>Vilhelm Gregersen: <i>Vintergæk</i>, Nationale Forfatteres Forlag, Kbh., 1911, pp. 99-100.</note>
    </notes>
    <quality>korrektur1,kilde,side</quality>
</head>
<body>
Ton blidt min Sang som Aftenklokkens Slag,
naar Solen synker paa en stille Dag,
ton af den Kærlighed, som bor herinde.
Som Morgenbrisen fuld af Duft og Klang,
som Brisen over Havet flyv min Sang
og bring min Tak til Sønderjyllands Kvinde.

Ton for den gamle Kvinde bag sin Rok,
for Bedstemo’er med sølverstænket Lok,
som sidder bøjet over Salmebogen,
men end kan give sine Minder Røst,
saa Modet svulmer i de unges Bryst,
og Haabet lyser frem af Arnekrogen.

Nyn for den unge Mo’er ved Barnets Seng,
som beder med sin Pige og sin Dreng
en barnlig Bøn i vemodblandet Glæde
for Far og Mor og for dem selv, de smaa,
og for det Land, hvor deres Senge staa,
det Land, som tidt faar Moder til at græde.

Tal til den unge Piges friske Sind,
hvor Spøg og Alvor lege ud og ind
som Vaarens Sus om Skovens Anemone,
som vugger sig i lyse Drømmes Glans,
men gerne ofred selv sin Myrtekrans
til Vederlag for Danmarks Tornekrone.

Flyv til dem alle, som med ærlig Hu
har Danmark kær og har et Haab endnu,
og sig dem af mit Hjertes hele Fylde:
Tak, Tak for alt, for alt, I led og stred,
Gud signe Jer for al den Kærlighed,
dens varme Glans skal Sorgens Sky forgylde.

Gud styrke Jer paa Eders stille Vagt!
Har Danmarks Nød end Savn og Smerte bragt
desbedre se vi Kærligheden lyse,
med Julestjernens Klarhed staar den tændt,
med Haabets Glans paa Nattens Firmament,
nu da saa mange, mange Hjerter fryse. —
</body>
</poem>

<poem id="gregersen2018020358">
<head>
    <title>Der er et Land der sønder paa -</title>
    <firstline>Der er et Land der sønder paa</firstline>
    <notes>
        <note>Vilhelm Gregersen: <i>Vintergæk</i>, Nationale Forfatteres Forlag, Kbh., 1911, pp. 101-104.</note>
    </notes>
    <quality>korrektur1,kilde,side</quality>
</head>
<body>
Der er et Land der sønder paa,
did drages alle danskes Tanker,
og Taarer tidt i Øjet staa,
og smertefuldt hvert Hjerte banker,
det Land, det er vort Hjertes Land
med tusind dyrebare Minder,
det Land, det er vor Smertes Land -
thi det blev revet bort af Fjender.

Det gamle Flag med Dugen rød
maa ikke vaje fra dets Tage,
det kunde gøre Sjælen blød
og minde om de gamle Dage,
og minde i sit Billedsprog
om Kærlighed, som ikke brister,
og bringe Hjertets Blod i Kog
trods alt, som truer — alt, som frister.

Det gamle Flag med Korset hvidt,
det kunde give Trøst i Striden,
thi som Guds Søn paa Korset — tidt
har Retfærd maattet bløde siden,
ja minde om et Golgatha,
hvor Hjertet blødte under Sorgen,
og om. et lyst Halleluja,
en Morgenrøde Paaskemorgen.

Vort Sprog, vort kære gamle Sprog,
foragtes som en Tiggerkvinde
og taales næppe i en Krog,
hvor det er født som Herskerinde.
I Skolen alt de unges Røst
skal sige i den tyske Tunge:
,,Ich bin ein Preusse!''
O, men tyst ,,Der er et yndigt Land''<note>Cf. Oehlenschlägers <xref poem="oehlen1999062847"/>.</note> de sjunge.

Men strøg de Flaget paa Jer Stang,
og om vort Maal de dybt foragter,
de frygte dog dets bløde Klang,
og haardt det efter Livet tragter.
Derfor hold ud i Bøn og Tro,
i Kamp for Sproget, Gud Jer lærte,
thi Sproget er en hellig Bro
fra Danmarks og til Slesvigs Hjerte.

Ja, nyn vort Sprog i Lyst og Nød,
syng det ved Vuggen som ved Graven,
i Kærlighedens Ungdomsglød,
som gamle Folk ved Krykkestaven.
Alt hvad I har af rent og godt,
den Tro, den Bøn, som Hjertet ejer,
svøb i vort gamle Sprog det blot,
og Tysken vinder aldrig Sejer.

Ja skal en Gang det flakke om,
forvist fra Kirken som fra Skolen,
gem det i Hjemmets Helligdom
og sæt det højt, i Hædersstolen,
fortæl i Arnens stille Krog
paa Dansk om vore skønne Minder,
og I skal se, hvor Dannebrog
i Haabets Glans for Tanken skinner.

I danske Mødre, lær de smaa
paa Dansk til Himlens Gud at bede,
lær af den Hedelærke graa,
der lærer Kuldet i sin Rede.
De faa det Sprog saa grundig lært,
fra <i>Himlen</i> over dem det klinger,
det er saa let — thi det blev kært,
alt før de løfted deres Vinger.

Der rinder vel endnu en Tid
med stille Suk og vaade Blikke,
Gud styrke Jer i Eders Strid!
Husk: Hvo som tror, han haster ikke.
Som til i Dag, hold trofast ud,
Sandheden tro selv mod Jer Fjende;
hvo som gør Ret, ham hjælper Gud,
hvem Gud vil hjælpe, han maa vinde.
</body>
</poem>

</content>
</section>

<section>
<head>
    <title>Blandende Digte</title>
</head>
<content>

<poem id="gregersen2018020359">
<head>
    <title>Sangfuglen</title>
    <firstline>Du Fugl, som kækt dig svinger</firstline>
    <notes>
        <note>Vilhelm Gregersen: <i>Vintergæk</i>, Nationale Forfatteres Forlag, Kbh., 1911, pp. 105-106.</note>
    </notes>
    <quality>korrektur1,kilde,side</quality>
</head>
<body>
Du Fugl, som kækt dig svinger
fra Blomsten mod det Blaa
og prøver dine Vinger,
hvor højt du vel kan naa,
og lader Sangen vugge
sig blødt i Væld paa Væld,
i Jubel og i Sukke,
fra Sky og Buskens Hæld,

jeg fatted godt din Higen
helt fra min Ungdomsstund
din Dalen og din Stigen
og Sangen fra din Mund,
mit Hjerte følte Trangen
at stige højt som du,
og tidlig vælded Sangen
som Kilder i min Hu.

Men tidt blev jeg som stækket,
før højt jeg kunde naa,
og mangt et Haab blev knækket,
før ret det Lyset saa,
thi mens du trindt i Dale
fik Svar fra Venners Bryst,
jeg syntes, Hjertets Tale
kun vandt en fattig Høst.

Men ét fik du dog lært mig,
trods alt, ved din Musik,
skønt stundom det faldt svært mig
at følge ret din Skik,
at lade Hjertet raade
trods Verdens Kløgt og Kuld
og drysse af Guds Naade
min Kvidder over Muld.

Og nu har jeg erfaret,
at mangt, som syntes glemt,
blev stundom tro bevaret
og har til Glæde stemt,
at mangt, som Mængden vejed
og vraged flot og let,
staar dog som Blomster plejet,
gemt paa en fredlyst Plet.
</body>
</poem>

<poem id="gregersen2018020360">
<head>
    <title>Hvad hjælper Kulturen</title>
    <firstline>Hvad hjælper Kulturen, hvad hjælper vort Snille</firstline>
    <notes>
        <note>Vilhelm Gregersen: <i>Vintergæk</i>, Nationale Forfatteres Forlag, Kbh., 1911, p. 107.</note>
    </notes>
    <quality>korrektur1,kilde,side</quality>
</head>
<body>
Hvad hjælper Kulturen, hvad hjælper vort Snille,
de Bøger, vi skrive, de Stykker, vi spille,
de røntgenske Straaler, ja nævn, hvad du vil,
hvad hjælper det alt, hvormed Tiden kan braske,
naar Hjertet gaar ud som en Glød under Aske,
og faa kun vel pleje den hellige Ild? —

Nej, Kærlighed er det, hverandre vi skylder,
og Kærlighed er det, som Livet forgylder
som Solen, der drysser sin Herlighed ud,
og Kærligheder det, som haaber og bier,
og Kærligheder det, som taaler og tier,
og Kærligheder det, som stoler paa Gud.

O kunde blot varmesde halvkolde Hjerter
og lyse af Øjet de tindrende Kærter,
som tændtes af Luen her dybt i vort Bryst,
da stod vi trods Smerter og Sorger og Kampe
som fordum Aladdin, der gned paa sin Lampe,
og Aander sig bøjed igen for vort Bud!
</body>
</poem>

<poem id="gregersen2018020361">
<head>
    <title>Glemt og gemt</title>
    <firstline>Glemt er den Sne, som faldt i Fjor</firstline>
    <notes>
        <note>Vilhelm Gregersen: <i>Vintergæk</i>, Nationale Forfatteres Forlag, Kbh., 1911, p. 108.</note>
    </notes>
    <quality>korrektur1,kilde,side</quality>
</head>
<body>
Glemt er den Sne, som faldt i Fjor,
som Taarer gemt i sorten Jord,

glemt er det friske, unge Løv,
lyst sprang det ud, nu er det Støv;

glemt er den Fugl, som sang saa smukt,
glemt, vinterskræmt bag Hav og Bugt,

glemt snart min Sang, mit Suk, min Skæmt,
min jævne Gerning, alting glemt,
ja alting glemt, glemt snart jeg selv,
gemt, gemt og glemt bag Gravens Hvælv. —

,,Glemt bli’er du her — som Millioner,
men over Nattens Stjerne troner
den Gud, som er den mindste nær,
en trofast Gud, som ikke glemmer,
men kærligt ved sit Hjerte gemmer
enhver, som stred for Lyset her,
og faldt med Haanden om sit Sværd.''
</body>
</poem>

<poem id="gregersen2018020362">
<head>
    <title>Fri og frejdig</title>
    <firstline>Fri og frejdig, djærv og mandig</firstline>
    <notes>
        <note>Vilhelm Gregersen: <i>Vintergæk</i>, Nationale Forfatteres Forlag, Kbh., 1911, p. 109.</note>
    </notes>
    <quality>korrektur1,kilde,side</quality>
</head>
<body>
Fri og frejdig, djærv og mandig
røgt fra Dag til Dag din Dont,
Livets Gerning er bestandig
Kraftens friske Døbefont.
Som de bruges, dine Evner,
faa de Vækst i Livets Dyst,
som de vokser, dine Evner,
vokser Modet i dit Bryst.

Har du Lyst til lyse Drømme,
har du Røst til frejdig Sang,
lad som Havets Sus dem strømme
over Livets Arbejdsgang,
friske Haabet i dit Indre,
Blomsten, som skal sætte Frugt,
men lad Drømmen aldrig hindre
Daaden, under Pligtens Tugt.

Og saa ét du aldrig glemme:
Du kan lidet af dig selv;
Himlens Vande selv maa fremme
Bækken til at blive Elv,
Hjertets bedste Alvorsvilje
overalt er, at du vil
ydmyg som en Dalens Lilje
bruge alt, Gud byder til.
</body>
</poem>

<poem id="gregersen2018020363">
<head>
    <title>Bryllupssang i Hjemmet</title>
    <subtitle>Mel.: Det gaar atter hjemad til den lille By.</subtitle>
    <firstline>Stem nu i i denne lille, jævne Sang</firstline>
    <notes>
        <note>Vilhelm Gregersen: <i>Vintergæk</i>, Nationale Forfatteres Forlag, Kbh., 1911, pp. 110-111.</note>
    </notes>
    <quality>korrektur1,kilde,side</quality>
</head>
<body>
Stem nu i i denne lille, jævne Sang,
lad den sænke sig med Hjertets varme Klang,
sænke sig med Kærtens rige, gyldne Glans
over Brudeslør og Myrtekrans.

Se, som Sløret daler folderigt og hvidt,
over Eder dale Freden blødt og blidt:
Har vi Freden fra den kære, gode Gud,
lad saa Verden komme med lidt Slud.

Og som Myrtegrenen dufter grøn og smuk,
dufte Haabets Træ trods mangt et lille Suk,
slynge venligt Grenen om det daglig smaa,
vinke frem Guds store Hjem at naa.

Rosen blusser nu paa Eders varme Kind,
Rosen blegner dog for Tidens barske Vind,
men den Rosenvaand, som gror i Hjertets Skød,
Gud bevare den i Liv og Død!

Til de gamle Hjem I sige nu Farvel,
og lidt Vemod bæver gennem Eders Sjæl,
mangt et barnligt Minde dukker stille frem -
Gud velsigne Jer, I gamle Hjem!

Ja velsign, o Gud, de gamle med det ny,
hold bestandig Haanden over dem til Ly,
og saa sank en Gang os alle i din Favn
i det store Hjem, i Jesu Navn!
</body>
</poem>

<poem id="gregersen2018020364">
<head>
    <title>Stæren</title>
    <firstline>Hvor holder jeg af dig, du kvidrende Stær</firstline>
    <notes>
        <note>Vilhelm Gregersen: <i>Vintergæk</i>, Nationale Forfatteres Forlag, Kbh., 1911, p. 112.</note>
    </notes>
    <quality>korrektur1,kilde,side</quality>
</head>
<body>
Hvor holder jeg af dig, du kvidrende Stær,
som synger saa kæk og forvoven!
Skønt alt end er nøgent paa Mark og i Kær
og Rimfrost endnu pudrer Skoven,
du sætter dig trygt paa en Gavl imod Syd,
hvor Solen den rigtig kan bage,
og spaar saa frimodigt med jublende Fryd,
at talte er Vinterens Dage.

Er fattigt kun skaaret dit daglige Brød,
og maa vel ret ofte du gyse,
du. synger din Vise og glemmer din Nød
og glemmer i Sangen at fryse.
Du Foraarets Sanger med fribaarent Mod,
pust Haabet herinde i Lue,
til glad og frimodig jeg strækker min Fod
og synger trods alt, som vil kue.

Ja, glad vil jeg lytte og tro, naar du spaar,
at Vinteren snart maa faa Ende,
at Vaaren maa sejre, hvordan det saa gaar,
og magte sin vældige Fjende.
Hvor Sneen nu spotter den straalende Sol
og trodser dens varmende Flamme,
snart Jorden skal bære en yndig Viol,
mit Hjerte skal gøre det samme.
</body>
</poem>

<poem id="gregersen2018020365">
<head>
    <title>Nu tændes den første Stjerne</title>
    <firstline>Nu tændes den første Stjerne</firstline>
    <notes>
        <note>Vilhelm Gregersen: <i>Vintergæk</i>, Nationale Forfatteres Forlag, Kbh., 1911, p. 113.</note>
    </notes>
    <quality>korrektur1,kilde,side</quality>
</head>
<body>
Nu tændes den første Stjerne,
Travlheden er forbi,
nu skinner Maanen paa Gavl og Tag
og ud over Mark og Sti.
Hør, nede fra Gaden de ilende Fjed,
som hige mod Hjemmets Ly —!
Snart tændes der Lys fra Hus og til Hus
og over den hele By.

Men førend vi Lampen tænder,
samles vi stille her
og synger saa mangen en hjemlig Sang
ved Lyset af Ovnens Skær,
og Hjerterne stemmes saa varmt og saa mildt
og mødes i fælles Fred
som Bølger i samme rindende Væld,
som Blomster i samme Bed.

Gud signe de Timer stille,
fødte i Venners Krans,
Gud signe de Tanker, som blomstred frem
i Hyggen ved Ildens Glans.
Der aander en Duft, og der tindrer et Skær,
der vugger en Tone med
fra hver en velsignet, hyggelig Kvæld,
et Minde, som lyser Fred.
</body>
</poem>

<poem id="gregersen2018020366">
<head>
    <title>Mindeaften</title>
    <firstline>Mens den brusende Blæst farer frem paa sit Tog</firstline>
    <notes>
        <note>Vilhelm Gregersen: <i>Vintergæk</i>, Nationale Forfatteres Forlag, Kbh., 1911, pp. 114-115.</note>
    </notes>
    <quality>korrektur1,kilde,side</quality>
</head>
<body>
Mens den brusende Blæst farer frem paa sit Tog
og fordunkler min Rude med Sne,
ved den blussende Ild, i min rolige Krog
faar jeg dejlige Syner at se.

Ja, der hvælves af Bøgenes dunbløde Hang
over hvide Konvaller et Tag,
hvor det dufter af Vaar, hvor det toner af Sang
som paa Løvspringets solfyldte Dag.

Og dér kommer til Møde, snart den og snart den,
de, som spredtes i Øst og i Vest,
og den frejdige Sang, som forlængst toned hen,
den faar Klang som ved Ungdommens Fest.

Og min Sjæl dukker ned i mangt inderligt Blik,
skønt forlængst det paa Jorden blev slukt,
og jeg lytter til kærlige Stemmers Musik,
endskønt Munden i Døden blev lukt.

Og mit Hjerte er ungt og mit Hjerte er glad,
og jeg føler, jeg mister dem ej,
mens min Kærligheds Træ end kan brede sit Blad
og staa friskt som i Ungdommens Maj.

Og jeg føler saa vist, og jeg synger det frit:
Hvad jeg fandt, som er Kærlighed værd,
det kan aldrig forgaa, det er mit, det er mit,
det skal møde mig hisset som her.

Jeg skal se dem igen med den genfødte Sans,
se hver eneste hjemme hos Gud,
i et renere Lys, i en varmere Glans,
frisk som Blomsten, der nylig sprang ud.
</body>
</poem>

<poem id="gregersen2018020367">
<head>
    <title>Haabet</title>
    <firstline>Tidt tænkte jeg mig Haabet som en Engel</firstline>
    <notes>
        <note>Vilhelm Gregersen: <i>Vintergæk</i>, Nationale Forfatteres Forlag, Kbh., 1911, p. 116.</note>
    </notes>
    <quality>korrektur1,kilde,side</quality>
</head>
<body>
Tidt tænkte jeg mig Haabet som en Engel
med himmelsk Klarhed paa den brede Pande,
med Modets Lynglimt i det lyse Blik,
med Heltens lette, sikkre, stolte Gang,
en Engel i en paradisisk Glans,
som strakte Haanden alt mod Sejrens Krans
med tusind Jubeltoner paa sin Tunge.

Nu synes tidt jeg, Haabet er en Kvinde,
som vandrer stille gennem Vintrens Øde
med Lokken flagrende i kolde Vinde,
men over Kinden Livets Morgenrøde.
Tyst gaar hun fremad — Vaaren vil hun møde.

Hun spejder efter Straalerne, som brøde
sig Vej igennem Skyens mørke Tag,
hun suger Luften ind i fulde Drag:
,,O, mon den ikke lunes lidt i Dag?''
hun lytter til den mindste Fuglekvidder
med spændt Aarvaagenhed og Velbehag.

Hun smiler, naar hun mellem alt det døde
kan finde blot et Straa, som er i Grøde,
en lille Knop, som taler Livets Sag,
taknemlig for hvert lille Tegn, som kommer
med Profetier om den fjerne Sommer.
</body>
</poem>

<poem id="gregersen2018020368">
<head>
    <title>Mo'ers Vuggesang</title>
    <subtitle>til lille Toni.</subtitle>
    <firstline>Hvil nu blødt og sov nu sødt</firstline>
    <notes>
        <note>Vilhelm Gregersen: <i>Vintergæk</i>, Nationale Forfatteres Forlag, Kbh., 1911, pp. 117-118.</note>
    </notes>
    <quality>korrektur1,kilde,side</quality>
</head>
<body>
Hvil nu blødt og sov nu sødt,
du min egen Pige,
længe jeg længtes efter dig, min Skat;
hvor jeg er glad, det kan jeg ikke sige,
du er min Fryd, min Tanke Dag og Nat.

Hvil nu blødt og sov nu sødt,
luk dé Øjne milde,
klare som Dug i Blomsterkalkens Blaa;
om dine Læber, som rødmende sig skille,
spiller et Smil. Hvad mon du tænker paa?

Hvil nu blødt og sov nu sødt,
Liljen paa din Pande
blomstre om Kap med Rosen paa din Kind;
gid alt det rene, det hellige og sande
lysne dit Smil og frede om dit Sind.

I Hvil nu blødt og sov nu sødt,
de Kinder er saa runde,
stille du løfter Haanden spæd og fin.
Hjælpe mig Gud — gid jeg dog al Tid kunde
holde den fast i Nøden, fast i min.

Hvil nu blødt og sov nu sødt,
kom saa godt til Kræfter,
bliv rigtig flink, et Solskin i dit Hjem.
O, hvert et Blik, jeg stille paa dig hæfter,
er som en Bøn, der lønlig stiger frem.

Hvil nu blødt og sov nu sødt,
mens du kan, du lille,
Verden derude er af Torne fuld,
ogsaa for dig vil sagtens Taarer trille,
blot de maa lutre Hjertets Sølv og Guld.

Hvil nu blødt og sov nu sødt,
jeg vil for dig vaage,
men naar en Gang mit Øje, det er lukt,
er der et Blik, som over Verdens Taage
følger dig tro og aldrig bliver slukt.

Hvil nu blødt og sov nu sødt,
indtil Fa’er han kommer,
bøjer sig ned mod Vuggens grønne Skjul —
det er ham mer end Skoven i Skærsommer,
du lille Barn, hans Lykkes glade Fugl.

Hvil nu blødt og sov nu sødt,
naar du først kan trippe
her ved min Haand og sige Fa'er og Mo'er
- o lille Glut, den Fryd vil jeg ej slippe,
ikke for alt det bedste her paa Jord.
</body>
</poem>

<poem id="gregersen2018020369">
<head>
    <title>Naar Solen gaar i Bjerge</title>
    <firstline>Naar Solen gaar i Bjerge</firstline>
    <notes>
        <note>Vilhelm Gregersen: <i>Vintergæk</i>, Nationale Forfatteres Forlag, Kbh., 1911, p. 119.</note>
    </notes>
    <quality>korrektur1,kilde,side</quality>
</head>
<body>
Naar Solen gaar i Bjerge
og Lykken ligesaa,
Gud Herren er dit Værge
og kan dig vel forstaa.

I Mulm og Nat han tænder
de tusind Stjerner smaa,
og Himlens Lys, de brænder,
naar Jordens Lys forgaa.

Og Himlens Lys, de skinner
med Trøst i Sorgens Stund,
til Sorgen selv forsvinder
og er et Minde kun,

til over Skyer dunkle
Guds Sol gaar frem paany,
og Nattens Taarer funkle
som Morgendug i Gry. -
</body>
</poem>

<poem id="gregersen2018020370">
<head>
    <title>Da Solen gik ned</title>
    <firstline>Da Solen gik ned</firstline>
    <notes>
        <note>Vilhelm Gregersen: <i>Vintergæk</i>, Nationale Forfatteres Forlag, Kbh., 1911, pp. 120-121.</note>
    </notes>
    <quality>korrektur1,kilde,side</quality>
</head>
<body>
Da Solen gik ned
bag Lunden med Fred
og Fuglene kvidred i Skoven,
med tankefuldt Sind
og med blussende Kind
jeg stirred i Guldglansen ind.

Fra Kyst og til Kyst
som aandende tyst
sig løfted og sænkede Voven,
en vuggende Favn
fuld af sukkende Savn
i Længsel mod Kvældsolens Bavn.

Da kom der en Klang
af Klokkernes Sang
og sænked sig sagte fraoven,
da var det som gled
over Bølgerne ned
et stille velsignet: Guds Fred!

Du Væld i mit Bryst,
o bi kun paa Trøst,
naar Solen gaar ned for din Længsel,
Guds Kærlighed selv
vil fra Stjernernes Hvælv
indlulle den brusende Elv.
</body>
</poem>

<poem id="gregersen2018020371">
<head>
    <title>Blikket</title>
    <firstline>Naar Tanken knap kan evne</firstline>
    <notes>
        <note>Vilhelm Gregersen: <i>Vintergæk</i>, Nationale Forfatteres Forlag, Kbh., 1911, pp. 122-123.</note>
    </notes>
    <quality>korrektur1,kilde,side</quality>
</head>
<body>
Naar Tanken knap kan evne
at forme sig i Ord,
naar Munden ej tør nævne,
hvad dybest inde bor,
hvad dunkelt kun vi fatte,
tidt straaler i et Blik
med Bud fra skjulte Skatte,
vor Sjæl i Eje fik.

Som blomstertunge Grene
forene Duften sød,
som Kilder sig forene
i Flodens Bølgeskød,
som Toner sig forbinde
harmonisk i Musik,
kan Sjæl til Sjæl sig finde
og binde i et Blik.

Og kan den end kun gætte
hvad i den anden bor,
den træffer nok det rette,
hvor Hjerte Hjerte tror,
den skimter dog den Kærne,
som aldrig kan forgaa,
den aner dog den Stjerne,
hvis Straalebud den saa.

Ja det, vi dybest eje,
som Sol igennem Sky
kan bane sine Veje
i Blikkets Morgengry,
kan Straalebroen bygge,
som Hjerter mødes paa,
saa glad og tillidstrygge
hinanden de forstaa.
</body>
</poem>

<poem id="gregersen2018020372">
<head>
    <title>God Dag og farvel</title>
    <firstline>God Dag er som et Morgengry</firstline>
    <notes>
        <note>Vilhelm Gregersen: <i>Vintergæk</i>, Nationale Forfatteres Forlag, Kbh., 1911, p. 124.</note>
    </notes>
    <quality>korrektur1,kilde,side</quality>
</head>
<body>
,,God Dag'' er som et Morgengry,
der lokker Smil paa Kind.
,,Farvel'' er som en Aftensky,
der hyller Solen ind.

Men hvert Farvel, som bliver sagt
i Vemod og i Savn,
har Natten lig sin Stjernepragt,
har Minder i sin Favn.

Saa gaa da under Stjernetag
med Herren som din Ven,
for vist der gryr en Solskinsdag,
da vi skal sés igen!
</body>
</poem>

<poem id="gregersen2018020373">
<head>
    <title>Hyrdens Hjemfærd</title>
    <subtitle>Comp. af Otto Malling</subtitle>
    <firstline>Foran Hjorden gaar han stille</firstline>
    <notes>
        <note>Vilhelm Gregersen: <i>Vintergæk</i>, Nationale Forfatteres Forlag, Kbh., 1911, p. 125.</note>
    </notes>
    <quality>korrektur1,kilde,side</quality>
</head>
<body>
Foran Hjorden gaar han stille,
tankefuld,
Duggens Perledraaber trille
over Muld;
snart i Mulm sig Sletten dølger,
trøstig Hjorden Hyrden følger,
Hyrden, han er tro som Guld.

Hvor han sætter sine Fødder,
gaar den frem,
over Sten og Stub og Rødder,
mod hans Hjem;
naar han lader Røsten gjalde,
løfte Hovedet de alle,
og hver Angest gaar i Glem.

Han, som løfted Hyrdestaven,
fjernt i Øst,
han, som léd og steg af Graven,
er vor Trøst;
i hans Fodspor vil vi træde
Vejen hjem i Sorg og Glæde:
,,Frygt ej, tro kun!'' er hans Røst.
</body>
</poem>

</content>
</section>

<section>
<head>
    <title>Mindedigte</title>
</head>
<content>

<poem id="gregersen2018020374">
<head>
    <title>Ved vor gamle Konges Død</title>
    <firstline>Vi hejse Flaget halvt paa Stang</firstline>
    <notes>
        <note>Vilhelm Gregersen: <i>Vintergæk</i>, Nationale Forfatteres Forlag, Kbh., 1911, pp. 126-127.</note>
    </notes>
    <keywords>christian9</keywords>
    <quality>korrektur1,kilde,side</quality>
</head>
<body>
Vi hejse Flaget halvt paa Stang:
Vor gamle Drot er død,
og dæmpet runger Malmets Klang
fra tusind Klokkers Skød,
og vemodsfyldt i stille Savn
fra Mund til Mund gaar Kongens Navn,
og Stemmen bliver blød.

,,En Mand, man kunde lide paa,
ja helt og fuldt en Mand,
en Hædersmand fra Top til Taa,
en Riddersmand var han,
en Mand, som gjorde Ret og Skjel
og vilde alle lige vel
og Lykke for vort Land,

en Mand, som stod i Kampens Brus
saa modig som i Fred
og værged for vor Moders Hus
med sønlig Kærlighed,
som delte med os lige Kaar,
vort Hjertes Haab, vort Hjertes Saar,
til Livets sidste Fjed,

en Mand, som elsked Hus og Hjem,
saa tro og uden Bram,
og elsked alt det bedste frem
og gav al Glimmer Skam,
en Mand, som ofte bygged Bro
fra dem, der græd, til dem, der lo,
og aldrig skifted Ham.

Nu skal den ranke Rytter ej
bestige mer’ sin Hest,
nu gik han stille Dødens Vej
som en beskeden Gæst,
ind til sin Hustru hjertenskær,
ind til den hele lyse Hær
ved Kongesønnens Fest.

Men Mindet, det skal stjernelyst
gaa frem fra Slægt til Slægt,
og ofte skal en Faders Røst
end minde Gut og Knægt:
,,Min Søn, bliv du saa god en Mand
og bær din Byrde, tro som han
bar Kongekronens Vægt!''
</body>
</poem>

<poem id="gregersen2018020375">
<head>
    <title>Min Fødeby</title>
    <subtitle>(Flensborg)</subtitle>
    <firstline>Hvor bløde Bakkers Rande</firstline>
    <notes>
        <note>Vilhelm Gregersen: <i>Vintergæk</i>, Nationale Forfatteres Forlag, Kbh., 1911, pp. 128-130.</note>
    </notes>
    <quality>korrektur1,kilde,side</quality>
</head>
<body>
Hvor bløde Bakkers Rande
sig tegne imod Sky,
paa Sønderjyllands Strande,
dér staar min Fødeby;
paa Fjordens dybe Vove
henglider Sejl ved Sejl,
og fjerne Bøgeskove
sig neje mod dens Spejl.

De smækre Master ranke
sig kækt i Luftens Blaa,
og højt paa Duborgs Banke
du ser Ruinen staa,
de friske Vinde suse
om Havers Blomstertavl,
og der staar gamle Huse
langs Gaden, Gavl ved Gavl.

Paa Torvet sprudler Vandet
mod Kummens vide Skød, og intet Steds i Landet
du bedre Kilder nød,
de risler og de rinder
med Straalen sølverhvid,
de nynner og de minder
om længst forsvunden Tid.

Men Kilden, som har rundet
ved Hjemmets gamle Hus,
ak den er længst forsvundet
og Huset lagt i Grus,
forsvundne, ak forsvundne
er ogsaa Korsets Flag —
,,Ve, ve de overvundne!''
Det gælder end i Dag.

Men som de samme Vinde
end suse ind fra Øst,
de gamle Tanker rinde
igennem mangt et Bryst;
som Abildblomsten fødes
i rødhvid Herlighed,
fra Vaar til Vaar opglødes
den gamle Kærlighed.

Gud signe Jer dernede,
som holde Riddervagt
i Hjemmets gamle Rede
saa frisk og uforsagt.
Vil Gud, skal end vi skue
en solskinsdejlig Dag,
da Dannebrog skal lue
frit over Taarn og Tag.
</body>
</poem>

<poem id="gregersen2018020376">
<head>
    <title>Med en Krands</title>
    <subtitle>Til J. P. E. Hartmanns Kiste</subtitle>
    <firstline>Af Vintergækker og af blaa Violer</firstline>
    <notes>
        <note>Vilhelm Gregersen: <i>Vintergæk</i>, Nationale Forfatteres Forlag, Kbh., 1911, pp. 131-132.</note>
    </notes>
    <quality>korrektur1,kilde,side</quality>
</head>
<body>
Af Vintergækker og af blaa Violer
en Krans jeg lægger paa din Kistes Laag,
i deres lyse, simple Foraarskjoler
de tale Kærlighedens milde Sprog;

og som de lønligt spired’ over Mulde
som Vaarens Varsel midt i Kuld og Sne,
de varsle Haab i Dødens Vinterkulde
og Gensynsglæde midt i Savnets Ve.

Hav Tak for dine rige Harmonier,
dit Snilles store, stærke Vingeslag,
som for de lyse, milde Melodier
som Bøgesus en dansk Skærsommerdag.

Hav Tak fra mig, fordi du fra det lave
bar ,,Vintergækken'' og ,,den bly Viol''<note>* ,,Vintergæk'' og ,,Viol'', to af mine Digte, som J. P. E. H. har komponeret Musik til.</note> <!-- TODO: Links -->
og andre fler’ ind i din lyse Have,
saa de sprang ud i Varmen af din Sol.

Og Tak, fordi dit rige, ædle Snille,
som favned alt det bedste her paa Jord,
kom mig i Møde med det fine, milde,
solfyldte Sind, hvoraf et Hjerte gror.
</body>
</poem>

<poem id="gregersen2018020377">
<head>
    <title>Til den 6. Oktover 1908</title>
    <subtitle>Ved et Studenterjubilæum</subtitle>
    <firstline>Nu gulnes Løv i Hegn og Lund</firstline>
    <notes>
        <note>Vilhelm Gregersen: <i>Vintergæk</i>, Nationale Forfatteres Forlag, Kbh., 1911, pp. 133-134.</note>
    </notes>
    <quality>korrektur1,kilde,side</quality>
</head>
<body>
Nu gulnes Løv i Hegn og Lund,
nu tømmes Havens Æblekroner,
piano kvidrer Fuglens Mund,
crescendo bruser Vindens Toner,
men Vaaren har vort Hjerte stemt,
og Somrens Pragt er ikke glemt,
og højt i Hjertets Himmel gemt
staar Mindets Stjernemillioner.

Ja Skoven klæder sig i Guld,
men vi blev mere graa end rige,
kun faa fik sagtens Pungen fuld
og klatred højt paa Ærens Stige,
men hvordan end du blev forvænt,
i Aften er du kun Student,
og Mindets Fest vort Element;
alt andet har kun lidt at sige.

Skaal for Studenten i vort Bryst!
— Maaske lidt vaadt dit Øje blinder:
Forstummet er saa mangen Røst,
og blegnet mange friske Kinder,
og du blev selv en gammel Ka’l,
og slidt det ydre Futteral —
løft dog frimodig din Pokal
til Skaalen for din Ungdoms Minder.

Hvad der forsandt var Ungdom i,
det gik i Tiden ej til Grunde,
det er som gammel Poesi,
der lever end i Folkemunde;
det er som ædle Druers Pragt,
i Fadet gemt, i Kæld’ren lagt,
de tabte ikke Duft og Magt,
men steg i Værd, mens Tider runde.
</body>
</poem>

<poem id="gregersen2018020378">
<head>
    <title>Christian Richardt</title>
    <firstline>Rigt og fyndigt har du bøjet</firstline>
    <notes>
        <note>Vilhelm Gregersen: <i>Vintergæk</i>, Nationale Forfatteres Forlag, Kbh., 1911, pp. 135-136.</note>
    </notes>
    <quality>korrektur1,kilde,side</quality>
</head>
<body>
Rigt og fyndigt har du bøjet
Danmarks Maal i Rytmens Klang,
blidt og yndigt har du føjet
Ord til Ord, saa Sproget sang;
som en Sommerfugl af Larven,
fin i Formen, fin i Farven,
Digtet sig fra Læben svang.

Under Korset dine Strenge
bæved alvorsmildt og smukt,
over Vaarens Blomstersenge
som en Fugl steg Sangens Flugt,
under Dannebroges Susen
lød den kækt som Bølgens Brusen,
altid frisk som Yduns Frugt.

Hvad der bor i danske Hjerter,
toned i dit ædle Kvad,
vore Glæder, vore Smerter
og din Sang, de fulgtes ad,
men, som Duen hjem til Arken,
bar du over Ødemarken
altid Haabets lyse Blad.

Flor sig sænker om din Lyre,
men i Vaarens lyse Skær
Bukkar og den lille Syre,
Løv af lyse Bøgetræ’r
blødt sig om dit Billed vinde,
mens det toner varmt herinde:
,,Digter, du blev Danmark kær!''
</body>
</poem>

<poem id="gregersen2018020379">
<head>
    <title>Til en Mindefest for Frederik Paludan Müller</title>
    <firstline>Fuldt som Malm i Klokkers Klang</firstline>
    <notes>
        <note>Vilhelm Gregersen: <i>Vintergæk</i>, Nationale Forfatteres Forlag, Kbh., 1911, pp. 137-138.</note>
    </notes>
    <keywords>mueller</keywords>
    <quality>korrektur1,kilde,side</quality>
</head>
<body>
Fuldt som Malm i Klokkers Klang,
fint som Sus af Psyches Vinger,
formed sig hans Skabertrang
i det Væld, som til os klinger.
Hjertets Højhed, Aåndens Flugt,
Viddets Tugt han føjed sammen,
Vaarens Blomst og moden Frugt,
Arnens Ild og Alterflammen.

Han var Tænker, mer dog Mand,
Alvor præged Skjaldens Virke,
fra det onde vandt han Land
og bar Sten til Lysets Kirke;
hvad han satte os til Maal,
da vort Flag hang floromvundet
var jo: ,,Mænd med Viljens Staal,
Kvinder, fromt til Arnen bundet.''

Hejs da Flaget højt paa Stang,
ham til Ære, ham til Minde!
Lad den klinge ud hans Sang
og faa Genlyd dybt herinde,
bære Ved til Hjertets Baal,
til hver Trold er brat forsvundet,
og det kendes som vort Maal:
,,Alt det tabte atter vundet!''
</body>
</poem>

<poem id="gregersen2018020380">
<head>
    <title>Prof. Dr. Sophus Heegaard</title>
    <firstline>Ad Tankers bratte Veje</firstline>
    <notes>
        <note>Vilhelm Gregersen: <i>Vintergæk</i>, Nationale Forfatteres Forlag, Kbh., 1911, pp. 139-140.</note>
    </notes>
    <quality>korrektur1,kilde,side</quality>
</head>
<body>
Ad Tankers bratte Veje,
ad Skønheds stille Sti,
du higed mod et Eje,
en Sjæl kan hvile i;
men gyldne Skyers Dampe
for Himlen selv du fandt,
din Tros Aladdinslampe
først sént dit Hjerte vandt.

Som Solens stærke Lue
ej viser ret sin Magt
paa Skyens kolde Bue,
men lavt i Lundens Pragt,
i Ydmyghedens Lunde
først fandt dit Hjerte Fred,
dengang du ærlig kunde
ved Korset knæle ned.

I høje Lærdomssale
jeg lytted til dit Ord,
hav Tak for al din Tale,
som søgte Sandheds Spor,
hav Tak her ved din Kiste
dog mest som Troens Tolk,
da Livets Vej du viste
frimodig for dit Folk.

Saa ærlig du bekendte
i Smertens mørke Nat,
hvor al din Visdom endte
og lod dig staa forladt,
saa frit du løfted Røsten
til Varsel og til Fred,
og vidnede om Trøsten
i Jesu Kærlighed.

Mangt Ord af dig vil glemmes,
hvor godt det end var sagt,
men dette Ord skal gemmes
og altid staa ved Magt,
skal staa ved Tidens Vande
som Fyrets klare Bavn,
advare mod at strande
og pege trygt i Havn.
</body>
</poem>

<poem id="gregersen2018020381">
<head>
    <title>Carl Plough</title>
    <firstline>Han var en Mand, hvis Aand var tidlig vaagen</firstline>
    <notes>
        <note>Vilhelm Gregersen: <i>Vintergæk</i>, Nationale Forfatteres Forlag, Kbh., 1911, p. 141.</note>
    </notes>
    <keywords>plough</keywords>
    <quality>korrektur1,kilde,side</quality>
</head>
<body>
Han var en Mand, hvis Aand var tidlig vaagen,
en Morgenfugl, der løfter sig før Dag
og spejder efter Solen gennem Taagen
og hilser den med Hjertets fulde Slag.
Han vilde Lys og Frihed for det bedste,
fra sønden Aa op til det høje Nord,
og om de skilte Frænder atter fæste
i Kærlighed den brustne Styrkegjord.

Han var en Skjald, hvis Stemme kunde runge,
som Lurens Malm, som Gny af Skjold og Sværd,
saa frisk som Havet, men med Glød paa Tunge,
som tændte Ild i Norden fjernt og nær,
en Kampens Skjald og dog en Sanger stille,
der stemte Strengen inderlig og mild
til Foraarstoner selv i Høsten silde,
blot hun, han elsked, vilde lytte til.

Gemt er hans Støv i Støvets Fællesbolig,
han selv fandt Trøst i Kristentroens Fred,
men fra hans Digtning lyser end fortrolig,
som fra et Spejl, hans Billed til os ned,
og medens Sangen bruser gennem Norden,
mens Kærligheden tænder Hjertets Bavn
og spreder Glans om Hjemmet her i Norden,
et Skær deraf skal lue om hans Navn.
</body>
</poem>

<poem id="gregersen2018020382">
<head>
    <title>Gustav Johannsen</title>
    <firstline>Paragraf fem, den har de faaet slettet</firstline>
    <notes>
        <note>Vilhelm Gregersen: <i>Vintergæk</i>, Nationale Forfatteres Forlag, Kbh., 1911, pp. 142-143.</note>
    </notes>
    <quality>korrektur1,kilde,side</quality>
</head>
<body>
,,Paragraf fem, den har de faaet slettet
og roser sig af deres klare Ret
lig Pontius Pilatus, der fik tvættet
sin Haand, men ej sin Sjæl for Syndens Plet;
Paragraf fem, den staar hos Gud paa Rente,
der staar den godt, og derfor kan vi vente.

Bag Grænsepælene, som vil os skille,
gaar Tusinder af Hjerter med i Strid
og drikker af den samme Haabets Kilde
og bier paa den samme lyse Tid,
og ved det samme Herrens Ord sig trøste:
At som vi saar, saaledes skal vi høste.

Og derfor frem, I danske Sønderjyder,
frem, rolig frem for Modersmaal og Ret,
saa længe Blodet gennem Aaren flyder,
maa ikke én iblandt os blive træt.
Med frejdigt Mod selv i de mørke Dage,
frem, rolig frem. Det bedste er tilbage!''

Saaledes talte du med fyndig Røst,
du friske, djærve Tolk for Ret og Ære,
kækt var dit Mod, og som dit Smil var lyst,
varmt slog det danske Hjerte i dit Bryst
derfor: Velsignet skal dit Minde være!

At vi har Ret, det er vort stærke Skjold,
det gør vort Værge hvast, naar Kampen raser,
det viste du vor Fjende hundredfold,
naar med et Smil du mødte List og Vold
i rolig Kraft som Nordens gamle Aser.

Saa skal da dette staa som Monument
for dig, i hvem vor Ret saa kækt har levet,
at frejdig vi vil staa mod Fjenden vendt,
med Øjet vaagent og med Viljen spændt,
og med: ,,Staa fast'' i Bannerdugen skrevet.
</body>
</poem>

<poem id="gregersen2018020383">
<head>
    <title>J. Jessen</title>
    <subtitle>(Redaktør af ,,Flensborg Avis'')</subtitle>
    <firstline>Flensborg, gamle Fødeby</firstline>
    <notes>
        <note>Vilhelm Gregersen: <i>Vintergæk</i>, Nationale Forfatteres Forlag, Kbh., 1911, pp. 145-146.</note>
    </notes>
    <quality>korrektur1,kilde,side</quality>
</head>
<body>
Flensborg, gamle Fødeby,
hvor jeg tumled mig som lille,
stille i min Tanke, stille
gæster jeg dig nu paany.

Ak saa tung er nu min Vej,
og forgæves over Taget
søger Øjet efter Flaget.
Dannebrog, du er der ej!

Men igennem Nat og Savn
bryder Lys for mine Tanker,
trofast Mindets Vedbend ranker
sig om mangt et ædelt Navn,

mangt et Navn, som vidner end,
at de danske Hjerter banker
frit og kækt trods Had og Skranker,
som det sømmer sig for Mænd.

Og blandt disse som en Elv
strid og modig til at bære,
hvor det gjaldt vor Ret, vor Ære,
stod <i>han</i> frem og gav sig selv.

Nu er Elven rundet ud,
ud i Evighedens Vande,
Danmark staar med sænket Pande,
og hans Hjerte staar for Gud.

Men som Væld, der ej forgaar,
end hans Ord os gaar i Møde,
sandt og klart og fuldt af Grøde,
fuldt af Varsler om en Vaar.

Luk da op, du danske Sind,
for hans Hjertes friske Strømme,
det var ikke vage Drømme,
selv han satte Livet ind.

Sig ham Tak og følg ham tro,
og skønt Vemod Øjet blinder,
brug din Tid, mens Solen skinner,
byg som han paa Haabets Bro.
</body>
</poem>

<poem id="gregersen2018020384">
<head>
    <title>Fra Krigens Tid</title>
    <subtitle>Et fortællende Digt.</subtitle>
    <firstline>Det lakker ad Vintertide</firstline>
    <notes>
        <note>Vilhelm Gregersen: <i>Vintergæk</i>, Nationale Forfatteres Forlag, Kbh., 1911, pp. 146-155.</note>
    </notes>
    <quality>korrektur1,kilde,side</quality>
</head>
<body>
I.

Det lakker ad Vintertide, —
for Stormenes Sørgetoner
er Sangen flygtet mod Syden
og falmed’ er Skovens Kroner.

Det lakker ad Vintertide, —
Kong Fredrik, den folkekære,
er stædet til Hvile i Roskild,
og truet er Danmarks Ære.

Det lakker ad Fredens Aften,
og Sværdene spændes ved Bælte;
ved Thyras ældgamle Virke
flokkes de danske Helte.


II.

I Flensborg, det gamle, det lange,
er der en Myldren og Stimlen,
Torvene selv er for trange;
klart blaaner Decemberhimlen.

Det toner ned gennem Gaden
af rumlende, tunge Kanoner
og tusinde rungende Stemmers
stærke, krigerske Toner.

Det drøner af tempofaste
Infanteriregimenter,
Trommerne hvirvle og buldre
til klingre Metalinstrumenter.

Nu trænges ved hvert et Vindu
de Jomfruer unge og smukke;
der veksles de venligste Blikke,
der stiger de lønligste Sukke.

Men hun ved det aabne Vindu
er yndigst dog blandt de mange,
frisk som et duftende Majtræ,
naar Duggen rinder i Vange.

Hun staar med de dejligste Roser
fra Vinduets plyndrede Have;
hvem gælder den lønlige Længsel,
hvem gælder den duftende Gave?

Hun spejder med blussende Kinder;
af straalende Hjælme hun øjner
en Guldbølge blinke i Solen,
og bankende Barmen sig højner.

Nu nærmer sig Têten, Musikken,
paa Gangere vælige, hvide;
de lyseblaa Kapper sig folde
om Hestene brede og side.

Se — Obersten selv, den gamle,
paa Skimmelen bred og broget,
ved Siden af ham Adjutanten;
nu beder han Chefen om noget.

Den gamle han lytter opmærksomt
og plirer polisk med Øjet,
saa brummer han noget i Skæget;
den unge smiler fornøjet.

Hun træder med Blussen tilbage,
i Bølgegang løfter sig Barmen —
nu holder han ved Karnappen,
han hælder sig ind over Karmen.

Han hælder sig ind over Karmen —
hvad er det han gør, den forfløjne?
Han glemmer nok, Verden derude
har tusinde kritiske Øjne.

Og Hesten, dem holder saa stille
og vifter kun sagte med Halen,
som vilde den ikke forstyrre
den kærlige Hvisken og Talen.


III.

,,Tag disse Roser, tag de sidste,
som Vintrens Tid har levnet mig;
o, kære, skulde dig jeg miste,
jeg tror, mit Hjerte maatte briste,
tag mine Roser, mine sidste,
de véd, hvor højt jeg elsker dig!

O maatte, maatte jeg dog ride
med dig ad Kampens vilde Vej,
og maatte savne, maatte stride
og lide alt, hvad du skal lide
og maatte sejre ved din Side,
ja, om jeg skulde, dø med dig!

Men ak, hvi mørknes nu dit Øje,
hvi bæver det omkring din Mund?
O, jeg skal taale Savnets Møje,
jeg vil i Ydmyghed mig bøje
og stille bære mod det høje
dig og vort Land i Længslens Stund

Farvel, Farvel, se Fanen vajer,
fjernt kalder dig Trompetens Røst,
Gud skærme dig og give Sejer
og mig sin Trøst!


IV.

Mat lyser Maanens blege Skin
fra Skyens Rand paa Sliens Vove;
de trætte Kammerater sove,
og ensomt lyder Vagtens Trin.
Hvem véd, om ej i Morgen alt,
før Kvældens Klokker Herren love,
den skæbnesvangre Tærning faldt.

Han sidder ved det slukte Fyr
og sér de sidste Emmer gløde,
og Mindets Alfestemmer bløde o
fortæller gamle Æventyr.
I Tanken med sin unge Brud,
med Fa’er og Mo’er han holder Møde:
,,O trøst dem, hvis jeg falder, Gud!''


V.

Sænk dig, o Nat, om Dannebrog,
o, sænk dig om det tavse Tog,
som gaar fra Thyras Virke,
sænk Sørgefloret over Jord,
lad bruse Stormens Aandekor
som Orglet fra en Kirke. —

Støt stod vor Hær i sluttet Ring,
men ak, da drøned det: Omkring,
omkring, omkring, tilbage!
Tilbage, før det er for sent!
Tilbage?—-Var det saadan ment?
Det var, som om man glemte rent
den gamle, danske Sage.
Blev derfor hvert et Offer bragt,
for i den sidste Nattevagt
at fly fra Thyras Volde?
Skal gives tabt den gode Sag,
før vi for Alvor prøved Tag
om Danmarks gamle Grænsedrag,
vi lovede at holde,
at holde midt i Storm og Brag,
indtil i Pjalter hang vort Flag,
og hver Kanon var skudt i Kvag
paa sammensjunkne Volde?
Omkring! det var et Tvivlens Suk,
som ødte Drømmen lys og smuk.
Omkring! det var et Øksehug
mod Haabets ranke Stamme,
som hugged den til Skamme.

Thi sænk dig, Nat, om Dannebrog,
thi sænk dig om det tavse Tog,
som gaar fra Thyras Virke;
sænk Sørgefloret over Jord,
lad bruse Stormens Aandekor
som Orglet fra en Kirke:

,,En Folketro fik Ulivssaar,
et Folkehaab blev lagt paa Baar,
og som et Dødens Minde staar
det tabte Dannevirke!''

Saa tænkte han, og Skridt for Skridt
han red med sine tavse Mænd;
saaledes vented han dog mindst,
han skulde draget bort igen.
Han ænsed ikke Slud og Blæst,
men stirred paa det mørke Tog,
der langsomt gennem Natten drog:
Kanoner, Vogne, for og bag,
saa Rytteri i lange Drag
og Bajonetter uden Tal
gled ad Kolonnevejens Spor
uvilligt, tøvende mod Nord,
en Folkebølge, Mand ved Mand,
helt ud til Horisontens Rand.


VI.

Ung Anna vaagner ved Nattetid.
Hvi flygted Drømmen saa lys og blid?
Paa Gaden hører hun Bulder og Larm,
hun trækker Linet tæt om sin Barm.

Hun sér gennem Ruden, hvad er det, hun sér?
Der drager fra Sønder den danske Hær
med mørke Miner og tunge Trin.
Da blegner Rosen paa hendes Kind.

Hun lægger de udslagne Lokker i Baand,
hun fæster sit Bælte med skælvende Haand,
og bort hun sig skynder med bævende Fjed
i Mulm og Mørke paa Gaderne ned.

Hun spørger og spørger saa tung i Sind,
hun byder de trætte i Huset ind,
men Mad og Drikke vil ej glide ned,
selv ikke Vinen faar Tungen paa Gled.

Og Natten flygter i Taagedis,
og Solen skinner paa Sne og Is,
og Dagen lider, det bliver Kvæld,
og Stjerner tindre paa.Himlens Tjæld;
og endnu gaar Marschen med drønende Fjed,
men, ak, om ham véd ingen Besked.


VII.

Der kæmpes imedens i Mark og By
fra Hegn og fra Huse, i Skovenes Ly,
og Sneen smelter i Strømme af Blod,
og Lænken smedes om Danmarks Fod.

Der tales med Tunger af Ild og Staal,
Kanonernes, Riflernes, Klingernes Maal,
og Fjenden hører ved hvert et Skridt
den danske Mening om ,,mit og dit''.

Det knitrer og knalder fra Krat og Tjørn.
Se, Ungarns Husarer, Orkanens Børn
gør Chok mod Kareen i fnysende Ridt
og brydes som Bølgen mod Klippens Granit.

Hvor Klingerne klirre, hvor Døden er nær,
dér svinger sin Pallask en ung Officér
med syngende Hug mod den ubudne Gæst.
Et Skud! — han synker i Blod af sin Hest.

Han vinker Dragonen, som rider ham nær:
,,Hils hende, hende, som jeg har kær'' —
og rækker sin Stalbroder mødig og træt
af røde Roser en falmet Buket.


VIII.

Ung Anna sidder ved Lampens Skin;
Dragonen træder ad Døren ind;
hun sér i Skyggen en højvoksen Mand,
som løfter Haanden til Hjælmens Rand.

Hun løfter Lampen hans Ansigt nær:
,,O, bringer du Bud fra min Hjertenskær?''
Han drager Roserne frem fra sit Bryst:
,,Jeg skulde hilse!'' stammer han tyst.

Hun griber de falmede Roser med Hast,
det var, som det svulmende Hjerte brast;
et bævende Suk, et halvkvalt Skrig,
da Moderen kom, laa hun bleg som et Lig.


IX.

Igennem det aabne Vindu
udover Rosernes Flor
lyder en Pigestemmes
dybt bevægede Ord:

,,Hold dem blanke, Aandens Vaaben,
vi har Ret, det er vor Magt,
Himlen over os er aaben,
Himlens Gud med os i Pagt.

Vi skal taale, vi skal tie,
lutres i den tavse Strid,
prøves i at tro og bie,
hærdes i en Vintertid.

Men saa vist som Lunden løves
efter Kulde, Storm og Is,
Hjertet, som i Stormen øves,
faar sit Foraar ligervis.
</body>
</poem>

</content>
</section>

<section>
<head>
    <title>Juletoner</title>
</head>
<content>

<poem id="gregersen2018020385">
<head>
    <title>En Julevise</title>
    <firstline>Naar i Høstens barske Vinde</firstline>
    <notes>
        <note>Vilhelm Gregersen: <i>Vintergæk</i>, Nationale Forfatteres Forlag, Kbh., 1911, pp. 156-157.</note>
    </notes>
    <quality>korrektur1,kilde,side</quality>
</head>
<body>
Naar i Høstens barske Vinde
Løvet segner Blad for Blad,
spirer dog et Haab herinde,
som gør Hjertet sjæleglad,
hvisker, at en Ven saa kær
lønlig, lønlig kommer nær.

Og i Stilhed man bereder
alt for denne kære Gæst,
paa de hemmeligste Steder
er der Travlhed til hans Fest,
flittigt flyver Naal og Traad,
Fa’er og Mo’er, de holder Raad.

Hvor der hviskes, vises, løbes,
og fra Køkkenet staar Duft,
Kager bages, Gaasen købes,
der staar Damp i Vintrens Luft.
Man maa ønske, hvad man vil —
bare Pengene slaar til.

Og saa hentes paa det sidste
Træet, frodigt, friskt og grønt,
og faar Lys paa alle Kviste,
Guld og Godt, og bli’er saa kønt.
Gemt det staar bag Laas og Slaa;
kan du Nøglehullet naa?

Ned ad Gaden, hvilken Stimen,
hastig hilses hver bekendt;
tys, nu lyder Klokkens Kimen,
trindt omkring der bliver tændt,
og af Kvældens dunkle Skjul
tusind Kærter funkle: Jul! —

Du er kommen, Vintertrøsten,
o, velkommen her igen!
Vi kan høre det paa Røsten,
du er Barnets bedste Ven.
Tænd din Fryd i Slot og Vraa,
gør os allesammen smaa!

Faa os alle til at lytte
til det kære, gamle Ord
om en fattig Stald og Hytte,
om en ung og yndig Mor,
om et Barn i Krybben lagt,
Himlens Fred i Jordens Dragt.
</body>
</poem>

<poem id="gregersen2002050901">
<head>
    <title>Der er noget i Luften</title>
    <subtitle>Mel. af V. G.</subtitle>
    <firstline>Der er noget i Luften</firstline>
    <notes>
        <note type="credits">Bidrag fra Sven Sørensen.</note>
        <note>Vilhelm Gregersen: <i>Vintergæk</i>, Nationale Forfatteres Forlag, Kbh., 1911, pp. 158-159.</note>
    </notes>
    <quality>korrektur1,kilde,side</quality>
</head>
<body>
Der er noget i Luften,
jeg véd ikke hvad,
som Foraar, skønt Skoven
har mistet, hvert Blad.
Der er noget i Luften,
som Rosernes Duften,
som Fuglenes Fryd,
skønt Rosen er falmet,
og Fuglen er dragen mod Syd.

Der er noget i Luften,
som gør mig saa glad,
som frisker mit Hjerte    <!-- senere udgaver har vist "trøster mit Hjerte"-->
i Ungdommens Bad.
Der er noget herinde,
et straalende Minde
med Kærter og Sang
om Julen derhjemme, derhjemme
hos Moder engang.

Der er noget i Luften,
et Barndommens Bud,
som lyser imod mig
som Stjernen fra Gud,
som leder mig stille
til Frelseren lille
med Barndommens Fryd,
skønt Barndommen flygted som Fuglen,
der rejste mod Syd.

O kom til os alle,
du Højtidens Drot,
om Lokken er gylden,
om Haaret er graat,
udbred dine Hænder,
mens Lysene brænder,
og skænk os din Fred,
thi evig, ja evig er Glæden,
naar du følger med.
</body>
</poem>

<poem id="gregersen2018020387">
<head>
    <title>Juleaften</title>
    <subtitle>Comp. af J. P. E. Hartmann.</subtitle>
    <firstline>Du dejlige Time i Stjernernes Glans</firstline>
    <notes>
        <note>Vilhelm Gregersen: <i>Vintergæk</i>, Nationale Forfatteres Forlag, Kbh., 1911, p. 160.</note>
    </notes>
    <quality>korrektur1,kilde,side</quality>
</head>
<body>
Du dejlige Time i Stjernernes Glans
med barnlige Minder duftende Krans,
med Klokkernes jublende Kimen i Sky,
velsignede Time, velkommen paany!

Det tindrer og funkler i Grantræets Grønt,
og Grenene bugne, og alt er saa kønt!
og hvem er nu lille, og hvem er nu stor?
Smaa Børn er vi alle i jublende Kor.

Kom, lad os da tage hverandre i Haand
og slynge om Træet et levende Baand
og træde med straalende Øjne en Dans
og synge vor Salme i Kærternes Glans!

,,Barn Jesus, Barn Jesus i Fattigmands Skjul,
hav Tak, at du bragte den dejlige Jul!
Selv laa du i Stalden, i Krybben, paa Straa,
at vi maatte Pladsen i Himmerig faa.

Barn Jesus, o, lær os at blive som du,
saa ydmyg i Tanke, saa kærlig i Hu,
velsign os hernede i Børnenes Tal,
til Julen vi holder i Himmerigs Hal!
</body>
</poem>

<poem id="gregersen2018020388">
<head>
    <title>Jul, Jul, du dejlige Jul!</title>
    <subtitle>Mel. af V. G.</subtitle>
    <firstline>Jul, Jul, du dejlige Jul!</firstline>
    <notes>
        <note>Vilhelm Gregersen: <i>Vintergæk</i>, Nationale Forfatteres Forlag, Kbh., 1911, pp. 161-162.</note>
    </notes>
    <quality>korrektur1,kilde,side</quality>
</head>
<body>
Jul, Jul, du dejlige Jul!
Du stemmer din Streng og du løfter din Bue,
og Glæden faar Vinger og lyser i Lue
og straaler i Smilet og bæver i Røsten
og tindrer i Øjet som Stjernen fra Østen!
Jul, Jul! Jul, Jul! Velsignede Jul!

Jul, Jul, du dejlige Jul!
Vi elske dit Lys og vi synge din Tone,
vi flokkes i Skæret af Grantræets Krone,
vi lege som Børn, og naar Klokkerne kimer,
vi glemmer vort eget, om end kun for Timer.
Jul, Jul! Jul, Jul! Velsignede Jul!

Jul, Jul, du dejlige Jul!
Lad Hjertet opglødes og Minderne kalde,
til Hænderne mødes og Skellene falde,
saa Ørene lytte, hvor <i>Hjertet</i> slaar Takten
i Hal og i Hytte, til <i>Barnet</i> faar Magten.
Jul, Jul! Jul, Jul! Velsignede Jul!
11

Jul, Jul, du dejlige Jul!
Tænd Stjernen herinde, saa Vejen vi træde,
til Barnet vi finde, som voldte den Glæde, det Barn, som kan lyse og Sorgerne stille, naar Hjertet vil gyse og Taarerne trille.
Jul, Jul! Jul, Jul! Velsignede Jul!
</body>
</poem>

<poem id="gregersen2018020389">
<head>
    <title>Velsignede Jul, du har Roser i Haar</title>
    <subtitle>Mel. af V. G.</subtitle>
    <firstline>Velsignede Jul, du har Roser i Haar</firstline>
    <notes>
        <note>Vilhelm Gregersen: <i>Vintergæk</i>, Nationale Forfatteres Forlag, Kbh., 1911, pp. 163-164.</note>
    </notes>
    <quality>korrektur1,kilde,side</quality>
</head>
<body>
Velsignede Jul, du har Roser i Haar,
skønt snedunet Aaret sig hælder.
Af Glemselens Snelag du lokker en Vaar,
hvor Ungdommen risler og vælder;
dér kvidre smaa Fugle fra Barndommens Aar,
og Nisserne ler og fortæller.

Derude staar Neget til Fuglen i Sne
og Busken med Edderduns Kyse,
herinde staar Træet saa dejligt at se,
med Kærter, som varme og lyse,
og hvisker: ,,Nu alle skal synge og le,
og ingen maa sulte og fryse.''

Velsignede Jul, du har Roser i Gem:
,,Den yndigste Rose er funden,''<note>Cf. <xref poem="brorson1732a5"/>.</note>
med Fred i sin Skygge, den løfter sig frem
og lokker os Sangen af Munden,
saa kling da, I Toner, bryd jublende frem
som Lærkens, naar Sol er oprunden.

Saa straal da, I Kærter, til Børnenes Røst,
saa fryd dig da Frænde med Frænde,
saa tak da mit Hjerte her dybt i mit Bryst
for Glæden, du lærte at kende,
men véd du en anden, som trænger til Trøst
saa bring den til ham eller hende.
</body>
</poem>

<poem id="gregersen2018020390">
<head>
    <title>Julesne</title>
    <subtitle>Mel. af V. G.</subtitle>
    <firstline>Sne, Sne, dejlige Julesne!</firstline>
    <notes>
        <note>Vilhelm Gregersen: <i>Vintergæk</i>, Nationale Forfatteres Forlag, Kbh., 1911, pp. 165-166.</note>
    </notes>
    <quality>korrektur1,kilde,side</quality>
</head>
<body>
Sne, Sne, dejlige Julesne!
Millioner Dun saa hvide
danse, lege, dale, glide
over Skov og Mark og Kær,
over alle Tage her.
Sne, Sne, dejlige Sne!

Sne, Sne, dejlige Julesne!
Alt det visne blødt du gemmer,
dækker venligt, hvad der skæmmer,
gør til Jul Alverden fin
med dit hvide Hermelin,
Sne, Sne, dejlige Sne!

Sne, Sne, dejlige Julesne!
Blidt, som du nu over Skoven,
kom Guds Naade ned fra oven,
dulgte al vor Brøst med Fred
i vor Frelsers Kærlighed,
Sne, Sne, dejlige Sne!

Sne, Sne, dejlige Julesne!
Maatte dig vi alle ligne
i at frede og velsigne,
kærligt dølge andres Brøst
lyse op og bringe Trøst,
Sne, Sne, dejlige Sne!
</body>
</poem>

</content>
</section>

</workbody>
</kalliopework>

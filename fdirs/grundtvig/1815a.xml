<?xml version="1.0" encoding="UTF-8"?>
<!DOCTYPE kalliopework SYSTEM "../../data/kalliopework.dtd">
<kalliopework id="1815a" author="grundtvig" status="incomplete" type="poetry">
<workhead>
   <title>Kvædlinger eller Smaakvad</title>
   <year>1815</year>
</workhead>
<workbody>

<poem id="grundtvig2020011701">
<head>
    <title>Ved Tyge Rothes Minde</title>
    <firstline>I! Sydens Lande, med den kvalme Hede!</firstline>
    <notes>
        <note>Teksten følger <a href="http://www.grundtvigsværker.dk">grundtvigsværker.dk</a>.</note>
    </notes>
    <keywords>rothe</keywords>
</head>
<body>
I! Sydens Lande med den kvalme Hede!
Som ynke Norden med sin Snee og Iis;
Hvis Sjælen ei indsovet er dernede,
Da hører til! jeg synger Nordens Priis;
Hist raadned snart de stille, lune Vande,
Her sig de frosne, som I selv maa sande,
Til Størkelse lod sagtelig optøe.

I! Nordens Riger med de høie Fjelde!
Som skatte Danmark efter Alenmaal,
Kom, lægger her mod Danmarks eders Vælde,
Men lægger den i Aandens Veieskaal!
Og, hvis da end den Skaal med Danmarks Vælde
Ei synker dybt som Agren under Fjelde,
Skal <i>Tungen</i> dog sig røre til dens Priis.

Ei vil jeg tale om de gamle Dage,
Da Vælden vaklede paa Sværdeod,
I Balg og Kogger som hinandens Mage
Om den I trak paa Valen ivrig Lod,
Men den, hos hvem en Snorro er oprundet,
Fra Saxos Amme haver Prisen vundet,
Fra stumme Svithjod de den begge vandt.

Nei, om de lyse Tider vil jeg melde,
Da Bøgers Bog i Norden aaben laa,
Mon videre I da fra eders Fjelde
End Dannemark paa sine Sletter saae?
Nei, Taarne kan man sig paa Sletten bygge,
Ja skue klarere i Bøgeskygge,
End mellem Granerne paa Fjeldetop.

Dog tænk kun ei, du Gunild Skjaldemoder!
At Skjalden vil fra Danmarks Bøgelund
Dig kogle ned af Fjeld med sine Noder!
Nei Kattegat er intet Øresund,
Kun søsterlig din Skjoldmøhaand du lægge
I Dannemarks, da vil i Een om begge,
Til begge og, som Een, han tale frit.

Om Langobarder, vældige Normanner,
Ei stort jeg synger, dog jeg sige maa,
At de i Tasso under Korsets Banner
Sig selv paa Zion og ved Graven saae,
Men syngende jeg vil det høit udsige:
I Rummet og i Tiden dybt at kige,
Den høie Konst undfangedes i Nord.

Uraniborg! dit Navn vor Pris omværner,
Enddog du selv nedsjunket er i Grus!
Hvor lærde Verden ret at kige Stjerner?
Mon ei i dig, du danske Himmelhus?
Var det ei Danmarks Søn, den Tyge Brade,
Som først kom Stjernen paa sit lave Stade
Langt nærmere end Ørnen paa sin Flugt.

Ved Troldomslampen gjennem Malmens Gange
At speide kløgtig Jordens dunkle Slot,
Det prøver Saxland, og vi ei forlange
Det sære Samfund med den Mørkets Drot;
Men søgte vi vor Hæder under Jorden,
Da har maaske vi fostret ham i Norden,
Der kunde see saa dybt, som Tyge høit.

At gjennemskue fra ophøiet Stade
De Urter, som paa Jordens Kugle gro,
De Dyr, som vrimle paa dens Overflade,
Og dem, som i dens Skjød og Revner bo,
Det mægtede vel ingen Søn af Jorden,
Linnèe dog fødtes i det svenske Norden,
Og Dannemark har Vahls og Myllers Been.

Hvad Solen er blandt Stjernerne paa Himlen
Et Billede af Rums og Tids Regent,
Er Mennesket blandt Dyr og Urtevrimlen,
Og uden ham var Jorden lidt bevendt.
Guds Fingerspor er overalt at finde,
Men kun i Mennesket Hans Aand er inde,
I Mennesket og Folkenes Bedrift.

Den første Mand der saae med skjærpet Øie
I Tidens Trøiborg<note>* Labyrinth</note> skjulte Ledetraad,
Som saae de Kryb, der sig mod Gud ophøie
Udføre underlig Hans vise Raad,
Hvad heed han, Danmark! veed du hvem jeg mener?
Du veed det ei, thi du i dig forener
Med store Evner og et dovent Sind.

Ja Danmark! jeg det ei formaaer at dølge,
Du har fortjent at kaldes dorsk og dum,
Du drives om af hver en fremmed Bølge,
Du søger Viisdom i det vide Rum;
Men hvad dig Gud i Naade har beskaaret,
Foragter eller glemmer du bedaaret,
Tilbeder dem, som have dig til Spot.

Du glemte mangen herlig Daad og Tunge,
Du drev den gamle Tyge fra sin Borg,
Men at du saa har glemt den gjæve Unge,
Det maa din Søn med bitter Hjertesorg
Til Skam for dig paa Sagatavlen skrive:
Det er en Synd, som Gud ei kan tilgive
Før du bodfærdig knæler paa hans Grav.

O! Tyge Rothe! det er dig det Samme,
At du forglemtes i den dorske Old,
Du vilde ei dig ved din Frelser skamme,
Nu dækker dig Hans brede Herreskjold
Mod Sorgens, som mod Tvivlens onde Pile,
Du er indgangen til den store Hvile,
Som Herren naadig har beredt sit Folk.

At ingen Skjald opløftet har sin Stemme
Til Mindekvad om dig i Fædrenord,
Det veed du ei, det kunde dig ei græmme,
Der hvor du sjunger udi Englechor,
Ja selv hernede kan din Færd os lære,
At søge Guds og ei vor egen Ære,
Saa godt vi Stakle det paa Jord formaa.

At medens du med helligt Digterøie
Saae Aanden svæve over Tidens Hav,
Og Frelseren hos Kraften i det Høie
Opreise Dødningen af skumle Grav,
At netop da dit Fædreland sit Øie
Tilknugede for Lyset fra det Høie,
Det saae du sorgfuld, men det har du glemt.

Ei er det saa med mig, du kjære Døde!
Jeg sukker end paa Fjeldets trange Sti,
Ved Brødres Blindhed maa mit Hjerte bløde,
Jeg kjæmpe maa, mens Timen gaaer forbi,
Jeg mæle maa, med Sorrig og med Harme,
Thi af, jeg seer, at trods dit Syn, din Varme,
Dog kold og blind vort kjære Norden blev.

Ja, Danmark! jeg med dig maa gaa i Rette,
Dog ei som Dommer, som en kjærlig Søn,
Der gjerne hjalp dig Brøden at udslette,
Som ihukommer dig i stille Bøn:
Hvor kunde du saa daarlig dog forglemme
Den milde og dog stærke Varselsstemme
Fra Himlens Gud igjennem Rothes Mund.

Hver Mand, hvert Folk maa eengang her i Livet,
Som Hercules i Tvivl paa Korsvei staa.
Lyksalig hver, hvem da en Ven blev givet,
Som af Erfaring vidne kan og spaa!
Men vee den Mand, og vee det Folk tillige,
Som ændser ei, hvad Vennen monne sige!
Forhærdet og forloren er kun Eet.

Der Gud ved Luther i de favre Dage
Oplod sin Grube med det ægte Guld,
Da fjendsk oplod i Vest den gamle Drage
Og Perus Gruber med det gule Muld;
Ak, Vestens Folk sig lode villig skuffe,
Ombytted glade med en Gyldenstuffe,
De sidste Gran af deres ægte Guld.

I Bjerget, hvor den ædle Malm er inde,
Udspringer underlig saa klart et Væld,
Og hvo som drikker, han forstaaer at finde
De rige Aarer i det dybe Fjeld,
Det Livsens Vand kan Tørsten evig slukke,
Men ikkun Troe formaaer at oplukke,
Ei veed jeg selv om Øie eller Fjæld.

I Bjerget, hvor det gule Muld er inde,
Udspringer skummende et dunkelt Væld,
Og hvo som drikker kan ei længer finde
De rige Aarer udi Herrens Fjeld;
Det Dødens Vand kun hidser, kan ei slukke,
Og Øiet maa tilsidst sig der oplukke,
Hvor Tørsten brænder som en evig Ild.

I Vesten gik omkring det Tryllebæger
Og vakte Tørsten efter Mandeblod,
For Gyldenmuld man kjøbte arme Neger,
Man planted Røret med den søde Rod,
Man lukked Øret for de hule Sukke,
Den maatte hidse, den ei kunde slukke
Den Honninggift, thi det var Negerblod.

Ei længer kan man Tryllebægret tømme,
For Sener slappes, Øiet lukkes i,
Man skifte maa imellem Rus og Drømme;
Thi blev man ædru, Lysten gik forbi;
Man kjøber Brødet og de bløde Hynder,
Den Fattige blir rig ved Riges Synder,
Han vorder rig paa Guld og Syndelyst.

Saa Bægret gik mod Norden over Havet,
Imellem det og Herrens Kalk en Stund
Dog vakled der, med Alvor meer begavet,
Det bretske Sind, forstyrred selv sit Blund;
Det mærked da den gamle, trædske Slange,
At vilde vist han Nordens Sjæle fange,
Han maatte byde end en anden Kalk.

Sin Skikkelse han trædskelig forvandled,
Og som en Lysets Engel han fremgik,
Med Britten han, som før med Eva handled,
Han loved saa at skjærpe Sjælens Blik,
At klart det skulde som Guds eget blive,
Han loved Kløgt og Vellyst her i Live,
Og Gammen dog hos Gud i Evighed.

Der stod da Fristeren med tvende Bægre
Saa brusende af Kundskab og af Lyst,
Ak, ikkun Faa sig ganske kunde vægre,
De havde Fristeren i eget Bryst;
De Drukne dandsed og de sang tillige,
De sang om Lys, de sang om Viin og Pige,
Og Jorden gungred under Sang og Dands.

De sanddru Sagn om Livets klare Kilde,
Om Aandens Guld i Skriftens Aaregang,
Forsorne Skjald til Løgn omskifte vilde,
Ham Løgnens Aand begeistrede til Sang,
Og Guld og Sang de klang i Saxlands Øre,
Fra Nordens Fjæld man maatte Gjenlyd høre,
Og Sandheds Ord blev nævnet Løgnens Skjold.

Til Løgn man Alt som leved vilde nøde,
Ja Stenene paa Sagas Kirkegaard
Dem tvang man til at lyve om de Døde,
Og mest om Ham, som døde for sin Hjord,
Ved Midnatstid som ved en Morgenrøde
Med Hexekonst adspurgte man de Døde,
Og Kogleren, han svarede sig selv.

Forgjæves Stenene paa sjunkne Grave
Standhaftig vidnede om Herrens Aand,
Forgjæves lød det gjennem Josephs Have
Fra Stenen der: mig velted Englehaand,
Naar Runerne man kunde ei udslette,
Med vrange da man overskar de rette,
Og praled storlig af den Hexekonst.

Det saae din Rothe, Dannemark! bedrøvet,
De vrange Runer ledte Mange vild,
Ja selv Forvildelsen han havde prøvet,
Men gjennemskuet det forvorpne Spil,
Han viste dig hvordan de vrange Stave
Du skulde kjende, og kun frit udskrabe,
Hvordan de rette skulde staves ret.

Han droges ei med Tødler eller Prikke,
Han vidste vel, at man paa Pergament
Og Bautastene ændsede dem ikke,
Men at de hørte kun til Tidens Prænt;
Lad løbe Aar, lad skifte Herrestamme!
Den rette Herre blev jo dog den Samme,
For Ham Aartusindet er som en Dag.

Ja, Sagas Runer kjæk han lagde sammen,
Eet Punktum kun han lod i Midten staa,
Thi der stod Han, som er det sande Amen,
Hvis Liigsteen selv et Punktum synes maa,
Thi Død med den omstyrtedes tillige,
Der Han opstod, da endtes Satans Rige,
Ikkun med Ham kom <i>Nyt</i> til Jorderig.

Han saae, og lydt forkyndte Han med Gammen
Hvad Han med Andagt skuede i Løn:
At Sagas Runer selv sig føie sammen
Alt til en Sang om den Eenbaarne Søn,
Om Ordet, som i Kjød blev aabenbaret,
Om Sønnen, som i Tiden blev forklaret
Af Ham, i Hvem Han var fra Evighed.

Ja, Dannemark! saa klart ei rundt paa Jorden
Er Christendom i Tiderne udlagt,
Saa klart det skuedes ikkun i Norden,
At Krønike med Bibel er i Pagt,
Det Syn var gjemt alt til en christen Gothe,
Det Syn var gjemt til Gothen Tyge Rothe,
Det Syn var gjemt, o Fædreland, til dig!

Ja derfor lød din Rothes høie Tale,
Den skulde varsle og den skulde frie,
Men døv man var i Hytter og i Sale,
Og buldrede, til Røsten var forbi,
End leve Børnene af Herrens Tyge,
Og alt vi visne af den onde Syge,
Som han forkyndte, ak, og meente fjern.

Saa grant Han saae i Tiden Christus virke,
Saa klart Han skued Troens Herlighed,
Saa grant og vist han under faldne Kirke
Saae Staten synke udi Støvet ned,
At ei han troede sit eget Øie,
Naar det Ham viste Tidens onde Møie,
For Tro og Kirke at nedrive fræk.

O tykke Blindhed i oplyste Dage!
Hvor fik du dog paa Jord en saadan Magt?
Veed du det ei, at du til hin er Mage,
Som dyrked Solen med sin givne Pragt,
Som over Lyset saae ei Lysets Kilde,
Saa blind er hver, som stolt sig tør indbilde,
At <i>hans</i> Fornuft kan lyse for sig selv.

Ak! naar vor Aand ved Drik af Viisdoms Kilde
Er vorden klog, og riig af Skriftens Guld,
Da kan os Fristeren saa let indbilde,
At vi har Væld og Grube i vort Muld,
Da knurrer Lysten imod Lovens Torden,
For stolt Fornuften er til Tjener vorden,
<i>Til Herrens Tjener, men til Syndens ei.</i>

Naar den i Krøniken sig monne speile,
Som Overtroens og som Løgnens Træl,
Da raaber Stolthed: det kan aldrig feile,
At Troen jo var Overtroens Væld,
Hvad Ondt, som er i lange Tid bedrevet,
Det vorder flux paa Troens Regning skrevet,
<i>Paa Troens Regning, som fordømte Synd.</i>

Hensovne! saa din Tunge kjæk du rørte,
Men ak, dit Ord, endog før du, hensov!
Og ikkun <i>da</i> dig Danmark villig hørte,
Naar Talen var om Daners Mark og Plov,
Naar verdslig den sig løfted som en Torden
Om Odelsret og Slaveri i Norden;
Den sande Frihed kaldtes Trælleaag.

Dog ei forgjæves, Gud lod Talen lyde,
Vist mangen Sjæl den størkede i Løn,
Og, med Guds Hjelp, har Talen at betyde,
At Gud vil høre vore Hjerters Bøn,
At løftes skal i Norden Kirkens Bue,
At under den man skal som Pille skue
Den store Liigsteen med sin Runeskrift.

Ei ledes da skal langt om Tyges Minde,
Det har i Kirken baade Syn og Klang;
Hans Bautasteen i Pillen er at finde,
I Psalmetonen er hans Mindesang.
O give Gud, mit Runekors det lille
Sig snart maa skjule i den reiste Pille,
Mit Kvad sig tabe i det Psalmechor!

O Fædreland! saavidt jeg seer paa Jorden,
Hvor Stormen farer over vilde Strand,
Ei seer jeg Landet, der, saavist som Norden,
Kan løses end af store Kirkeband;
Men mærk derpaa: det er <i>den sidste Time</i>,
Vil dine Klokker ei om Julen kime,
De snart maa ringe for dit kolde Liig.

Endnu engang den Guders Gud i Naade
Dig standset har paa Dødens brede Vei,
Saa løser <i>Ordet</i> mig din Trængsels Gaade,
Og Sandheds Ord det svigter, lyver ei;
O, stamp dog ei mod Braadden som en Daare,
O, knur dog ei, men knæl med Angers Taare
For Ham, som tugter hvem Han haver kjær!

Og nu, far vel! Guds høie Fred bevare
Din Konning bold, din gamle Kongeslægt!
Ja trindt dig leire sig Hans Engleskare,
Og tryg du hvile i Hans Varetægt!
Det skeer, naar kun du giver Ham Hans Ære,
Da vil igjen din faste Borg Han være,
Og du skal vorde Hans <i>Jerusalem.</i>

Da skal din Skov, o Dannemark! opfyldes
Af Psalmeklang, som Herrens Kirketoft,
Da skal dit Fjeld, o Norrige, forgyldes
Til Kirkepille under Høieloft,
Lad fnyse Hedninge og Drotter true!
Naar Gud er med os, vi for Kjød ei grue,
<i>Og ingen Karl skal rokke Fredriks Steen.</i>
</body>
</poem>

<poem id="grundtvig2020011702">
<head>
    <title>Karen Bjørns Minde</title>
    <firstline>Danmarks Daatter! vil du vinde</firstline>
    <notes>
        <note>* Ovenstaaende Vers, skrevet i September 1813 og hidtil utrykt, grunder sig, hvad Karen Bjørn angaaer, paa Tyge Rothes lille men indholdsrige, herlige Bog til hendes Ihukommelse, ja det Hele er udsprunget af den, thi dens Læsning rørde mig saa dybt og sødt, at jeg maatte stræbe at udsjunge hvad jeg saae og følde. Slutningen til min egen kjæreste Pige, kunde maaskee været udeladt, men vil Verden have Ret til at udskrive mig for en ukjærlig hjerteløs Mand, da vil jeg ogsaa have Lov til med den Stemme Gud miskundelig gav mig, at udsjunge de dybe Rørelser i mit Inderste, mine Længsler, mine Glæder, og beskjæmme den Verden der vil fradømme mig Kjærlighed, fordi jeg stræber ved Guds Bistand at efterkomme Apostelens Formaning: mine Børnlille! elsker ikke Verden ei heller Verdens Ting, som ikke ere af Faderen. Det sagde den Apostel, som Jesus elskede og som vidner: hvo som ikke elsker, han kjender ikke Gud, thi Gud er Kjærlighed.</note>
        <note>Teksten følger <a href="http://www.grundtvigsværker.dk">grundtvigsværker.dk</a>.</note>
    </notes>
    <keywords>rothe</keywords>
</head>
<body>
Danmarks Daatter! vil du vinde
Ærligt Navn af Dannekvinde,
Vil du, at i Arv dit Navn
Til Velsignelse skal gange,
At din Gravhøi som en Bavn
Vogtes skal i Nordens Vange,
At de Lys, saa favre, blaa
Blinke, blusse skal derpaa,
Til et Tegn, at der i Muld
Groves ned det ægte Guld,
Til et Tegn at der forvares
I det sorte Helgenskrin
Dannefæ og Perle fiin,
Som engang skal aabenbares,
Straale klart i Soleglands
Under evig Brudekrands;
Danmarks Daatter! hvis dit Øie
Funkler, flyver mod det Høie,
Staar du grebet, rørt i Sind,
Triller Taaren dig paa Kind,
Løfter Barmen sig og banker
Mod det Billed, mod de Tanker,
Sind og Øre da oplad
Lyttende, for Skjaldens Kvad!

Vil du vinde
Lovligt Navn af Dannekvinde,
Speil dig da i allen Stund,
Speil dig ret af Hjertens Grund!
Speil dig selv, ei dine Lader,
Dine Smykker, dine Plader!
Speil dig ret i Døgnets Flaner,
Naar dig friste onde Vaner!
Mærk det vel og see det grant:
Verdens Pragt og Priis er Tant!
Speil dig mest i klare Minder
Af de fromme Dannekvinder!

Seer du hist, hvor ydmyg, lav
Løfter sig en Kvindegrav!
Ei udgravne Marmelsteen
Praler af de møre Been,
Men i Danmarks Mindebog
Medens Aar i Flok henrinde,
Skinner under Krone dog,
Navnet af den Dannekvinde,
Som de trætte Been til Fred
Lagde her i Graven ned.
Bag de Lys, saa fagre, blaa,
Monne blidt et Billed staae,
Af en ædel Dannekvinde,
Bøiede vi stirre paa
Billedet til Speil og Minde
For den Blides Børnebørn,
Billedet af Tyges Kvinde,
Billedet af <i>Karen Bjørn</i>.

Hør du mig, du favre Møe!
Hør du mig, du vakre Kvinde!
Ogsaa du engang skal døe,
Vil du arve Karens Minde?
Roserne, som nu er røde,
De maa visne,
Disse Kinder, som nu gløde,
De maa isne;
Vil du, at, for Marmelsteen,
Rosen fiin med friske Blade
Duftende skal finde Stade
Over dine møre Been;
Skal de favre Aftenflammer
Lyse fra dit Sovekammer,
Skal den gjæve Mø og Kvinde
Glædes, gløde ved dit Minde;
Vil du, naar din Rose blegner,
Vil du, naar i Muld den segner,
Sjungende fra Støvets Hytte
Vinger brede, flyve, flytte
Ind i Edens Rosenlund;
<i>Vær som hun!</i>
Vær som Tyges ædle Kvinde!
Speil dig i det klare Minde,
Som han med den gamle Haand
Grædende, men stærk i Aand,
Reiste til et helligt Kiende
Over Støvet af sin Viv,
Reiste og gik hjem til hende,
Til sin Gud, til evigt Liv!
Sænk dig i det favre Billed,
Som hans christne Haand opstilled!
Prænt i Hjerte dybt dig ind
Hendes Aasyn, Færd og Sind,
Hendes korte, høie Taler:
Rene Gjenlyd af Choraler!
Sku den favre Blomsterkrands
Hun sig bandt i Kirkehaven,
Gyldensmykkets ægte Glands,
Som ei falmede i Graven!

Hør! hun vil kun hede Kvinde,
Lader haant om Borgerinde,
Hører du det? Lærdoms Bram
Holder hun for Kvindens Skam,
Siger Fy til Alt paa Jorden,
Som vil staa mod Herrens Orden,
Siger Fy til det forvendte
Kvindemod og Regimente!

Hør, hvor kjærlig hun formaner
Sønnerne med kloge Raad,
Varsler for de glatte Baner,
Vækker dem til mandig Daad!

See, hvor Døttrene saa bly
Vandre i den store By,
Vandre og i Huset rundt,
Kloge paa dets Tarv og Dont!

Moders Arvegods Man kjender:
Milde Blik og rappe Hænder.
Hører du, hvor hist det klinger
Sødt i stille Aftenstund?
Sjælene paa Aandens Vinger
Løfte sig fra Hjertegrund,
Aanden under Vingeslag
Sjunger om den klare Dag,
Som igjennem Nattens Mørke
Bryder frem med hellig Størke,
Det er Tyges Dagligstue,
Hvor de Psalmer tone saa,
Det er Tyge Rothes Frue,
Som med Døttre, store, smaa,
Sætter Tungen saa igang,
Sjunger paa sin Aftensang.

Seer du hist den gamle Bog!
Ak, du kjender den vel neppe,
Thi som Liget under Laag,
Nei, som Lyset under Skjeppe,
Er, Gud bedre det! den nu!
Seer du hist de slidte Blade!
Der faldt mangen Taare ned,
Men Guds Ord for Taarebade
Skjænked Hjertet Trøst og Fred.
Hører du, hvor sødt det stammer
Hist i Karens Sovekammer,
Kig derind! og lyt! hun stræber
From i Hu, af Barnelæber
At berede Herren Priis.
Hør, hvor fromt paa Barneviis
Søn og Daatter mangefold
Sig befale Gud i Vold,
Bede: Gud din Engleskare
Fader og os Smaa bevare!
Ja, forlad os, Fader milde!
Hvad vi gjorde som var ilde!
Hjelp os saa vi vorde fromme,
Saa vi i din Himmel komme,
Smile sødt i Englefavn!
Hør du os i <i>Jesu</i> Navn!

Seer du hist den fromme Kvinde
Hvor hun sidder syg i Stoel!
Straaler dog af Livets Soel
Hendes Aasyn blidt beskinne.
Medens Hjertet sig maa ømme
Under Lidelser i Løn,
Milde Blik fra Øiet strømme,
Tungen taler Trøst og Bøn.

Seer du hist, hvor bleg hun hviler!
Seer du hist hvor blidt hun smiler!
Ingen Søn og Daatter kjær
Staa den fromme Kvinde nær
I de sidste, tunge Dage;
Men, hør efter! ingen Klage,
Nei, hør efter!
See, hun samler sidste Kræfter!
Mærk hvor livlig Hjertet banker
Ved de visse, christne Tanker!
Hør! hun taler: lad de Kjære
Borte fra min Smerte være!
Mine Børn i Dage haarde
En retfærdig Slægt skal vorde,
Dette Haab med christen Tro
Mig er nok til Hjertero.
Hør den Stemme, sagte, sød:
Føl min Arm; see, den er død!
See hvor blidt hun Hoved helder
Som en Blomst i Aftenstund!
See! hun Døden overvælder,
Smiler i sit Engleblund!

Seer du Gubben graa nedknæle
Rolig ved de sorte Fjele!
Seer du Børnene i Ring
Knæle blege rundt omkring!
Gubben beder, Flokken græder
Over Englens Jordeklæder.
See! hvor bøiede de stande,
Lægge Haand paa Karens Pande
Græde, takke og velsigne
Hulke: hende vi vil ligne!
Hører du fra Tyges Mund
Karens Ord i Dødens Stund:
Mine Børn i Dage haarde
En retfærdig Slægt skal vorde!
See! hun lægger Hænder sammen
Sukker dybt og siger: Amen!
Tynges dybt af Blusel ned,
Lover Herrens Miskundhed,
Taler: see! jeg gaaer, I Kjære!
Men med eder Gud skal være.

Tyges Sønner! Døttre! Børn,
Billeder af Karen Bjørn!
Vist jeg veed, at eders Taare
Trille skal ved Skjaldens Sang,
Som hans egen triller saare,
Mens han Harpen slaaer til Klang,
Slaaer til Klang og slaaer til Minde
Om den fromme Dannekvinde.
Verdens Hvirvel kan henrive
Strømmene kan os fordrive
Fra vor Gud og fra Hans Fane,
Brat og glat er Livets Bane;
Men naar Aarene henskride,
Naar vi ængstes, naar vi lide,
Da skal i vort Bryst oplives
Fromme Mødres gode Sæd,
Under Taarer skal den trives
Som et Træ ved Bækkens Bred.
Kjende I den kjære Røst!
Det var eders Moders Trøst.
Om I faldt i Verdens Hilde,
Om I glemte Livets Kilde,
Om I fore vild fra Christ,
Det kun selv I vide vist;
Jeg kun veed, at kloge, stærke,
Alle bar I Tyges Mærke
Jeg kun veed at Mand og Kvinde
Bøie sig ved Karens Minde;
Vist kun veed jeg, hvad jeg saae:
Een i Karens Fjed at gaae,
Sikkerlig dog mange vide:
Søstre gaae ved hendes Side.
Ikkun det endnu jeg veed:
Vil I sove hen i Fred,
Sove hen, som han og hun,
Smile sødt i Dødens Stund,
Svæve did hvor sødt de sjunge
Herren Lov med løste Tunge;
En retfærdig Slægt I være!
Blues! Giver Gud hans Ære!
Staaer i Tyges Tro og Sind
Trods hver Tidens Kastevind;
Vrager ei det Lys, hvis Skin
Lyste, ledte Begge trygge
Gjennem Dødens Natteskygge,
Lyste dem i Himlen ind;
Vrager ei den Aftensang,
Paa hvis Toner sig opsvang
Deres Aander over Støvet!

Hører mig, I unge Kvinder!
I, som bære Karens Navn!
Færdes saa, at eders Minder
Falde maa i hendes Favn!
Eder saa jeg bly og blide
Gange ved hinandens Side,
Ganger trøstig Haand i Haand!
Bærer Livets Lyst og Møde
Gud hengivne som den Døde!
Verdens Roes og Verdens Latter
Aldrig røre Karens Datter!
Føder op de kjære Spæde
Til i Helgenfjed at træde;
Lærer dem i Moderfavn
Bøn til Gud i Jesu Navn!
Da med Fred I skulle bygge
Under Herrens Vingeskygge;
Eders Børn i Dannegaarde
En retfærdig Slægt skal vorde,
Eders Trøst skal være Gud,
Fædres Gud med eder være,
Naar I gaae af Verden ud,
Skal I gaae til eders Kjære,
Sørgende skal Børn omknæle
Eders Liig i sorte Fjele,
Naar de Unge vorde Gamle,
Gud dem skal til Jer forsamle.

Hør det, Kvinde, fra hvis Kammer
Brudefaklen venlig flammer.
Frygt din Gud! og lær de Smaa
For Guds Ansigt fromt at staae!
Lær dem med andægtig Stammen
Hænderne at lægge sammen
Lær dem til din Frelsers Priis,
Der hvor Fædrene opfore,
Der er Rum i Paradis
Til de Smaa som til de Store!
Lær dem, at Guds Engleskare
Tager venlig paa dem vare,
At Guds Engle Fromhed ynde,
Flygte, sørge, naar de synde!
Lær dem i din Moderfavn
Bøn til Gud i Jesu Navn!
Da skal du i Huset bo
Som en Barnemoder fro,
Da skal Gud din Hytte bygge,
I den kjære Lindeskygge,
Da engang dit Æreminde
Krandses skal af favre Linde,
Favrere end den man saae
Høit paa Metas Grav at staae;
De om Grav sig skal forene,
Sænke dybt de stærke Grene,
Bladeraslen, Blomsterfald
Tone skal som Kvad af Skjald,
Spire skal fra Linderod
Blomster til en Dannebod.

---

Pigelil! du kjære Pige!
Du som huld gav mig din Tro,
Som paa Jord og i Guds Rige
Lyster med din Skjald at bo,
Vist jeg veed, din milde Taare
Ved min Sang nedrandt saa saare,
Vist jeg veed du har isinde
Her at færdes, her at bo,
Sødt at slumre hen til Ro
Som en christen Dannekvinde;
Vist jeg veed, at mangengang,
Skal du staae ved Karens Minde
Lytte til din Fredriks Sang
Om den fromme Dannekvinde,
Sukke dybt til Ham i Himlen
Om at mindes Ham i Vrimlen,
Bede fromt om Kraft og Naade
Til at vandre i Hans Frygt,
Til at lade Herren raade,
Til i Ham at hvile trygt!

Pige! ei jeg tør forjætte
Dine Trin skal vorde lette,
Steil er Støvets Himmelstige
Trang er Veien til Guds Rige;
Til en Skjald du gav din Tro
Glad du hører Harpen tone;
Men see hist! hvor Torne groe,
Viid der voxer op hans Krone!
Ei for Guld og Herregunst
Rører han en Lyvetunge,
Ei vanærer han sin Konst
Ved i Verdens Tact at sjunge;
Verdens Krandse han forsmaaer
Til dens Harm han Harpen slaaer
Trodser den med Tro og Stave;
Pige! kan du bære glad
Verdens Spot og Daarers Had?
Thi det er hans Festensgave.

Pigelil! dog bliv ei bange!
Lad kun fare Verdens Fred!
Lad dem spotte Skjaldens Sange
Som hans Aand og Kjærlighed!
Du dog veed, at dette Hjerte
Bløde kan ved Brødres Smerte,
Du dog veed, at det kan slaa
Kjærlig selv mod kolde Barme,
Du dog veed, at det kan slaa
Kjærlig høit i dine Arme;
Du med mig det troer og veed
At der er en bedre Fred:
Herrens Fred, som kan bevare
Hjertet blidt i Nød og Fare,
Den Guds Fred som overgaaer
Alt hvad Sjælen her forstaaer,
Som kan størke Støvets Tunge
Til i Nød og Død at sjunge,
Pige! hvo vil da forsage?
Bort med Frygt og bort med Klage!
Under festligt Tungeslag
Skal vort Hjerte over Vrimlen
Løfte sig til Gud i Himlen
Signe høit vor Fødselsdag
Lov og Tak og evig Ære!
Det skal Sangens Omkvæd være,
Al vor Lyst og al vor Gammen
I Guds Priis skal smelte sammen
Da skal Kogleren omsonst
Spøgelser ved Tryllekonst
Mane op i Fremtids Mørke
Thi naar Hjertet toner Gud!
Vælder Lys af Kilden ud,
Splitter Mulmet med sin Størke,
Skyerne de maa bortfare
Øinene, da maa sig klare,
Vidne under glatte Pande,
At hvor Spøgelser de saae
Vinkende Guds Engle staae.

Ja, Elise! skal vi vandre
Gjennem Torne med hverandre
Vi blandt dem dog vist skal finde
Mangen favr og fiin Kjærminde,
Ja paa dem naar Vaaren kommer
Store, hvide Rosenblommer
Roser til en Rosenkrands;
Skal det storme, skal det bruse,
Vildt omkring os mangengang,
Stundom skal det sagte suse,
Røre Strengene til Klang;
Ja i mangen Aftenrøde
Skal det aande paa min Streng
Den skal tone om de Døde,
Medens du paa favre Eng,
Lader Haanden Blomster binde
Som en Krands til deres Minde;
Mens i Blomsterkalken ned
Vore milde Taarer rinde,
Mens vi love høit den Fred,
Som er kun i Gud at finde.
Da for Tyges Dannekvinde,
Da til Karen Bjørns Minde
Blomsterne sig og skal bøie,
Strængen tone mod det Høie,
Hvor hun med sin Tyge boer,
Hvor, naar Timeglasset vendes,
Vi vor Sang i Englechor
Evig blande skal med hendes.

Ja, naar Timeglasset vendes,
For ei meer at løbe ud
Vort Farvel det er som hendes,
Thi vi reise hjem til Gud.

Da en Skjald skal og engang
Standse ved Elises Minde
Røre Harpen høit til Klang
For den christne Dannekvinde,
Sjunge rørt med Graad paa Kind,
Som jeg sang ved Karens Minde,
Røre dybt de fromme Sind,
Røre Taaren til at rinde.
</body>
</poem>

<poem id="grundtvig2020011703">
<head>
    <title>Til Fædrenelandet</title>
    <firstline>Fædreneland!</firstline>
    <notes>
        <note>Teksten følger <a href="http://www.grundtvigsværker.dk">grundtvigsværker.dk</a>.</note>
    </notes>
</head>
<body>
  Fædreneland!
  Paa Gravens Rand,
  Saa bleg og blaa,
  Du ligge maa,
  Nu spænder Hel
  Sin Buestræng,
  Og reder vel
  Din Ormeseng,
  Saa falsk og fiin,
  Din gamle Træl,
  Og tvætter vel
  Dit Jordelin,
  I røde Flod
  Af Mandeblod:
  Han venter vist,
  I Galgenfrist,
  Din Ædelsteen
  Med Sølv og Mos,
  Din Agerreen,
  Til Arvegods.
  O! hør den Skjald,
  Hvis tunge Kald,
  Det blev at spaa,
  Hvad grant han saae:
  Dit Knald og Fald;
  Hvis første Syn,
  Ved Himlens Lyn,
  I Ungdoms Vaar,
  Bar dig paa Baar,
  Hans Moder død
  I Kjortel rød!
  O! hør den Skjald,
  Hvis gode Kald
  Det blev at spaa,
  Hvad grant han saae:
  Fra dybe Fald
  Dig reist af Gud
  Saa høi og prud;
  Hvis sidste Syn,
  Ved Himlens Lyn,
  I Manddoms Aar,
  Var Dig paa Fjæld,
  Forløst fra Hel,
  Og klædt i Maar,
  Ja pyntet ud
  Som Herrens Brud!
  O hør den Skjald!
  Og følg hans Sang!
  Til høien Hald
  Er Veien trang,
  Men lyse Fjeld
  Dog naaes vel
  Ved Herrens Stav.
  Den Vei er bred
  Som løber ned
  I dybe Grav,
  Men mørkt er der,
  O Moder kjær!
  O! vogt Dig vel!
  Der reder Hel
  Din Ormeseng!
  O følg din Skjald
  Til høien Hald!
  O lyst er der
  I Morgenskjær,
  Og Blomstereng
  For Ormeseng.
  O hør min Bøn!
  Lad ei din Søn
  Med Hjertevee
  Dig jordet see!
  Saa paa Din Grav
  Sin Sagastav
  Han bryde maa,
  Som Vidne staa
  Paa Dommedag
  Med disse Ord:
  Gud sagde: lev!
  Men fræk dit Mord
  Du selv bedrev.
  O, hør mit Ord,
  Og mærk det vel!
  For Døden groer
  En Urt paa Fjeld!
  Er Talen sær,
  O Moder kjær!
  Da kom ihu,
  Hvad Verden seer;
  Ei frelses Du,
  Hvis ei der skeer
  Et Underværk!
  O hør engang
  Min Paaskesang!
  O hør og mærk!
  Og følg Din Skjald
  Til høien Hald!

I Verden mon være de Sygdomme to,
Som Verden kan aldrig helbrede,
Og den som de pine, ei Rist eller Ro
Dog har, mens han færdes hernede;
Ja mindre forsand
I Dødningeland;
Thi Synden og Døden de hede.

Den første er Moder, den anden er Søn,
De ere saa gamle af Alder,
Dog synes den Kvinde saa ung og saa skjøn,
Hun kurrer og lokker og kalder,
Hun reder saa blødt,
Og smiler saa sødt,
Hver Kjæmpe maa fly eller falde.

Heel listig den Kvinde forvender sit Navn,
Hun kalder sig Gammen og Glæde,
Sin Slave hun kryster saa kjærlig i Favn,
Paa Roser hun lader ham træde;
Men Kys er, som Smiil,
Saa giftig en Piil,
Det er paa Guds Roser han træder.

Da blegne de Kinder, da rynkes de Bryn,
Den Synder han gjøres saa bange,
Thi for Ham sig leirer et grueligt Syn,
En Beenrad han seer at fremgange;
See, det er min Søn!
Saa hvisker i Løn
Den Kvinde, og hans skal du vorde.

Han haver ei Bue, Han haver ei Sværd,
Han haver kun Fingrene kolde.
Men komme de Fingre til Hjerterne nær,
Da synke de Kjæmper saa bolde;
De isne saa brat,
Og sorteste Nat
Indhyller det bristende Øie.

Den Synder han byder det rødeste Guld
For Lægedom i sin Elende,
Han gruer, Han stirrer saa angest paa Muld,
Thi Muldet sig kalder hans Frænde;
For Døden dog groer
Ei Urter paa Jord,
Det monne de Læger bekjende.

O Synder! Du maa da for Beenraden fly,
Men ikkun omsonst er din Møie,
Han følger dig fast, naar Du reiser af By,
Du seer Ham med lukkede Øie;
Dog hør, om Du vil,
Hvad underligt Spil
Du kan med den Helkonge drive!

Jeg siger forsand, at dog Urter mon groe,
Med synderlig Størke og Evne,
De mægte at læge de Sygdomme to
Men Faa kun til dem vil henstævne,
Thi de voxe ei
Paa alfare Vei,
Og ei i de blommede Enge.

Paa skaldede Hede, der stander et Træ,
Der falder en Dug fra dets Grene,
Da spirer og voxer en urt i dets Læ,
Blandt Golgathas Dødningebene,
Den er ikke sød,
Thi Duggen var rød,
Den bider, den brænder paa Tunge.

Dog, lad den kun brænde og bide heel hvast!
Den haver dog Safter som due,
Den Beenrad han stirrer da paa dig saa fast,
Og vist maa Du gyse og grue
For Moder og Søn,
I Kvinden saa skjøn
Hin ledeste Hex Du mon skue.

Vist er det ei Urten som knuger Dig saa,
Men Giften fra forrige Dage:
Med Synd er den kommet, med Sorg maa den gaae,
O, lad Dig dog ikke bedrage!
Det hvisker saa tit:
Den Urt du har bidt
O kast den, saa stilles Din Pine!

Vær døv, om Du ellers Dig selv haver kjær,
De Stemmer fra Afgrunden komme,
Ved Golgatha ligger en Urtegaard nær,
Der voxer saa faver en Blomme,
O følg mig derind
Med haabefuldt Sind!
Den Urt kan for Døden helbrede.

See vist paa den Grav! den er hugget i Steen,
Mon Urter kan voxe derinde?
Det klinger heel sært hos de Døde paa Steen
En Urt imod Døden at finde;
Dog, tvivl ei, men tro!
I Grav den maa gro,
Om Grav skal en Blomsterseng vorde.

I Graven sig hviled en Herre saa bold,
Han døde paa Golgathas Hede,
Af Ham haver Synden annammet sin Sold,
Han plantede Urten dernede,
Thi der han opstod,
Den under Hans Fod
Opsprang som den favreste Blomme.

Den dufter som Rose og Lilie sød,
Dens Blade de skinne og prange,
De lyse, og husvild den dagskye Død,
Er vorden i Fædrenevange;
O løft den i Haand
Med troende Aand!
Da er den en Evigheds Palme.

O, knæl da i Støvet for Helten saa prud,
Hvis Urter kan rense og kvæge!
Han døde som Mand og opstod som en Gud,
Og han er de Fattiges Læge;
Hvad heder vel Han
Den Herre og Mand?
O! Jesus Han heder med Ære.

  Fædreneland!
  Paa Gravens Rand
  Saa bleg og blaa
  Du ligge maa,
  O tænk kun ei
  At Du kan flye,
  Ad nogen Vei
  Til noget Ly,
  Fra visse Død,
  Fra Gravens Vold;
  Thi viid at Død
  Er Syndens Sold!
  Men døe du kan
  Som Verdens Ven
  Og døe Du kan
  Med Frelseren.
  O! est Du klog,
  Du kaarer dog,
  Trods Korsets Skam
  At døe med Ham;
  Thi da forvist
  Du og med Christ
  Opstaaer af Død
  Fra Klippeskjød;
  Og farer op
  Fra Bjergets Top,
  Saa lystelig,
  Alt i Hans Navn,
  Alt i Hans Favn
  Til Himmerig.
  Men randt dit Blod
  Paa Verdens Viis,
  Hvor var da Bod
  For dit Forliis.

  Fædreneland!
  Paa Gravens Rand,
  Jeg bleg og blaa
  Min Fader saae,
  Og Urten fra
  Guds Golgatha
  Han brød og beed,
  Med Christ han leed,
  Og slumred hen
  Med Frelseren,
  Og lever vist
  Evindelig
  Med Jesu Christ
  I Himmerig.
  I Guds Forstand
  Det være maa
  Et Billed paa
  Mit Fædreland!

Fædreland! ja hvor Du monne Dig brede
Langs i den brusende Sø,
Der, o ja der er Din Golgathas Hede,
Der skal Du døe.
Men lad det reise i Herren Dit Mod,
At mellem Sønner Du haver endnu
Dem som i Herren med sønlige Hu
Vil Dig til Frelse udgyde sit Blod!
Sjelden en Tone jeg hørte saa gjerne,
Thi jeg fik Syn paa den venlige Stjerne,
Som ledte Helligtrekongerne frem,
Frem over Ørken fra Hedningehjem;
Did hvor Marie med nyfødte Søn
Sad udi Løn.

Ja, jeg har seet Dig, Du venlige Stjerne,
Dig som jeg stirrede efter saa gjerne,
Som for min Fader gik straalende frem
Der Han opreiste fra Hedningehjem,
Der Han opreiste for glad at tilbede
Kongen, hvis Komme han vented hernede.
Stjerne! ja Dig har jeg skuet forsand
Blinkende over mit Fædreneland.

Fædreland! hist, hvor sig Fjeldene løfte
Høit over Hav,
Der i de brede, nyhuggede Kløfte
Der er Din Grav.
Der, naar Du dødes paa Golgathas Hede,
Gud Dig med Christo skal Hvile berede;
Der til vor Fryd og til Vogternes Skam
Levende Du skal opstande med Ham,
Og i Hans Glands for Disciplenes Skare
Dig aabenbare.
</body>
</poem>

</workbody>
</kalliopework>

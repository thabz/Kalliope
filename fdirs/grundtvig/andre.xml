<?xml version="1.0" encoding="UTF-8"?>
<!DOCTYPE kalliopework SYSTEM "../../data/kalliopework.dtd">
<kalliopework id="andre" author="grundtvig" status="incomplete" type="poetry">
<workhead>
   <title>Andre digte</title>
   <year>?</year>
   <quality>korrektur1</quality>
   <cvs-timestamp>$Id$</cvs-timestamp>
</workhead>
<workbody>

<text id="grundtvig2001122901">
<head>
   <title>Modersmaalet</title>
   <toctitle>Modersmaalet</toctitle>
   <indextitle>Modersmaalet</indextitle>
   <firstline>Moders Navn er en himmelsk Lyd</firstline>
   <notes>
      <note>1837 (Str. 1 og 5-7 af 20)</note>
      <note>Kilde er <i>Fest-Sange</i>, udg. af Arthur Arnholtz, Karl Clausen og Finn Viderø, 1947.</note>
      <note type="credits">Bidrag fra Sven Sørensen.</note>
   </notes>
   <quality>korrektur1,kilde</quality>
</head>
<body>
<poetry>
Moders Navn er en himmelsk Lyd,
saa vide som Bølgen blaaner;
Moders Røst er den Spædes Fryd
og glæder, naar Issen graaner.
Sødt i Lyst og sødt i Nød,
sødt i Liv og sødt i Død,
sødt i Eftermælet!

Modersmaal er det Kraftens Ord,
som lever i Folkemunde;
som det elskes i Syd og Nord,
saa sjunges der sødt i Lunde.
Sødt i Lyst og sødt i Nød,
sødt i Liv og sødt i Død,
sødt i Eftermælet!

Modersmaal er det Rosenbaand,
som store og smaa omslynger;
i det lever kun Fædres Aand,
og deri kun Hjertet gynger.
Sødt i Lyst og sødt i Nød,
sødt i Liv og sødt i Død,
sødt i Eftermælet!

Modersmaal er vort Hjertesprog,
kun løs er al fremmed Tale;
det alene i Mund og Bog
kan vække et Folk af Dvale.
Sødt i Lyst og sødt i Nød,
sødt i Liv og sødt i Død,
sødt i Eftermælet!
</poetry>
</body>
</text>

<text id="grundtvig2002031701">
<head>
   <title>Danmarks Trøst</title>
   <toctitle>Danmarks Trøst</toctitle>
   <indextitle>Danmarks Trøst</indextitle>
   <firstline>Langt høiere Bjerge saa vide paa Jord</firstline>
   <quality>korrektur1</quality>
</head>
<body>
<poetry>
Langt høiere Bjerge saa vide paa Jord
Man har, end hvor Bjerg kun er Bakke;
Men gjerne med Slette og Grøn-Høj i Nord
Vi Dannemænd tage til Takke;
Vi er ikke skabte til Høihed og Blæst,
Ved Jorden at blive, det tjener os bedst!

Langt kønnere Egne, vil gerne vi troe,
Kan Fremmede udenlands finde,
Men Dansken har hjemme, hvor Bøgene gro
Ved Strand med den fagre Kjær-Minde,
Og deiligst vi finde, ved Vugge og Grav,
Den blomstrende Mark i det bølgende Hav!

Langt større Bedrifter for Ære og Sold,
Maaske saa Udlænding man øve,
Omsonst dog ei Danemænd førde i Skjold,
Med Hjerterne Løve ved Løve;
Lad Ørne kun rives om Jorderigs Bold!
Vi bytte ei Banner, vi skifte ei Skjold!

Langt klogere Folk er der sagtens om Land,
End her, mellem Belter og Sunde,
Til Huus-Behov dog vi har Vid og Forstand,
Vi vil os til Guder ei grunde,
Og brænder kun Hjertet for Sandhed og Ret,
Skal Tiden nok vise: vi tænkte ei slet!

Langt højere, ædlere, finere Sprog
Skal findes paa Fremmedes Tunge,
Om Høihed og Deilighed Danemænd dog
Med Sandhed kan tale og sjunge;
Og træffer vort Modersmaal ei paa et Haar,
Det smelter dog mere, end Fremmedes slaaer.

Langt mere af Malmen: saa hvid og saa rød
Fik andre i Bjerg og i Bytte,
Hos Dansken dog findes det daglige Brød
Ei mindre i Fattig-Mands Hytte,
Og da har i Rigdom vi drevet det vidt,
Naar Faa har for meget og Færre for lidt.

Langt ædlere Konger med Landsfader-Navn
Maaskee kan engang man opdage;
Men Ætten i Leire og i Kjøbenhavn
Dog spørger endnu om sin Mage;
Thi prise vi Stammen af Skjold og af Dan!
Gid immer den blomstre i Fædrenes Land!

Langt høiere Ros over herskende Drot
Man hørde fra Fremmedes Tunger;
Men Spørgsmaal: Om altid det meendes saa godt,
Som her, Naar hver Dannemand sjunger!
Vor Fredrik! Han vorde som Duen saa hvid!
Hans Alder høiloves som Fredegods Tid!
</poetry>
</body>
</text>

<text id="grundtvig2002042701">
<head>
   <title>Det var en Sommermorgen</title>
   <toctitle>Det var en Sommermorgen</toctitle>
   <indextitle>Det var en Sommermorgen</indextitle>
   <firstline>Det var en Sommermorgen</firstline>
   <notes>
      <note>1850</note>
      <note>Dette digt, som handler om slaget ved Isted, 24.-25. juli 1850, har samme førstelinje som Bødtchers digt <xref poem="boedtcher2003010301"/> om udfaldet fra Fredericia i 1849. Man gætter på at Grundtvig bevidst eller ubevidst her citerer Bødtcher.</note>
      <note type="credits">Bidrag fra Sven Sørensen.</note>
   </notes>
   <quality>korrektur1</quality>
</head>
<body>
<poetry>
Det var en Sommermorgen,
endnu før det blev Dag,
da yppedes paa Heden
et Holger-Danske-Slag.
Da Sol stod op i Øster,
den næppe var at se,
og alle Fuglerøster,
i Struben kvaltes de.

Det var paa Isted Hede
og saa i Øvre-Stolk,
for gamle Danmarks Ære
da stred det danske Folk,
ja, for den danske Tunge
og for det danske Land
stred Heltene de unge
som gamle Hildetan!

Dér faldt den gamle Nordmand,
den djærve Schleppegrell,
han regned mer ej Kugler,
end Hagl det haarde Fjeld!
Dér faldt den bolde Læssøe
i Helte-Manddoms-Aar,
og for den danske Løve
det var et Hjertesaar!

Der faldt i Ungdoms Blomster
saa mangen modig Svend,
at Tysken tror det næppe,
vi mange har igen.
Dog synger danske Drenge,
de slaar i Vænget Top:
som Blomsterne i Enge
hvert Aar de vokser op!

Tak være danske Piger,
som græde nu i Løn
for Broder og for Bejler,
som Moder for en Søn!
de holdt dem ej tilbage
med bange Suk og Graad,
men sang for dem med Brage:
Vaagn op til Heltedaad!

Guds Fred med vore Døde
i Danmarks Rosengaard!
Guds Fred med dem, som bløde
af dybe Hjertesaar!
vor Kærlighed med alle,
de store og de smaa,
som ville staa og falde
med Løven askegraa!

Gud gav en herlig Sejer
den lange Sommerdag,
fra Morgengry til Middag
det tordned Slag i Slag,
men da i Middagsstedet
man saa den gyldne Sol,
da vundet var Guldsædet
til Danmarks Dronningstol!

Fra Als til Danevirke,
fra Sli til Ægirs Dør
skal Danmarks Løver springe
paa Gyldengrund som før.
Hos Angler og hos Friser
i genfødt Vennelag
skal synges Kæmpeviser
om Sejrens Julidag!

Og hver Gang Danmark græder
Guldtaarer med Guldklang,
og hver Gang Øjet perler
ved liflig Vemodssang,
da hvælve Rosentelte
dem selv ved Havets Bred,
hvor Danmarks Julihelte
fik deres Lejested!
</poetry>
</body>
</text>

<text id="grundtvig2002042702">
<head>
   <title>Indskriften paa Oddens Mindestøtte</title>
   <toctitle>Indskriften paa Oddens Mindestøtte</toctitle>
   <indextitle>Indskriften paa Oddens Mindestøtte</indextitle>
   <firstline>De Snekker mødtes i Kveld paa Hav</firstline>
   <notes>
      <note>Først trykt i dagbladet <i>Dagen</i> 6. marts 1810.</note>
      <note>Se også Grundtvigs <xref poem="grundtvig2002010101"/>.</note>
      <note type="credits">Bidrag fra Sven Sørensen.</note>
   </notes>
   <pictures>
      <picture src="grundtvig2002042702-p1.jpg">Mindestøtten på Oddens kirkegård over de faldne på linieskibet <i>Prinds Christian Frederik</i> i slaget ved Sjællands Odde den 22. marts 1808.</picture>
   </pictures>
   <quality>korrektur1</quality>
   <keywords>gravskrift</keywords>
</head>
<body>
<poetry>
De Snekker mødtes i Kveld paa Hav,
og Luften begyndte at gløde.
De leged alt over den aabne Grav,
og Bølgerne gjordes saa røde.
Her er jeg sat til en Bavtasten
at vidne for Slægter i Norden:
Danske de vare, hvis møre Ben
under mig smuldre i Jorden,
Danske af Tunge, af Æt og af Id,
thi skal de nævnes i løbende Tid
Fædrenes værdige Sønner.
</poetry>
</body>
</text>

<text id="grundtvig2002050101">
<head>
   <title>Et jævnt og muntert, virksomt Liv paa Jord</title>
   <toctitle>Et jævnt og muntert, virksomt Liv paa Jord</toctitle>
   <indextitle>Et jævnt og muntert, virksomt Liv paa Jord</indextitle>
   <firstline>Et jævnt og muntert, virksomt Liv paa Jord</firstline>
   <notes>
      <note>1839</note>
      <note type="credits">Bidrag fra Sven Sørensen.</note>
   </notes>
   <quality>korrektur1</quality>
</head>
<body>
<poetry>
Et jævnt og muntert, virksomt Liv paa Jord
som det, jeg ville ej med Kongers bytte,
opklaret Gang i ædle Fædres Spor,
med lige Værdighed i Borg og Hytte,
med Øjet, som det skabtes, himmelvendt,
lysvaagent for alt skønt og stort herneden,
men med de dybe Længsler vel bekendt,
kun fyldestgjort af Glans fra Evigheden.

Et saadant Liv jeg ønsked al min Æt
og pønsed paa med Flid at forberede,
og naar min Sjæl blev af sin Grublen træt,
den hviled sig ved "Fadervor" at bede.
Da følte jeg den Trøst af Sandheds Aand,
at Lykken svæver over Urtegaarden,
naar Støvet lægges i sin Skabers Haand,
og alting ventes i Naturens Orden:

Kun Spiren frisk og grøn i tidlig Vaar,
og Blomsterfloret i den varme Sommer,
da Modenhed i Møde Planten gaar
og fryder med sin Frugt, naar Høsten kommer!
Om kort, om langt blev Løbebanen spændt,
den er til Folkegavn, den er til Grøde;
som godt begyndt er Dagen godt fuldendt,
og lige liflig er dens Aftenrøde.
</poetry>
</body>
</text>

<text id="grundtvig2003032301">
<head>
   <title>I gamle Dage det var engang</title>
   <toctitle>I gamle Dage det var engang</toctitle>
   <indextitle>I gamle Dage det var engang</indextitle>
   <firstline>I gamle Dage det var engang</firstline>
   <notes>
      <note type="credits">Bidrag fra Sven Sørensen.</note>
   </notes>
   <quality>korrektur1</quality>
</head>
<body>
<poetry>
I gamle Dage det var engang,
at danske Folk var i Kongetrang,
de Gode græd, og de Onde lo,
hvor ingen hegner, kun Torne gro.

Da kom en Snekke for fulde Sejl,
med Løve-Hoved og Hjerte-Spejl,
med Guld og Vaaben og Stads om Bord,
men ikke en Sjæl ved Mast og Ror.

Dog var der Liv, for en lille Dreng
alene laa i den store Seng.
Et Neg var bundet med Aks og Straa,
det hviled Drengen sit Hoved paa.

Og hvor han sov baade spæd og spag,
dér vajed over et Kongeflag,
saa liljehvidt og saa rosenrødt,
som kun hos Freja paa Kinden mødt!

Hvor det i Landet blev hørt og spurgt,
det tyktes Alle et Jærtegn stort.
De hvisked: Barnet er Odins Søn,
til Hjælp os skikket fra ham i Løn!

De satte Neget da paa sin Rod,
hvor Dane-Drotten han ellers stod,
saa tog de store den lille op
og kønt ham satte i Aksetop.

Da nyt man spurgte med Vaabengny,
og højt det gjalded i vilden Sky:
Hil dig, vor Konning, bliv rund og bold,
saa Skjalde sjunge om Danmarks Skjold!
</poetry>
</body>
</text>

<text id="grundtvig2004011101">
<head>
	<title>Kirke-Klokken</title>
	<toctitle>Kirke-Klokken</toctitle>
	<indextitle>Kirke-Klokken</indextitle>
	<firstline>Kirke-Klokke! mellem ædle Malme</firstline>
	<notes>
        <note>Indtastet efter Dansk Kirketidende, 1845-46, sp. 33-34 (nr. 3, 19/10). Teksten er ved denne første offentliggørelse af digtet sat med kursivskrift.</note>
    </notes>
	<quality>korrektur1,kilde,side</quality>
</head>
<body>
<poetry>
Kirke-Klokke! mellem ædle Malme
Mageløs er for mit Hjerte du,
Vaagnet er ved dig en Høitids-Psalme,
Som gienlyder daglig i min Barm!

Kirke-Klokke! ei til Hovedstæder
Støbtes du, men til den lille By,
Hvor det høres trindt, når Barnet græder,
Og inddysses blidt ved Vuggesang.

Kirke-Klokke! Moderskiød for Klangen,
Som er mig langt meer end Strængeleg,
Toner dine kappedes om Rangen,
For mit Øre tit og i min Barm.

Mens som Barn paa Landet jeg var hjemme,
Julemorgen var mit Himmerig,
Den du meldte mig med Englestemme,
Kimed klart den store Glæde ind.

Høiere dog stemde dine Toner,
Naar de med "den gyldne Soel frembrød",
Kimed: Støv! opreist er din Forsoner,
Stat nu op i Paaske-Morgengry!

Lavere de sprede deres Vinger,
Sænke sig med Solen dybt i Hav,
Naar for mig nu Aftenklokken ringer,
Og jeg tæller dine Bedeslag.

Lifligt dog det klinger helst om Høsten,
I den stille, svale Aftenstund;
Giennem Jorderig gaaer Himmelrøsten,
Kalder Sjælen til sin Hvile ind.

Landet nu graahærdet kun jeg giæster,
Og har hjemme, selv jeg veed ei, hvor;
Dog paa Lysets Hjem min Hu sig fæster,
Evig godt, jeg veed, er ene der.

Derfor nu, naar Aftenklokken melder:
Solen sank, og Fuglen slumred ind,
Da mit hoved jeg med Blomsten helder,
Nynner sagte mellem Bedeslag:

Kirke-Klokke! naar tilsidst du lyder
For mit Støv, skiøndt det dig hører ei,
Meld da mine Kiære, saa det fryder:
Han sov hen, som Soel i Høst gaaer ned!

					N. F. S. Grundtvig
</poetry>
</body>
</text>

<text id="grundtvig2005080101">
<head>
	<title>Højskolesang</title>
	<firstline>Hvad Solskin er for den sorte Muld</firstline>
	<notes>
  	  <note>Skrevet til en skoleindvielse i Sjolte, sommeren 1856.</note>
  	  <note type="credits">Bidrag fra Sven Sørensen.</note>
    </notes>
	<quality>korrektur1,kilde,side</quality>
</head>
<body>
<poetry>
Hvad Solskin er for den sorte Muld,
er sand Oplysning for Muldens Frænde.
Langt mere værd end det røde Guld
det er sin Gud og sig selv at kende.
Trods Mørkets Harme,
i Straalearme
af Lys og Varme
er Lykken klar!

Som Solen skinner i Foraarstid,
og som den varmer i Sommerdage,
al sand Oplysning er mild og blid,
saa den vort Hjerte maa vel behage.
Trods Mørkets Harme,
i Straalearme
af Lys og Varme
er Hjertensfryd!

Som Urter blomstre og Kornet gror
i varme Dage og lyse Nætter,
saa Livs-Oplysning i høje Nord
vor Ungdom Blomster og Frugt forjætter.
Trods Mørkets Harme,
i Straalearme
af Lys og Varme
er Frugtbarhed!

Som Fuglesangen i grønne Lund,
der liflig klinger i Vaar og Sommer,
vort Modersmaal i vor Ungdoms Mund
skal liflig klinge, naar Lyset kommer.
Trods Mørkets Harme,
i Straalearme
af Lys og Varme
er Røsten klar!

Vorherre vidner, at Lys er godt,
som Sandhed elskes, saa Lyset yndes,
og med Vorherre, som ler ad Spot,
skal Værket lykkes, som her begyndes.
Trods Mørkets Harme,
i Straalearme
af Lys og Varme
vor Skole staa!
</poetry>
</body>
</text>

<text id="grundtvig2006062701">
<head>
	<title>Skyerne graaner, og Løvet falder</title>
	<firstline>Skyerne graaner, og Løvet falder</firstline>
	<notes>
  	  <note>Indtastet efter Grundtvig: <i>Værker i udvalg</i>, bd. 8, 1942.</note>
  	  <note>Indtastet efter Grundtvig: <i>Værker i udvalg</i>, bd. 8, 1942.</note>
    </notes>
	<quality>korrektur1,kilde</quality>
</head>
<body>
<poetry>
Skyerne graaner, og Løvet falder,
Fuglene synger ei meer,
Vinteren truer, og Natten kalder,
Blomsterne sukke: det sneer!
      Og dog bære Blus vi med Glæde!

Vinteren kommer, og Sneen falder,
Blomsterne visner i Muld,
Isen optøes ei af Graad for Balder,
Taarerne stivne af Kuld!
      Og dog bære Blus vi med Glæde!

Soelhverven kommer og Bladet vendes,
Dagene længes paany,
Soelskinnet voxer, og Vintren endes,
Lærkerne synge i Sky;
      Derfor bære Blus vi med Glæde!

Aarene skifter af Gru for Ælde.
Skjaldene give dem Ret,
Fuglene alle hvert Aar maae fælde,
Ellers de fløi ei saa let;
      Derfor bære Blus vi med Glæde!

Fuglene flyve som Vind paa Vinger
Let over vildende Hav,
Skjaldene flyve, som Rimet klinger,
Glat over Slægternes Grav.
      Derfor bære Blus vi med Glæde!

Hjerterne vakle, naar høit de banke,
Drages til Fuglenes Spor,
Lyset dog seirer, den mørke Tanke
Flygtende synker i Jord;
      Derfor bære Blus vi med Glæde!

Psalmerne klinge, og Klokker kime,
Spotte med Sneen ved Jul,
Vinteren maa sig med Vaaren rime,
Smelte for Solen i Skjul.
      Derfor bære Blus vi med Glæde!

Troende Hjerter i Vinterløbet
Føde den liflige Vaar.
Trykke den til sig i Barne-Svøbet
Med et lyksaligt Nytaar.
      Derfor bære Blus vi med Glæde!

Bethlehems-Barnet i Krybbe-Rummet,
Det er den evige Vaar,
Troende Hjerter det har fornummet:
Jul giør lyksaligt Nytaar.
      Derfor bære Blus vi med Glæde!
</poetry>
</body>
</text>

<text id="grundtvig2019122903">
<head>
    <title>Jyllands Priis</title>
    <firstline>Der er et Land saa kosteligt</firstline>
    <notes>
        <note>Strofe 1-10 af digtet »Et Blad af Jyllands Rimkrønike« fra <i>Heimdall</i> (1815). Her hengivet efter den tekstkritiske udgave på <a href="http://www.grundtvigsværker.dk">grundtvigsværker.dk</a>.</note>
    </notes>
</head>
<body>
<poetry>
Der er et Land saa kosteligt
Alt under Nørre-Lide,
Kun eet jeg veed er Landet sligt
Paa Verdens Vesterside,
Det sært i Nord er tunget ud,
Og til en Tunge fiin af Gud
Det er vist og beskaaret.

Det er slet ingen Abildgaard,
Og ingen Blommehave,
Det lysner mest kun lidt i Vaar,
Og Buskene er lave,
Og Lyngen løber langs ad Land
Med Ormeflok og Flyvesand,
Og Bøgen staaer i Stampe.

Men langs med Heden Bække smaa
Sig klare, vævre vinde,
De mødes tit til mægtig Aae
Og tit i Søe de rinde,
Der lege flink de Fiske smaa,
Og Møllehiul i Dammen gaae
Og varme haarde Stene.

Og Rugen groer paa Heden reen
For Klinte og for Heire,
Og vorder Meel paa Møllesteen,
Hvordan det end mon veire,
Og vorder hvidt og dagligt Brød,
Og Raad der er mod Vinter-Nød,
Mens Lyngen groer paa Heden.

Naar Hveden fiin i Blommeland
For Klinten gaaer tilgrunde,
Og naar for Vind og Savetand
Nedsynke Markens Lunde,
End Rugen groer og Møllen gaaer,
Og Heden varmer Aar paa Aar,
Og Lyse-Klynen blinker.

Det er slet intet Fugleland
Til høit i Chor at siunge,
Den Nattergal paa nøgne Sand
Slaaer Trillerne saa tunge,
Og Lundene er kun saa faae
Og Buskene er kun saa smaa,
Og Bøgen staaer i Stampe.

Dog pippe heel veemodelig
De Hjeiler smaa og spage,
Og klukkende opløfte sig
De Agerhøns saa fage,
Ja, stundum og en Urkok goel
I Dagningen mod Gylden-Soel
Alt paa den brune Hede.

Og aldrig har jeg hørt det før,
Og heller aldrig siden,
Hvor mindelig for Ladedør
Kan kviddre Finke liden,
Naar Jydesvenden, som jeg saae,
Et lille Korn til Fugle smaa,
Om Vinterdag udskifter.

Og aldrig slig en Tone sød
Jeg hørde over Vange,
Som den der over Heden lød
I Lærkens Morgensange,
Den slog saa sødt og fløi saa let,
Som om med Rugen den kun ret
Paa Heden havde hiemme.

Og naar da Lundens Fugle-Chor
Har Sommeren udsiunget,
Naar Stormen over kolde Jord
Har Stemmen undertvunget,
Da toner med en liflig Klang,
Da klinger høit en Svanesang
Alt over brune Hede.    
</poetry>
</body>
</text>

<text id="grundtvig2019122904">
<head>
    <title>Nordens Aand</title>
    <firstline>Gik jeg drømmende i Lunden</firstline>
    <notes>
        <note>Første gang trykt i <i>Den Nordiske Kirke-Tidende</i> 10/8 1834.</note>
        <note>Teksten følger <a href="http://www.grundtvigsværker.dk">grundtvigsværker.dk</a>.</note>
    </notes>
</head>
<body>
<poetry>
Gik jeg drømmende i Lunden
Og paa Lavinds<note>* Langeland.</note> Blomster-Kyst,
Sværmende i Aften-Stunden,
Med en Verden i mit Bryst,
Maled, som det Ungdom huer,
Alting sært og Alt med Luer;
	
Gik jeg kæmpende paa Sletten,
Stod jeg kiæk paa Møens Klint,
Sagde Trods til “Opsals Jetten,”
Bad ham flyve kun i Flint,
Skabde mig, som Skjalde pleie,
Selv en Fylking at nedmeie;
	
Stod jeg speidende paa Voven,
Hvor kun Himmel var og Hel,
Stirred efter Naale-Skoven
Naglet til det høie Fjeld,
Holdt, som Folk der Søen pløie,
Haanden for det halve Øie;
	
Stod jeg smilende paa Snekken,
Under Bretlands hvide Kyst,
Tællende paa Kulskibs-Rækken,
Forberedt paa Stavne-Dyst,
Tænkde, som en Saga-Dyrker,
Meer paa Angler end paa Tyrker;
	
Gik jeg studsende i “Tragten,”<note>* The Tunnel.</note>
Under Themsens Bølge-Tag,
Og beundred Tanke-Magten
Meer end alle Murstens-Lag,
Skosed, hvad jeg ei kan lade,
Britten for det lave Stade;
	
Stod forvoven jeg paa Randen
Af den steile Clifton-Aas<note>* Clifton er en Forstad til Bristol.</note>,
Hvor fra Stratford ud til Stranden
Floden gaaer sin gamle Kaas,
Glemde, som en Britter næsten,
Over Shakspear selve Præsten;
	
Immer svæved over Isse
Noget frit for Støvets Baand,
Noget, som jeg veed tilvisse
Selv sig kalder Nordens Aand,
Nær ved Isserne i Thule,
Ved de Graa, som ved de Gule!
	
Haaret graaner, Tiden skrider,
Man maa vide, hvad Man giør,
Hvi Man sværmer, hvi Man strider,
Man maa vide, hvad Man tør,
Tør for Døden og for Livet,
Tør for Ham, som Alt har givet!
	
Hvad er “Nordens Aand” i Grunden?
Hvad var det, mig vældig greb,
Lagde Kæmpe-Sprog i Munden,
Over Stok og Steen mig drev,
Ja, som end i denne Time
Byder: rist som Skjalde rime?
	
Er det kun min egen Aande,
Skyggen af min Sjæl i Løn,
Saa jeg gik mig selv tilhaande,
Som en tro og lydig Søn,
Gik i Ilden og i Vandet,
For mig selv som noget Andet?
	
Nei, saa vist som ei min Aande
Skabde alt i Heden-Old
Ving-Thors Kraft og Friggas Vaande,
Odins Hest og Amlets Skjold,
Ælve-Snekken, rar at finde,
Som har Bør med alle Vinde!
	
Nordens Aand er Nordens Vætte,
Fordum, nu og allenstund,
Mens i Norden vi fortsætte
Fædres Værk med Haand og Mund,
Lytte helst til Kvad af Brage,
Gløde for de gamle Dage!
	
Men er han ei af “den Onde,”
Vætten, som i Heden-Old,
Odin kaldt i Offer-Lunde,
Hjalp som Thor, mod Thurs og Trold,
Kaared kun paa Kæmpe-Valen
Gjæsterne til Ridder-Salen?
	
Var hans Septer ikke Spydet,
Var hans Yndlings-Drik ei Blod!
Hvormed var den Skjold-Borg prydet,
Som hos ham i Gladhjem stod?
Var af Steen kun Hrungners Hjerte?
Var ei Sværdet Valhals Kierte!
	
Reiste for en Afguds-Vrimmel,
Som holdt Guddom for et Rov,
Han ei under aaben Himmel
Alterne i Mark og Skov,
Hvor sig blanded Blod af Heste
Tit med Blodet af vor Næste!
	
Hvi har ei i Sæk og Aske,
Jeg begrædt, med Sorg i Hu,
At af ham sig overraske
Lod en Sjæl som Skjald endnu?
Hvor tør jeg paa gamle Dage
Harpen slaae for Thor og Brage?
	
Vil jeg Røsten overdøve,
Som jeg kalder selv Guds Ord:
“Ogsaa Aander skal I prøve”
Daaren kun dem Alle troer?
Eller tør jeg Nordens Vætte
Blandt de gode Engle sætte?
	
Ja, det Sidste som det Bedste
Det tør jeg, med Rim i Haar,
Mest fordi jeg Tro tør fæste
Til det Ord, som ei forgaaer,
Thi for det, som kronet Løve,
Nordens Aand bestod sin Prøve!
	
Ham, der kom i Tidens Fylde,
Kvindefødt, dog Søn af Gud,
Ham maae alle Aander hylde,
Som skal Prøven holde ud,
Men hvo ham med Lyst bekiender,
Tælles skal blandt Herrens Frænder!
	
Kappes nu hver Aand paa Jorden,
Som har Røst og Billed-Sprog,
Med den Gamle over Norden,
Om, i Tale og i Bog,
Ham, der kom i Tidens Fylde,
Ret med Liv og Lyst at hylde!
	
Og kan ingen Aand Man nævne,
Uden Hans fra Først til Sidst,
Som har mere Lyst og Evne,
Til i Sang at love Christ,
Da skal Nordens Aand i Vælde
For en Over-Engel giælde!
	
Hvo sig drister til at laste
Nordens Aand fra Heden-Old,
Ei med Dommen sig forhaste,
Hvad han førde i sit Skjold,
Retten ham kun det tilregner
Som med Liv han sig tilegner!
	
Spørger derfor ei de Døde
Om hvad Aanden kalder Sit,
Som om det var Aandens Brøde
At hans Ord misbruges tit!
Spørger dem, som I kan høre
Aanden gav sit Sprog at føre!
	
Spørger os, hvem han har drevet
Til de gamle Kalve-Skind,
Lærde i hvad Pen har skrevet
Meer at see end Pege-Pind,
Lærde Sangen at gienføde,
Som var jordet hos de Døde!
	
Spørger os, hvad han sig kaarer
Forlods af den gamle Skrift,
Og i hvad for Kæmpe-Aarer
Han slog Ild til sin Bedrift,
Hvad ham huger, hvad han vrager,
Som i Storværk, saa i Sager!
	
Seer jer om i Christenheden!
Var maaskee det Christi Aand,
Som i Munke-Bur forleden
Snoed Paternoster-Baand,
Ham, som under Kirke-Bue
Kroned Paven og “Vor Frue!”
	
Var det Ham, der Messe-Særke
Syede af Jorde-Lin,
Ham, der under Korsets Mærke
Rutted med den røde Viin,
Ham, der byggede af Flammer
Huss det prude Sove-Kammer!
	
Men var det ei Ham, der bygde
Afguds-Altre i hver Krog,
Ham, der Almanakker trykde
Under Kors i Messe-Bog;
Hvi skal Nordens Aand da bøde
For de gamle Kroppes Brøde!
	
Som med Paven gik i Rette
Fædrene for Christi Aand,
Saa giør vi for Nordens Vætte
Med den plumpe Skriver-Haand,
Som, kun sandsende det Stærke,
Hvirvel-Vind gav Aandens Mærke.
	
Som med Skriften af de Gamle,
Christen-Livets Kilde næst,
Luther mægted at ophamle
Mod den store Afguds-Præst,
Saa med Arilds-Kvad i Haanden
Svare vi for Kæmpe-Aanden.
	
Var det sandt, det løse Rygte,
At Man slagted Folk som Fæ,
Hvor for dem, som Midtgaard bygde,
Man i Norden bøied Knæ,
Dog, saalidt som Costniz-Baalet
Aanden huged Morder-Staalet.
	
Ærlig Kamp var Aandens Glæde,
Spyd mod Spyd og Haand mod Haand,
Alt som vi i Kredsen træde,
Pen mod Pen og Aand mod Aand,
Haanden kun sit Vaaben skifter,
Aandens Løsen er Bedrifter.
	
Ja, det gamle Nordens Vætte
Han er just Bedriftens Aand,
Svinger Mjølner mod hver Jette,
Lægger Fenris-Ulv i Baand,
Er Michael, som med Dragen
Fører Krig til Domme-Dagen!
	
Derfor, medens Tider rinde,
Storværk alt i Mark og Bog
Kæmpemæssigt Navn skal finde
Nemt i Nordens Billed-Sprog,
Brænde-Mærket ei ved Siden
Savnes skal til Nidings-Iden!
	
Derfor, hvor jeg end omvanked,
Hvor end Sjælen Hvile fandt,
Hvorimod end Hjertet banked,
Og hvad end i Hu mig randt,
Klarest dog i Mimers Kilde
Saae jeg Livet sig afbilde!
	
Striden mellem As og Jette,
Tiden ud, paa Liv og Død,
Lærde mig hvad Kæmpe-Trætte
Meer end Slags-Maal blot betød,
I alt Døn kun Efter-Braget
Hørde jeg af Torden-Slaget!
	
Naar jeg saae, hvor Flod og Ebbe
Underlig omskifte saa,
At hvor Liv der spores neppe
Tit dog Storværk mon opstaae,
Da mig tykkes Alt at sande:
Høie Norner Asken vande!
	
Hvor Man kappes om at hædre
Storværk ret af Hjertens-Grund,
Saa de giæve Olde-Fædre
Gaae i Sang fra Mund til Mund,
Der, for mig, i Valhals Gammen
Sidde alle Kæmper sammen!
	
Naar jeg føler: os i Hjerte
Boer en Længsel dyb og sær,
Hælvten Fryd og Hælvten Smerte,
Aanden heel og holden kiær,
Da mig tykkes, alle Steder
Gylden-Taarer Freia græder!
	
Al den Kløgt, der sig som Snogen
Snoer imellem Krop og Aand,
Finder jeg, i Edda-Bogen,
Loke har fra første Haand,
Saa mod ham de Verdens-Kloge
See mig ud som Skole-Poge!
	
Overalt, hvor Øiet savner
Livet i sin fulde Glands,
Saa det fryder, som der gavner,
Teer sig frit i Straale-Dands,
Mindes jeg, hvor tungt for Balder
Friggas Moder-Taare falder!
	
Naar jeg seer, hvor Haabet smiler,
Saligt under sølvgraa Haar,
Og hvor dristig det sig hviler
Paa en Drøm fra Barndoms-Aar,
Synes mig igien opdaget
Glitner kun med Sølver-Taget!
	
Naar jeg seer, hvad Mindet mægter,
Som ei blot i Konge-Borg,
Men hos hele Folke-Slægter,
Avler Daad og jorder Sorg,
Da jeg seer af Æbler røde
Gamle Guders Kinder gløde!
	
Naar i Levnets-Aftenstunden
Jeg det mærker paa hver Skjald,
At han Ordet har paa Munden,
Som forkynder Guders Fald,
Da sig Gjallar-Hornet klæber
For mit Blik til Heimdals Læber!
	
Naar det ringer for mit Øre
Om det store Giærde-Brudd,
Da sig Himlens Kræfter røre,
Daane som et Stjerne-Skudd,
Asa-Thor jeg seer i Vangen,
Vaklende fra Midgaards-Slangen!
	
Naar det toner fra det Høie:
Liv skal seire over Død,
Da sig hæver for mit Øie
Jorden grøn af Havets Skiød,
Balder fra de mørke Dale
Op til Gimles Gylden-Sale!
	
Ja, det gamle Nordens Vætte
Han er just Bedriftens Aand,
Svinger Mjølner mod hver Jette,
Lægger Fenris-Ulv i Baand,
Er Michael, som med Dragen
Fører Krig til Domme-Dagen!
	
Paa hans Øe hver Aand det mærker,
Har end halv sig selv han glemt,
Thi for Daad og Kæmpe-Værker
Falke-Syn han har bestemt,
Fandt dertil uhyre Kræfter,
Drift og Mod og Greb derefter!
	
Sanct Georg, som fælder Dragen,
Kalder Anguls Øe sin Aand,
Brat det komme vil for Dagen,
Navnet er paa anden Haand;
Kaldes Vinger Fjeder-Hamme
Virkningen er dog den samme!
	
Her, hvor Aanden er vor Næste,
Savne end vi stor Bedrift,
Mærke knap, at deres Bedste
Aander giør med Ord og Skrift,
Saa i Kammer, som i Kirke,
Hvad de spaae, de ogsaa virke!
	
Spørger Man: hvad er i Giære,
Og hvad spaaer vel Nordens Aand?
Nordens Held og Herrens Ære,
Stor Bedrift med Mund og Haand,
Nyt, som til det Gamle svarer,
Saa sig Aanden selv forklarer!
	
Mod og Magne hisset ovre,
Frille-Børn af Asa-Thor,
Skal til Øre-Sund og Dovre
Gaae paa Damperen ombord,
Deres Fader at opsøge
Og hans Kraft med Konst forøge!
	
Baandet seit, af Fiske-Aande
Fugle-Mælk og Kvinde-Skiæg,
Tæmme skal, til Lokes Vaande,
Fenris-Ulv ved Klippe-Væg,
Og eenarmet Tyr hin Bolde
Dog med Æren Kraft beholde!
	
Odin med det ene Øie,
Som seer meer end Andres To,
Skal i Nordens Kæmpe-Høie
Finde Meer end Mange troe,
Vise, ham gik ei af Minde
Draugerne tilgavns at binde!
	
Valhal skal paa Ny opbygges
Med sit blanke Skjolde-Tag,
Hvert et Tog mod Jetter lykkes,
Trold faae Skam af Torden-Slag,
Aser under Ask hin Gamle
Glade sig til Raad forsamle!
	
Nordens Guder skal ei kæmpe
Meer med gamle Grækenlands,
Sønden-Vær skal Kulden dæmpe,
Slebne Ædel-Steen faae Glands,
Født af Vaner og af Aser
Engleviis er Nordens Kvaser!
	
Døer han end i Ungdoms Dage,
Som for kloge Børn det maae,
Dog, til Held for Fleer end Brage,
Mande-Bod skal Aser naae,
Finde Smag i Mjød af Dværge
Hentet dybt i Tone-Bjerge!
	
Smukt derad skal Møen smile:
Heimdal hører Græsset groe,
Seer det grandt paa hundred Mile
Hvad sig nærmer Bifrøst-Bro,
Nord-Lys vorder Billed-Navnet
Som Oplysningen har savnet!
	
Evigt er kun Eet paa Jorden,
Det er Aande-Herrens Ord,
Derfor Endeligt i Norden
Ogsaa haver Asa-Thor,
Men ei før han, mæt af Dage,
Fældet har den store Drage!
	
Dagen aldrig er saa lang,
Selv ei under Nørre-Lide,
At det mørknes jo engang,
Saa med Natten den maa stride,
Giennem Skygge-Dalen vinde,
For med Seier at oprinde!
	
Det er Skumringen i Norden,
Det er Ragna-Rokes Strid,
Det er, trods al Lyn og Torden,
Trolde-Pakkets Helte-Tid,
Kort, som alt det Ondes Gammen,
Luttrende som Skiærsilds-Flammen!
	
Dagen gryer og Hanen galer,
Derfor, Brødre, op til Daad!
Trindt os vaagne Vinter-Svaler
Efter høie Norners Raad,
Ja, som dvaledøde Fugle
Mytherne staae op i Thule!
	
Lavt de flyve her paa Sletten,
Fanger dem, I Drenge smaae!
Selv i Bur om Kæmpe-Vætten
De som Nattergale slaae,
Naar kun Toner, hende kiære,
Eders Syster dem vil lære!
	
Høit paa Klippe-Grund de stævne
Lukt i Sky med Falk og Ørn,
Ikke der, som paa det Jævne
Fange dem de viltre Børn,
Kun før de af Krudt faae Lugten
Gutten skyder dem i Flugten!
	
Skudte Fugle kan ei sjunge,
Stoppes ud de skal med Konst,
Kæmpe-Vinger for de Unge
Da ei sprede de omsonst,
Over Fjeld og Fyr og Graner
Tanken følger deres Baner!
	
Sørge for hvad aldrig glipper
Hver som han har Trang og Tro,
Men paa Slette og paa Klipper
Vidt og bredt om Runemo,
Kappes Alle om at flette
Hæders-Krands til Nordens Vætte!
	
Pak dig, Hrimthurs fra det Fjerne!
Bar end Thor du over Aa,
Nu ei længer for en Stjerne
Tage vi din frosne Taa,
Og din Hustrues ramme Galder
Regne vi nu kun for Skvalder!    
</poetry>
</body>
</text>

</workbody>
</kalliopework>

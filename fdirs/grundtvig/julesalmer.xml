<?xml version="1.0" encoding="UTF-8"?>
<!DOCTYPE kalliopework SYSTEM "../../data/kalliopework.dtd">
<kalliopework id="julesalmer" author="grundtvig" status="incomplete" type="poetry">
<workhead>
   <title>Julesalmer</title>
   <year>?</year>
   <quality>korrektur1</quality>
   <cvs-timestamp>$Id$</cvs-timestamp>
</workhead>
<workbody>

<poem id="grundtvigjulesalmera4">
<head>
   <title>Nu kom her Bud fra Engle-Kor</title>
   <subtitle><i>(Kingos, med samme Begyndelse, forandret)</i></subtitle>
   <toctitle>Nu kom her Bud fra Engle-Kor</toctitle>
   <indextitle>Nu kom her Bud fra Engle-Kor</indextitle>
   <firstline>Nu kom her Bud fra Engle-Kor</firstline>
   <notes>
      <note>Cf. <xref bibel="bibellukas01,26-38"/>.</note>
   </notes>
   <quality>korrektur1</quality>
</head>
<body>
Nu kom her Bud fra Engle-Kor,
Opgangen vil nedstige,
Guds Søn, som i det Høie boer,
Sin kiære Faders Lige,
Vor Skabning sig vil tage paa,
Og som de Smaa
Besøge Jorde-Rige!

Til Nazareth det Bud udgaaer,
Som Gud sin Engel byder,
En Jomfru der en Hilsen faaer,
Vidunderlig den lyder:
Som Lyn indtræder Gabriel,
Med et Hilsæl,
Som skrækker, skiøndt det fryder!

Velsignede af <i>Evas</i> Kiøn!
Gud seer til dig i Naade,
Du føde skal Hans egen Søn,
Alt Adams Kiøn til Baade,
Og sidde dog i Jomfru-Bur
Fuldreen og pur,
Det er en himmelsk Gaade!

Udgrunde kan ei Støv Guds Spor,
Begriber ei Hans Vælde,
Dog aldrig glippe skal Guds Ord,
Men evig gaae og giælde,
Guds Søn vil hvile i din Favn,
Med <i>Jesus</i>-Navn,
Det har jeg dig at melde!

Den Hellig-Aand dig vier ind,
Med Kraften fra det Høie,
Med Rose rød paa Lilje-Kind,
Og Soel-Glands i det Høie;
Guds Søn og din, med Septer godt,
Er evig Drot,
Sig Engle for ham bøie.

O søde Gud! din Høire-Haand,
Mit Hjerte overskygge,
Et Tempel der den Hellig-Aand
Lade sig opbygge,
Saa aandelig undfanges kan,
som Gud og Mand,
Min Frelser, mig til Lykke!

Ja, lad din Himmel hos mig her
I Aandens Kraft begynde,
Saa Hjertet taber sin Begiær
Til med mit Kiød at synde!
Min Sjæl, en Barne-Engel lig,
Til Himmerig
Saa frydelig sig skynde!
</body>
</poem>

<poem id="grundtvig2001080401">
<head>
   <title>Hyrderne ved Bethlehem</title>
   <toctitle>Hyrderne ved Bethlehem</toctitle>
   <indextitle>Hyrderne ved Bethlehem</indextitle>
   <firstline>Nat i Østen er ei saa lang</firstline>
   <quality>korrektur1</quality>
</head>
<body>
Nat i Østen er ei saa lang
Som her ved Juletider,
Ei det fyger, som her, i Vang
Og ei paa Is man skrider
Dog trækker kiøligt tilmarks det der,
Som i det tidlige Foraar her.

Kiølig trak det paa Marken vild
Ved Bethlehem fra Norden,
Hyrder otte sad om en Ild,
Og vaaged over Hjorden,
Da talen faldt paa de gamle Ting
Og hvordan Alt dog gaar sært omkring.

Talen faldt paa Kong Davids By,
Og paa hans Vovestykke;
Stort det Gamle og smaat det Ny,
I Sang, i Daad og Lykke,
Det fandt de Unge: det saae man grandt,
Det var en Sorg, men det var dog sandt

Davids Søn, sagde En af dem,
Vi ventet har saa længe,
Nys jeg mødte i Bethlehem,
Omringet af Byens Drenge,
En Davids Søn med sin Venneviv,
Af Reisen træt og af Kulde stiv.

Hedning-Herren i Rom det bød:
Til Mandtal hver sig melde!
Davids-Sønnen som Træl adlød,
Hvad det end tør giælde:
To Liv kanskee, før det gryer ad Dag,
Thi bleg var Kvinden og saare svag.

Husvild stod han paa Davids Grund,
Saae op til Himlens Bue,
Klart paa faldende Fode hun,
Det var en Ynk at skue,
Jeg kvalde i mig da knap det Raab:
Forældet Storhed! Forlorent Haab!

Engle-Syner og Seers-Røst,
De læses op af Bogen,
Raad til Frelse og Ord til Trøst,
De peges paa bag Taagen,
Men Vinter-Natten er kold og mørk,
Og Livet øde som Ethams Ørk!

Graa og gammel var Jonathan,
Han hørde Ungdoms-Talen,
Fast i Troen paa Gravens Rand,
Han blussed i Midnats-Svalen!
Saa bruser, han sagde, den unge Vin,
Den sprængde mangen en Kande fin!

Hvor var du eller jeg dengang,
Da Lys blev født i Mørke!
Kan vi Stjernernes Morgensang,
Og har mod Gud vi Styrke?
Kan Daarskabs Ord, som en Taagesky,
Fordunkle Ordet: Bliv Lys paany!

Juda-Bjerget gienlød ifjor
Af Sang om Engle-Syner,
Stumme Læber fik stærke Ord,
Saa lysner det og lyner,
Bebudes højt med en Tordens Røst:
Nu Syvdags-Lyset opgaar i Øst!

Bethlehem er der peget paa
I Skriften med Guds Finger,
Hvad i Dvale som Fugl der laae,
Skal fare op paa Vinger;
Den Davids Søn med sin Venneviv,
Kanskee det giælder al Verdens Liv!

Alle lytted, men Gubben tav,
Og alles Øine stirred,
Trindt omkring var et Straalehav,
Saa Baalet sank og dirred,
Hvor nys det blussed, en Engel stod
Og bølged Ild med sin Straalefod

Venner! sagde Guds Engel blidt:
Hvorfor er nu I bange?
Kilde-Væld kun er Budskab mit
Til lutter Frydesange,
Thi han, som Jorden giør sjæleglad
Er født til Verden i Davids Stad.

Jesus Christus, den Davids Søn,
Vor Frelser fra al Fare,
Født er han, ligger svøbt iløn
I Krybben, tag det vare!
Fra Himlen højt kommer Julebud,
Nu Ære være den Guders Gud!

,,Ære være den Guders Gud!
Nu daled Fred til Støvet,
Glæden springer af Svøbet ud,
Som Blomsten og som Løvet!''
Saa lydt og sødt under Sky det klang,
Som alle Stjernernes Morgensang!

Himmel-Klarhed og Engle-Sang
Dem gav os Gud med Freden,
Efter-Skin de og Efter-Klang
Har trindt i Christenheden,
Hvor Aand har Mæle og Sang har Vælv,
Hvor Øine tindre hvert Julekvæld!

Kirke! Du er vort Bethlehem,
Og alle Smaa derinde,
Eftersom det er sagt til dem,
Skal deres Frelser finde,
Med Juledags-Evangelium,
I Hjertekammerets Krybberum!
</body>
</poem>
</workbody>
</kalliopework>

CVS-TIMESTAMP: $Date$
VQ:korrektur1

I:grundtvigpaaskesalmera0
T:Skærtorsdag
F:Skiændige Judas, som fandt det uhyre
U:<I>Efterligning af de Græske Vers om Judas</I>
 
<I>Skiændige Judas</I>, som fandt det uhyre,
ikke at skiønne paa Salven hin dyre,
Skatted du den Uskatterlige da?
Solgde du ham for de tredive Penge,
For at de Fattige skulde ei trænge?
Store Guds Under, vi maae svare Ja;
Dog sagde jo han, som i Hjertet os seer:
O, vee ham, den Niding, som giør at det skeer!

<I>Skiændige Judas</I>, som saae for dit Øie
Kvinden for Sandhed til Jord sig nedbøie,
Kysse hans Fødder saa bange og bly,
Du vil, med <I>Falskhedens Fyrste </I>forbunden,
Kysse din Ven og din Herre paa Munden,
Af dit Bekiendtskab og Trædskheden kry!
Hil være dig, Mester! uskyldig det lød,
Ham ønsked til Lykke, indvied til Død!

<I>Skiændige Judas</I>, som drak af hans Bæger,
Aad af det Brød, som vor Sjæl vederkvæger,
Du ham forraadte! O Helvedes Skam!
Han vilde ydmyg dig Fødderne tvætte,
Du med din Falskhed den Rene besætte,
Skyde med Kysset al Skylden paa ham!
Til Falskhedens Skam, men til Sandhedens Ære,
O store Guds Under! han vilde den bære!
 
<I>Skiændige Judas</I>, som Kiærligheds-Tegnet
Havde paa Sandhedens Værste beregnet,
Tænkde at skuffe Alvidenhed selv!
Meensvorne Biskop, forræderske Pave!
Du maatte ønsket, med Steen til din Krave,
Før du var sænket i dybeste Elv!
O, Sjælenes Frelser! Dig anraabe vi:
Fra <I>Falskhedens</I> Afgrund os Alle Du frie!
 

 
 

I:grundtvigpaaskesalmera1
T:Langfredag
F:For den soleklare Gud
U:<i>(Efter Græske Vers)</i>
N:Herfra stammer verset <I>Som et stille offerlam</I>, DDS 173.

For den soleklare Gud
<I>Adam</I> blind miskiendte,
Dreves han af Eden ud,
Som han det fortjende!
Atter kom i Paradis
Røveren, for han retviis
Kiendte Gud i Taage!
Lukt ved Kundskabs-Træets Rod,
Sprang saa op ved Korsets Fod
Paradisets Laage!
 
Slangen spyed hist i Læ
Gift i <I>Evas</I> Øre,
Kvindens Sæd paa Korsets Træ
Lærde Støv at høre,
Lod udstrømme over Jord
Vand og Blod i Naadens Ord,
Lærde Folk tillige,
Med den Røver lykkelig,
At udraabe: tænk paa mig,
Herre i dit Rige!
 
Før dit Sole-Øie brast,
Ypperste blandt Helte!
Nagled Du til Korset fast
Dommen, som os fældte:
Naglen, med din rene Haand,
Giennembored Lovens Baand,
Helveds Hold og Skiøde!
Ja, korsfæstet blev med dig,
I hvis Mund ei fandtes Svig,
Lovens Band, og døde!

Som et stille Offer-Lam
Gik vor Drot i Døden,
Ændsed ikke Korsets Skam,
Bar uskyldig Brøden,
Vendte ei sit Ansigt bort
Fra al Verdens Ve og Tort,
Vilde Alt udsone;
Gjorde i et Gylden-Aar
Jorden til en Rosen-Gaard,
Under Torne-Krone!

<I>Moses</I>, underviist af Gud,
Gjorde, som <I>Han</I> vilde,
Strakde begge Arme ud,
Korset at afbilde!
Da om Himlens Hjelp det gjaldt,
Under Kors <I>Amalek</I> faldt,
Steg kun, naar det daled!
Staae og falde maae paa Jord
Kirken saa med Korsets ord,
Det blev der afmalet!
 
<I>Christne</I>! Derfor Alle her
Samle eder Røsten!
Ei af plumret Brønd og Kiær
Meer I øse Trøsten,
Men af Naadens klare Flod,
Sprunget ud ved Korsets Fod,
Og af Klippe-Graven!
Korsets Ord er Syndens Død,
Livets Røst fra Graven lød,
Lukked op Guds-Haven!
 
 

I:grundtvigpaaskesalmera2
T:Hil dig Frelser og Forsoner
F:Hil dig Frelser og Forsoner!
N:Den hellige Bernhards 'Salve mundi salutare' frit oversat.
 
Hil dig Frelser og Forsoner!
Verden dig med Torne kroner,
Du det seer, jeg har isinde
Rosen-Krands om Kors at vinde,
Giv dertil mig Mod og Held!

For dit Ansigt vil jeg træde,
Thi jeg troer, du er tilstæde;
Jeg tilbeder dig i Støvet,
Fordi reen, som Guldet prøvet,
Du er dog miskundelig!

I dit røde Hav jeg havner,
Dine Fødder jeg omfavner,
Thi ei stolt du mig foragter,
Mig fra Korsets Træ betragter
Du med dyb Medlidenhed!

Ak, hvor fattig! ak, hvor nøgen!
Gruelig er med dig Spøgen!
Men jeg veed, for det at lide,
Født du blev ved Midnats Tide,
Selv du valgde Korsets Skam!

Hvad har dig hos Gud bedrøvet?
Og hvad elsked du hos Støvet,
At du vilde Alt opgive,
For at holde os ilive,
Os dig at meddele heel?

Kiærligheden, Hjerte-Gløden,
Stærkere var her end Døden,
Heller giver du end tager,
Ene derfor dig behager
Korsets Død i vores Sted!
 
Ak! nu føler jeg tilfulde
Hjertets Haardhed, Hjertets Kulde!
Hvad udsprang af disse Fjelde,
Navnet værdt, til at gengiælde
Frelser-Mand, din Kiærlighed?

Dog jeg troer, af dine Vunder
Væld udsprang til stort Vidunder,
Mægtig til hver Steen at vælte,
Til Iis-Bjerge selv at smelte,
Til at tvætte Hjertet reent!
 
Derfor beder jeg med Taarer:
Led den ind i mine Aarer,
Floden, som kan Klipper vælte,
Floden, som kan Iis-Bjerg smelte,
Som kan Blod-Skyld tvætte af!
 
Du, som har dig selv mig givet,
Lad i dig mig elske Livet,
Saa for dig kun Hjertet banker,
Saa kun du i mine Tanker
Er den dybe Sammenhæng!

Skiøndt jeg maa som Blomsten visne,
skiøndt min Haand og Barm maa isne,
Du, jeg troer, kan det saa mage,
At jeg Døden ei skal smage,
Du betalte Syndens Sold!<footnote>Cf. <XREF BIBEL="bibelrom6,23">.</footnote>
 
Ja, jeg troer paa Korsets Gaade,
Giør det, Frelser, af din Naade!
Staae mig bi, naar Fienden frister!
Ræk mig Haand, naar Øiet brister!
Siig, vi gaae til <I>Paradis</I>!
 

I:grundtvigpaaskesalmera3
T:Hør vor Hellig-Aftens Bøn
F:Hør vor Hellig-Aftens Bøn

Hør vor Hellig-Aftens Bøn!
Hør os, Guds eenbaarne Søn!
Hør du os i Paaske-Kveld!
Eftergiv os al vor Giæld;
Saa, opstandne fra de Døde,
Glad vor Mester vi kan møde!
 
<I>Christenhed</I>! stat op, vær glad!
Gak nu rundt i Zions Stad,
Lovsyng Herren, from og god,
For han døde og opstod,
Døde for hvad vi bedreve,
Og opstod, for vi skal leve!
 
Kom da, lad os ret engang
Prøve paa en Takke-Sang,
Knæle dybt i <I>Jesu</I> Navn,
Som os rev af Dødens Favn,
Som forsoned al vor Brøde,
Stod med Naaden op af Døde!

Hellighold, Guds Venne-Lag,
Herrens store <I>Hvile-Dag</I>,
Hvilen efter Storm og Strid,
Efter fuldendt Frelser-Id!
Med Udødelighed kroner
Seierrig os vor Forsoner!
 
<I>Christus</I>! Ære være dig!
<I>Takke-Sang</I> evindelig!
Ved Korsfæstelsen i Gaar
Lægde du vort Bane-Saar!
Ved Opstandelsen i Morgen
Slukker du al Dødning-Sorgen!


I:grundtvigpaaskesalmera4
T:Paaske vi holde
F:Paaske vi holde
N:Den Latinske Paaske-Sang 'Vita Sanctorum' frit oversat.
 
Paaske vi holde
Alle vide Vegne;
Varme og kolde,
Lune Himmel-Egne
Samtlig berømme som bedst
Opstandelsens Fest!
 
Thi, med hinanden,
Alle vi maae hade
Helved-Tyrannen,
Som giør Orme glade,
Ham under Muld, Herre Christ!
Du fældte forvist!

Udraab fra Taget
Rygte tusindmundet:
Død tabde Slaget,
Liv har Seier vundet,
Han, der saa enlig sov hen,
Kom talrig igien!
 
Han sig har svunget
Fra, hvor Orme vrimle,
Evig besjunget,
Over alle Himle,
Dødninger mange i Grav
Han Livet og gav!
 
Nu fra hans Øie
Straaler Guddoms-Glandsen,
Og fra det Høie
Han, med Seiers-Krandsen,
Dages som Dommer paany,
I guldbræmmet Sky!
 
Christ! fra dit Sæde,
Høire-Haandens Throne,
Send du os Glæde,
Sang med Engle-Tone!
Livet for os du jo lod,
For os du opstod!
 
Doms-Hornet lyder
Sikkert paa det Sidste,
Og, som du byder,
Alle Grave briste,
Men ak, desværre, ei Faa
Til Doms kun opstaae!
 
Flyv da til Himlen,
Hjerte, Rod at fæste,
Saa ei med Vrimlen
Helved du skal giæste,
Synke, med Afgrundens Kryb,
I bundløse Dyb!

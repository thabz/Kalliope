<?xml version="1.0" encoding="UTF-8"?>
<!DOCTYPE kalliopework SYSTEM "../../data/kalliopework.dtd">
<kalliopework id="andre" author="hansena" status="incomplete" type="poetry">
<workhead>
    <title>Andre digte</title>
    <year>?</year>
</workhead>
<workbody>

<poem id="hansena2019101401">
<head>
    <firstline>Mit Hjærte retted sine Vredes-Grunde</firstline>
    <notes>
        <note>Gendigtning af Thomas Watson <xref type="translation" poem="watson2019101401"/>.</note>
        <note>Fra <a poem="hansena2019091101">indledningen</a> til <i>Shakespeares Sonetter</i> (1885).</note>
    </notes>
</head>
<body>
Mit Hjærte retted sine Vredes-Grunde
imod mit Øje, paa hvis Daad det klaged;
mit Øje paastod, at mit Hjærte kunde
fra første Færd hin Elskovs-Lyst forjaget.
        
Og Hjærtet sagde: Kærligheden sendtes
igennem Øjet ind og ned i Hjærtet;
men Øjet sagde, at i Hjærtet tændtes
den Gnist og Flamme, der saa bittert smerted.
        
Og Hjærtet sagde: Taarer kunde slukke
med Lethed Flammen, - hvorpaa Øjet sagde:
den burde være kvalt af Hjærtets Sukke; -
saadan de Skylden paa hinanden lagde.
        
Og Hjærtet sukked, Øjet græd og stirred,
og begge to i Savn og Smerte dirred.
</body>
</poem>

<poem id="hansena2019101402">
<head>
    <firstline>Naar Vintren sner paa dine sorte Haar</firstline>
    <notes>
        <note>Gendigtning af Samuel Daniels <xref type="translation" poem="daniel2002020634"/>.</note>
        <note>Fra <a poem="hansena2019091101">indledningen</a> til <i>Shakespeares Sonetter</i> (1885).</note>
    </notes>
</head>
<body>
Naar Vintren sner paa dine sorte Haar,
og Aldrens Frost har bidt din Skønhed nær,
naar Mørket om din Dag sin Skygge slaar,
og alt er visnet, hvad vi havde kær, -
        
Saa tag det Billed, som jeg her dig rækker,
malt af en Pensel, der sin Kunst forstaar:
se her den Glans, Naturen om dig lægger;
læs her dig selv og mine bitre Kaar.
        
Maaske det bliver, som et varigt Minde,
hvor Efterslægten kan dit Aasyn møde;
og disse Farver ikke helt vil svinde,
maaske de bliver, naar vi to er døde.
        
Ifald de bliver, dér dit Liv skal ligge;
og de skal blive: altsaa dør du ikke.
</body>
</poem>

<poem id="hansena2019101403">
<head>
    <firstline>Oldtids berømte Krigerskare rejste</firstline>
    <notes>
        <note>Gendigtning af Edmund Spensers <xref type="translation" poem="spenser2002020569"/>.</note>
        <note>Fra <a poem="hansena2019091101">indledningen</a> til <i>Shakespeares Sonetter</i> (1885).</note>
    </notes>
</head>
<body>
Oldtids berømte Krigerskare rejste
Trofæer op i Mængde her og der:
som Mindetegn om deres Daad de knejste,
om deres Tapperhed og Sejers-Færd.
        
Men hvad Trofæ skal jeg da rejse her,
hvortil jeg kan betro foruden Frygt
min elsktes Magt og sjældne Skønheds Værd,
med Ære, Kærlighed og Kyskhed smykt?
        
Se, dette Vers, for Evigheden bygt,
et stedsevarigt Monument skal være
og nævne hendes Pris og Hæder trygt,
saa Efterslægten hendes Ry kan lære
        
Og kende Sejren, som tilsidst jeg fik,
skønt Vejen gennem Kamp og Møje gik.
</body>
</poem>

</workbody>
</kalliopework>

<?xml version="1.0" encoding="UTF-8"?>
<!DOCTYPE kalliopework SYSTEM "../../data/kalliopework.dtd">
<kalliopework id="1897" author="hanseno" status="complete" type="poetry">
<workhead>
   <title>Digte</title>
   <year>1897</year>
   <notes>
       <note>Teksten følger førsteudgaven af Olaf Hansen: <i>Digte</i>, Th. Linds Efterfølger, Kbh., 1897.</note>
   </notes>
   <pictures>
       <picture type="titlepage" src="1897-p1.jpg">Titelbladet til <i>Digte</i> (1897). ,,Olaf Hansen / Digte / I Landet Nod – Saul og David / Ischariot // København / Th. Lindes Efterfølger / Hans Frandsen / 1897''</picture>
   </pictures>
   <source facsimile="115308059561_color" facsimile-pages-num="74" facsimile-pages-offset="4">Olaf Hansen: <i>Digte</i>, Th. Linds Efterfølger, Kbh., 1897.</source>
   <quality>korrektur1,kilde,side</quality>
</workhead>
<workbody>

<poem id="hanseno2017111801">
<head>
    <title>Prolog</title>
    <firstline>Hvis nogen skulde spørge, Barn og Bog</firstline>
    <source pages="5"/>
    <quality>korrektur1,kilde,side</quality>
</head>
<body>
Hvis nogen skulde spørge, Barn og Bog,
derude: »Hvad er egentlig din Fader?«
Saa svar, at han er aldrig rigtig klog
og holder fjærnt sig fra de brede Gader.

Og vejes Du og findes Du for let
og spørges der: »Hvi blev Du ej derhjemme?«
saa skal Du svare et dybsindigt: »Gæt!«
men endelig med tung, alvorlig Stemme.

Skulde da en forbavset sige: »Hæ!
hør, lille Ven, din Mening ej jeg fatter,«
saa frygt kun ikke for at svare: »Fæ,«
og jeg skal le en sund, fornuftig Latter.
</body>
</poem>

<poem id="hanseno2017111802">
<head>
    <title>Tilegnelse</title>
    <subtitle>Amicus amico</subtitle>
    <firstline>De gamle Breve med blegede Træk</firstline>
    <source pages="7-10"/>
    <quality>korrektur1,kilde,side</quality>
</head>
<body>
De gamle Breve med blegede Træk
stundom fra Skuffen jeg tager,
jeg læser og ler — læser atter væk,
men mest hvad der ikke er skrevet med Blæk
mig underligt til sig drager,
for Minde gaar efter Minde frem,
mit Navn de nævne og kalde;
saa mange er gaaede halvt i Glem,
men snart jeg kender dem alle.

Med sig de bærer en svunden Tid
af morgensmilende Dage,
der gaar op og gaar ned over Driven og Flid,
over Vennefryd, over Vennestrid
og lattervækkende Klage,
over unge Mænd, jeg har haft saa kær,
som nu vandrer ad andre Veje,
vandrer i fine og grove Klæ’r,
øgende Arv og Eje.

Med sig de bærer Eksamensslid,
og jeg nyder de vragede Spiser,
den gamle Vergil og den unge Ovid
og Heltenes Kamp i Heroernes Tid,
som Fader Homer os viser —
og Længsel efter et Frikvarter
for at slaas og larme og støje
og høre, hvorledes Vennerne ler,
og se i et frejdigt Øje.

Og Længsel efter et ordentligt Sold
med Punch og Piber og Viser,
hvor Skjaldene tager Rimet med Vold,
hvis gammeldags Rytmer i Ryggen faar Hold
mens de Verdens Dejlighed priser.
»Jeg vil gærne vide, om Gaden er tør,
for snart skal vi hjemad drage,
og bor her endnu en Bager som før,
saa vil jeg hans Boller smage.«

Men mest dog Savn af det lyse Sind,
den yngste har Ret til at eje,
med Mod saa stejlt som en Bjærgetind
og Lykke saa let som et Edderkopspind
og Drift mod de vinkende Veje —
den Tid, saa fjærn, at jeg næsten tror,
jeg selv mine Sorger skabte,
og saa kær ved de første beundrende Ord,
som forbavsede Læber tabte.

Og Savn af en Ven; hans Sjæl var sund,
han troed paa Kærlighedsguden.
Min Sjæl var Drømme og Anelsesblund,
der steg og faldt og skifted hver Stund,
alt som Stødene ramte fra uden.
Han hørte til dem, der næsten var Mænd,
hans Tanke vandt faste Steder;
jeg selv derimod var en Æventyrsvend,
en Konge for Muligheder.

Jeg hører endnu hans varende Ord
docere den manende Lære
om den golde Vækst, der af Drømmene gror,
om Skyggeliv og om Elverspor,
der ned over Vildstier bære.
Men jeg tænkte, de Stier sig aabned brat
til brede Sletter og vide,
hvor Kornet mumled en Maanenat
ved Rosenhavernes Side.

Og den gamle Lyst kunde falde mig ind
til at tage min Stok og min Hue
og løbe fra Hjemmet med Smil paa Kind,
fra Varmen ud i den kolde Vind,
for at søge til Vennens Stue
og standse ved Døren og trække mit Vejr
og en Os af Tobak fornemme
og sidde ved hyggeligt Lampeskær
og høre den kendte Stemme.

Men nu mødes vi kun i en ensom Stund,
naar jeg læser de gamle Breve.
Nu mødes vi kun i en ensom Stund,
og Blade har vekslet i løvrig. Lund,
de samme Stammerne bleve.
Jeg ved, han hører til dem, der er Mænd,
hans Tanke har faste Steder,
og selv er jeg endnu en Æventyrsvend,
en Konge for Muligheder.
</body>
</poem>

<section>
<head>
    <title>I Landet Nod</title>
</head>
<content>

<prose id="hanseno2017111803">
<head>
    <title>I</title>
    <firstline>Ja, jeg vil gaa, som Solen gaar, tilbage</firstline>
    <source pages="13-18"/>
    <quality>korrektur1,kilde,side</quality>
</head>
<body>
    Tubalkain var bleven hundrede Aar, og hans unge Broder Jubal gik ham til Haande i Smedjen, hvor han var ham til megen Nytte; men naar Jubal arbejdede alene, faldt han tit saa dybt i Tanker, at han lod Ilden gaa ud.
    Men ingen vidste, hvorpaa Jubal tænkte.
    En Aften, da Solen var gaaet ned, stod Jubal længe og saa mod det Sted, hvor den var forsvunden. Ilden paa Essen var slukket; han havde lænet Hammeren mod Ambolten og sin Kind mod Hammerens Jærn, og han sagde til sig selv:

    Ja, jeg vil gaa, som Solen gaar, tilbage
    til svundne Tiders og til Livsens Jord.
    Did hulker mig min egen tunge Klage —
    det eneste, der nu i Eden bor.
    Det fandt jeg paa min gamle Faders Læbe,
    at dette Land skal ligge vest for Nod,
    det fandt jeg paa min gamle Faders Læbe,
    at ingen levende min Sjæl forstod.
    Men dog — det Land er til — jeg ser det vides
    mod Øst og Vester og mod Nord og Syd;
    dér aandes let, og dér kan intet strides —
    men aldrig er der nogen Læbes Lyd.
    Nu falder Aftensol derpaa og svales
    i høje Liders rene, klare Luft,
    og den er dragen fra de dybe Dales
    frodige Grønt og store Blomsters Duft.
    Der bruser Bølger gennem friske Sletter,
    den fyldte Flod bærer den lette Vind;
    dens Dyb er klart som maanerene Nætter
    og kølt som Jærn, jeg lægger mod min Kind.
    Det suser venligt i den vide Have,
    der yded mine Fædres Fader Læ,
    da han var fri for Synd og god for Jahve —
    men der er Stilhed omkring Livsens Træ.

<nonum><center><w>Tubalkain</w> <small>(kommer).</small></center></nonum>
Du staar igen og stirrer som forleden,
Ilden er slukket, Jærnet koldt — og Du?

<nonum><center><w>Jubal.</w></center></nonum>
Jeg tænker.

<nonum><center><w>Tubalkain.</w></center></nonum>
    Hvorpaa tænker Du?

<nonum><center><w>Jubal.</w></center></nonum>
        Paa Eden.

<nonum><center><w>Tubalkain.</w></center></nonum>
Saa slaar Gud Herren Dig med Sorg og Gru
O Jubal, tænk paa Slægtens lange Jammer,
den stred med Marken, førend Du blev fød.
Jeg lod mit Hoved tjene Haand og Hammer -
det er vor Lod at skaffe Munden Brød.

<nonum><center><w>Jubal.</w></center></nonum>
Naar, Broder, jeg er træt af Dagens Møde,
jeg kan ej kvæges nok af Brød og Vand;
saa vil jeg høre Ord af dem, der døde,
og Eders Tale om det lyse Land.

<nonum><center><w>Tubalkain.</w></center></nonum>
Jeg husker, dengang jeg var ganske lille,
vi sov paa Jorden og gik klædt i Skind.
Jeg mindes, tit naar det var sort og silde,
at trætte, uden Føde vi sov ind.
Dreng blev jeg, og jeg mødte Angst i Øje
for Rov, naar Lykken var den ene god —
jeg hørte Skrig mod Herren i det høje,
om atter nye Trængsler for os stod.
Jeg hørte Tale om vor Stammes Fader,
men tungt det lød, som Broder Broder slog,
og Sorg jeg læste i de mørke Lader
for Tiden, som vi nu i Møde drog.
Mand blev jeg — led — og kunde ikke sove;
jeg skærped Jærnet tyndt, saa dybt det skar,
og mine Økser spalted tætte Skove,
og Veddet gav os Flamme varm og klar.
Nu furer Ploven Jord, og Himlen dugger,
og Markens Grøde vi til Hjemmet bær —
og naar ved Aftenstid min Dør jeg lukker,
da føler jeg, Gud Herren er mig nær.
Saa følg med os til Fremtids bedre Dage,
søg ej de svundne, hvor kun Sorgen bor.

<nonum><center><w>Jubal.</w></center></nonum>
Nej, jeg vil gaa, som Solen gaar, tilbage
til svundne Tiders og til Livsens Jord.
Jeg er som Blomsten paa den haarde Ager,
naar ingen Vande siver om dens Rod,
for Eders Glæder, det er mine Plager,
og Eders Braad er Tornen i min Fod.
Jeg kommer, øm i Armen, sort af Soden,
mod Tvæt jeg længes — det er Aftenstund.
Jeg stirrer ud, hvor Sæden glinser moden
og Hyrden samler Hjorden med sin Hund.
Da glædes jeg ved Farven og ved Freden;
men vil jeg skifte Ord med Jer derved,
kun Maanens Ring og Svalens Flugt mod Reden
I tyder, og hvis Solen rød gik ned.
Et Sted jeg vilde — et, hvor ingen Morgen
opskræmmer Sindet, før det gaar til Ro,
hvor i den dybe Nat man gyder Sorgen,
og Øjet tør paa Aftensolen tro, —
hvor ingen Tørst skal mine Længsler dræbe —
de stilles af den rene, fulde Flod.
Det fandt jeg paa min gamle Faders Læbe,
at dette Land skal ligge vest for Nod.
Min Sjæl er stille Smil, naar jeg det tænker,
den gaar foran mig til det fjærne Land,
og tit, naar Aftensolen ned sig sænker,
jeg synes, at jeg er den første Mand,
jeg hører Susen fra den store Have,
sorgløs jeg grunder under gamle Trær —
og naar jeg takker varmt for Drømmens Gave,
da føler jeg, Gud Herren er mig nær.

    Næste Morgen drog Jubal ud for at opsøge Eden.
</body>
</prose>

<prose id="hanseno2017111804">
<head>
    <title>II</title>
    <firstline>Saavist som Saalen paa Sandalen flænges</firstline>
    <source pages="19-20"/>
    <quality>korrektur1,kilde,side</quality>
</head>
<body>
    Jubal vandrede længe fremad, men han kunde intetsteds finde Landet, han søgte. Han kom til en Skov, hvor mange Fugle sang, og han sagde:

Saavist som Saalen paa Sandalen flænges
af Stok og Sten, er Vejen mer end lang.
Saavist jeg aldrig mindre maatte længes
end nu, jeg hører disse Fugles Sang.
Det Væld af Lyd, som deres Struber gemmer,
bruser i Øret, frit og uden Savn,
det hvirvler i min Sjæl, og jeg fornemmer
noget, hvorpaa jeg aldrig har hørt Navn —
som naar jeg drømmer om den store Have,
der yded mine Fædres Fader Læ,
hvori jeg vaagner, fuld af Tak mod Jahve,
og Solen skinner over Livsens Træ.

    Og hans Øje fulgte en enkelt Fugl, og han sagde:

Den bygger Rede i en runken Stamme,
den samler Bær og Frø — den kender Frygt;
dens Dag og Mandens Dag er jo den samme,
men i sin Sang den hviler dog saa trygt.
Det er som Edens Lunde med den drage,
som deres Fryd i Brystets Boblen bor —
men jeg maa gaa den lange Vej tilbage
til svundne Tiders og til Livsens Jord.

    Jubal sad længe og grundede; derpaa sagde han: »Jeg vil tage Fuglens Stemme og blive lykkelig som den.« Og han greb en Sten og dræbte Fuglen og dannede sig en Fløjte efter dens Strubes Lignelse.
</body>
</prose>

<prose id="hanseno2017111805">
<head>
    <title>III</title>
    <firstline>Er Fred da Løgn? Jeg saa den jo med Øjet</firstline>
    <source pages="21-23"/>
    <quality>korrektur1,kilde,side</quality>
</head>
<body>
    En Dag kom Jubal til en stor Flod, og han stillede sin Tørst ved dens Vand og tvættede sine Fødder. Dernæst tog han sin Fløjte frem og spillede alle Skovens og Markens Melodier — og Edens Fred var i hans Hjerte. Men da han havde endt sit Spil, brast han i Graad, og han hulkede længe og sagde:

Er Fred da Løgn? Jeg saa den jo med Øjet
og hørte den, som om min Vej var endt;
nu stirrer Sjælen vaandetung og bøjet
og føler Kvide, den ej før har kendt.
For Legen løfted den til Edens Have
og fuld og stor den steg som Sol i Øst;
nu støtter den sig oldingtræt ved Stave
og hører kun sin Længsels høje Røst.
Den skriger angst, og mere lydt den klager,
end da jeg hjemme var i Landet Nod,
som Sulten stærkere den trætte nager,
naar han erindrer Føden, han forlod.
Den raaber, at det Land, hvortil den higer,
som vakte den og som den ofte saa,
tvinges den mod som Svende imod Piger —
og at den dog ej mere tror derpaa.

    Derpaa greb han atter sin Fløjte og spillede derpaa, som om Fløjten var Længselen selv.
    Men da kom en ung Kvinde gaaende, hvem Tonerne drog; og da hun saa Jubal, stansede hun og spurgte: »Hvem er Du?« Han svarede: »Jeg er Jubal, Lamechs Søn i Landet Nod.« Da blev Pigen bleg og veg bort fra ham; men da han saa, at hun frygtede, spurgte han: »Hvorfor ræddes Du for mig?« Hun svarede: »Fordi Kain slog Abel ihjæl.« Da blev Jubal bedrøvet, og han udbrød: »Hvad kan vel jeg derfor, og hvad ved vel jeg derom?« Hun svarede: »Er Du fra Landet Nod, da er Du visselig af Kains Slægt, og det, at Kain dræbte Abel, er det værste, der er sket blandt Menneskene, siden Gud udjog dem af Edens Have.« »Det maa være hændet for længe siden.« »Ja,« sagde hun, »det er længe siden.« Men Jubal undredes og sagde: »Hvem er da Du og af hvad Slægt, siden Du mindes saa langt.« Hun svarede: Jeg er Noomi og er af Seths Slægt; men denne Søn gav Gud Eva, fordi Kain havde dræbt Abel; men hvorfor kommer Du her?« »Jeg søger tilbage til Eden ; ved Du, hvor det ligger?« Hun svarede: »Der er et Sted, hvor een Flod spredes i fire; der begynder Landet; men her sidder Du ved Pisons Bred, som er en af de fire; og gaar Du mod dens Vande, kommer du derhen.« Men Jubal svarede: »Jeg vil ikke til Eden nu, men før mig til din Faders Hus og lær mig din Slægts Visdom.« Og Kvinden førte ham til sin Faders Hus.
</body>
</prose>

<prose id="hanseno2017111806">
<head>
    <title>IV</title>
    <firstline>Se, Jorden var mig mørk og tom og øde</firstline>
    <source pages="24-26"/>
    <quality>korrektur1,kilde,side</quality>
</head>
<body>
    Dér blev Jubal længe, og Noomi fortalte ham om Verdens Skabelse, Menneskets Fald og Kains Brodermord og at der skulde komme en Mand, som var Herren, og Jubal frydede sig over hendes Visdom og sagde til hende:

Se, Jorden var mig mørk og tom og øde,
hungrig min Sjæl alt følte Dødens Gys —
da kom din Aand, svanger paa Morgenrøde
som Herrens Ord: Bliv Lys — og der blev Lys,
og Skyggen sank, og Vandet veg til Side,
mit Øje traadte paa den faste Grund;
jeg skued store, vaade Taager glide
paa Himlen i den første Morgenstund.
Jeg følte Livet røre sig i Lunde,
hvor Løv sprang ud og dækked spæde Dyr,
og Fisken spejded Vej i Hav og Sunde
og Fugle suste frem saa tæt som Sky’r,
og Lyset samled sig til Sol om Dagen,
der tindred varmt og vidt med gyldent Skær,
men spredte sig i Natten mulmomslagen
til alle køle Stjærner fjærnt og nær.
Saa voksed Verden og fik Form i Sjælen
ved dine Ord, under din Faders Tag.
Jeg bøjed mig for Gud i Andagtsdvælen,
da det blev Aften paa den sjette Dag.

<nonum><center><w>Noomi.</w></center></nonum>
Dit Blik blev Længsel, da han skabte Eden,
og det blev Sorg, da Eva Frugten tog,
og Frygt, da i Guds Aasyn Du saa Vreden,
som vaktes, dengang Kain Abel slog. —
Vil Du endnu de drømte Stier drage
og søge Landet, vi engang forlod.

<nonum><center><w>Jubal.</w></center></nonum>
Nej, jeg vil gaa den lange Vej tilbage
til mine Fædres Jord, til Landet Nod;
for Du, der viste Vejen mig til Eden,
har ogsaa lært mig, hvor Keruben staar;
men visselig engang vi vandrer heden,
som Du har sagt, den store Skaber spaar.
Nu vil jeg gaa den lange Vej tilbage
til mine Fædres Jord, til Landet Nod,
for Herrens Øre læmpelig at drage
fra Hævnens Raab, der steg fra Abels Blod.
Ti Kains Aasyn falmed, da han dræbte,
for Himlens Vrede vilde bort han fly,
men Rædslens tunge Aag han med sig slæbte,
krumbøjet blev hans Slægt og vild og sky.
Men jeg vil lege sødt for Jahves Øre,
som Haabet han har givet os er sødt,
og det skal træde ind ad aabne Døre
til Kains Børn og gøre Hjærtet blødt.

    Og Jubal tog Noomis Haand, og han tog hendes Faders og Brødres Hænder og bød dem Farvel. Derpaa gik han bort til Landet Nod.
    Men Noomi blev blegere Dag for Dag.
</body>
</prose>

<prose id="hanseno2017111807">
<head>
    <title>V</title>
    <firstline>Hør mig, I Sønner af Kain</firstline>
    <source pages="27-31"/>
    <quality>korrektur1,kilde,side</quality>
</head>
<body>
    Da Jubal kom hjem, undredes Folket saare, og alle vilde vide, hvad han havde set. Han viste dem Fløjten og sagde: »Se, denne har jeg fundet,« og han spillede paa den, tænkende paa Noomi og hendes Ord, og sagde: »Se, dette har jeg hørt« — og de gik forundrede hver til sit.
    Derpaa gik Jubal til Tubalkains, sin Broders, Smedje og dannede sin Fløjte i Metal — og hver Dag gik han til Smedjen og udførte, hvad hans Broder paalagde ham.
    Men en Dag, da mange vare til Stede og glædede sig ved hans Spil, sagde Tubalkain til ham': »Var Du i Eden?« og Jubal svarede: »Nej, for Keruben staar ved Indgangen og spærrer Vejen med sit Sværd,« og han fortalte dem alle Noomis Ord. Og Tubalkain sagde: »Jeg vidste vel, at derhen fører der ingen Vej«; men da rejste Jubal sig:

Hør mig, I Sønner af Kain,
der skal fødes en Mand som er Herren.

Engang i de gryende Tider
skal han aabne sin Moders Skød.
Han hører, hvad Mennesket lider,
og Smerten svider hans Kød.

Han har Øjne, der tale og drage,
han har Læber, der aldrig har dømt,
han har Arme, der støtter den svage,
og Hænder, der tage saa ømt.

Han villøfte sin Røst for at kalde,
fra Ager vi gaa og fra Fæ,
ved Vejen vi samle os alle,
for at se ham og falde paa Knæ.

Og Folket vil sænke sin Pande
og følge den skridendes Spor.
Han vandrer fra Lande til Lande,
og Skaren vil blande sig stor.

Han giver os Brødet, vi spise,
han læger den saarede Fod,
hans Ord er talende vise,
hans Løfter er Lise og Mod.

Der er tyst, saa ingen tør tænke,
naar han siger, at Maalet er nær,
fast Hænder i Hænder sig lænke —
Keruben vil sænke sit Sværd.

Han hilser og viger til Side,
vi staa paa den gamle Jord.
Jeg svnger for Verden vide,
at Trøst af Kvide der gror.

    Da sagde Tubalkain: »Saa ville vi bie,« og der kom nu stor Forventning blandt Folket.
    Men naar Jubal fik de Tanker, at han kunde dø, forinden han blev ført til Eden, blev hans Sjæl greben af Sorg. Og i ensomme Stunder kom det ham under  tiden for, som om alt hvad han havde oplevet, kun var Drømme, og han forfærdedes for sig selv.
    Men der kom ogsaa den Tid, da Jubal begyndte at anse sin Færd for Tant, og han forbandede det Haab, han selv havde faaet og givet andre, at det ikke vilde dø, men altid voksede frem i hans Sjæl igen. Og paa denne Tid kom en ung Mand til ham, der dyrkede sin Jord, og sagde, at han ligesom Jubal vilde drage ud, om ikke han kunde finde Eden. Da udbrød Jubal:

Bliv i dit Hus, læg bort din Vandringsstav,
ti bedre er at raadne i sin Grav
end bæres bort af Længslen i sit Bryst
og vente paa dens klare Jubelrøst,
for Aar vil gaa — og saa har Livet sveget den,
men op af Graven ingen Mand er steget end,
og allerværst er dog de Mismodsstunder,
hvori man ved, al Søgen kun er Tant,
og over dybe Tungsindsgaader grunder,
hvori man atter Haabets Spire fandt.

Der vokser op en Urt i hver Mands Sind;
den er saa fagergrøn og myg og lind,
den er saa spæd, men dog saa frisk at se,
naar skælvende den staar i Vintersne.
Ryk op med Rode, Jord maa ikke nære den,
tramp ned for Fode, hen paa Ild Du bære den,
for allerlængst er dog de lange Stunder,
man venter, Haabets Urt skal bære Frugt.
Man skærmer det, som syge Børn, der blunder,
og faar dog aldrig med dets Styrke Bugt.

Ti Haab er flyvende som Løvetand,
der vokser selv imellem Sten og Sand —
og Vinden blæste bort hvert Fnug og Frø —
da tænkte jeg, at Haabet vilde dø,
men Fnug og Frø paa Jorden atter spreder sig,
og Ukrudt, Ukrudt paa din Ager breder sig,
og allermørkest er de sene Stunder,
naar Himlen over Taget ligger graa.
Du har ej Høst at bringe ind derunder
og fletter Svøber for Dig selv at slaa.

    Jubal blev en gammel Mand, og den, han ventede, kom ikke i hans Dage, og han fik aldrig Edens Land at se. Men da han lukkede sine Øjne i Døden, sagde han: »Dog var Eden min Lykke.«
</body>
</prose>

</content>
</section>

<section>
<head>
    <title>Saul og David</title>
</head>
<content>

<poem id="hanseno2017111808">
<head>
    <title>I</title>
    <toctitle><num>I</num>Stum Sorgen sad i Seerlæbens Viger</toctitle>
    <indextitle>Stum Sorgen sad i Seerlæbens Viger</indextitle>
    <linktitle>Stum Sorgen sad i Seerlæbens Viger</linktitle>
    <firstline>Stum Sorgen sad i Seerlæbens Viger</firstline>
    <source pages="35-36"/>
    <quality>korrektur1,kilde,side</quality>
</head>
<body>
Stum Sorgen sad i Seerlæbens Viger,
men Øjet talte mer end mange Ord;
med sagte Trin gik Tjenere og Piger,
og der var dæmpet Tale ved hans Bord.
Sænkede Blikke løftedes og hasted
imod hans Ansigt baade Gry og Kvæld,
ti Herrens Salvede sin Gud forkasted,
og alle sørgede med Samuel.
Gud havde sagt: »Du nedslaa skal din Fjende,
hans Konge og hans Kvæg og alle Mænd,
og giver Kvinden Bryst, Du dræbe hende,
Du dræbe og det Barn, der dier end.«
Og Saul gik ud til Sur og slog sin Fjende
og fanged Mænd og Kvinder, Børn og Kvæg;
han dræbte Mand, han dræbte Barn og Kvinde,
men spared Kongen og det fede Kvæg.
Og han, hvis Hoved over Folket knejste,
bøjed det her for Folkestormens Brus —
da varsled Samuel, og bort han rejste,
og aldrig mer han kom til Kongens Hus.
Han vented — og han hørte Herrens Stemme:
»Lad af at sørge! Se! Saul faar sin Løn.
Staa op, gaa hen, hvor nu min Aand har hjemme,
salv Isais, Bethlehemitens, Søn.«
</body>
</poem>

<poem id="hanseno2017111809">
<head>
    <title>II</title>
    <toctitle><num>II</num>Tung Vreden hang — og mørk — paa Kongens Pande</toctitle>
    <indextitle>Tung Vreden hang — og mørk — paa Kongens Pande</indextitle>
    <linktitle>Tung Vreden hang — og mørk — paa Kongens Pande</linktitle>
    <firstline>Tung Vreden hang — og mørk — paa Kongens Pande</firstline>
    <source pages="37-38"/>
    <quality>korrektur1,kilde,side</quality>
</head>
<body>
Tung Vreden hang — og mørk — paa Kongens Pande
og trykked Brynet over Øjet ned,
og let en Skælven for fra Mand til Mande,
naar Drottens Blikke ned langs Bordet gled;
for mørke var hans Miner, tung hans Tale,
hans Øre lured paa det mindste Ord; —
paa en Gang tog han højlydt til at prale,
og vredt hans Næve til hans Værge for.
Da sagde Mændene: »Se, Kongen lider,
tung er hans Tale, og hans Sjæl er Nat;
nu kommer der for Folket haarde Tider —
en ond Guds Aand hans Legem har besat.
Nu er den Stund, da det er svært at raade;
hvo, der kan tænke Frelse, sige frem.«
»Jeg kender en, som være kan til Baade,
han er hos Isai i Bethlehem.
Det er en Mand, som er i Leg forfaren,
han spiller, saa de onde Aander flyr,
han kender hvert et Lam i hele Skaren,
han vogter imod Markens vilde Dyr.«
Og Mændene fik Mod ved denne Tale,
og alle faldt paa Knæ og priste Gud.
Da næste Morgen bragte Sol til Dale,
sendte de en til Kongen hen som Bud.
»Der er en Mand, som er i Leg forfaren,
han spiller atter Freden til dit Hjem;
han kender hvert et Lam i hele Skaren,
han vogter for sin Far i Bethlehem.«
Og Kongen hævede den tunge Pande,
læste i Blikket hele Folkets Bøn.
»Saa lad ham komme hid til disse Lande
hent Isais, Bethlehemitens, Søn.«
</body>
</poem>

<poem id="hanseno2017111810">
<head>
    <title>III</title>
    <toctitle><num>III</num>Om Kongens Mund der laa et Smil og drømte</toctitle>
    <indextitle>Om Kongens Mund der laa et Smil og drømte</indextitle>
    <linktitle>Om Kongens Mund der laa et Smil og drømte</linktitle>
    <firstline>Om Kongens Mund der laa et Smil og drømte</firstline>
    <source pages="39-40"/>
    <quality>korrektur1,kilde,side</quality>
</head>
<body>
Om Kongens Mund der laa et Smil og drømte,
og Blikket var saa mildt som aldrig før;
man saa og følte, at den Fred, der rømte,
var atter kommen indenfor hans Dør.
Naar David spilled, vaagned alle Minder;
Sauls Øje saa igen den unge Mand,
der søgte om sin Faders Aseninder
og fulgte deres Spor fra Land til Land.
Og ej han fandt, men selv saa blev han funden,
da for Profeten han i Staden stod;
Højhed og Hæder varsled Seermunden,
skønt han var runden af den mindste Rod.
Han hørte Tvivlen fra sin Tunge lyde
og tie for den gamles faste Tro;
og Tegn han saa og fik, der kunde byde
hans Uro vorde fast og sikker Ro.
Det var den Tid, da paa hans Læbe brændte
viede Ord med ny og voldsom Glød,
og undrende, hvorhen han Foden vendte,
»Er ogsaa Saul iblandt Profeter?« lød.
Han følte atter Hovedhuden bæve,
mens Vismandshaanden salvede hans Haar,
og Kongeaanden i sin Tanke svæve
med Lyst for Landet og med gode Aar. —
Og højt han bar sit Hoved over Folket,
ti han alene var den kaarne Aand —
og det var dette, Davids Strænge tolked,
naar han slog Harpen med sin flinke Haand.
Men naar han tav, strøg Kongen over Panden
sin svære Haand, som om han vaagned brat,
og alle syntes, at han blev en- anden;
vild var hans Tale, og hans Sjæl var Nat.
»Hvor kan en Hyrde vække disse Minder,
som ene bag den kaarnes Pande bor?
En Dreng, der leger og har brune Kinder?«
og vredt hans Næve til hans Værge for.
</body>
</poem>

<poem id="hanseno2017111811">
<head>
    <title>IV</title>
    <toctitle><num>IV</num>Der fløj et Rygte indtil Rigets Grænse</toctitle>
    <indextitle>Der fløj et Rygte indtil Rigets Grænse</indextitle>
    <linktitle>Der fløj et Rygte indtil Rigets Grænse</linktitle>
    <firstline>Der fløj et Rygte indtil Rigets Grænse</firstline>
    <source pages="41-42"/>
    <quality>korrektur1,kilde,side</quality>
</head>
<body>
Der fløj et Rygte indtil Rigets Grænse:
»Filisteren faldt og Israel er frelst.«
Uvist der spurgtes: »Bør vi dette ændse?«
men dog de troede, hvad de troede helst.
Fra Egens Dal Kong Saul brød op med Hæren,
og Støvet graanede det lange Tog,
mens hjem det førte Sejren, Byttet, Æren,
og alle Munde talte Glædens Sprog,
og Folket vakled under Sejersrusen,
og Israels Døtre kom med Sang og Spil:
»Herren var med os! Saul slog sine tusind,
David titusind — vi os glæde vil.«
Men Kongen glemte, hvem der havde sejret,
for Nag, dengang han hørte disse Ord;
han skued Davids Fryd, da han blev fejret,
og vredt hans Næve til hans Værge fo’r.
Blandt Mændene der var ej længer Glæde;
de hørte, han om Natten vaagned brat,

og sagde, naar han ikke var til Stede:
»En ond Guds Aand hans Legem har besat.«
Men David kom, og Strængelegen slog han,
og Drotten lytted med sin hele Hu:
som Herrens Salvede mod Fjenden drog han,
de uomskaarne fyldte han med Gru.
Hans Vej var Død og Frygt — han saa i Aanden
de stolte Sejre skride frem i Rad;
han greb et Spyd og vugged det i Haanden
og smilte venligt til det blanke Blad.
»Jeg sejred tit — og Herren har mig prydet,
og alle Landets Børn besynger det,
og endnu fast min højre holder Spydet,
og Herren fælder, naar jeg slynger det.«
Da standsed David, Kongen tav og stirred,
og vilde Syner gennem Hjærnen fo’r;
hans Blik blev skummelt og hans Sjæl forvirret,
og for sig selv han mumled disse Ord:
»Hvor kan en Hyrde vække disse Tanker?
- - - - - - - - - - - - - - -
Han har dem selv — han kaaret er af Gud,«
og Spydet fløj og spalted Væggens Planker,
men ridsed ingen Rift i Davids Hud.
</body>
</poem>

</content>
</section>

<section>
<head>
    <title>Ischariot</title>
</head>
<content>

<poem id="hanseno2017111812">
<head>
    <title>I</title>
    <toctitle><num>I</num>Judas og hans Moder</toctitle>
    <indextitle>Judas og hans Moder</indextitle>
    <linktitle>Judas og hans Moder</linktitle>
    <subtitle>Judas og hans Moder</subtitle>
    <firstline>Søn, hvor Du er bleven gammel</firstline>
    <source pages="45-48"/>
    <quality>korrektur1,kilde,side</quality>
</head>
<body>
<nonum><center><w>Moderen.</w></center></nonum>
Søn, hvor Du er bleven gammel,
siden sidst jeg her Dig saa.

<nonum><center><w>Judas.</w></center></nonum>
Gammel, Moder? Ikke gammel —
gik kun nogle Uger faa.

<nonum><center><w>Moderen.</w></center></nonum>
Furet blev Du dog af Tiden,
graanet har den Haar og Bryn.

<nonum><center><w>Judas.</w></center></nonum>
Moder, det er ikke Tiden,
jeg har set et sælsomt Syn.

<nonum><center><w>Moderen.</w></center></nonum>
Syner har Dig aldrig skræmmet,
selv Du skræmmer med din Sjæl.

<nonum><center><w>Judas.</w></center></nonum>
Moder, den jeg har fornemmet,
Moder, jeg har set min Sjæl,
set min Sjæl, men i et andet
Legem rørte sig dens Liv,
hvirvlende som Storm i Sandet,
glidende som Vind i Siv.
Jeg har set den i et Øje,
set den hos en fremmed Mand,
set, den kunde Viljer bøje,
tænde Hjærterne i Brand.
Men hvad der i Stunder svæved
løst for mig i Taageskrud,
fast og formet højt han hæved
som en Bøn og som et Bud.
Hvad der sov for sent at vækkes
i min Sjæl i stille Haab,
som naar brede Vinger strækkes,
fra hans Læber fløj som Raab.
Jeg var Frø blandt Sten paa Fjældet
han var som et vældigt Træ.
»Mester«, skreg jeg overvældet,
og jeg kasted mig paa Knæ.
Mild og stor han til mig smilte,
og han løfted mig fra Jord.
Armen paa min Aksel hvilte,
og vi skifted mange Ord.
Og jeg vandred ved hans Side,
som man vandrer med sig selv,
naar de stærke Kræfter stride
sig til Liv bag Pandens Hvælv.
Og jeg vandred ved hans Side,
som jeg slæbtes bort i Baand,
lærte, hvad det er at lide,
naar de skærer Fod og Haand.
Og jeg tænkte, at Elias
var kun lille som Profet,
naar man Israels Messias
med sit Øje havde set.
Og min Sjæl var som forrevet,
og mit lyse Mod var kvalt.
Jeg har-drømt, men han har levet,
jeg har tænkt, men han har talt.

<nonum><center><w>Moderen.</w></center></nonum>
Tal da, Søn!

<nonum><center><w>Judas.</w></center></nonum>
        Jeg kan det ikke.
Moder, jeg har set min Sjæl
se paa mig med døde Blikke,
syg og mørk og ond og fæl.
Bor der nu en Djævel i mig,
har han kaldt det onde frem.
Aa befri mig, aa befri mig.

<nonum><center><w>Moderen.</w></center></nonum>
Du maa vandre fra dit Hjem.
Gaa til ham og kald ham Fader
og et Sønnenavn annam.

<nonum><center><w>Judas.</w></center></nonum>
Aa jeg hader, aa jeg hader
ham.
</body>
</poem>

<poem id="hanseno2017111813">
<head>
    <title>II</title>
    <toctitle><num>II</num>Judas og Caiphas</toctitle>
    <indextitle>Judas og Caiphas</indextitle>
    <linktitle>Judas og Caiphas</linktitle>
    <subtitle>Judas og Caiphas</subtitle>
    <firstline>Er Du endnu hos den Mester</firstline>
    <source pages="49-51"/>
    <quality>korrektur1,kilde,side</quality>
</head>
<body>
<nonum><center><w>Caiphas.</w></center></nonum>
Er Du endnu hos den Mester,
der kan drive Djævle ud?

<nonum><center><w>Judas.</w></center></nonum>
Mester? Jeg har ingen Mester,
der kan drive Djævle ud.

<nonum><center><w>Caiphas.</w></center></nonum>
Kendt det er for hver Hebræer,
lyve har han lært Dig slet.
Du er hos hin Galilæer,
Josephs Søn fra Nazareth.

<nonum><center><w>Judas.</w></center></nonum>
Josephs Søn? O hil Dig, vise!
Sig mig, Caiphas, hvem er jeg?

<nonum><center><w>Caiphas.</w></center></nonum>
Du er Judas.

<nonum><center><w>Judas.</w></center></nonum>
        Hil Dig, vise!
Kender Du min Fader?

<nonum><center><w>Caiphas.</w></center></nonum>
                 Nej!

<nonum><center><w>Judas.</w></center></nonum>
Hans Du kender, alle kender
ham som Tømmermandens Søn,
men hvor godt man end ham kender,
højt der siges og i Løn:
Se, der kommer Jeremias,
se, der kommer Guds Profet,
Se, der kommer han, Elias,
stor som før vi har ham set.

<nonum><center><w>Caiphas.</w></center></nonum>
Folket fabler. Tør det prise
ham, som kun bespotter Gud.

<nonum><center><w>Judas.</w></center></nonum>
Folket fabler; hil Dig, vise!
Djævle driver han ej ud.
</body>
</poem>

<poem id="hanseno2017111814">
<head>
    <title>III</title>
    <toctitle><num>III</num>Judas</toctitle>
    <indextitle>Judas</indextitle>
    <linktitle>Judas</linktitle>
    <subtitle>Judas</subtitle>
    <firstline>Simon Peter, Simon Peter</firstline>
    <source pages="52-54"/>
    <quality>korrektur1,kilde,side</quality>
</head>
<body>
<nonum><center><w>Judas.</w></center></nonum>
Simon Peter, Simon Peter,
jeg har vidst det førend Du.
Simon Peter, Simon Peter,
jeg har større Tro end Du.
Du har sagt, jeg har gemt det
som Forbryderen sin Synd.
Hjalp det vel, at jeg har gemt det
og at det var ingen Synd ?
Du har udtalt, hvad jeg haabed
skulde dø med ham og mig.
Ve mig, Ve, for hvad jeg haabed!
O, nu standser man ham ej.
»Hvem tror Verden mig at være,
som den ser af Kød og Blod?«
saa han spurgte sin kære —
og jeg smilte, hvor jeg stod.
»Snart Johannes, snart Elias
kaldes Du af dette Folk,
snart Profeten Jeremias,
snart en anden Herrens Tolk.
»1, hvem tror I mig at være,
lad mig høre Eders Tro,«
saa han spurgte sine kære
og jeg vendte mig og lo,
til jeg hørte, Simon talte
lydende sit Indres Bud
— at min Haand ham ikke kvalte
»Du er Kristus, Søn af Gud.«
Skreg jeg? eller skreg jeg ikke?
Hørte nogen mine Ord?
Læste man i mine Blikke,
at jeg tænkte paa et Mord?
Intet ved jeg, intet ved jeg,
kun at Græsset var forbrændt,
og jeg ved, at derfor led jeg,
at mit Liv mig syntes endt.
Og jeg ved, at <w>han</w> velsigned
med en Røst saa fuld og skøn
at den ej hans egen ligned:
»Salig Simon, Jonas’ Søn!
Dette har Du selv ej fundet,
dette er ej Kødet klart,
dette har Du ej udgrundet,
dette er Dig aabenbart.«
</body>
</poem>

<poem id="hanseno2017111815">
<head>
    <title>IV</title>
    <toctitle><num>IV</num>Judas</toctitle>
    <indextitle>Judas</indextitle>
    <linktitle>Judas</linktitle>
    <subtitle>Judas</subtitle>
    <firstline>Bylder slaa den unge Kvinde</firstline>
    <source pages="55-57"/>
    <quality>korrektur1,kilde,side</quality>
</head>
<body>
<nonum><center><w>Judas.</w></center></nonum>
Bylder slaa den unge Kvinde,
at hun kom til Simons Hus,
at hun — Kristus skulde finde,
at han var i Simons Hus.
At jeg ikke kunde gætte,
slog den Krukke straks itu.
O, det kunde Hjærte lette,
tror jeg, blev det gjort endnu.
Skøn hun var, da med sin Krukke
paa sin Arm hun fremad skred.
Døren ej jeg nænned lukke —
og jeg stod saa nær derved.
»Søger en af Simons Gæster,«
sagde hun, »o, vis mig ham,
ham, I kalder Eders Mester, —
og jeg viste hende ham.
Bylder slaa den unge Kvinde:
Hendes Ynde drog mit Blik,
saa det maatte følge hende,
saa jeg alt at skue fik.
Paa hans Hoved gød hun Salve,
kostbar Salve ud hun gød.
Blot det halve, blot det halve
havde Værd af tusind Brød.
Nok, at Peter skulde kalde
ham Guds Søn — de andre tro;
at nu alle, at nu alle —
jeg faar aldrig mere Ro.
Slangen bide i hans Hæle
for den Kærlighed, han nød.
For hans Vælde over Sjæle
gav jeg baade Liv og Død.
Aa, de mumled og de stirred
vredt paa Kvinden, hvor hun stod
og hun saa det, blev forvirret
og krøb ind ved Mestrens Fod.
»Mester«, sagde de, »hun kunde
Salven solgt for Penges Værd,
mættet mange, mange Munde
i Jerusalem og her.«
At han turde, at han turde
træde denne stolte Vej:
»Hun har handlet, som hun burde
og hun skulde, vredes ej.
Fattige I altid finde,
mig I ikke altid har.«
Aa, der blev saa tyst derinde,
ingen vidste noget Svar.
Og det Blik, paa mig han fæster,
saa sørgmodigt, end jeg ser.
Du har Ret som altid, Mester,
Du skal aldrig salves mer.
</body>
</poem>

<poem id="hanseno2017111816">
<head>
    <title>V</title>
    <toctitle><num>V</num>Judas og Caiphas</toctitle>
    <indextitle>Judas og Caiphas</indextitle>
    <linktitle>Judas og Caiphas</linktitle>
    <subtitle>Judas og Caiphas</subtitle>
    <firstline>Skal Du holde Paaskehøjtid</firstline>
    <source pages="58-60"/>
    <quality>korrektur1,kilde,side</quality>
</head>
<body>
<nonum><center><w>Caiphas.</w></center></nonum>
Skal Du holde Paaskehøjtid,
som Du altid før den holdt.

<nonum><center><w>Judas.</w></center></nonum>
Jeg vil holde Paaskehøjtid,
som jeg aldrig før den holdt.

<nonum><center><w>Caiphas.</w></center></nonum>
Skal i Lammet sammen æde?
Du er vel endnu hos ham.

<nonum><center><w>Judas.</w></center></nonum>
Sært er Lammet jeg vil æde.
Det er just dit Offerlam.

<nonum><center><w>Caiphas.</w></center></nonum>
Jeg forstaar Dig ikke.

<nonum><center><w>Judas.</w></center></nonum>
        Hil Dig,
vise! snart Du vil forstaa.
Du har søgt mig længe, hvil Dig,
længer skal Du ikke gaa.

<nonum><center><w>Caiphas.</w></center></nonum>
Tør jeg tro — vil Du ej være,
ikke være mer hos ham.

<nonum><center><w>Judas.</w></center></nonum>
Tro mig kun — til Herrens Ære
vil jeg ofre det Guds Lam.

<nonum><center><w>Caiphas.</w></center></nonum>
Nu forstaar jeg, nu forstaar jeg,
Du forlanger.

<nonum><center><w>Judas.</w></center></nonum>
        Ingen Ting.

<nonum><center><w>Caiphas</w> <small>(tæller Penge op, rækker Judas).</small></center></nonum>
Tag dem, tag dem kun.

<nonum><center><w>Judas</w> <small>(ler).</small></center></nonum>
Saa gaar jeg.

<nonum><center><w>Caiphas.</w></center></nonum>
Gaa kun, gaa kun — gaa og bring.

<nonum><center><w>Judas</w> <small>(ler).</small></center></nonum>
Hent ham!

<nonum><center><w>Caiphas.</w></center></nonum>
        Hvor skal vi ham hente?
Skynd Dig, sig os Tid og Sted.

<nonum><center><w>Judas.</w></center></nonum>
Til i Aften maa I vente —
I Gethsemane.

<nonum><center><w>Caiphas</w> <small>(gaar).</small></center></nonum>
        Guds Fred.
</body>
</poem>

<poem id="hanseno2017111817">
<head>
    <title>VI</title>
    <toctitle><num>VI</num>Judas og hans Moder</toctitle>
    <indextitle>Judas og hans Moder</indextitle>
    <linktitle>Judas og hans Moder</linktitle>
    <subtitle>Judas og hans Moder</subtitle>
    <firstline>Søn, Du lider</firstline>
    <source pages="61-63"/>
    <quality>korrektur1,kilde,side</quality>
</head>
<body>
<nonum><center><w>Moderen.</w></center></nonum>
Søn, Du lider.

<nonum><center><w>Judas.</w></center></nonum>
        Moder, Moder.

<nonum><center><w>Moderen.</w></center></nonum>
Søn, hvor er din Mester nu?

<nonum><center><w>Judas.</w></center></nonum>
Jeg har taget Afsked, Moder,
jeg har ingen Mester nu.
Moderen. Hvordan skiltes I?

<nonum><center><w>Judas.</w></center></nonum>
        Jeg kyssed
ham — han saa bedrøvet ud.

<nonum><center><w>Moderen.</w></center></nonum>
Hvad var sket forinden Kysset?

<nonum><center><w>Judas.</w></center></nonum>
Han blev kaldt for Søn af Gud.

<nonum><center><small>(Pause).</small></center></nonum>

<nonum><center><w>Moderen.</w></center></nonum>
Kys mig, Judas.

<nonum><center><w>Judas.</w></center></nonum>
        Moder, Moder.

<nonum><center><small>(Pause).</small></center></nonum>

<nonum><center><w>Moderen.</w></center></nonum>
Bort han jog Dig?

<nonum><center><w>Judas.</w></center></nonum>
        Nej, — jeg — blev.

<nonum><center><w>Moderen.</w></center></nonum>
Gik da han?

<nonum><center><w>Judas.</w></center></nonum>
        Han førtes, Moder,
mange Mænd med Spyd ham drev.

<nonum><center><w>Moderen.</w></center></nonum>
Hjalp da ingen?

<nonum><center><w>Judas.</w></center></nonum>
        Han forbød det.
Peter slog.

<nonum><center><w>Moderen.</w></center></nonum>
        Og ingen fler?

<nonum><center><w>Judas.</w></center></nonum>
Ingen fler — ti han forbød det.

<nonum><center><small>(Pause).</small></center></nonum>

<nonum><center><w>Moderen.</w></center></nonum>
Judas, kys mig aldrig mer.
</body>
</poem>

</content>
</section>

<poem id="hanseno2017111818">
<head>
    <title>Epilog</title>
    <firstline>Ved Aakandesøen laa jeg</firstline>
    <source pages="64"/>
    <quality>korrektur1,kilde,side</quality>
</head>
<body>
Ved Aakandesøen laa jeg,
mens Timerne stille stod,
med Skyggen omkring mit Hoved
og Solen ved min Fod.

Og Støv havde hvid mig malet
og Vejene gjort mig træt,
og Skoven havde mig svalet
med Løvets Aandedræt.

Og er jeg træt, saa bær mig,
Du kølige Moder Jord.
Jeg ligger jo ganske stille,
og paa mig selv jeg tror.
</body>
</poem>

</workbody>
</kalliopework>

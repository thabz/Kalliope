<?xml version="1.0" encoding="UTF-8"?>
<!DOCTYPE kalliopework SYSTEM "../../data/kalliopework.dtd">
<kalliopework id="1899" author="hanseno" status="complete" type="poetry">
<workhead>
    <title>Tre Folkeviser</title>
    <year>1899</year>
    <notes>
        <note>Teksten følger Olaf Hansen: <i>Tre Folkeviser</i>, Th. Linds Eftf., Kbh., 1899.</note>
    </notes>
    <pictures>
        <picture src="1899-p1.jpg">Titelbladet til <i>Tre Folkeviser</i> (1899) lyder ,,Olaf Hansen / Tre Folkeviser // Agnete - Elvermø - / Ungen Svejdal // København / Th. Linds Efterfølger / Hans Frandsen / 1899.''.</picture>
    </pictures>
    <source facsimile="115308059576_color}" facsimile-pages-num="106}" facsimile-pages-offset="10">Olaf Hansen: <i>Tre Folkeviser</i>, Th. Linds Eftf., Kbh., 1899.</source>
</workhead>
<workbody>

<text id="hanseno2020050601">
<head>
    <title>Agnete</title>
    <firstline>Kan Erik komme i Aften?</firstline>
    <source pages="7-43"/>
    <quality>korrektur1,kilde,side</quality>
</head>
<body>
<poetry>
<nonum><small><center>Holmegaard ved Fjorden. En Ternes Værelse, ved en tynd Væg skilt fra Agnetes. En Dør fra Ternens Værelse ud til en Gang. Uvejr ude.</center></small></nonum>

<nonum><small><center>TERNEN</center></small></nonum>

Kan Erik komme i Aften?
Jeg fik hans kære Bud,
men Maanens Lys og Stjærnernes Lys
har Stormen pustet ud.

Jeg ved, at Eriks Arm er stærk,
naar han om mit Liv den slaar,
men kan den drive Baaden frem,
saa haardt som Fjorden gaar?

Aa! vilde han komme med Lok paa Lok
saa drivende vaad og glat,
med hver en Muskel mødig -
og søvnemod og mat.

Saa vilde jeg lægge ham paa min Seng,
paa mine Lagen hvide,
og lukke begge hans Øjne til
og sidde ved Sengens Side,

og vække ham med Morgenkys
ved Ottesangstide.

<nonum><small><center>(Lytter ved Væggen til Agnetes Værelse).</center></small></nonum>

Sover hun, Jomfru Agnete?
kender ej Kærlighed.
Hun smiler aldrig i Søvne
som den, der det bedste ved.

<nonum><small><center>(Lytter.)</center></small></nonum>

Drømmer hun, Jomfru Agnete,
hvor hun paa Bolstre bor?
Taler hun i Søvne?
Hvor er det dog milde Ord!

Nu lyder det højtideligt,
som hun til Brud sig svor..

<nonum><small><center>(Spændt.)</center></small></nonum>

Kommer hun, Jomfru Agnete,
vakt af det vilde Vejr?
Og hvad vil hun vel tænke,
naar jeg sidder vaagen her?

<nonum><small><center>(Hører Agnete gaa forbi Døren, lukker den op og ser efter hende.)</center></small></nonum>

Agnete, Agnete, hvor vil I hen
i Nattens Timer sene
med blottet Hoved og bare Ben
i Silkesærk alene?


<nonum><small><center>AGNETE (i Døren).</center></small></nonum>

Det har jeg lovet ved min Tro,
at jeg vilde møde ved Højelandsbro.


<nonum><small><center>TERNEN.</center></small></nonum>

Hvem har du lovet ved din Tro,
at du vilde møde ved Højelandsbro?


<nonum><small><center>AGNETE.</center></small></nonum>
Han var her før - jeg har set ham før,
den Nat min Fader døde.
Det var i Sorgens bitre Stund
jeg skulde min elskede møde.

I det fraadende Hav min Fader faldt,
mit Blik i Bølgerne sank,
og Havmanden saa jeg
stige skøn og slank.

Som Skum paa Vand hans Haar var hvidt,
som Bølgefurer hans Pande,
som Havsens Bund var Øjet dybt,
rummed Sorger som Sand ved Strande.

Jeg stirrede ind i hans Øjne to,
da blev de dragende milde,
og han var Havets Konge
og jeg var svag og lille.

Jeg saa igen de Øjne
baade aarle og silde.


<nonum><small><center>TERNEN.</center></small></nonum>

Narrer du, Jomfru Agnete,
for end jeg aldrig saa,
saa tidt vi talte sammen,
at dette paa Sinde dig laa?


<nonum><small><center>AGNETE</center></small></nonum>
<nonum><small><center>(uden at ænse hendes Ord).</center></small></nonum>

I Nat det er det samme Vejr,
som da min Fader døde, ø
og nu har jeg ham lovet,
jeg vil i Nat ham møde.


<nonum><small><center>TERNEN.</center></small></nonum>

Fabler du, Jomfru Agnete?
Naar var du ene to,
og naar har I ham lovet
at møde ved Højelandsbro?


<nonum><small><center>AGNETE.</center></small></nonum>

Han var her før, han var her i Nat,
i Søvnen han for mig stod.
Da kunde jeg snarlig mærke,
min Vilje var ham god.

Han bad mig til sig komme
og blive alle Dage.
O, ja, saamænd, det vil jeg saa,
vil han imod mig tage.


<nonum><small><center>TERNEN.</center></small></nonum>

Gaar du, Jomfru Agnete,
fordi du har drømt i Nat?
Aldrig har jeg forhen hørt,
man saadan har Stævne sat.


<nonum><small><center>AGNETE.</center></small></nonum>

Hvad jeg svor i Søvne,
det staar jeg vaagen ved,
og den, jeg lover i min Drøm,
han har min Kærlighed.


<nonum><small><center>TERNEN.</center></small></nonum>

Du vil fryse og dø, og hvori vil du gaa?
Jeg slet ingenting begriber.


<nonum><small><center>AGNETE (smilende).</center></small></nonum>

Jeg faar en Kaabe bølgeblaa
med morildlysende Striber.

Til Livet gennem de Bølger graa
hans Arme vil mig bære,
og jeg vil gerne fryse,
naar jeg hos ham maa være.


<nonum><small><center>TERNEN.</center></small></nonum>

Jeg vækker din unge Broder,
der altid til dig ler.
Jeg vækker din gamle Moder,
der aldrig græder mer.


<nonum><small><center>AGNETE.</center></small></nonum>

Lad min Moder sove,
hun kan vel Søvn behøve.
Min Broder har jeg meget kær,
ham maa du ej bedrøve.


<nonum><small><center>AGNETE</center></small></nonum>
<nonum><small><center>(Agnete gaar. Ternen staar en Stund raadvild, farer saa ud paa Gangen og raaber.)</center></small></nonum>

Husfrue, Husfrue, kom,
hvis I Agnete skatter!
Sig, at hun skal vende om!
Jer Datter, jer Datter - - -

<nonum><small><center>(Ternen kommer atter ind, Haanden paa Husfruens Arm.)</center></small></nonum>


<nonum><small><center>MODEREN.</center></small></nonum>

Hvad er der, Terne? Min Datter, hvad hun?


<nonum><small><center>TERNEN.</center></small></nonum>

Jeg maatte det ikke sige,
men hvad skal jeg gøre - i dette Vejr -
jeg arme, ene Pige?

Agnete er vandret paa nøgen Fod
i Natten ud alene,
stævnet af Havmand til Højelandsbro,
ondt han maa det mene.

Skal jeg kalde paa Folkene, tage af Staldene
Hesten med hurtigst Hov?
Eller vil I selv løbe kaldende?
Sig, at hun ikke faar Lov!


<nonum><small><center>MODEREN.</center></small></nonum>

Har hun forladt mig for Elskovskaar,
hjem vil jeg ej hende tvinge,
ti Længslen vil sidde som Od i Saar
og Jomfrubarmen stinge.

I Nat faar jeg ikke sovet.
Terne, gaa i Seng.
Tro, at du har drømt!
Sig intet til min Dreng!

Maa aldrig hun vende tilbage!
Svigte vil da mit Mod.
Højt vil Agnete klage.
Hvordan skal jeg saa raade Bod?

---

<nonum><small><center>(Højelandsbro. Vejret har lagt sig noget. Maanen bryder frem. Agnete sidder ved Stranden og ser ud over Havet.)</center></small></nonum>

<nonum><small><center>AGNETE.</center></small></nonum>

Jeg er Agnete, der venter;
venter da ikke du?
Og hvor er jeg selv vel henne,
er jeg ej i din Sjæl og Hu?

Og hvorfor vilde han kalde
og lade mig ene gaa?
Og hvorfor gik jeg selv herhen,
naar Skam jeg kun skal faa?

Der er vist det i Kærlighed,
jeg ikke kan forstaa.

<nonum><small><center>(Pause.)</center></small></nonum>

Hans Øje kan ikke lyve,
dets Traa var dyb og sand.
Saa holder vel noget stærkere
ham borte fra Strand?

Jeg kender slet intet,
der er saa stærkt som han.

<nonum><small><center>(Pavse. - Pludselig farer hun op.)</center></small></nonum>

Men hvis der kommer nogen
og ser mig sidde her -
»Jeg sidder og venter
paa ham, jeg har kær.«

                Haa-haa-haa!

Der er varmt i min Seng,
her er krympende koldt,
og mit Hjærte var varmt
og af Kærlighed stolt.

Jeg stod op og gik ud,
for jeg havde ej Ro -
men hvad mit Hjærte siger,
vil jeg aldrig mere tro.

Jeg vil hjem i min Seng
- Aa, Alverden vil le -.
Jeg vil bede min Moder,
at ingen maa mig se.

Jeg vil rede mit Haar
over Ansigtet ned -
jeg vil bede til Gud,
jeg vil bede om Fred.

Og Ternen skal dø,
fordi hun saa mig gaa,
og den, der om mig mumler,
skal Hundepisken flaa.

<nonum><small><center>(Hun gaar langsomt hjemad, men vender sig igen og ser ud over Havet.)</center></small></nonum>

Nu driver i lange Vover
det maanefarvede Vand.

<nonum><small><center>(Med et Skrig.)</center></small></nonum>

Hvad er det,
der nærmer sig Land?

<nonum><small><center>(Bevæget.)</center></small></nonum>

Kommer nu langt om længe
han, jeg vented paa,
saa hilser jeg det gladeste Syn,
som mine Øjne saa.


<nonum><small><center>HAVMANDEN.</center></small></nonum>

Agnete, Agnete, min levende Sjæl,
mit Hjærtes hede Traa.
Paa Arm jeg vil dig bære,
kan blot min Arm dig naa.

<nonum><small><center>(Hun løber igen til Stranden, standser et Øjeblik ved Bredden af Skræk for Vandet, kaster sig saa ud og raaber.)</center></small></nonum>

            Grib mig.


<nonum><small><center>HAVMANDEN.</center></small></nonum>

Min Haand for dit Øre - ræk mig din Mund,
saa vil jeg dig føre til Havsens Bund.

---

Paa Havsens Bund der stander hans Bo,
der ganger Agnete i røde Guldsko.

Kaabe aksler hun bølgeblaa,
Sølverskælshætte tager hun paa,

binder sit Haar med Bøjle af Guld;
dog er Agnete saa sorrigfuld.

---

<nonum><center>II.</center></nonum>

<nonum><small><center>(Paa Havsens Bund. Agnete ved sit mindste Barns Vugge.)</center></small></nonum>
<nonum><small><center>AGNETE.</center></small></nonum>

Jeg sidder de lange Dage
og venter min Herre hid
og lover, jeg ikke vil klage
for al den tunge Tid.

Jeg lægger mit Hoved paa Bolstre blaa,
men tør ikke Søvnen sove.
Saa mangen Tanke kommer mig paa,
saa mangen tør ikke det vove.

Hvi lod han mig vente ved Højelandsbro?
Hvad kan i hans Hjærte der bo?
Vil han bringe mig Ro? Jeg tør ikke det tro -
Jo!

Jeg sætter min Fod paa de Gænger igen,
og Taarer mig Øjnene blænde.
Den mindste i Vuggen er endnu min Ven,
de andre kan næppe jeg kende.

<nonum><small><center>(Havmanden kommer.)</center></small></nonum>


<nonum><small><center>AGNETE.</center></small></nonum>

Hvor er du selv, mens Timerne gaa,
du hvide, du vaade, du sære?
Bringer du mig, hvad jeg ventede paa,
du egne, besynderlig kære.


<nonum><small><center>HAVMANDEN.</center></small></nonum>

Jeg bued en Bøjle med listig Haand,
en ny, til et Haar, jeg kender.
Jeg har holdt det saa tit og strøget det blidt
imellem mine varsomme Hænder.

Jeg lægger dit Haar under Bøjlens Magt,
jeg lægger din Kind til min.

<nonum><small><center>(Agnete holder ham tilbage.)</center></small></nonum>

Vrager du Gaven, Agnete,
fra Havets Smykkeskrin?


<nonum><small><center>AGNETE.</center></small></nonum>

Hvad trænger jeg til det Smykke,
din Haand har dannet og bragt?
Jeg trænger til herlig Lykke,
det har den mig aldrig rakt.

Lykken at vide du helt er min,
du drager saa sære Veje,
Lykken at turde skænke dig fro
min Sjæls allerskæreste Eje.

Fra den Nat, da jeg voved ved Højelandsbro
og spejded med Længsel i Hu,
har jeg ventet, at du skulde komme.
Jeg har dig ikke endnu.

Og aldrig har jeg dig set saa glad,
at du kunde savnløs smile,
og aldrig saa rolig du hos mig sad,
at jeg syntes, din Sjæl fandt Hvile.


<nonum><small><center>HAVMANDEN.</center></small></nonum>

Der ligger de Skygger paa Fortids Vej,
- som ikke vil lette og stige.
Der ligger de Sorger paa Fremtids Vej,
som ej jeg tør dig sige.


<nonum><small><center>AGNETE.</center></small></nonum>

Men Jordens lille Pige
vil faa i sit Hjærte Ro,
vil du hende alting sige -
og først om Højelandsbro.

<nonum><small><center>(Havmavden staar tavs og urolig.)</center></small></nonum>


<nonum><small><center>AGNETE.</center></small></nonum>
Har imod mig du syndet,
forlader vel jeg dig bedst,
og har mod dig selv du syndet,
jeg bliver din mildeste Præst.

<nonum><small><center>Havmanden tier.</center></small></nonum>


<nonum><small><center>AGNETE (træder helt hen til ham).</center></small></nonum>

Dersom du Præstens
Forladelse forsmaar,
saa skrifte du for Nonnen
med de gyldene Haar,

med de gulbrune Øjne,
fra Klosteret rømt,
fordi hun en Nat
om en Havmand har drømt,

og dog saa lidet kender
den smudsige Synd,
som Duggen paa Biomsterets
Blade fælder Dynd.


<nonum><small><center>HAVMANDEN.</center></small></nonum>

Det drev mig hid, det drev mig did,
det drev mig fra min kære,
det drev til sidst mig hen til den,
hvor helst jeg vilde være.


<nonum><small><center>AGNETE (i Graad, om hans Hals).</center></small></nonum>

Saa sig mig for al min Kærlighed,
der aldrig sang og lo,
hvorfor jeg er din kære,
saa jeg dig vel kan tro.


<nonum><small><center>HAVMANDEN (kærtegnende hende, hun smiler).</center></small></nonum>

Ej for det lange og lyse Haar
og Øjnene gyldenbrune,
men for Smilets Dyb, om Munden staar,
og Sindets Tryllerune.

Stirret jeg har dig i Øjnene ind
og Tankerne gjordes mig blide,
thi der jeg fandt det stride Sind,
der drev for Længseler vide.

Det var min kæreste Tanke,
det var min største Lyst,
du lagde det stolte Hoved
til Ro ved mit kolde Bryst.

O, var jeg som du et Barn af Jord
og næret af sødene Varme,
men Havets Kulde i Bryst mig bor
og i mine klare Arme.

I mine Aarer rinder ej
det signede røde Blod,
der skummer i fulde Strømme
den stride, salte Flod.


<nonum><small><center>AGNETE.</center></small></nonum>

Havde jeg nu en liden Dolk,
saa vilde jeg være dig god
og fylde de kolde Aarer
med mit eget Hjærteblod.

<nonum><small><center>(Han trykker hende fast til sig.)</center></small></nonum>

Du tog mig dog ikke mere fast,
hvis du var rød og varm
end nu, da Elskov ene
fylder din stærke Arm.


<nonum><small><center>HAVMANDEN (ømt).</center></small></nonum>

Min lille, viltre Maage
med Haarets bløde Dun,
min vingestærke Havørn,
Smaabølge lind og lun!


<nonum><small><center>AGNETE (holder længe Hovedet ved hans Bryst)</center></small></nonum>

Hvor dit Hjærte dog jubler!
Jeg vil det gerne tro -.

<nonum><small><center>(Bedende.)</center></small></nonum>

Hvi kom du saa sent
til Højelandsbro.


<nonum><small><center>HAVMANDEN (ser bort og tier.)</center></small></nonum>


<nonum><small><center>AGNETE (indstændigt).</center></small></nonum>
Skulde nu vi mødes
ved Højelandsbro,
hvem vilde da
komme først af os to.


<nonum><small><center>HAVMANDEN (tier).</center></small></nonum>


<nonum><small><center>AGNETE.</center></small></nonum>
<nonum><small><center>(Gaar bort fra ham, betragter ham forskende, skuffet og bedrøvet. - Lyd fra oven. Hun løfter Hovedet.)</center></small></nonum>

Jeg synes, Bølgerne klinger.


<nonum><small><center>HAVMANDEN.</center></small></nonum>
Det er Engellands Klokker, der ringer.


<nonum><small><center>AGNETE.</center></small></nonum>

Engellands Klokker! Lille og spæd
Klangen til mig bliver baaret.
Jeg synes, her dufter-af Mark og Sæd
paa de favreste Tider af Aaret.

<nonum><small><center>(Hun sætter sig ned og stirrer hen for sig.)</center></small></nonum>

Der synger vel Fugle endnu, som før
de lange Solskinsdage.
Der staar vel en Himmel saa høj og blaa
alt over de røde Tage.

Og Roser springer blandt Torne ud,
røde Roser og hvide,
og gennem den skælvende Rosenhud
siver der Dufte blide.

Og muntert mejes det gule Korn,
over Markerne flyver der Svaler,
og Koerne ryster de buede Horn,
slaar Fluerne med deres Haler.

Og Yverne spændes ved Solsætstid,
og Mælken skummer i Spande.
Jeg længes mod Drikken saa varm og hvid,
jeg fik i min Moders Lande.

De ryster de mossede Æbletrær,
for sød er Frugten og moden.
Den suser til Jord som en Fuglehær
og lægger sig stille for Foden.

Der findes vel endnu den Tro som før,
de gode kan Lykken vinde.
Der sidder vel sammen bag lukket Dør
fortroligt Mand og Kvinde.


<nonum><small><center>HAVMANDEN.</center></small></nonum>

Jeg vidste, den Stund vilde komme,
da Engellands Klokker klang,
og Borgen under Havet
blev Jordens Barn for trang.


<nonum><small><center>AGNETE.</center></small></nonum>

Vel kunde du vide, at Klokkerne klang,
men hvordan, at de vilde mig kalde.
Hid jeg kom uden Vold eller Tvang -
tungt vil paa dig det falde.


<nonum><small><center>HAVMANDEN.</center></small></nonum>

Jeg hørte engang det lyse Kald
af de Klokker, jeg aldrig saa.
Jeg syntes, at did jeg skulde, i Fald
jeg vilde det bedste naa.

Standse jeg maatte ved Havets Bred,
Klokkerne kaldte til Land.
Jeg ønsked at drage det hele ned
til mig i det dybe Vand.

Det klang om stolten Sølverlad,
hun drog med mig, den blide.
Paa Havsens Bund hun hos mig sad
og strøg mit Haar det hvide.

Jeg havde en Lykke med fager Kind
og lyse Øjne og blanke,
men jeg kunde ej følge det Menneskesind
og gætte dets lønlige Tanke.

Og Engellands Klokker ringed
Gang paa Gang paa Gang,
og hendes hele Hjærte
ved Engellands Minder hang.

Hun laa saa stille som Vand i Vig,
naar Vinden har hvilet sig længe.
»Bedst, at jeg bliver et sjælløst Lig,
som Havet i Land kan slænge.

Og vid, at hver en Kvinde,
som Solen har skinnet paa,
skal Døden hos Havmand finde
eller sorgfuld fra ham gaa.« -

End mere det skulde til Hjærte mig gaa,
dig saa jeg og fik det at vide.
Jeg har frygtet den Stund, da du skulde forstaa
at leve hos mig var at lide.


<nonum><small><center>AGNETE (rejser sig).</center></small></nonum>

Hvad havde hun gjort, at hun vilde til Straf
paa Havsens Bund forsmægte?
Syndet saa vist mod sin egen Sjæl,
mindst skal jeg det nægte.

Det har du vidst, og dog har du voldt,
at jeg til dig er draget.
Det har du nænnet - mit Hjærte er koldt
som om aldrig du havde det taget.


<nonum><small><center>HAVMANDEN.</center></small></nonum>

O, var jeg som du fra Klokkernes Land,
den store, nærende Jord;
men nu jeg intet dig sige kan,
der bliver de rette Ord.

Ti du er brunet af Luft og Sol
og jeg er af Bølgen bleget.
Alt har du givet for Havmandstro -
jeg tog dig som mit eget.

Men hvis jeg havde det Elskovssind,
der vandt mig dig til Viv,
jeg lod alle Bølger rinde
og gav mit evige Liv.

<nonum><small><center>(Han nærmer sig bønligt til hende, hun støder ham fra sig, lægger sin Pande i sine Hænder.)</center></small></nonum>


<nonum><small><center>AGNETE.</center></small></nonum>

En Kvinde, der fødtes en Solskinsdag
kan ikke hos Havmand trives.
Bedre Lod end der findes her
maa der gives.

<nonum><small><center>(Pavse.)</center></small></nonum>

Hvor kan Vejen til Engelland gaa
igennem de svundne Tider.
Op jeg maa gennem Bølgen blaa.
Jeg strider.

Min Længsel vil mig dræbe
i tunge, sene Aar.
Jeg favnes, jeg føder,
og Barnevuggen gaar.

Og Børnene vokse
og op af Vuggen staa,
men aldrig de tale,
saa stille de gaa.

Og de har Havmands Øjne
og Havmands Haar og Kind,
men ingen har arvet
mit og min Moders Sind.

De stirrer saadan
paa mig usselig Viv,
som om de mig haded,
fordi de fik Liv.

<nonum><small><center>(Pavse.)</center></small></nonum>

Jeg tænkte, der laa bag hans Øjne to
et Menneskes Sorg og Kvide,
og til at drage derind og bo
mig drev de Længsler vide.

Den Nar, den Taabe
uden Liv, uden Død.
Endnu tør han haabe,
skønt alt han forbrød.

Min højbaarne Herre,
som jeg maa vente paa -
den Tigger, der trygler,
naar han tror, jeg vil gaa.


<nonum><small><center>(Springer op.)</center></small></nonum>

Luft, Luft.


<nonum><small><center>HAVMANDEN.</center></small></nonum>

Agnete, her er du en sjælløs Mands
store skælvende Sjæl;
det er mit Liv, der strømmer
i dig fra Haar til Hæl.


<nonum><small><center>AGNETE.</center></small></nonum>

Jeg er ikke din, nu du mig har,
og bliver det ingen Tid.
Jeg var det før, da Jorden mig bar,
og da jeg længtes hid.

Og vil du ikke din Sjæl skal dø,
da løfte du mig paa Arm,
og bær mig op fra den kolde Sø,
at Solen kan skinne mig varm.


<nonum><small><center>HAVMANDEN.</center></small></nonum>

Agnete, Agnete, bliv i Havet hos mig,
dine smaa Børn ville længes efter dig.


<nonum><small><center>AGNETE.</center></small></nonum>

Den mindste vil længes, de andre længes ej,
snart vokser den mindste sig stor og glemmer mig.


<nonum><small><center>HAVMANDEN.</center></small></nonum>

Saa maa jeg dig føre fra Havsens Bund.
Jeg stopper dit Øre, jeg stopper din Mund.

---

<nonum><center>III.</center></nonum>

<nonum><small><center>(Holmegaard. Agnete i sit Bur, siddende foroverbøjet paa en Stol.)</center></small></nonum>

<nonum><small><center>AGNETE.</center></small></nonum>

Jeg lagde min Hætte af Sølverskæl
og gaar med mit nøgne Haar.
Jeg binder det ikke med Bøjlen af Guld,
saa frit det Hoften naar.

Jeg lagde de Klæder i Kiste,
der vare som Havet blaa,
og dem, jeg vov af den hvide Uld,
har atter jeg taget paa.

Og Kammerternen kommer,
men er ikke nu som før;
hun taler kun, naar jeg spørger,
og banker paa min Dør.


Min Moder kysser mig aldrig,
jeg rakte frem min Mund;
min Broder kalder mig aldrig ned
for at lege med ham og hans Hund.

<nonum><small><center>(Rejser sig og gaar over Gulvet )</center></small></nonum>

Hvad vilde jeg i Kirken,
da jeg fra Havet kom?
Svale mig for Solen -
jeg tænkte, den var tom.

Det var en Søndag Morgen,
de messede og sang.
Jeg vilde ikke blive,
men atter gaa min Gang.

Da saa jeg min Moder
og løb derhen i Spring -
men alle de smaa Billeder
vendte sig omkring.

Og Menigheden rejste sig
greben af Gru,
og Præsten
kan jeg høre endnu

Han nævned i Rædsel den høje,
og dybt jeg maatte mig bøje.

Han skred mig i Møde ad Midtergang,
min Moder paa Gulvet laa.
»Hvem er du, fremmede Kvinde,
i Kaaben bølgeblaa?«

»Agnete jeg kaldes, fra Holmegaard.«
De rykkede mig saa nær.
»Krænket du har de hellige Mænd
og kan ikke blive her.«

»Hvad kan det gøre de Billeder smaa,
at jeg har under Havet stridt
og tabt og maattet tilbage gaa
og agter mig hjem til mit?« -

Saa vendte jeg mig paa den brede Gang.
Mændene veg.
Jeg saa min unge Broder,
han græd og var saa bleg.

Jeg skulde staa Skrifte for Kirkedør -
nej, Kutte, nej.
Det siger Agnete fra Holmegaard,
der er bedre paa Alfarvej -

men der løber Trællenes Unger
med tykke, snavsede Ben
og skælder mig Havmandshore
jeg slaar dem med Sten.


<nonum><small><center>(Sætter sig.)</center></small></nonum>

Det er heller ikke godt
i min Moders Hus at gaa.
Folkene mumle,
naar sammen de staa.

Jeg hører mit Navn,
naar jeg kommer dem forbi,
ser deres Øjne,
der er Trusler deri.

Jeg gaar til min Moder,
for Døren er der Slaa.
Munkens Stemme byder -
bort maa jeg gaa.

<nonum><small><center>(Pavse.)</center></small></nonum>

<nonum><small><center>(Kalder paa Ternen.)</center></small></nonum>

Drag Sølverkam igennem mit Haar,
sæt i et Perlesmykke;
saa vil jeg sætte mig stille hen
og drømme om mulig Lykke.

<nonum><small><center>(Ternen ordner hendes Haar. Agnetes Moder kommer.)</center></small></nonum>


<nonum><small><center>MODEREN.</center></small></nonum>

Agnete, jeg rækker dig Moderhaand.
Skilles vi skal, min Datter.
De siger, at Gud og den hellige Aand
til Naade tager dig atter.


<nonum><small><center>AGNETE.</center></small></nonum>

Der var ikke andre, jeg kunde ty til,
derfor kom jeg hid.
Tro dem ikke, sig, hvad de vil -
sen bliver Naadens Tid.


<nonum><small><center>MODEREN.</center></small></nonum>

I Aften du banke paa Klosterdør,
af skal du Haaret skære.
Nonnehætte og Nonneslør
du til din Død skal bære.


<nonum><small><center>AGNETE.</center></small></nonum>

Moder, lad mig blive,
jeg led den lange Tid.
Jeg tror, der engang vil komme
en, for at hente mig, hid.


<nonum><small><center>MODEREN.</center></small></nonum>

Hvem vilde tage dig til sit Hus,
faldt du ham end for Fode?
I Klostret de sætter dig ind med Magt,
vil ikke du gaa med det gode.


<nonum><small><center>AGNETE.</center></small></nonum>

Jeg <w>vil</w> ikke af med mit gule Haar
for andet end det hvide.
Jeg vil ikke gaa med de ømme Knæ
af Bedegulv at slide.

Jeg kan ikke mumle i Bønnekor
og er ikke angerkvalt.
Det nynner i Sindet med blide Ord,
som aldrig jeg fik talt.

<nonum><small><center>(Kaster sig fortvivlet ned. Moderen gaar stille og bedrøvet.)</center></small></nonum>


<nonum><small><center>AGNETE (springer op).</center></small></nonum>

Hvor skal jeg gaa hen for at vinde lidt Tid?
Hvordan skal jeg vel slippe ud?
Ingen, til hvem jeg tør sætte min Lid!

Ingen, jeg kan sende Bud!
Paa Vejene bliver jeg jaget,
ind slipper Bonden mig ej.
Hvor faar jeg Føden taget?
Nej!

<nonum><small><center>(Stille.)</center></small></nonum>

Onde er Mennesker bievne,
siden jeg var her sidst,
min Moder bange for dem,
og vred den milde Krist.

<nonum><small><center>(Gaar frem og tilbage.)</center></small></nonum>

Aabner jeg Aaren, kommer der Blod.
Døden var værd at prøve -
Jeg har ikke Mod, jeg har ikke Mod,
mig selv et Haab at røve.

<nonum><small><center>(Standser pludseligt.)</center></small></nonum>

Jeg kunde mig atter til Stranden gaa,
Jeg tror, jeg vil prøve derpaa.
Han kan ikke Menneskesjæle forstaa.
Maaske han engang det kan naa.

<nonum><small><center>(Til Ternen.)</center></small></nonum>

Hent mig Hætten af Sølverskæl
og Kaaben bølgeblaa.

<nonum><small><center>(Ternen ser frygtsomt til Agnete, bringer det forlangte. Agnete staar, hun betænker sig.)</center></small></nonum>

Kaaben paa Gulv du brede
og Hætten sætte du paa!

<nonum><small><center>(Agnete sætter sig, sidder længe tavs.)</center></small></nonum>


<nonum><small><center>AGNETE.</center></small></nonum>

Hvi drage de Længsler til Højelandsbro?
Kun i Kvide de Vingerne strække,
og jeg sidder her i mit Jomfrubo
og ved, at jeg selv maa dem stække.

Nu flyver de kun, for de flyve vil
og ikke har blivende Sted.
De drog mig derfra - de drager dertil.
Jeg vil ikke med.

<nonum><small><center>(Bøjer sig grædende frem i Stolen, retter sig, lytter.)</center></small></nonum>


<nonum><small><center>AGNETE.</center></small></nonum>

Hvem kommer der nede i Gaarden nu?
</poetry>
</body>
</text>

</workbody>
</kalliopework>

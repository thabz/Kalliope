<?xml version="1.0" encoding="UTF-8"?>
<!DOCTYPE kalliopework SYSTEM "../../data/kalliopework.dtd">
<kalliopework id="1902" author="hanseno" status="complete" type="poetry">
<workhead>
   <title>Undervejs</title>
   <year>1902</year>
   <quality>korrektur1</quality>
</workhead>
<workbody>

<poem id="hanseno2017112501">
<head>
    <title>Min Kunst</title>
    <firstline>Min Kunst er det Arbejd, jeg virker med Liste</firstline>
    <notes>
        <note>Teksten følger Olaf Hansen: <i>Undervejs</i>, Th. Linds Eftf., Kbh., 1902, p. 5.</note>
    </notes>
    <quality>korrektur1,kilde,side</quality>
</head>
<body>
Min Kunst er det Arbejd, jeg virker med Liste,
min Kunst er min Søgen — jeg sletter dens Spor.
Min Kunst er for mig hverken lille eller stor.
Den blev, naar jeg sagde mig selv, hvad jeg vidste.

Den blev, naar jeg spurgte mig selv, hvad jeg tror,
den fæstned de Minder, jeg ej vilde miste,
og gemmer de Drømme, der turde sig driste
til Live i Versets forløsende Ord.

Min Kunst er det Offer, jeg sirer med Flor
af de fejreste Blomster, jeg evner at dyrke,
og fører til Stedet, hvor Guderne bor,

de hegnede Lunde med indviet Jord,
til Hæder for dem og til Held for min Styrke
og Lyst til at holde de Love, jeg svor.
</body>
</poem>

<section>
<head>
    <title>Genskin</title>
</head>
<content>

<poem id="hanseno2017112502">
<head>
    <title>Til Viggo Stuckenberg</title>
    <subtitle>(Efter Læsningen af ,,Sne'')</subtitle>
    <firstline>Foruden Dvælen</firstline>
    <notes>
        <note>Teksten følger Olaf Hansen: <i>Undervejs</i>, Th. Linds Eftf., Kbh., 1902, pp. 9-12.</note>
    </notes>
    <quality>korrektur1,kilde,side</quality>
</head>
<body>
Foruden Dvælen
de Stunder gaar.
Jeg syntes, Sjælen
blev tør og haard.

Jeg gik og høsted
min Ungdom ind.
Min Sang forlysted
mit eget Sind.

Og stor var Resten,
som ude stod —
Jeg drømte næsten
om Overflod.

Men ej min Grøde
jeg fik i Hus.
Den blev kun Føde
for Markens Mus.

Først Dages Væden,
saa Nattefrost.
Ej taalte Sæden
den barske Kost.

Foruden Dvælen
de Stunder svandt.
At tro paa Sjælen
mig tyktes Tant.

For Tid var gaaet
og Kræfter med.
Mistrøstig saaed
jeg Vintersæd.

Men der kom Kulde.
,,Skal jeg mon se
Korn gro af Mulde'' —
da faldt der Sne.

Jeg vaagned tidligt
og saa mig ud,
og alt laa hvidligt
i Vinterskrud.

De kendte Egne
med Marker, Træ'r
stod allevegne
i andet Skær.

Foruden Dvælen
de Stunder flød.
Sne faldt paa Sjælen,
faldt lind og blod.

O, hvor den dulmed,
jeg drak den ind.
En Kilde svulmed
dybt i mit Sind.

Er det ej Drømme?
Igen jeg tror
paa stærke Strømme
og stille Ord.
</body>
</poem>

<poem id="hanseno2017112503">
<head>
    <title>Roser og Vers</title>
    <subtitle>(Afskedshilsen til en ung Ven)</subtitle>
    <firstline>En Tak — for Deres Digt især</firstline>
    <notes>
        <note>Teksten følger Olaf Hansen: <i>Undervejs</i>, Th. Linds Eftf., Kbh., 1902, pp. 13-15.</note>
    </notes>
    <quality>korrektur1,kilde,side</quality>
</head>
<body>
En Tak — for Deres Digt især.
For vel er Roser røde,
men Linjerne i Verset bær'
et Hjærte mig i Møde.

Jeg kender Hjærtet paa dets Slag.
De klinger i mit Øre.
Javel! Det er den sidste Dag,
jeg skal dem saadan høre.

Der lukker sig en port bag Dem.
Det gamle Liv er omme.
Og mens De gaar ad Vejen frem,
vil nye Tanker komme.

Det er og var og bliver saa.
Nu er det paa de Tide —
og nu skal De til Afsted faa,
hvad ej De ved, at vide.

For mig har De haft Vægt og Værd.
De gamle Fugle sjunge.
De kom til mig og sad mig nær —
jeg lærte af den unge.

Jeg har det vidst og ved det end:
Ny Jord jeg skal mig vinde.
Og De har bragt mig Bud fra <w>den</w> —
jeg sejled ej i Blinde.

<nonum><center>*</center></nonum>

Nu springer <w>Deres</w> Blomster ud
i Foraarsluftens Strømme,
som stryger om den Blomsterhud
med alle Længslers Drømme.

Men af de rives. Blad for Blad,
til ej der findes flere,
og Stilken, hvor de sammen sad,
den ser dem aldrig mere.

Men Frugten har sin modne Tid,
 er Bladene end blevne,
falmede, tørre, hid og did
for alle Vinde drevne.

At stræbe højt er Mandens Kald.
Voks op mod Deres Stjærne!
De frygte ej for Bladefald.
Jeg tror, De rummer Kærne.
</body>
</poem>

<poem id="hanseno2017112504">
<head>
    <title>Et Mindedigt</title>
    <firstline>Sjældent kun han Livet priste</firstline>
    <notes>
        <note>Teksten følger Olaf Hansen: <i>Undervejs</i>, Th. Linds Eftf., Kbh., 1902, pp. 16-18.</note>
    </notes>
    <quality>korrektur1,kilde,side</quality>
</head>
<body>
Sjældent kun han Livet priste,
mod sig selv man værst ham kaldte;
blandt de bedste han dog talte
Venner om sig — den forviste.

Naar jeg mindes ham, jeg hører
atter Stemmer lavt sig sænke,
Læber ser jeg sig betænke,
og paany hans Lod mig rører.

Ti naar disse Stemmer taler,
rummer de en Klang af Klage
over spildte Aar og Dage,
over al hans Angers Kvaler.

Verden sagde: ,,At han kunde!
Nu er Bægret fyldt til Randen.''
Vi ser tavse paa hinanden,
og vi ved, hvorfor vi grunde.

Stille for os selv vi skrifter,
vore Sjæle har forstaaet:
mindre havde vi formaaet
i en Kamp mod disse Drifter.

Der blev sagt: ,,De har ham fældet,
og for Hjælp de Vejen spærre.''
Men han stod som Sejerherre,
selv naar han blev overvældet. —

Brevet mælder, nys han døde.
Ej forgæves har han levet:
dyrebar var os han blevet,
sk'nt sit Liv han lagde øde.

Ti var end hans Fjender stærke,
fik de end ham ofte slaget,
aldrig fik de fra ham taget
Gentleman'ens Adelsmærke.

Det var intet Flittersmykke,
hvorom Godtkøbsord han sagde —
som han bar og som han lagde
fra sig efter eget Tykke.

Ti til dette højt at bære
har ham hver hans Tanke stemplet,
 og hans Handlinger er Templet,
hvor det hænger til hans Ære.

Er du viet, ind du træde!
Taareblod paa Templets Stene!
<i>Nihil, nihil nisi bene!</i>
Han har kendt saa lidt til Glæde.
</body>
</poem>

</content>
</section>

<section>
<head>
    <title>I Ruinernes By</title>
</head>
<content>

<poem id="hanseno2017112505">
<head>
    <title>Ruinernes By</title>
    <toctitle><num>I.</num>Ruinernes By</toctitle>
    <firstline>Der var en Tid, der vakte</firstline>
    <notes>
        <note>Teksten følger Olaf Hansen: <i>Undervejs</i>, Th. Linds Eftf., Kbh., 1902, pp. 21-22.</note>
    </notes>
    <quality>korrektur1,kilde,side</quality>
</head>
<body>
Der var en Tid, der vakte
min Drift mod dyre Maal.
Der var en Haand, der mig rakte
Forsagelsens dybe Skaal,
og end i Brystet stak det
med Nagets rustne Naal.

Men fremmed, lys og broget
griber du, Stad, mit Sind.
Noget er nyt og noget
furet af Vold og Svind,
og alt er krinklet og kroget
og evigt ud og ind.

Forvitrede Mure dukker
op i hveranden Krog.
I skønne Ruiner sukker
Sang paa et uddødt Sprog.
Jeg lytter og jeg lukker
den røde Rejsebog.

Og anende jeg fornemmer,
det kommer, hvorom jeg bad.
Jeg mærker, min Sjæl sig stemmer
forventningsfuld og glad.
Jeg mærker, at jeg glemmer
mig selv i denne Stad.

Mest du, St. Karin, byder,
hvad ingen mig for har budt,
naar Sol ind i dig bryder,
hvor Tag og Mur er brudt.
Jeg lever og jeg nyder
hvert eneste Minut.
</body>
</poem>

<poem id="hanseno2017112506">
<head>
    <title>Formiddagssol</title>
    <toctitle><num>II.</num>Formiddagssol</toctitle>
    <firstline>God Morgen! Det er, som der venter mig en</firstline>
    <notes>
        <note>Teksten følger Olaf Hansen: <i>Undervejs</i>, Th. Linds Eftf., Kbh., 1902, pp. 23-24.</note>
    </notes>
    <quality>korrektur1,kilde,side</quality>
</head>
<body>
God Morgen! Det er, som der venter mig en,
jeg snart skal kalde min Frue.
God Morgen I Gydernes toppede Sten!
Farvel, min lille Stue!
Hun maa være paa Torvet, hvor Boderne staa,
vi vil føle os unge og frie,
og glade saa vil vi tilsammen gaa
i St. Karin og lade os vie.

Himlene blaa er dens eneste Tag,
der er intet Alter at finde.
Dog knæler vi ned paa vor Højtidsdag,
paa Græssets puder derinde.
Ingen Præst skal se derpaa
og signe i Klæderne lange,
men fuglene synger bag Mure graa
sitrende Elskovssange.

Og kysser den unge sommervind
St. Karins fine Buer,
jeg kysser din Mund, og jeg kysser din Kind,
og Blodet i Aarerne luer.
St. Karin, sign den Pagt du saa,
og sign min unge Kvinde!
Jeg tror, det kan din Magt formaa,
at løse og at binde.
</body>
</poem>

<poem id="hanseno2017112507">
<head>
    <title>Kvæld paa Kirkebakken</title>
    <toctitle><num>III.</num>Kvæld paa Kirkebakken</toctitle>
    <firstline>Det er saa ren og klar en Aftenluft</firstline>
    <notes>
        <note>Teksten følger Olaf Hansen: <i>Undervejs</i>, Th. Linds Eftf., Kbh., 1902, p. 25.</note>
    </notes>
    <quality>korrektur1,kilde,side</quality>
</head>
<body>
Det er saa ren og klar en Aftenluft —
derude bredt og dunkelt Havet blaaner,
og Byen med de gamle Dages Duft
lødskiftende imod dets Bredder skraaner.
I stille Haver staar der grønne Træ'r,
frem mellem Løvet flyder røde Tage,
og graa Ruiners Masser her og der
kullede op imellem Kroner rage.
Og Muren staar og slutter Staden ind
imellem Porte og forfaldne Taarne,
og Tanker efter Tanker i mit Sind
opdukker tøvende og stemningsbaarne. —
Og hjemad driver jeg i Maaneskin.
Sov vel, I Syner, der blev mig beskaarne.
</body>
</poem>

<poem id="hanseno2017112508">
<head>
    <title>Nat og Drøm</title>
    <toctitle><num>IV.</num>Nat og Drøm</toctitle>
    <firstline>Jeg drømmer, at sikkert i Havnen ind</firstline>
    <notes>
        <note>Teksten følger Olaf Hansen: <i>Undervejs</i>, Th. Linds Eftf., Kbh., 1902, pp. 26-28.</note>
    </notes>
    <quality>korrektur1,kilde,side</quality>
</head>
<body>
Jeg drømmer, at sikkert i Havnen ind
bredstavnede Skibe styre,
og Sømænd, brune af Vejr og Vind,
vil øde den gyldne Hyre.
Jeg hører, at højt man paa plattysk Sprog
i Skænkestuerne bander,
og Øllet spildes paa beget Brog
fra bugede Sølverkander.

Flaader staar ud og ind hver Dag,
der tumles med Taljer og Trosser.
Alt for det vajende Hansaflag
man lader og man losser.
Og Kræmmernes Snak til mit Øre naar
som Summen af gyldne Bier.
Fra Boderne ud en Duft der staar
af Indielands Krydderier.

Gyderne fyldes til Trængsel tit,
det flimrer af funklende Kæder.
Det rasler af Silke ved hvert et Skridt,
de brede Matroner træder.
Parvis unge Piger gaa
med Fodtrin lette og vævre;
mod trange og dyre Trøjer slaa
Hjærterne smaa og snævre.

Og Færdslen vokser mer og mer,
i Stimlen der Handeler sluttes.
Nogle tysser, nogle ler,
der pines og der pruttes.
Saa fjærner en sig bred og tryg,
og Folk sig for ham bøje;
men Sælgeren ler med krummet Ryg
og missende List i Øje.

Forpint en Munk i Kutte graa
op til et Vindve titter.
Der sømmer en Jomfru med Fingre smaa,
det lyner af Ringes Glitter.
Og Solen ler gennem Ruden ind,
Sølvnaalen paany hun træder
og nynner en vise med Smil paa Rind,
men Munkens Hjærte græder.

Det dises. Raadsherren tankefuld
sit Arbejdsrum forlader,
og Kræmmeren vejer Dagens Guld
i Hændernes svære Flader.
Og Skipperen fylder det første Krus
for efter Dagens Møje
at drikke sig en ølstærk Rus
og sove den ud i sin Køje.

I Østersø gaar Solen ned,
det mørknes under Muren;
men ingen Sjæl af Uro ved,
i Taarnet stiger Kuren.
Fra atten Kirker underbart
sig Malmens Toner svinger,
og mellem de andre rent og klart
St. Karins Stemme klinger.
</body>
</poem>

<poem id="hanseno2017112509">
<head>
    <title>Nat og Drøm</title>
    <toctitle><num>V.</num>Nat og Drøm</toctitle>
    <firstline>Nu er det, som Klokkerne klage</firstline>
    <notes>
        <note>Teksten følger Olaf Hansen: <i>Undervejs</i>, Th. Linds Eftf., Kbh., 1902, pp. 29-31.</note>
    </notes>
    <quality>korrektur1,kilde,side</quality>
</head>
<body>
Nu er det, som Klokkerne klage
med sprukne, fortvivlede Klemt.
Jeg vil til, vil i Tovene tage —
da standser jeg, stille, forstemt.

Der ligger for Byen en Flaade saa stor,
som aldrig Havnen bar.
Baade frem og tilbage ror,
og Raab faar Raab til Svar.

Men Muren brudt jeg saa.
Det var den susende Vind,
hvor før den stadig stødte paa,
gik nu den lige ind.

Jeg drømmer, at Luften er lummer.
Jeg kan se, men Solen er slukt.
Østersøen skummer.
Jeg drives afsted paa Flugt.

Men Vagter ved portene spærrer,
og jeg kan ikke finde mit Hjem.
Trosknægte tomme Kærrer
skubber mod Torvet frem.

Jeg kan ikke kende de Gader,
jeg ofte vandred i.
Folk med rædde Lader
smyger mig tyst forbi.

Der plyndres i den forgyldte,
silketjældede By.
De store Kærrer er fyldte —
ud — og ind paany.

Dog vokser, vokser der Dynger
paa Torvet, af Sølv og Guld.
Mænd og Kvinder i Klynger
kommer med Favnen fuld.

Paany vil jeg løbe i Drømmen,
men kan ikke flytte en Fod.
Det stivner i sin Strømmen
i Aarerne, mit Blod.

Der løfter sig blaalige Flammer,
min Vilje dukker sig sky.
Det knitrer. Fra Rudernes Rammer
drypper der sydende Bly.

Ud over Skarerne skuer
skummelt Kong Valdemar.
Torvet flimrer og luer
af røvede Smykker og Kar.
</body>
</poem>

<poem id="hanseno2017112510">
<head>
    <title>Skinnende Bølger</title>
    <toctitle><num>VI.</num>Skinnende Bølger</toctitle>
    <firstline>Det er Solskin i Dag, som det var det i Gaar</firstline>
    <notes>
        <note>Teksten følger Olaf Hansen: <i>Undervejs</i>, Th. Linds Eftf., Kbh., 1902, p. 32.</note>
    </notes>
    <quality>korrektur1,kilde,side</quality>
</head>
<body>
Det er Solskin i Dag, som det var det i Gaar,
det har vækket mig op af min Drøm.
Ved Søen jeg sidder, ved Søen jeg staar
og føler Sekundernes Strøm.
Ti jublende risler den under min Hud
og i Aarernes inderste Kredse.
Her er Sejl, her er Havet i Midsommerskrud,
her er Biser og Maager i Snese.

Ved Søen jeg sidder, ved Søen jeg staar,
og de nynner, hvert enkelt Sekund:
Denne Ramme er hel, naar dit Billed forgaar
af Drømmenes filtrede Bundt.
Af Himlenes Blaa og af Solstraalehvidt
sig Bølgerne tindrende male.
Om Fryd over Farver de hvisker, saa tit
med Sandet ved Stranden de tale.
</body>
</poem>

<poem id="hanseno2017112511">
<head>
    <title>Sangbund</title>
    <toctitle><num>VII.</num>Sangbund</toctitle>
    <firstline>Dagen, den har sin Trang, og Aftenen har sin</firstline>
    <notes>
        <note>Teksten følger Olaf Hansen: <i>Undervejs</i>, Th. Linds Eftf., Kbh., 1902, pp. 33-34.</note>
    </notes>
    <quality>korrektur1,kilde,side</quality>
</head>
<body>
Dagen, den har sin Trang, og Aftenen har sin —
jeg droges efter Skaren til St. Larses Ruin.

Der var saa mørkt derinde, jeg kunde intet se,
men hørte nogen pludre og hørte nogen le.

Men Mundene forstummed. Der var en Melodi,
der sov et Sted i Rummet og vaagned glad og fri.

Der strøg igennem Mulmet en Tone sprød og fin,
den kom fra Nonnegangens højtliggende Trin.

Jeg stirred ud i Mørket, men ingen Haand jeg saa
og ikke Instrumentet, som Haanden leged paa.

De Toner sprang fra Strænge og blev en Melodi,
og det var mine Tanker, de hildedes deri.

Den tav, der tændtes Fakler trindt i den graa Ruin.
Højt oppe stod en Kvinde, der holdt en Violin.

Men Faklerne fik ikke med Mørkets Dybder Bugt,
jeg aned kun et Ansigt, men syntes, det var smukt.

Og nu har Staden klædt sig i Nattens Maaneskrud.
Jeg vilde gerne vide, hvorledes hun ser ud.

Og som jeg stille tænker, mens Folk forbi mig gaa,
da bliver hendes Ansigt til et, jeg ofte saa.
</body>
</poem>

<poem id="hanseno2017112512">
<head>
    <title>Mindeskygger</title>
    <toctitle><num>VIII.</num>Mindeskygger</toctitle>
    <firstline>De dybe Bølger blaaner</firstline>
    <notes>
        <note>Teksten følger Olaf Hansen: <i>Undervejs</i>, Th. Linds Eftf., Kbh., 1902, pp. 35-36.</note>
    </notes>
    <quality>korrektur1,kilde,side</quality>
</head>
<body>
De dybe Bølger blaaner
ved Horisontens Rand.
Men fjærnt bag den der skraaner
af Havet op en Strand.
Derover Himlen graaner
og over det ganske Land.

Og Taagerne sig sænke
mørke og triste der,
og Mindet er en Lænke,
hvis tunge Led jeg bær'.
Men jeg vil ikkun tænke
paa det, der er mig nær.

Jeg skal ej mere stunde
mod dig af al min Hu. —
Men dersom ske det kunde.
at Lænken brast itu!
Og om det gik saalunde,
at her vi mødtes nu!

Men Lænken vil ej briste
og skal det heller ej.
Trods den jeg kan vel vriste
min Længsel bort fra dig,
og du skal ikke friste
mig mere paa min Vej.

Jeg leger med et Minde,
der før har voldt mig Ve,
for Tidens Bølger rinde
og Nuets Bølger le.
Jeg vilde ej dig vinde,
om end det kunde ske.
</body>
</poem>

<poem id="hanseno2017112513">
<head>
    <title>Drømmenes By</title>
    <toctitle><num>IX.</num>Drømmenes By</toctitle>
    <firstline>Jeg sov, og jeg syntes, at Muren var stærk</firstline>
    <notes>
        <note>Teksten følger Olaf Hansen: <i>Undervejs</i>, Th. Linds Eftf., Kbh., 1902, pp. 37-38.</note>
    </notes>
    <quality>korrektur1,kilde,side</quality>
</head>
<body>
Jeg sov, og jeg syntes, at Muren var stærk
som i Hansaens vældige Dage.
Der var Laase af Guld paa hvert Bygningsværk,
der var Rigdom i Byen at tage.
Jeg syntes, jeg følte den gamle Gru,
der vilde mig vække af Drømme.
,,Jeg vil ikke, vil ikke vaagne endnu,
jeg er bange, min Lykke skal rømme.''

Lad mig nyde min Drøm! Jeg syntes, jeg saa,
bag Muren hun gik ved min Side;
den blegeste Glans over Tinderne laa,
og Taarnene skinnede hvide.
Jeg syntes, jeg sagde: ,,Bliv min, bliv min!
Jeg byder dig Gaver og Goder;
hver Skat, du dig ønsker, skal straks blive din,
hvis den findes i Kræmmernes Boder.''

Jeg sov, og jeg syntes, jeg vented et Svar,
mens Maanen stod stille i Natten.
,,Du skal ikke byde, hvad Kræmmerne har,
og intet dem røve af Skatten.
Jeg giver dig, Herre, min helligste Ed,
jeg elster dig over al Maade.
Jeg vil skænke i Nat dig min Kærlighed,
mit Legem, min Sjæl skal du raade.''

Lad mig nyde min Drøm, du, der skræmme mig vil!
Jeg vil høre paany, hvad hun siger.
Forgæves saa lukker jeg Øjnene til,
men Lysningen stiger og stiger.
Alt staar han i Byen, Kong Atterdag,
med stammende Herskerminer,
og Lykken, og Lykken er ikkun Bedrag,
og Staden er døde Ruiner.
</body>
</poem>

<poem id="hanseno2017112514">
<head>
    <title>St. Karin</title>
    <toctitle><num>X.</num>St. Karin</toctitle>
    <firstline>Saa vaagned min Kvide, imedens jeg sov</firstline>
    <notes>
        <note>Teksten følger Olaf Hansen: <i>Undervejs</i>, Th. Linds Eftf., Kbh., 1902, pp. 39-41.</note>
    </notes>
    <quality>korrektur1,kilde,side</quality>
</head>
<body>
Saa vaagned min Kvide, imedens jeg sov.
Det blev Dag, i min Sjæl blev det Nat.
Jeg følte mig bunden ved skyggernes Lov
til Tider, jeg havde forladt.
De Skygger indhylled en duftende Tjørn,
til Blods mine Hænder den rev. —
Jeg fandt mig saa ensom blandt Menneskens Børn,
min Vilje for Længseler drev.

De vugged den bort til en lysere Strand.
Vemodig jeg smilte, jeg saa,
de kunde vel naa mit forjættede Land,
men jeg skulde aldrig det naa.
D, Tillids og Haabs og Foryngelses Tid,
du var — men nu er du kun Ord,
og jeg er et Jeg, der er søndret af Splid,
og ikkun paa Tvivlen jeg tror.

Og ind gennem Krinkelkrogstaden jeg gik
med Fortidens Sorger i Sind.
Men pludselig faldt paa St. Karin mit Blik,
og tøvende gik jeg derind.
Jeg satte mig bange forventende ned.
Da kom det — jeg husker det grant:
Igennem mig bævede Skønhedens Fred,
og Tyngslen af Skyggerne svandt.

Husvalende Kirke, indfaldne Ruin,
hvor Græsset og Glemselen gror!
O Festsal, hvor Vand blev til perlende Vin,
paa Kunstens Mirakkel jeg tror.
Jeg kan ingen Linjernes Lovparagraf,
men kender vel den Harmoni,
der hæver mig højt over Lovenes Straf,
for den er i mig Melodi.

Jeg dykked mig dybt i den kvægende Stund
og Evighed af den jeg drak,
og tryg sank jeg hen i et lægende Blund,
der bøded, hvad Tornene stak.
Jeg hørte, fra Buerne Hymner sig svang,
hvis Ord var beaandende Vin,
og Stenene talte, profetisk det klang
i Templet, i Karins Ruin.
</body>
</poem>

<poem id="hanseno2017112515">
<head>
    <title>Til Havs</title>
    <toctitle><num>XI.</num>Til Havs</toctitle>
    <firstline>Mens Byens Ruder blinkede</firstline>
    <notes>
        <note>Teksten følger Olaf Hansen: <i>Undervejs</i>, Th. Linds Eftf., Kbh., 1902, pp. 42-44.</note>
    </notes>
    <quality>korrektur1,kilde,side</quality>
</head>
<body>
Mens Byens Ruder blinkede
med Hansaguldets Skær,
jeg gik om Bord og vinkede
til en, som jeg fik kær.
,,St. Karin! Hen jeg ser til dig,
nu skal vi skilles ad,
og vemodsfuldt jeg ler til dig,
mit Stade i din Stad!

Du graa Ruin i grønnest Skrud
med lette Buers Sving,
du ser blandt alle skønnest ud
bag Murens brudte Ring.
Da dig jeg saa, betoges jeg,
saa Hjærtet skinner end.
Naar jeg forlod dig, droges jeg
mod dig, mod dig igen.

Af Kunstnerhaandens Vælde blev
du formet stank og ren.
Dg ung du trods din Ælde blev,
du skønne Sjæl af Sten.
Det var i Kunstens Krketid,
da stod du prud og ny.
Det var i Visbys Virketid —
tilbage gik din By.

En Kirke selv jeg bygge vil,
for min Magt er forbi,
saafremt som jeg min Lykke vil —
med Sang jeg vil den vi'.
En Kvindes Navn den bære skal
og grundes i min Hu,
og yndefuld den være skal,
ja, yndefuld som du.

Af Tanker Søjler faar den vel,
den faar et Rytmekor.
Naar Taget falder, staar den vel
med Buer udaf Ord.
St. Karin, hør den Bøn,
som nu du i mit Indre ved:
Hvis ej den bliver skøn som du,
riv den, St. Karin, ned!

Jeg nynner i min Stavn en Sang,
jeg nynner et Farvel.
St. Karin! Hør et Navn engang,
giv mig, St. Karin, Held.''
Hun lytted, Kirkemøen prud,
og frit jeg trak mit Vejr. —
Saa stod jeg over Søen ud
i Solnedgangens Skær.
</body>
</poem>

</content>
</section>

<section>
<head>
    <title>Rachel</title>
</head>
<content>

<poem id="hanseno2017112516">
<head>
    <title>Mappen</title>
    <toctitle><num>I.</num>Mappen</toctitle>
    <firstline>Selv hun har den dannet</firstline>
    <notes>
        <note>Teksten følger Olaf Hansen: <i>Undervejs</i>, Th. Linds Eftf., Kbh., 1902, pp. 47-48.</note>
    </notes>
    <quality>korrektur1,kilde,side</quality>
</head>
<body>
Selv hun har den dannet
og syet alle Sting.
Med Staal hun ud har hamret
hver eneste kunstig Ting,

Grenene og Bladene
og alle de Fugle smaa —
Strube har de faaet,
men synge ej og slaa.

De bitte, stive Vinger
til Flugt sig ud har strakt —
men de er læderbrune
og uden Flyvemagt.

Jeg synes, Luften om mig
er bleven lind og høj!
Og vilde hun, med Jubel
til hende hen jeg fløj.

Hun fylder min stakkels Strube
med alle Toners Klang —
det slulde ej mig undre,
om Fuglene pludseligt sang

og svang sig ud i Stuen
og svirrede omkring
og jubled ind i mit Hoved
de hundred glade Ting.
</body>
</poem>

<poem id="hanseno2017112517">
<head>
    <title>Rachel</title>
    <toctitle><num>II.</num>Rachel</toctitle>
    <firstline>Man siger mig, hun har været her</firstline>
    <notes>
        <note>Teksten følger Olaf Hansen: <i>Undervejs</i>, Th. Linds Eftf., Kbh., 1902, pp. 49-54.</note>
    </notes>
    <quality>korrektur1,kilde,side</quality>
</head>
<body>
I
Man siger mig, hun har været her,
disse Blomster har hun bragt.
Saa bliver jeg siddende længe,
for at høre, hvad hun har sagt.

II
Jeg lytter til hendes Stemmes
fremmede Tonefald,
og mine Tanker tæmmes,
alt som hun vil, de skal.

III
Jeg stirrer ind i det brune,
forskende, lange Blik.
Jeg grunder paa smilets Rune
og paa det lille Nik.

IV
Nu skulde der stande fra Stund til Stund
en Strid mellem Svend og pige.
Der var med hende hun selver kun,
men aldrig jeg saa hendes Lige.

Jeg havde i Hjærtet den bævende Fryd,
for Øje den liflige Fare,
og dag mig Mindernes mumlende Lyd,
der vilde for Stævnet mig vare.

Den første Dyst, vi sammen stred,
da blev hendes Øjne saa blide.
Jeg vandt, at hun satte sig hos mig ned
og følte sig tryg ved min Side.

Den anden Dyst, vi yppede der,
da blev hendes Kinder saa røde.
Jeg vandt, at hun sagde, den Stund var kær,
da atter hun skulde mig møde.

Den tredje Dyst, vi sammen stred,
da tabte jeg over al Maade.
Jeg kasted mig hende for Fode ned
og bad hende over mig raade.

Hun stod som en, der var stedt i Nød
og ej kunde Udvej finde.
Blodet drev fra Kindens Lød,
hvor før det var vant at rinde.

Hun strakte Smaahænderne mod mig i Hast,
men ikke for Sejren at tage.
Jeg rejste mig op og loved mig fast,
at hun ej skulde høre mig klage.

V
    Hvad nytter det alt?
    Hvad nytter det alt?
    Naar lindrer vel atter
    den Stjærne, der faldt?

    Hvad er vel vort Haab?
    En Pagt i en Daab
    med Takken — og Død
    i et undertrykt Raab,

    en langsom Død
    i megen Nød.
    paany opstaa?
    paany forgaa?

VI
Saa ussel er altsaa jeg blevet,
i Drømme jeg hende har set,
og det er, som jeg havde det levet
og som noget godt var stet.

VII
Jeg ønsker, at jeg maatte møde
dig endnu engang og se
dig græde for Haab, der døde,
med Kinderne hvide af Ve.

Hun kom som en, der til Skrifte vil gaa
for noget hun synded i Blinde
og ej kunde atter af Tankerne faa,
for det vilde blive derinde.

Det var ikke Ord, der mildned min Hu,
men den stille, bedrøvede Stemme
og det angstfulde Blik, der sig hæved et Nu
for atter bag Laag sig at gemme.

Og Bekymringens Træk, der da Ordet var endt,
sad kvær i de bævende Vige,
og Legemets Hele, der lyttede spændt,
om intet jeg havde at sige.

IX
Jeg ved, at du er smuk og god,
jeg ser, at du i Hu er mod.
Jeg tror, din Sjæl er stolt som min
og meget mere fin.

X
Eet skal du vide, hvorhen du end gaar
— Fred over alle dine Dage.
Jeg ønsker dig sunde og lyse Aaar
og Magt til alt usselt at vrage,

Kraft til aldrig at trues
bort fra hvad du har kær,
og Ret til aldrig at blues
for det Billed, i Sjælen jeg bær.'
</body>
</poem>

<poem id="hanseno2017112518">
<head>
    <title>Hyrdefantasi</title>
    <toctitle><num>III.</num>Hyrdefantasi</toctitle>
    <firstline>Da vi først os mod hinanden vendte</firstline>
    <notes>
        <note>Teksten følger Olaf Hansen: <i>Undervejs</i>, Th. Linds Eftf., Kbh., 1902, pp. 55-58.</note>
    </notes>
    <quality>korrektur1,kilde,side</quality>
</head>
<body>
Da vi først os mod hinanden vendte,
tænkte: Hvem er han, og hvem er hun?
Næppe kan jeg huske, hvad der hændte,
men jeg digter dog om Mødets Stund.
For dit Smil og Draget i din Stemme
kan jeg se og kan jeg høre end,
og jeg synes, at jeg kan fornemme,
at mit Hjærte nynner nu igen. —

,,Fremmed jeg Dem synes, mens jeg siger
Dit og det og Dat saa godt jeg kan;
imod andre Deres Tanker higer?
Kan jeg ikke slaa det rette an?
Dg det er dog, som om jeg Dem kender,
vi maa for hinanden have set.
Og jeg synes, vi har været Venner.
Er det glemt, maa sket dog være sket.

Naar jeg tænker paa, hvor det har været,
synes jeg, jeg ser Dem i det fri,
og jeg føler mine Tanker snæret
i en gammel Rytme-Melodi.
Nynnende De gaar, og der er spiret
op saa fløjelsblødt et Græs af Jord;
Engen er af hvide Blomster siret,
og De har en Stav af Perlemor.
Mener De, at Sanserne mig svigte,
saa forbavset som De paa mig ser.
Dm Dem staar en Duft af gamle Digte,
Digte, som man ikke skriver mer.
Jeg har syslet med dem mellem Stunder,
set paa Hyrders og Hyrdinders Færd.
De var deriblandt. Ved hvilket Under
gaar det til, at jeg skal se Dem her?

Nej, det Indtryk bliver ikke mindre,
men forstærkes, naar jeg ser Dem le.
Deres Navn — kan De det ej erindre,
underskønne, strenge Galathe?
Maa jeg følge Dem, som De maa byde?
Lytter De? O, lyt endnu en Stund!
Vil De høre Hyrdefløjten lyde,
skal jeg gerne sætte den for Mund.''
Og et Smil, et lille Nik du sendte
mig til Svar og Ordets Tone blid —
og mit Digt mig fører ad de kendte
Veje til den næste, glade Tid.
Over Tngen gaar jeg ved din Side,
glemmer Hjorden, for du er saa skøn,
og at Tiden let skal for dig glide,
synger jeg om Venus' lille Søn.
Hvid som Mælken i sin Moders Bryster,
rød som hendes Læbers skære Blod,
flyver han fra Vester og til Øster,
sommerfuglevinger paa sin Fod.
Hvem har lært din Læbe <w>saa</w> at smile?
Hvem har lært dit Øje <w>saa</w> at se? — —

Gerne vilde længe her jeg hvile,
men jeg ved, at det kan ikke ske.
End en Stund vi sammen fremad drage —
og vi vidste knap, hvorhen vi kom,
for du standsede og saa tilbage,
sagde mig, du maatte vende om.
Over Hyrdeengen var vi naaet
langt ind i det virkeliges Land;
gerne vilde jeg, du skulde gaaet
længer med — men, naar du ikke kan - -.
Tavs du trykked begge mine Hænder,
og jeg ønsked dig al Hjærtets Hred:
,,Skal vi ogsaa skilles, er vi Venner,
for kun godt vi om hinanden ved.''
</body>
</poem>

<poem id="hanseno2017112519">
<head>
    <title>Stilhed</title>
    <toctitle><num>IV.</num>Stilhed</toctitle>
    <firstline>Jeg staar igen ved Vindvet</firstline>
    <notes>
        <note>Teksten følger Olaf Hansen: <i>Undervejs</i>, Th. Linds Eftf., Kbh., 1902, p. 59.</note>
    </notes>
    <quality>korrektur1,kilde,side</quality>
</head>
<body>
Jeg staar igen ved Vindvet
og ser i Natten ud —
det minder og det bærer
fra dybe Drømme Bud.

I Haven sukker sagte
den Sommer paa sin Gang -
det er, som den er fyldt
af min Ungdoms bedste Sang.

Og blev jeg ej bedrøvet,
var denne Tid mig kær.
Nu hvisker det i Løvet,
hvad jeg fortier her.
</body>
</poem>

<poem id="hanseno2017112520">
<head>
    <title>Lang Tid efter</title>
    <toctitle><num>V.</num>Lang Tid efter</toctitle>
    <firstline>Naar Fløjten igen skal bryde</firstline>
    <notes>
        <note>Teksten følger Olaf Hansen: <i>Undervejs</i>, Th. Linds Eftf., Kbh., 1902, pp. 60-62.</note>
    </notes>
    <quality>korrektur1,kilde,side</quality>
</head>
<body>
Naar Fløjten igen skal bryde
den lumre Rejsero,
saa ruller jeg frem for Ryde,
hvor Liljekonvallerne gro.

Og mine Minder taler
om straalende sommervejr.
Jeg mærker, Skoven svaler -
saa er det Sted jeg nær.

Jeg ser det igen saaledes
som jeg dertil er van,
og bag mig nu det fredes,
de stille Dages Land.

Ti det er just til Ryde,
Fredsrigets Grænser naar.
Jeg hører Fløjten lyde —.
Er her Konvaller i Aar?

I Hænderne paa Drenge,
der kender hver skovens Sti,
de hvide Blomster hænge,
undselige som de.

Der er i Skoven inde
et Sted, hvor de vokser tæt —
og til et Foraarsminde,
jeg køber en Buket.

For naar jeg igen skal høre
paa hjulenes Jærnmusik,
vil Blomsternes Duft mig føre
til Dage, der forgik.

Ikke dog blot til Dage
men og til rundne Aar.
Trods Kvalm og Støv den svage,
men friske Duft mig naar.

Og dør hver Blomst, som Sneen
den var dog skær og hvid.
Det dufter i Kupeen
af Skov ved Pinsetid.
</body>
</poem>

</content>
</section>

<section>
<head>
    <title>Nord paa</title>
</head>
<content>

<poem id="hanseno2017112521">
<head>
    <title>Island</title>
    <firstline>Der var en Ø i viden Sø</firstline>
    <notes>
        <note>Teksten følger Olaf Hansen: <i>Undervejs</i>, Th. Linds Eftf., Kbh., 1902, pp. 65-71.</note>
    </notes>
    <quality>korrektur1,kilde,side</quality>
</head>
<body>
Der var en Ø i viden Sø,
men ingen Sjæl den kendte.
Den saa kun Fugl og planter dø,
kun Lavaild der brændte.
Blot Fossens Tale lød i Land,
der kom kun Fisk i Fjorden,
og Baner brød kun Elvens Vand —
den laa saa langt mod Norden.

Der kom en Tid, man søgte did.
Den dukked op af Havet,
kun lidet blid, men mere strid —
der laa en Skat begravet.
Og Skibe drog i Skibes Spor,
da vinkede dens Tinder.
Den blev et Hjem, saa langt mod Nord,
for frie Mænd og Kvinder.

De fælded Skov og rejste Lov
og brøde den og bødte.
Mod Lavagrund slog Hestens Hov,
naar frem til Ting de mødte.
Og Tiden gik — og pilens Dd
og Spydene de røde
og Talens klare, faste Brod
sig dybt i Mindet skøde.

Men dette Liv saa fuldt af Kiv
var mer i Magt end Døden.
Det blødte for sin egen Kniv
en langsom, tung forbløden,
paa Jorden laa den stærke Krop
og Ravne i den slede;
den saa mod Frihedslyset op;
dens Aand forblev hernede.

Der laa af Skind beskrevne Bind,
hvorfra man hørte kalde
dens Kvindeflok med Sagasind,
dens Æt af Mænd og skjalde.
og Hávamal og Vølvespaa,
der arvet var fra Stammen,
og Vers om Hævn og Kamp og Traa
med Kunstnerkløgt sat sammen.

Der var en Ø i viden Sø,
et Hjem for Mænd og Kvinder.
Den saa sit Folk i Glemsel dø,
da sløredes dens Tinder.
Dens sommerdag var nu forbi,
en Vintertid i Vente.
Den sneed til saa mangen Sti,
som Sjælen fordum kendte.

Og Aar gik hen, og Islands Mænd
sig ingen Udvej baned.
Der kom ej Vaar til Land igen,
om Øen faa kun aned —
som laa den ej blot langt mod Nord
men sunken helt i Havet.
Dog i dens Folk som i dens Jord
der laa en Ild begravet.

En Udbrudsstund til Oldtidsfund
en Haand blev ledt ved Skæret.
Det sendtes bort fra Øens Grund,
for os har bedst det været.
Et Skib, der længst er raadnet nu,
til Danmark ned os bragte
de Ord, som op vor egen Hu
i skjaldens Sjæl os vakte.

Der opstod Sang med nordisk Klang,
som længe laa begravet,
og oldtidsgraa, for anden Gang,
steg Øen op af Havet.
Og Island blev en Sagajord,
et helligt Land med Minder.
Paa Valfart gennem Tiden for
til dette Mænd og Kvinder.

Men der var Nød og der var Død
blandt Folket selv deroppe.
Jeg har ej hørt, at her man brød
sig om dets Kval at stoppe. —
I flammer brast Europa ud,
sin Ildsjæl folket kendte,
og det var Vaarens første Bud,
som Verden Island sendte.

Og der blev Mænd, hvis Hu igen
var som i gamle Dage.
Imod en Tid saa stor som den
de længtes stærkt tilbage.
Fra fremmed Land de sendte Ord
til Islands Mænd og Kvinder
og sejled mod en Fremtid stor —
da smilede dets Tinder. — —

Der er en Ø i viden Sø.
Mon nogen nu den kender?
Der bor et Fplk, som ej vil dø,
og i hvis Sjæl det brænder.
Det har sit Hjem i Nord saa kært,
og Baner det sig bryder.
Det har af Savn og Haabet lært,
og i dets Kvad det lyder.

Jeg lytter til. Det rige Spil,
saa tonefyldt, mig fængsler,
og længe end jeg lytte vil
til Islands Lyst og Trængsler.
Det græder saart for onde Aar,
det vækker op og ryster,
om bedre Tid det vølvespaar,
det viser Savn og trøster.

Og end en Sang fra Hjærtet sprang:
,,Mit Land er skønt af Vælde,
ej lifligt som en Agervang,
men Elvekraft og Fjælde.
Dog — har du set om Tinder blaa
den sidste Sol forsvinde,
du altid for dig siden saa
et fagert Skær som Minde.''

Det lyder tit, det lyder blidt,
en Elskovsdrøm der klinger;
den flagrer ud saa længselsvidt
paa Ordets bløde Vinger.
Der slanges ud til Kamp et Raab,
det slaar som Storm om Høsten;
der døbes med en Mindedaab,
og hjemvémild er Røsten.

Du yngre Bro'r af samme Mo'r,
jeg kender vel din Stemme!
O, Island! paa din Kraft jeg tror.
Maa intet mer den hæmme.
Flyv, Falk i Nord, der stille sad,
i Farten Ro du finder.
Flyv, Hjejlelil, der sommerkvad
om dine lyse Tinder.
</body>
</poem>

<poem id="hanseno2017112522">
<head>
    <title>Sang</title>
    <subtitle>ved de danske Studenters Afrejse til Island</subtitle>
    <firstline>Uro i Blodet</firstline>
    <notes>
        <note>Teksten følger Olaf Hansen: <i>Undervejs</i>, Th. Linds Eftf., Kbh., 1902, pp. 72-74.</note>
    </notes>
    <quality>korrektur1,kilde,side</quality>
</head>
<body>
Uro i Blodet,
Huen paa Ho'det,
Ungdom i Modet,
Synskredsen vid!
Banneret venter,
Løsen vi henter:
Danske! Studenter!
Nu er det Tid.

Danske Studenter!
Nu er det Tid.

Snart vi betræder
sagnrige Steder.
Frændskabets Kæder,
brast de itu?
Ret er det bedste.
Ej blot vi gæste
Island. At fæste
prøve vi nu!

Island at fæste
prøve vi nu!

Fjældkvinde kaldes
Øen i Skjaldes,
Øen i alles
prisende Ord,
Dronning og fager,
Snekronen rager
højt op. Vi drager,
Fæller, mod Nord.

Højt op vi drager,
Fæller, mod Nord.

Sekelet mælder
end, da det kvælder:
Ofte hun hælder
Panden mod Arm.
Hid har hun skuet.
Skuffet og truet
fandt kun sig, kuet.
Mildn hendes Harm!

Fandt hun sig kuet,
mildn hendes Harm!

Bitterlig var den.
Lad da Kokarden
være Standarten,
føre os frem!
Frem for at tage
Danmark tilbage
Hjærter. — Den drage
sejerrigt hjem.

Hjærter den drage
sejerrigt hjem!
</body>
</poem>

<poem id="hanseno2017112523">
<head>
    <title>Rasmus Rask</title>
    <firstline>Den hele Himmel er en Glød</firstline>
    <notes>
        <note>Teksten følger Olaf Hansen: <i>Undervejs</i>, Th. Linds Eftf., Kbh., 1902, pp. 75-78.</note>
    </notes>
    <quality>korrektur1,kilde,side</quality>
</head>
<body>
Den hele Himmel er en Glød
af Flamme-Skyers Lag.
Og Dagen der sin røde Død —.
For det igen blir Dag,
saa har vi haft en Mørketid,
hvor Mulmets Floder rinde —
saa har vi haft en Stjærnetid,
hvis Stjærnerne vil skinne.

Men hvad der end af baade sker
den Islands Nat faa lang,
een Stjærne ved jeg, at jeg ser —
jeg saa den mangen Gang.
Klart for mit Øje funkler den,
og Sølv i Sind den spreder,
og intet Slør fordunkler den —
hvo der vil se, den leder.

Men ogsaa ned til Danmark naar
den samme Stjærnes Skær.
Skønt Ryets Straaler fra den staar,
kun faa den ænser der.
Den har sin Rang, den har sit Navn,
man ved, den aldrig falder. —
For mig den blusser som en Bavn,
den maner og den kalder.

Der staar en Grav i Stjærnens Glans
et Sted i Danmarks Land,
og paa den Grav der er en Krans,
som aldrig visne kan.
Af Blomster, Islands Jordbund bar,
de bedste, er den bundet,
og Folket selv i Tiden har
med venlig Haand den vundet.

O, Islands favre Blomsterkuld,
der fik den dybe Lød!
Du suger af den tynde Muld
saa fuld en Duft og sød.
Maaske kun en, der den drak ind
som syg ved sommertide,
fik ret for eders Friskhed Sind,
I gule, blaa og hvide!

Naar Folket Rask en Krans har bragt
fra Islands egen Jord,
det ved, at han i den har lagt
en Sæd, der stedse gror.
Den bredte sig fra Aar til Aar
og bruser i sin Fylde,
og Mændene, der Marken slaar,
de ved, hvad ham de skylde.

Med Lykkehaand og sindrig Kløgt
han værned om det Sprog,
der stod saa længe uden Røgt,
mens Folket bar sit Aag.
Det var et uopdaget Land,
den Herre tog i Eje.
Han var den første Landnamsmand,
der vandt ad disse Veje.

Ti det var nyt, det gamle Land,
som langt derude laa
med Vinteris ved viden Strand
saa kært som han at faa.
Se, Stjærnen over Island staar,
jeg ved, den aldrig falder.
Den funklede i mange Aar,
den maner os og kalder.

Ti til hans Daad ham drev hans Hu,
den Drift var ren og sund.
For ham min Sjæl sig bøjer nu
i denne Aftenstund.
Den falmer ej, den friste Krans
fra Folket i det fjærne.
Jeg bringer ham mit Fødelands
alt for hans lyse Stjærne.
</body>
</poem>

</content>
</section>

<section>
<head>
    <title>Sange om Lykken</title>
</head>
<content>

<poem id="hanseno2017112524">
<head>
    <title>,,Det lille Danmark''</title>
    <toctitle>,,Det lille Danmark''</toctitle>
    <indextitle>Det lille Danmark</indextitle>
    <linktitle>Det lille Danmark</linktitle>
    <subtitle>Fragmenter af første Akt af et ufuldendt dramatisk Digt.</subtitle>
    <firstline>Man bar for mig en Kære</firstline>
    <notes>
        <note>Teksten følger Olaf Hansen: <i>Undervejs</i>, Th. Linds Eftf., Kbh., 1902, pp. 81-92.</note>
    </notes>
    <quality>korrektur1,kilde,side</quality>
</head>
<body>
I

<nonum><right><small>Jeg tænker, det hævner sig selv engang,</small></right></nonum>
<nonum><right><small>hvad nu saa fagert lød.</small></right></nonum>

<nonum><wrap><small>(<w>Valdemar</w> har, for at styrke sin Magt, gennem <w>Sune</w> bejlet til <w>Soffia</w>, <w>Knuds</w> Søster. Mens <w>Sune</w> er borte, har <w>Valdemar</w> set <w>Tove</w>. Ked, som han er, af den evige Kamp for at vinde frem, vil han ikke føle sig bundet ved sit første Løfte. <w>Sune</w> forlader ham. <w>Soffia</w> hører herom, der fortælles om Grunden. Hun og <w>Valdemar</w> mødes).</small></wrap></nonum>

<nonum><center><w>Soffia</w></center></nonum>
Man bar for mig en Kære
mod Eder fra en Mø.

<nonum><center><w>Valdemar</w></center></nonum>
Frit kan I frem den bære,
Frøken af Odinsø!

<nonum><center><w>Soffia</w></center></nonum>
Men Bod saa skal I give,
er hendes Klage sand.

<nonum><center><w>Valdemar</w></center></nonum>
Har jeg den Mø fortørnet
som Konge eller Mand?

<nonum><center><w>Soffia</w></center></nonum>
Som den, der vil det vide,
Valdemar, i Løn.

<nonum><center><w>Valdemar</w></center></nonum>
Saa sig til hende fra mig:
at bøde er min Bøn.

<nonum><center><w>Soffia</w></center></nonum>
Jeg ved, at alt en Støtte
hun fandt sig i Kong Knud.

<nonum><center><w>Valdemar </w></center></nonum>
Ved ingen bedre kunde
den Herre sendt mig Bud.

<nonum><center><w>Soffia</w></center></nonum>
<nonum><small>(ser vist paa ham — efter en Stunds Betænkning)</small></nonum>
Og hvis det er mig selv, som
paa Eder kære vil?

<nonum><center><w>Valdemar</w></center></nonum>
Da faar I selv mig dømme,
som Eders Hu er til.
<nonum><small>(Pavse)</small></nonum>

<nonum><center><w>Soffia</w></center></nonum>
Hvi rejser gamle Sune?

<nonum><center><w>Valdemar </w></center></nonum>
Fordi han vil det saa!

<nonum><center><w>Soffia </w></center></nonum>
Han selv?

<nonum><center><w>Valdemar</w></center></nonum>
     End er der ingen,
jeg stoler mere paa.

<nonum><center><w>Soffia</w></center></nonum>
Har han da tabt for Eder?

<nonum><center><w>Valdemar </w></center></nonum>
Selv han bedst det ved.

<nonum><center><w>Soffia</w></center></nonum>
Han har min Broder gæstet.

<nonum><center><w>Valdemar</w></center></nonum>
Det var for mig, han red.

<nonum><center><w>Soffia</w></center></nonum>
Dg nu vil han ej blive
og tjene Eder tro?

<nonum><center><w>Valdemar</w></center></nonum>
Jeg mener, som vi maatte,
vi håndled begge to.

Sune har gjort, som hans Herre bød.
Skylden maa selv jeg bære,
og hvi hans Rejse jeg fortrød,
jeg skal Eder gerne lære.

Det Danmark staar min Hu nu til,
som intet Sværd kan vinde,
som kun kan tages, hvis det vil,
som styres af en Kvinde.

Det Danmark svulmer morgenfro
med Dugg i grønne Dale.
Jeg vaktes af min Dæmringsro
ved Sus i Morgensvale.

De bares fra dets Strand og Næs
og bølged over Vove,
de dufter af dets grønne Græs
og hvisker om dets Skove.

Det lille Land i Havets Skød
har gjort min Tanke fager —
det staar med foraarsfrodig
Lød og lokker mig og drager.

Der fløj en Fugl derfra til mig
og prøvede sin Stemme
og sang, hvad for jeg kendte ej,
og lod, som den var hjemme.

Jeg kan ej se min egen Kind —
den varmer mine Hænder.
Jeg kender ej igen mit Sind,
der glemmer, hvad jeg kender.

Det er mig, hvis jeg lytter ej,
som skal jeg alt forspilde.
Jeg kaldes ad en ukendt Vej
til Landet, til det lille ...

Vil Tove mod mig tage
og lade mig hos sig bo,
aldrig jeg vender tilbage
fra Landet det morgenfro.

<nonum><center><w>Soffia</w></center></nonum>
Havde I en Ven, saa tro som gild,
han vilde hjem Jer nøde —
og havde I en Ven, der var Eder mild,
han lagde det Rige øde
med Ild.

---

II

<nonum><right><small>Blomsterne falder i Abildgaard,</small></right></nonum>
<nonum><right><small>de kommer og svinder i Vaaren.</small></right></nonum>
<nonum><right><small>Hvad Frugt vil de give, naar Høst vi faar?</small></right></nonum>
<nonum><right><small>Dejligt er her i vaaren.</small></right></nonum>

<nonum><wrap><small>(Kongen har sendt Esbern Snare med 8 Riddere hen for at bejle til Tove, men har faaet Afslag).</small></wrap></nonum>

<nonum><wrap><small>(Ved Toves Hjem, Abildgaard, Aften).</small></wrap></nonum>

<nonum><center><w>Første Terne</w></center></nonum>
<nonum><wrap><small>(kommer fra Borgen, kalder)</small></wrap></nonum>
Tove! Tovelille!
<nonum><wrap><small>(lytter)</small></wrap></nonum>
Hvor kan hun være?
Gemmer du dig? Kom frem!

<nonum><center><w>Anden Terne</w></center></nonum>
<nonum><wrap><small>(kommer stakaandet løbende).</small></wrap></nonum>

<nonum><center><w>Første</w></center></nonum>
Hvad er der paa Færde?
Hvor har I været saa længe?
Det er jo Sengetide.
Hvor har du gjort af Tove?

<nonum><center><w>Anden</w></center></nonum>
Aa, du skulde bare vide ...!

Det var ikke godt med Tove at gaa,
jeg titted og jeg keg.
Hendes Øje drev af Taarer,
af Harme var Munden bleg.

Jeg sagde: Jomfru Tove!
du skulde Kongen tro.
Hun svared: Maatte ham træde ned
hans egne Hestes Sko.

Jeg spurgte: Kan da ikke
en anden hans Ærind gaa?
Jeg kunde se, hun tænkte:
Det kan du ej forstaa.

Vi gik til Lundepynten
ned ad vor egen Sti.
Jeg vilde se fra Gærdet,
om nogen kom forbi.

Men da vi did var naaet,
kom Kongen gaaende der.
Tove stod stille,
jeg turde knap trække mit Vejr.

<nonum><center><w>Første </w></center></nonum>
Hvad sagde han?

<nonum><center><w>Anden</w></center></nonum>
    Jomfru Tove!
— det er hans egne Ord —
Jeg ved, hvad I har svaret,
men trods jert Svar jeg tror.

Jeg talte af mit Hjærte
igennem en andens Mund.
Nu siger jeg selv det samme
i denne tavse Stund.

Vil I mig Haanden give,
og Eders Vilje god?

<nonum><center><w>Første </w></center></nonum>
Hvad svared hun?

<nonum><center><w>Anden</w></center></nonum>
    Hun svared
bag Gærdet, hvor hun stod:

Jeg siger Jer det samme,
jeg sagde før, igen.
Og hvem vil I vel sende
som tredje Mand herhen?

Jeg kan slet ingen sende
— det er hans egne Ord —
Der kun ringe Svende
paa Gaarden, hvor jeg bor.

Jeg gav de store Orlov,
da de om Orlov bad.
Jeg var dem ej til Vilje,
og det har skilt os ad.

Jeg sagde: Før for Eder
jeg virket har til Gavn.
Nu tør jeg ikke længer,
ti stilles maa mit Savn.

Jeg haaber, andre Herrer
med Kongemod I faar. —
Giv mig din Haand, ti ene
jeg venter, hvor jeg staar.

    Tovelille ud over Gærdet sprang
    og rev i sit Skørt en Flænge.
    Jeg saa, om Valdemars Hals hun hang.
    Han kyssed hende længe.

<nonum><center><w>Første</w></center></nonum>
Men Gubben er vred. Naar bare
det Kys var snart forbi.

<nonum><center><w>Anden</w></center></nonum>
De gik sig ind i Skoven,
og Skoven lukked sig i.
<nonum><wrap><small>(Sekunderne gaar).</small></wrap></nonum>

<nonum><center><w>Første</w></center></nonum>
Blot hun dog vilde komme nu!

<nonum><center><w>Anden</w></center></nonum>
Jeg tør ej kalde. Tør du?

<nonum><center><w>Første</w></center></nonum>
<nonum><wrap><small>(højt)</small></wrap></nonum>
Tove!

<nonum><center><w>Anden</w></center></nonum>
<nonum><wrap><small>(svagt)</small></wrap></nonum>
Tovelille!

<nonum><center><w>Første</w></center></nonum>
<nonum><wrap><small>(højt)</small></wrap></nonum>
Kom! Det driver med Dugg.

<nonum><center><w>Anden </w></center></nonum>
Alting er ganske stille.

<nonum><center><w>Tove</w></center></nonum>
<nonum><wrap><small>(i Baggrunden, let, springende, dukkende bag Træerne)</small></wrap></nonum>
Kuk-kuk! Kuk-kuk!
</body>
</poem>

<poem id="hanseno2017112525">
<head>
    <title>Sangen om Lykken</title>
    <firstline>I Gaarden var Græs, Buskadset var Krat</firstline>
    <notes>
        <note>Teksten følger Olaf Hansen: <i>Undervejs</i>, Th. Linds Eftf., Kbh., 1902, pp. 93-97.</note>
    </notes>
    <quality>korrektur1,kilde,side</quality>
</head>
<body>
<nonum><center>I</center></nonum>
<nonum><center>Ud.</center></nonum>

I Gaarden var Græs, Buskadset var Krat,
min Fa'r havde hvide Haar;
man sagde, han fik dem en Uvejrsnat,
da Lykken rømte af Gaard.

Hans Ryg var kroget som gamle Mænds,
han støttede slet sit Skæg;
hans fordums Jord var hans rige Vens.
Af Hunger brølte hans Kvæg.

Af Hunger vrinsked det gamle Øg,
som liden Smaapilt jeg red.
Jeg løb til Stalden og Manken strøg,
stak Haanden i Krybben ned.

Da skyndte jeg mig til min Fader hen:
,,I hans Krybbe er ikke et Straa.''
Han sagde: ,,Før Lykken kommer igen,
kan ej Hø, kan ej Havre vi faa.''

Saa tænkte jeg ud af mit unge Vid:
,,Drog Lykken selv sin Vej,
kommer hun sagtens ej atter hid,
henter jeg hjem hende ej.''

Jeg ledte det gamle Øg af Baas
og lagde et Dækken derpaa.
,,Nu ville vi styre mod Lykken vor Kaas,
er end Skridtene stive og smaa.''


<nonum><center>II</center></nonum>
<nonum><center>Ude.</center></nonum>

Jeg red mig ud ad vilden Sti
og spurgte om Lykkens Færd.
Nogle var længst hun kommen forbi,
nogle mente, hun endnu var nær.

Saa var det engang i et fremmed Land,
jeg sad i en ringe Kro.
Spurgte jeg der en rejselig Mand:
,,Ved du ikke, hvor Lykken kan bo?''

,,Lykken'', han svared, med Smil om Mund,
som Smærten kæmped i,
,,Lykkens Hus er et Blændværk kun,
som helst man skal drage forbi.''

,,Rømt hun er fra min Faders Gaard,
har ranet vort Gods og vort Guld,
og bringer jeg hende ej hjem i Aar,
lægger Hunger os alle i Muld.

Og hjem jeg haver langt flere Mil,
end Dage der er i et Aar.
Haardt trænger det gamle Øg til Hvil,
saa langsomt det Vejene gaar.''

Jeg bød farvel til den fremmede Mand,
underligt paa mig han saa.
Der fløj et Smil fra hans hvide Tand.
Jeg kunde det ej forstaa.


<nonum><center>III</center></nonum>
<nonum><center>Hjemme.</center></nonum>

Jeg tænkte, at hun havde Krone af Guld
og Demantstene i Haar
og havde to Øjne som sorten Muld
og varede Livets Aar.

Hun kom mig i Møde en frydelig Stund
og gemte sig ind i mit Bryst.
Man mærkede det paa min fløjtende Mund
og paa min venlige Røst.

Var Øjnene sorte? Det var, naar de saa,
som naar Sol gennem Legemet gaar.
Og Krone? Hun havde ej Krone paa,
men bare sit eget Haar.

Atter hun gik, og jeg ved ej hvorhen,
kun fulgte hun ikke med mig;
for nu er jeg kommen tilbage igen,
og her jeg ser hende ej.

I Gaarden er Græs, Buskadset er Krat,
min Fader gangen til Hvil,
og mig har Lykken derude forladt;
jeg husker den fremmedes Smil.

Men dog var det smukt, men dog var det smukt
den Stund med hende jeg for.
Vel vokse de Tider med bitter Frugt,
men op af søden Jord.
</body>
</poem>

</content>
</section>

</workbody>
</kalliopework>

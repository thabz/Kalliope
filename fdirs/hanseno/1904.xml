<?xml version="1.0" encoding="UTF-8"?>
<!DOCTYPE kalliopework SYSTEM "../../data/kalliopework.dtd">
<kalliopework id="1904" author="hanseno" status="complete" type="poetry">
<workhead>
   <title>Tværveje</title>
   <year>1904</year>
   <notes>
        <note>Teksten følger Olaf Hansen: <i>Tværveje</i>, V. Pios Boghandel, Kbh., 1904.</note>
   </notes>
   <pictures>
       <picture type="titlepage" src="1904-p1.jpg">Titelbladet til <i>Tværveje</i> (1904). ,,Olaf Hansen / Tværveje / Digte // København / Forlagt af V. Pios Boghandel / 1904''</picture>
   </pictures>
   <source facsimile="115308059593_color" facsimile-pages-num="94" facsimile-pages-offset="4">Olaf Hansen: <i>Tværveje</i>, V. Pios Boghandel, Kbh., 1904.</source>
   <quality>korrektur1,kilde,side</quality>
</workhead>
<workbody>

<section>
<head>
    <title>Hjemad</title>
</head>
<content>

<poem id="hanseno2017111901">
<head>
    <title>Nirwana</title>
    <firstline>En Sang for trætte Hjærner</firstline>
    <source pages="9"/>
    <quality>korrektur1,kilde,side</quality>
</head>
<body>
En Sang for trætte Hjærner,
som Kraften har forladt:
Fjærnt bag de store Stjærner
ligger en evig Nat.
En Sang, naar Sjæle græde
og ingen Udvej se:
Nirwana har ingen Glæde,
men heller ingen Ve.
</body>
</poem>

<poem id="hanseno2017111902">
<head>
    <title>Ræk mig en Dvaledrik</title>
    <firstline>Ræk mig en Dvaledrik, du dunkle Nat!</firstline>
    <source pages="9-10"/>
    <quality>korrektur1,kilde,side</quality>
</head>
<body>
Ræk mig en Dvaledrik, du dunkle Nat!
— Hvad er det, dine mørke Læber siger?
Dagen vil skænke mig endnu en Skat
derude i de blodigrøde Riger? —
Ræk mig en Dvaledrik, du dunkle Nat,
for ikkun efter den mit Hjærte higer.

Jeg ved det vel, at alt er ej forbi,
men er end ikke alt, saa er dog meget.
Du ved — og jeg — men ingen uden vi,
hvor jeg har stønnet lydt og sagte skreget.
Jeg ved det vel, at alt er ej forbi,
men jeg har tabt det bedste af mit eget.

Jeg vil den dybe Fred i Sjæl og Sind,
den dybe Fred, som intet Øje maaler.
Utryg jeg altid gaar i Dagen ind,
mod dig jeg længes, naar den favrest straaler.
Jeg vil den dybe Fred i Sjæl og Sind.
Ræk mig den største af de fulde Skaaler.
</body>
</poem>

<poem id="hanseno2017111903">
<head>
    <title>Et Aftenminde</title>
    <firstline>Aftenen lægger sig skyggende</firstline>
    <source pages="10-12"/>
    <quality>korrektur1,kilde,side</quality>
</head>
<body>
Aftenen lægger sig skyggende
over den gamle Gaard.
Ind i Hus de pludrende
Hønneker Pigen faar.
Rygende og sludrende 
Folkene sidder og staar.
Bjørnetungt efter Myggene
Arbejdsnæverne slaar.

Svalebakke-Dampene
bølger i Hjørnet tæt.
Malt- og Humleduftene
mætter hvert Aandedræt.
Brisen kommer luftende,
næsten umærkelig let.
Inde i Stalden stampende
Heste rasler træt.

Tora sætter sit flettede,
tykke, brune Haar,
knapper, sit Liv, og strikkende
hen hun til Laagen gaar,
misser mod et af Blikkene,
som hun fra Klyngen faar.
Ud paa de nylig tvættede
Kinder Varmen slaar.

Vinduer lukkes klirrende,
Rullegardiner gaar ned.
Sindigt de gamle i Stuerne
pusler paa Strømpefjed.
Rundt paa Væggene Fluerne
sover i Mørke og Fred. —
Ude høres forvirrende
Raab — og et Hvin — en Ed.

Klart lyder Kirkeursslagene:
Ti — Nu har alle sig lagt.
Ikkun den yngste af Karlene
har ej paa Halmen sig strakt.
Tora bli’r af en talende
Pikken paa Døren vakt. —
Rotterne tripper paa Tagene,
Kattene lister paa Jagt.

Stjærnernes Sværm kommer trækkende
over den gamle Gaard.
Enkelte af de Tusinde
ned paa Himmelen slaar,
sidder højt, højt over Husene,
til atter de udad staar.
Ikke en eneste vækkende
Lyd de hvilende naar.

Husbond sover og Tyende.
Ilden paa Fyret er svag.
Kedlen udaander den duggende
Em med de svageste Drag.
Røgen hæver sig vuggende
over det sværtede Tag,
højt — for at hilse den gryende,
dontforjættende Dag.
</body>
</poem>

<poem id="hanseno2017111904">
<head>
    <title>Hylden</title>
    <firstline>Jeg husker, man sagde, hvor Hylden gror</firstline>
    <source pages="12-13"/>
    <quality>korrektur1,kilde,side</quality>
</head>
<body>
Jeg husker, man sagde, hvor Hylden gror,
vokser der Lykke tillige.
Vi smilte den Gang af det gamle Ord.
Min Sjæl! Nu gør Mindet os rige.
Sandhedssagn om et signet Flor,
kan vi hinanden sige.
Og efter et Tegn fra vor egen Jord,
at Kraft den har, maa vi hige.

Vi husker et Sted, hvor det Træ slog Rod,
i Haven det skød og i Gaarden.
Med tusind Skærme i Blomst det stod,
de dufted, til Frugten var baaren.
Og Bærret blev fyldt af det mørke Blod,
der steg gennem Stammen i Aaren.
Vi husker den sortnende Overflod,
der aldrig af blev skaaren.

Vi husker, at Høns under Hylden der laa,
naar jeg bøjed dens Buske til Side.
Vi husker den ogsaa med Grene graa,
naar Frosten begyndte at bide.
Men faldt den fine Sne derpaa,
blev de fortryllende hvide. —
Paany blev de spættet med Knopper smaa,
paany var det Vaarbrudstide.

Tit blev der ryddet med Øksens Æg.
Dens Magt var dog ej til at bryde.
Vi husker, vi saa, da ved Længens Væg
den atter begyndte at skyde.
Atter den voksed til Tagets Skæg.
Hvor kunde den hygge og pryde!
Vi glatter vor Pandes alvorlige Læg,
for end kan Mindet os fryde.

Min Sjæl! Vi vil plante en Busk,
hvor vi bor, at Tegn vi kan tage i Tide.
Men ej paa vor heldige Haand vi tror —
her vil Hyldene visne saa vide.
Og jeg tænker, at selv om vi ser, de gror,
skal ej paa vor Lykke vi lide. —
Trods alt vil vi dog med den grove Jord
om karrig Grøde stride.
</body>
</poem>

<poem id="hanseno2017111905">
<head>
    <title>Haven</title>
    <firstline>Den gamle Have grønnes</firstline>
    <source pages="13-15"/>
    <quality>korrektur1,kilde,side</quality>
</head>
<body>
Den gamle Have grønnes
ungt igen i Aar;
højt over hver Naborønnes
Tag dens Kroner naar —
men Plankeværket frønnes,
og aaben Laagen staar.

Der er ingen revne Gange
og intet luget Bed.
Stormen har styrtet mange
skøre Grene ned.
Bleget ligget det lange
Græs i skovdyb Fred.

Sidst var nyt det saaet
og hæget med kyndig Haand —
en støttende Stok har der staaet
ved hver en Rosenvaand.
— Nu er omkuld de slaaet
og raadnet er Halmens Baand.

Fagert Blomstertjældet
<i>da</i> over Haven laa;
Syrenerne var vældet
hvide ud og blaa. —
Ingen Busk er fældet,
saa tæt som før de staa.

Snart vil Dufte linde
atter sig fra dem fri.
Men hvem skal Floret finde?
Kun Sommerfugl og Bi!
Der staar et Hus derinde,
men ingen bor deri.

Tagrenden bugter og buer
sig hullet, skør og vind;
til de store, støvede Stuer
er Ruder slaaet ind. —
Der hænger tørre Fluer
i Edderkoppernes Spind.

Men Haven for Huset lyer —
ud Buske og Træer sprang.
Der ligger linde Skyer
paa Himlens varme Vang. —
Den evige Altfornyer
om Verden gaar sin Gang.

Røgtet han har som en Slave
sit eget Herrebud:
lædsket Smaahusenes lave
krøgede Skumpelskud —
og i den store Have
frit han aander ud.

Da suser det dér i Løvet
saa dybt som i en Skov,
og Fuglen synger med øvet
Slag dens Fyldes Lov.
Det svulmer i Blomsterstøvet,
som spædt i Knoppen sov.

Men Byens Nyt fortæller,
at nu er det sidste Gang,
Vaarsyrenerne vælder
frem her under Fuglesang. —
Solgt man har til Parceller
den dyre Grund af Trang.

De ældste kan erindre
dens Pragt fra de yngste Aar.
Nu faar han et Fristed mindre,
den store, vandrende Vaar. —
Aldrig mer til vort Indre
de dybe Skovsus naar.
</body>
</poem>

<poem id="hanseno2017111906">
<head>
    <title>Den gamle Guldsmed</title>
    <firstline>Det skørner slemt i det skæve Hus</firstline>
    <source pages="16-17"/>
    <quality>korrektur1,kilde,side</quality>
</head>
<body>
Det skørner slemt i ,,det skæve Hus,''
men længe det har holdt Stand.
Under Gulvene skriger Rotter og Mus —
han er aldret, den ensomme Mand.
I Stubbene lagres det brune Snus
og Skæl paa Frakkens Rand —
men end han drejer de digre Krus,
som før han var det van.

Der kastes af og til et Blik
ind gennem de lave Fag,
men Døren staar til den stille Butik
næsten den hele Dag.
Mens tro han i sit Værksted gik,
fik Tiden en anden Smag. —
Han gaar, som han altid har haft for Skik,
og pusler i Ro og Mag.

Han vaagner tidligt af sit Blund,
staar op, fejer Gaden ren. —
Han ynder en hyggelig Aftenstund
at sidde paa Trappen af Sten.
Naar Fingren mærker i Piben Bund,
saa stopper han atter en. —
Han tænker slet ikke, han ryger kun
og strækker de stive Ben.

Han mindes endnu baade den og den,
han kendte i fordums Tid.
Han sætter de Krus paa Hylde hen
og pudser dem tit med Flid.
Og naar der er Fest — hos et Barn af en Ven —
han rager den Stub saa strid,
børster sin Frakke og lister — men
ad Køkkenvejen did.

Kogekonen kender ham godt,
for saadan kommer han tit.
Han vikler en Gave ud af et blaat
Stykke Tøj, der er frynset og slidt.
Saa løfter han lidt paa sin grønne Kalot,
smiler og gaar til sit.
Hun hælder sig ud: Han trisser saa smaat
og trækker hvert et Skridt.

Han synes, hans Sølv hører med til Fest,
til Bryllups- og Barselslag.
Han sad saa tit som Venners Gæst
til Bords en Højtidsdag.
De sagde, at Øl af hans Krus var bedst,
for Kruset gav Øllet Smag —
og der blev spildt paa Dug og Vest
fra overfulde Drag.

Men de lokker ej længer, det gamle Hus
og den sære, snavsede Mand.
Han <i>sælger</i> ej fler af de digre Krus,
det har taget paa hans Forstand.
Men Rækken han øger — det er ham en Rus
i Livsens stærke Vand.
Der sprøjter et Festens Jubelbrus
over hvert enkelts Rand.
</body>
</poem>

<poem id="hanseno2017111907">
<head>
    <title>I Nordenkirke</title>
    <firstline>Der gives i Sjælen Gemmer</firstline>
    <source pages="18-20"/>
    <quality>korrektur1,kilde,side</quality>
</head>
<body>
Der gives i Sjælen Gemmer,
jeg ikke har Nøglen til.
Dagene gaar, og jeg glemmer
meget mer end jeg vil -
men i mig jeg end fornemmer
et eget Stemningsspil.

Jeg hilser et Hus i Staden —
stort er ej dets Værd;
falmet er Façaden —
jeg ved, jeg fødtes dér.
Den anden Side af Gaden
er høje Kastanietrær.

De brune Kærner sprænger
den grønne, tornede Hud,
og Grenene Blade slænger
langt over Stenene ud -
men naar til ny de trænger,
staar Knopperne alt i Brud.

Og Sommere og Vintre
gik over Huset hen.
Ting, der præged dets Indre,
kom og blev flyttet igen,
aandende døde, og mindre
voksed til Kvinder og Mænd.

Mange har alt her levet.
Dets Rum var de første, jeg saa.
Det brune Hus er blevet —
jeg staar og ser derpaa.
Bort er Erindringen revet.
Stuerne synes saa smaa.

I andre Gader og Stræder
min Barndoms Minder bor. —
Nu er der et Barn, der græder —
nu tysser en Kvindes Ord. —
Jeg lytter, som ingen Steder
jeg lytted til Lyd paa Jord.

Jeg ser hende om det hygge
med uvis Angst i Sind.
De store Kastaniers Skygge
falder ad Ruden ind,
mørkner Barnets tykke
og Moderens magre Kind.

Det er i de samme Stuer. —
Jeg hører Vingers Slag;
to blaa og to hvide Duer
slaar ned paa Husets Tag. —
Foroven Himlen buer
sig sjælden blank i Dag.

Og under en voksende Pandes
Hud saa hvid og skær
atter en Verden dannes
vægtrang, lavloftet, her;
yderst ude den randes,
eet Sted, af store Trær.

Du lille Glut, som græder,
glemsom og barneblind!
Jeg ønsker dig alle de Glæder,
der aabner et Menneskes Sind.
Voks — og kast, hvor du træder,
Lys i Sjælene ind!
</body>
</poem>

<poem id="hanseno2017111908">
<head>
    <title>Færgemanden</title>
    <firstline>Tovet løsnes og Baaden gaar</firstline>
    <source pages="20-22"/>
    <quality>korrektur1,kilde,side</quality>
</head>
<body>
Tovet løsnes og Baaden gaar,
Klokken er otte slet.
Til Stien derovre han atter mig ror —
Jeg vil ud til min ensomme Plet.
Før Strømmen naar ind ad den lange Fjord,
er hver en Bølge træt —
med sagte Slag de mod Siden slaar
nu ved Solesæt.

Himlen spejler sig bleg deri
og mørk den nære Strand,
mørkt hvert Skrog og hver tøjret Baad -
Vi glider saa jævnt fra Land.
Aaren hæves ru og vaad —
jeg ser paa den roende Mand;
han holder aleneste Natten fri —
nu lægger ved Broen vi an.

Fra Borde jeg gaar, og han faar sin Hvid.
Ny Fragt han henter igen:
Tøse og Knøse med Sportshuer paa,
smaa Fruer og stadige Mænd,
stundom mange, tiere faa —
han hilses som hver Mands Ven.
Men er det daarligt Vejr en Tid,
kommer der ingen derhen.

Det er en Ynk at se, naar op
til sit Skur under Regn han ty’r.
Begge hans Fødder blev knust engang —
Kuren var bitterlig dyr.
Ventende sidder han Bygen lang,
sin Skraa han imellem fornyr,
og stundom retter han halvt sin Krop
og ser mod de hængende Sky’r.

Saadan kan mangen en Time gaa;
ved at ro maa han tjene sit Brød.
Før virked ved Værftet han frisk og sund,
nu kender han mest til Nød.
Draaberne samles i Baadens Bund,
Himlen har graalig Lød,
alt Vandet er Bobler og Ringe smaa,
hans Haand ligger kold i hans Skød. —

Jeg kom der engang efter tre Dages Regn.
Luften var vinterlig raa;
Vejret var mørkt efter Aarsens Tid,
ingen ved Havnen man saa.
Strømmen i Fjorden var næsten strid,
vippende Jollerne laa.
Jeg vinked med Stokken, det vante Tegn —
Stranden forude var graa.

Det var koldt. Han roed. Toften var vaad.
Jeg skjalv som i Vinden en Vaand.
Han talte slet ikke. Jeg bojed mig ned
og strammed Skoenes Baand.
Mit Blik fra hans mørke Ansigt gled
hen paa hans hvidnende Haand. —
Jeg syntes, jeg sejled i Charons Baad
og Vandet var Acheron.
</body>
</poem>

<poem id="hanseno2017111909">
<head>
    <title>Aften ved Fjorden</title>
    <firstline>Jeg længtes mod Kvældens Brise</firstline>
    <source pages="22-24"/>
    <quality>korrektur1,kilde,side</quality>
</head>
<body>
Jeg længtes mod Kvældens Brise,
mens langsomt Dagen gled
og gjorde hver Sten og Flise,
jeg traadte, brændende hed.
Nu lægger jeg en Vise
ved Fjordens køle Bred.

Den er om den Sol, der svinder
bort bag den bløde Sky,
og om den Luft, der linder
i Aften mig paany —
men mest den er om de Minder,
der bor i den lille By.

Dér ligger dens røde Tage,
dér staar dens stærke Taarn;
min Hu gaar langt tilbage,
draget, drømmevorn.
De lever op, de Dage,
der døde mig fra tilforn.

Der var det, jeg sled med Glæde
de tykke Børnesko.
Paa Gade, Torv, i Stræde
fik Græsset Lov at gro.
Det faldt mig saa let at træde
den tusindtoppede Bro.

Jeg lytter til Sjælens stride,
dumpe Tungsindsspil:
Det er saa sært at vide,
en saadan Tid var til.
Jeg kender ej Ord saa blide,
der synger den, som jeg vil.

Det ved vel alle Sjæle,
der er en hegnet Plet,
hvor ind man gad sig stjæle,
naar man var syg og træt.
Dér vil, mit Sind, vi dvæle
at du kan vorde let.

Bred dig frit som et fredet
Træ i en Urtegaard!
Lad Safterne stige i Vedet
som bar det paany mod Vaar.
Naar næste Nat er ledet,
hver Gren i Blomster staar.

Jeg mindes den favre, første,
stemningsbrusende Tid —
og alle Længsler tørste,
strømmer min Tanke did.
Jeg stræbte mod det største,
jeg kendte som Maal for Id.

Men skød end kvæget og værget
og frodigt nu mit Sind,
jeg saa det vel snarligt hærget
som før af Vejr og Vind;
i Høsten jeg fik kun bjærget
en ussel Grøde ind.

Jorden har Stammen næret,
men Frugten fik bitter Smag.
Vaarens Tid har været
et straalende Selvbedrag —
skønt i Erindringsskæret
den staar som en dejlig Dag.

Ikkun langt tilbage
og ikkun langt af Led
ligger de gemt, de Dage,
der fylder mig helt med Fred.
Mit Liv, vi skal fremad drage
mod det, vi ikke ved.

Og under Aftnens Brise,
som ind fra Fjorden staar,
min Sjæl, den vemodsvise,
ser ud mod mørke Aar.
Dæmringsskyggerne dise,
men roligt Hjærtet slaar.
</body>
</poem>

<poem id="hanseno2017111910">
<head>
    <title>Jødernes Kirkegaard</title>
    <firstline>Det klarede nys, men det mulner igen</firstline>
    <source pages="25-33"/>
    <quality>korrektur1,kilde,side</quality>
</head>
<body>
I.

Det klarede nys, men det mulner igen,
og Tankerne flakker saa vide.
Jeg gaar ad den graalige Landevej hen —
saa bøjer jeg af til en Side.

Her er fattigmandssmaat, her er folkeforladt,
men Stokroseparrene pynter.
Der klukker en Høne, der mjaver en Kat —
en Gris i sin Ensomhed grynter.

Det ligger her alt, som det laa her i Fjor,
under Skræpperne kravler der Tudser.
Et halvt Dusin Rollinger, sorte af Jord,
vender Øjnene mod mig og studser.

Og det hullede Hus er forfaldent som sidst,
mod Stivere Gavlene luder.
Det stirrer forbi mig saa krøblingetrist
med slukte og støvede Ruder.

Men Vejen gaar frem, til en Krumning den naar,
for videre end sig at kroge. —
Jeg standser ved Jødernes Kirkegaard,
jeg aabner den heftende Laage.


II.

Der er Efteraarskulde i Vindenes Vift,
de svajer, de hængende Grene.
Mørk ser den hebraiske, flakkende Skrift
imod mig fra mossede Stene.

Og ud over Vejen kan Øjet ej naa
for Gærdet af Pil og af Tjørne.
Jeg hører mig selv over Gangene gaa —
da standser jeg brat ved et Hjørne.

Der er ej af hægende Hænder et Spor,
i Mulde er Tuerne sunkne,
og mørnede, næsten begravne, mod Jord
har Stenene bøjet sig runkne.

Men der vokser et Træ, der er sygelig Lød
paa dets Løv, og dets Ved er forvredent.
To Valmuer brænder med østerlandsk Glød,
og Græsset er gammelt og svedent.

Der skrives i Sten, naar en Sjæl gaar til Ro,
men Tegnene slettes af Tiden.
Hvem bar man herud gennem Bom, over Bro,
for Menneskealdere siden?

Det er, som det Sted var for evigt forladt
og Slægten var videre vandret. —
Jeg øjner min By gennem Tidernes Nat,
som intet den havde forandret.


III.

Jeg ser, at lidt Krat der paa Voldene gror,
der er Brudelys trindt i dens Grave.
Dens Gader er furet af Hjulenes Spor,
dens Huse er vinde og lave.

Det er Fuldmaaneskin, og der lister en Mand
i et af de takkede Stræder.
Han er kommen herhid fra Galiziens Land,
han har Frænder i Spaniens Stæder.

Der skurrer en Røst, som er rusten og slidt,
sit Sengetid Vægteren mælder,
og Gaderne fyldes af Latter og Skridt —
der slukkes i Kipperens Kælder.

Den vandrende ser mod de støjende op,
forbi dem i Skyggen han sniger.
Der strittes en Sten, og han dukker sin Krop —
han hører, de efter ham skriger.

Han vender sig — Øjnene lyner bag Laag,
han knytter de knoklede Hænder
og mumler en Ed paa sit blandede Sprog
imellem de hæslige Tænder. —

Saa hviles der trygt i den sovende By.
<i>Han</i> ligger uroligt og blunder,
men han staar før de andre forvaaget og sky
bag Døren og venter paa Kunder.

Det glimter saa dorsk fra en Skidenvandspyt,
der aabnes for kalkede Boder,
og Storkene knebrer paa Tagene lydt,
i Renderne Svinene roder.


IV.

Der formes og støbes, der pløkkes og sys,
til Uger sig Dagene kæder;
man passer sin Læst, og man pudser sit Lys -
der lugter af Tælle og Læder.

Jeg ser Konerne bøde med Garn og med Naal
og Drenge ved Gravene mede,
og Harerne stjæler af Havernes Kaal —
det dufter fra Timiansbede.

Højt hænger i Kirken den Tømmermands Søn,
til Korset ham Naglerne hæfter —
og Mødrene læser den arvede Bøn,
og Børnene stammer den efter.

Det er, som om hæved han snart for en Stund
de Øjne, man tænkte var lukket, —
hans Læber vil skilles — nu bæver hans
Mund — det bløder, hvor Spydet har stukket.

Gennem Glamhuller ud, fra det mægtige Taarn,
hans Stemme i Klokkernes lyder.
Den kalder endnu, som den kaldte tilforn —
stejlt Spiret i Vejret sig skyder.

Jeg ser de rødhændede Kvinder og Mænd
i helligdagsskinnende Stræder.
Til Kirken de vandrer tungtskridtende hen
i umageligt siddende Klæder.

End hæver den roligt sit skiffergraa Tag
saa højt, at man vide det skuer,
og de favntykke Mure sig krummer i Mag
om Vindvernes spidsede Buer.

Og Gang efter Gang har nu Lysene brændt —
og selv har jeg siddet i Skibet,
naar Mængden har Salmebogsbladene vendt,
mens Solen har Pillerne stribet.

Og vi hørte, den Stemme, der kaldte os did,
paany skulde over os klinge,
naar ingen fornam det, og Kinden var hvid
og Klokken hørt op med at ringe.


V.

Jeg vil gaa — men paany en Erindring mig naar,
og Foden saa holder den bunden:
Der er Stimen og Støj i den grusede Gaard
i Skolen i Frikvartersstunden.

Jeg hører en hadende Klang i en Røst,
to Læber er hvide af Vrede.
Jeg husker en Hulken, der brød i et Bryst,
og to Øjne, der ej kunde bede.

Han var ugleset blandt os, den fremmede
Dreng, som en Kat i en Gaard mellem Hunde,
og ensom han gik i vort blakkede Slæng
og blev helst for sig selv, naar han kunde.

I Timen han sad ved det bageste Bord
i Krogen deromme ved Uret,
og dybt i hans Blik, selv ved venlige Ord,
sad Mistroen vaagen og lured.

Naar <i>vi</i> havde Bibel og Lærebog for,
skrev han Stil i en Klasse ved Siden.
Han sagde, hans Tro var en bedre end vor —
og det ændred sig ikke med Tiden.

Han var spinkel og bleg. Naar han spored en Spot,
saa svared han kort eller ikke.
Men tit blev han drillet saa længe og raat —
da ulmed det ondt i hans Blikke.

Og det hændte, at blindt og fortvivlet han slog,
om end der var stærke tilstede.
De lo, naar besejret han stod i en Krog
og kæmped for ikke at græde. —

Saa kom han ej mere, og Rygterne lød,
Familjen igen skulde flytte.
Vi hørte i Byen, hans Fader var død. —
Jeg husker, at Toget jeg mødte.

Der var ingen Klokker, der strøede Klang,
men Kusken sad sort paa sin Pude.
Kammeraten saa op paa sin langsomme Gang.
Den Grav maa jo være herude.


VI.

Det suser saa lydt i de lukkende Hegn,
og mørkere Himlen er blevet.
Jeg ser paa de gamle hebraiske Tegn —
det er dem, hvori Loven var skrevet.

Og der stiger et Land af et Solstraalebad,
det flyder med Mælk og med Honning.
Et Rum ligger tomt i dets ypperste Stad,
det fylder den salvede Konning.

At bygge for Herren en Stemme ham bød —
paa Libanon Cedrene vakled.
Tre Hundrede Tusinde Hænder ham lød —
i i Havnen laa Flaaderne taklet.

De gik dybt, da fra Tyrus til Japho de for
i vindrueblaanende Vande. —
Bleg rejser Huråm sig en Nat fra sit Bord,
og Tempelet staar i hans Pande.

Kong Salomo vandrer til Moria hen,
hans Fod over Plankerne snubler.
Et Stød har sig Bygningen højnet igen,
og han gaar, og i Hjærtet han jubler.

Det drysser med Spaaner og regner med Smuld,
paa Stiger man hænger og hamrer.
Hvert Søm, der i Cederen fæstes, er Guld —
paa Jorden de styrtede jamrer. —

Skarpt mønstrer Hurám hver en Karm, hver
en Krog, hans Værk har nu vokset sig færdigt —
Fra Zion til Moria skrider et Tog,
højtideligt, tyst og ærværdigt.

I Spidsen med Arken Leviteme gaar,
af Ærefrygt alle er slagne —
og Forhængets Folder tilside man slaar,
blaa-uldne, linhvide, skarlagne.

Det luer fra Væggen med Plader af Guld,
fra Alteret Kobberet glimrer;
fra det kunstige Hav og fra Oksernes Kuld
for Øjet det sølverne flimrer.

Tæt Forhænget lukkes. Basunernes Brag
naar ud til de lyttende Klyngér;
det standser, og under det hellige Tag
de kaldede Sangere synger.

Og Salomo taler, den Kongernes Pryd,
og Aanden ham Ordene vier.
Hvor Israels Ældste er lyttende Lyd,
til atter den salvede tier.

Al Skaren gaar bort fra den højestes Hus,
kun Præsterne bliver og beder.
Kerubernes Vinger med stivnede Sus
over Arken sig skærmende breder.

Men ud gaar Hurám af Jerusalems Port,
paa Alteret Offeret brænder.
Der blev tomt i hans Sind, da hans Gerning var gjort. —
Mod Byen han bange sig vender.


VII.

Det knirker i Gangene under mit Skridt,
der er fjorgammelt Grus i dem alle. —
Nu mørkner de, som de har mørknet saa tit,
for Regnen begynder at falde.

Det er, som med hastige Fødder man gaar
herinde paa hundrede Steder.
Og større og stærkere Draabene slaar. —
Jeg hører ej mer, at jeg træder.

De smælder mod Blad, og de splintres mod Sten
og drukner i Græsset og Gruset.
Der lægger sig Byger paa Kvist og paa Gren,
mens Vinden sig samler til Suset.

Jeg kryber i Læ ved den skærmende Hæk
og haaber, det atter vil klare. —
Det sagtner en Smule, men Skyernes Træk
ser ud, som det evigt skal vare.

Og medens det rusker i Busk og i Træ,
den bindende Klinke jeg løfter.
Nu bliver den vandrende kold over Knæ.
Det risler i Rør og i Grøfter.
</body>
</poem>

<poem id="hanseno2017111911">
<head>
    <title>Paa Diget</title>
    <firstline>Jeg er i mit eget Rige</firstline>
    <source pages="33-35"/>
    <quality>korrektur1,kilde,side</quality>
</head>
<body>
Jeg er i mit eget Rige,
jeg følger Fjordens Rand.
Stille, grundede Vige
krummer den smalle Strand.
Jeg ser fra det lave Dige
over det lavere Land.

Blikket søger Hvile,
det finder ej Bakke og Høj;
var der ej Gaarde og Pile,
ustandselig langt det fløj.
Bag dem ligger der Mile
af samme flade Strøg.

Her kan Taagen drive
Efteraarsdage graa,
og her kan Regnen sive
og højt i Grøfter staa —
og her kan Dagene blive
saa mørke og saa smaa.

Tungt da Bønderne kører
i dybe Bivejsspor.
Krageskrig man hører
over den stubbede Jord.
Smalle Baner fører
til Bys de vaade Ro’r.

Det drypper fra Længernes Tage,
Tegl og Straa er vaadt. —
Jeg glemmer ej de Dage,
naar alt var graat i graat.
Spurvene blev saa spage .
og pippede kun saa smaat.

Men kommer i varme Nætter
paa Himlen Høstens Tegn,
er Øens disede Sletter
en lykkeaandende Egn.
Den tavles i lysende Pletter
af Pilenes mørke Hegn.

Skyggerne ligger saa lade
paa Vejene under dit Skridt,
men over hver kornfyldt Flade
bølger Lyset blidt.
En Nynnen af grønne Blade
følger dig milevidt.

Af Græs og høj Skarntyde
er Grøftekanten fuld. —
Jeg glemmer ej Løvets Lyde
og denne bærende Muld.
Den giver Brød at bryde
og Kvæget Mælk og Huld.

Jeg ser fra det lave Dige
ud saa langt jeg kan.
Jeg blev i mit eget Rige
halvt en fremmed Mand.
Jeg kommer for at sige,
jeg elsker dette Land.
</body>
</poem>

<poem id="hanseno2017111912">
<head>
    <title>Barselgildet paa Engvejen.</title>
    <firstline>Jæ har sovet for længe til Maaren i Dav</firstline>
    <source pages="35-36"/>
    <quality>korrektur1,kilde,side</quality>
</head>
<body>
,,Jæ har sovet for længe til Maaren i Dav,''
sa’e Niels, medens søvnigt han nikkede.
,,Klokken va’ seks omtrent paa det Lav,
da jæ vovnede ved a’ jæ hikkede.

For jæ va’ til Basselgilde
i Gaar hos vor Gartnér,
aa det blev sgu Såtens silde,
for vi skulde immer ha’ mer.

Det sidste, vi fik, va’ en Kaffeknæjt
som mesten det hele var Rom,
aa vi va’ lidt mere fulde,
da vi gik, end da vi kom.

Men Folk ska’ la’ være aa drikke,
naar Folk ska’ op Klokken fem —
Aa jæ ved den Unde ikke,
hvordan jæ kom ordentlig hjem,
for jæ va’ dundrende fuld,
aa gik som en nyfødt Kal’
aa brækkede mig paa vort Gulv,
aa Konen ble’ lynende gal.''
</body>
</poem>

<poem id="hanseno2017111913">
<head>
    <title>Begravelsen i Branderslev</title>
    <firstline>De havde kun hende, saa døde sgu hun</firstline>
    <source pages="36-37"/>
    <quality>korrektur1,kilde,side</quality>
</head>
<body>
De havde kun hende, saa døde sgu hun.
— Vi loved den gamle aa bære.
Gud ved, hvad det Gilde har kostet dem mon?
det va’ stort a’ hos Smaafolk aa være.
Jæ kom da tilpas — jæ fulgtes med Mads
til a' faa mig en Bid med de sidste.
,,La’ vos saa komme hen aa faa fat“, sa’e Mads —
aa saa gik vi med Jomfruens Kiste.

Vi stilled den op i den stive Kareth,
aa Kusken begyndte aa køre,
men Vejret var galt, som jeg sjælden har set,
aa saa var det et Såten til Føre.
,,Hør, den æ sgu hvas, denne her," sa’e Mads,
,,den regner vist dørk med det fø’ste.
Aa sikken et Fodtøj, vi faar'', sa’e Mads.
,,Der blir novet for Mine aa bø’ste.''

Men saa tog Fa’en ved Præstens Hat,
og hen gennem Skidtet den svansed.
Han raabte Gevalt aa vi fik den da fat,
men hele Kodiljen ble’ standset.
,,Nu æ vi nok strå’s, hvor vi ska’," sa’e Mads.
,,Gud Fader, hvor Hatten æ svinet.
Det æ godt, a’ det ikke æ min'', sa’e Mads,
aa Kors hvor Mads han grined. —

Vi frøs, men det fik jo da Ende en Gang,
aa det knev for den gamle og Moren.
Det va’ knapt, a’ vi sæl’ kunde høre, vi sang,
men Jomfruen kom da i Jorden.
,,Se, der æ nu Plads til fler'', sa’e Mads.
,,Men naar vi nu bare va’ hjemme.
Det va’ godt a’ faa skiftet lidt snart,'' sa’e Mads,
,,aa min Ligtorn begynder aa klemme.''
</body>
</poem>

<poem id="hanseno2017111914">
<head>
    <title>Høststunder</title>
    <firstline>Jeg træder, Vejen støver</firstline>
    <source pages="37-39"/>
    <quality>korrektur1,kilde,side</quality>
</head>
<body>
Jeg træder, Vejen støver,
tungt og vaadt er mit Haar;
atter i Græs og Kløver
de røde Køer staar.
Et Lykkeskud jeg røver,
og fort med min Fangst jeg gaar.

Frem er Høsten skreden —
Jeg glædes som alt var mit.
Rugen er rejst, og Hveden
har mærket Maskinernes Snit.
Jeg naar i Middagsheden
den Gaard, jeg gæsted tit.

Der bli’r Uro i Ællingeslænget,
Hunden knurrer vred.
Der snorker en Mand paa Stænget,
to Katte kigger ned.
Drengen har haardt sig senget
bag Stablen af kløvet Ved.

Ferskenen modnes mod Muren —
Jeg lister mig uden Støj;
lang bliver næppe Luren —
jeg banker en Sky af mit Tøj
og sætter mig, træt af Turen,
ved Havens Rand paa en Høj.

Alt og alle tier
rundt om mig langt af Led.
Kun sødmesugende Bier,
brummer om Busk og Bed. -
Stille Sjælen dier,
den dier af Fylden Fred.

Jeg elsker den rige Grøde,
som ude paa Marken staar.
Hold, o Søvn, din bløde
Haand over al den Gaard:
Jeg skal ej mere møde
et saadant Syn i Aar.

Men snart skal Blikket vænnes
til trist at se sig om, —
naar Aftenpiberne tændes,
er mangen en Tavle tom. —
Og i min Sjæl det kendes,
paa høje Tid jeg kom.

Blaanende Himlen hænger
om Jordens Gyldenskrud,
stille, hvide Længer
ser lavt mellem Pilene ud,
Hegn fra Haverne stænger
med tætte, viltre Skud.

Bliv, Sekunder, lange!
I fyldes af Sødmens Saft.
Jeg suger af jer for mange
Uger Mod og Kraft —
og sortner end alle Vange,
en Glædesstund har jeg haft.
</body>
</poem>

</content>
</section>

<section>
<head>
    <title>Profiler</title>
</head>
<content>

<poem id="hanseno2017111915">
<head>
    <title>Stjærnen</title>
    <subtitle>Til Knud V. Rosenstand og C. Lambek</subtitle>
    <firstline>Det var en mørk Augustmat</firstline>
    <source pages="43-46"/>
    <quality>korrektur1,kilde,side</quality>
</head>
<body>
I.

Det var en mørk Augustmat,
men stærke Stjærner brændte;
ikkun min egen ulmed mat —
mit Øje bort jeg vendte.

Jeg slap min Ravn af Buret ud:
,,Min sorte Fugl! Du stige
med Bud fra mig, i Sørgeskrud,
til Eventyrets Rige.

Øget det er med en ung Provins,
der Ry og Rigdom lover.
Find den Eventyrets Prins,
som raader frank derover.

Sig, at jeg dig did har sendt
fra Sorgens snævre Dale.
Fuglenes Sprog er ham velbekendt;
han vil forstaa din Tale.

Sig, at jeg er syg og mat
og sløv paa Sjæl og Hjærne,
og han maa komme hid i Nat —
jeg ængstes for min Stjærne.''

Jeg løste Lænken af min Hund:
,,Min glubske Ven! du fare
den lige Vej, i denne Stund,
til Skovs paa Fødder snare.

Uudgrundet Skoven staar,
hver Sti i Løv forsvinder.
Inderst hvor dens Hjærte slaar,
et tømret Hus du finder.

Væggene dannes af furede Lag
brede, brune Stammer.
Ranker der er om dets takkede Tag
og om dets Vindvers Rammer.

Paa Svalen sidder en Mand, som spændt
følger Skovens Lyde.
Glam højt! At jeg <i>dig</i> did har sendt,
det vil forvist han tyde.

Og naar han Bud om Natten faar,
saa ved han, han skal komme.
Skynd jer afsted! Se, Stjærnen staar,
som alt dens Tid var omme.''

Ravnen fløj, og Hunden løb,
villige var de begge —
og Stunder efter Stunder krøb
frem i langsom Række.


II.

,,Velkommen hid med Ravn og Hund!
Men bedre nu det tegner.
Snart kommer den klare Morgenstund,
og <i>alle</i> Stjærner blegner.

Her sidder vi, en lille Trop.
— Hvor Dalene er øde!
Kom, lad os gaa paa Højden op
Augusti Sol i Møde.

Den hæver sig fra Himlens Rand,
de stærke Haner galer.
Nu vaagner Folk i Stridens Land,
og dybe Stemmer taler.

Og Egnen staar i dugget Skrud,
saa skøn som ingensinde,
og Haabet bringer Morgenbud,
forjætter, <i>jeg</i> skal vinde.

Men ak! jeg husker alt for vel,
hvor tit det før har sveget.
Jeg sad saa stille mangen Kvæld —
mit Mod er atter steget.

Og Sjælen skælver glad igen
som i de unge Dage.
Langt ser jeg over Egnen hen —
Tilbage did! Tilbage!

Jeg lytter til min Længsels Røst,
den kalder og den maner.
Lig stille, Længsel, i mit Bryst!
Din Lod og min jeg aner.

Thi Gryets Glans vil snart forgaa,
om end det dejligt dages.
De Stjærners Skin i Nat jeg saa -
jeg husker bedst den svages.

Jeg tror, ved næste Stjærneskær
den helt af Rummet sluges. —
Men her er fagert, fjærnt og nær,
trods alt, hvoraf jeg knuges.

Jeg stirrer ud, jeg stirrer ud,
kan ej min Længsel tvinge.
Den ler af Bøn, den ler af Bud.
Hvorhen vil den mig bringe?''
</body>
</poem>

<poem id="hanseno2017111916">
<head>
    <title>Valkyrien</title>
    <firstline>Jeg løftes i Vejret, jeg flyver — hvorhen?</firstline>
    <source pages="46-48"/>
    <quality>korrektur1,kilde,side</quality>
</head>
<body>
Jeg løftes i Vejret, jeg flyver — hvorhen? —
Der er svimlende Taarne, som skinner.
Nu stinger det inde i Brystet igen,
og Saaret og Tankerne minder.

Jeg husker, jeg stod i den farlige Leg;
med et blev mit Aandedrag hæmmet.
Naar Koften er blodig, er Kinden vel bleg!
Hvor er jeg? hvor alt er mig fremmed!

Men hedt jeg fornemmer i selvsamme Stund,
at Kinderne gøres mig røde:
Med hilsende Hænder og smilende Mund
Valkyrien gaar mig i Møde.

Og hende jeg kender, — men aldrig jeg saa
den Dragt, hun til Værn sig har skaaret.
Hun har over Brystet en Brynie blaa
og bærer en Hjælm over Haaret.

Men medens hun staar i det krigerske Staal,
er Øjnene kvindeligt ømme.
At se dem saaledes var fordum et Maal
for mine undselige Drømme.

Ti dengang hun krænged sin Brynie blaa
af Skuldrene spæde og hvide
og lagde de Klæder, jeg kendte, derpaa
og lod gennem Luften sig glide

og skred i sin Magt gennem Mændenes Hu,
var Øjnene blanke og haarde,
og aldrig hun glemte et eneste Nu,
at kommen hun var for at kaare.

Og ofte hun vakte en dødelig Dyst,<note>Dyst,] Dyst,,</note>
men selv blev hun aldrig besejret.
Da nynned min Sjæl i forunderlig Lyst;
med Ord jeg den evige fejred.

Og Ordene med til Alfader hun tog
og sang dem de hundrede Gange.
Valkyriemodet jeg, Mennesket, vog
med mine enfoldige Sange.

Nu byder hun mig, den erindrende Dis,
et Gensynets Bæger — til Minde
jeg drikker det ud til Valkyriens Pris —
saa lader vi Timerne rinde.

Og ned vi os slaar paa en Tue paa Jord,
den fangede Høg og dens Due,
og tøvende svinger de sølverne Ord
fra Læbernes sitrende Bue.

Vi taler saa tyst, medens Solen gaar ned —
jeg har hendes Haand mellem mine.
Vi mindes det svundne og smiler derved —
saa tager hun min mellem sine. - -

Det hændte et Sted mellem Stjærne og Sky
en Stund mellem Tanke og Dvale.
Det hænder i Næ og det hænder i Ny,
naar sammen alene vi tale.
</body>
</poem>

<poem id="hanseno2017111917">
<head>
    <title>In memoriam</title>
    <firstline>Der stivned en Stjærne, som stirred herned</firstline>
    <source pages="48-52"/>
    <quality>korrektur1,kilde,side</quality>
</head>
<body>
Der stivned en Stjærne, som stirred herned,
og Kulden har kulnet dens Lød,
men ingen af alle dens Søskende ved,
at længst er den evige død.

Den lyser ej længer; men Straalerne gaar
den sidste, den fredløse Færd,
til Verdener ud, over Menneskeaar,
med mørkeformildende Skær.

Men stivned en Sjæl, som jeg saa og fik kær,
da mærked jeg brat, det var sket,
for Jorden mig synes saa fremmed og sær,
som ej jeg den ellers har set.

Jeg vil glemme, jeg vil ikke tænke derpaa,
men Tankerne kredser derom,
og at det er hændt, kan jeg ikke forstaa,
og det er, som om Verden blev tom.


II.

Det var Sommer, og skinnende Ribsene hang,
og Hindbærrets Blege blev rødt,
der kom Nødder i Krat, der vår Stakke i Vang,
og Lindene duftede sødt.

Det var Højdag, men Luften var sløret og graa,
og sænket var Himmelens Hvalv,
og mørktklædte Folk man paa Gaderne saa,
og Husene flaged paa halv.

Og Kirkegaardslaagen gik op og gik i,
og Gruset blev mærket af Skridt.
Der var Stilhed og Sorg, ti et Liv var forbi,
som modnedes frodigt og frit.

Det fyldte i Kirken af Kransenes Flor —
en Kiste stod højt i dens Gang,
og Mænd traadte frem, og de bar den til Jord,
saa langsomt, mens Klokkerne klang.

Det var over Graven, der stod den en Stund,
og Haanden gav Slip paa sin Hank,
og Rebene strammedes under dens Bund,
man tog Fjælene væk — og den sank.


III.

Jeg prøver paany i de vanlige Spor
med Magt mine Tanker at faa.
Der er intet at se paa den slugende Jord
— en Tue kun mere derpaa.

Men den gemmer de Aar, som os Skæbnen har skyldt,
utændte vil aldrig de gry. —
Og jeg sejled, mens Sindet af Savnet var fyldt,
afsted fra den fremmede By.

Hvad misted da jeg, som kun lidet har kendt
den Kvinde, man jordede her?
Og jeg svarer mig selv: Hvor hun var, er det hændt,
at en Time blev Maaneder værd.

Jeg ser hendes Smil — der blev smukt, hvor det faldt,
og lyst, hvor det skinnede ind;
det varmede alt og det farvede alt
jeg mærked det selv paa mit Sind.

Og kækt som en Page sit Hoved hun holdt,
og Øret var elskelig snildt,
og Blikket var stundum bedaarende stolt
og stundum saa forskende mildt.

Men Læberne talte det dejlige Sprog,
der viste, at Sjælen forstod.
Jeg har lyttet dertil, jeg har lyttet mig klog.
jeg har længtes dets Toner imod.

Men selv naar hun syntes fortrolig og nær,
blev altid betaget jeg var,
over Holdningen var der det Fjærnhedens Skær,
som Digtenes Dronninger har.

Og Trangen til Skønhed hun bar i sit Bryst,
og dens Syner — og selv var hun smuk.
Jeg har hørt det paa Mandens beherskede Røst
og paa Ynglingens standsende Suk. —

Man taler rundt om mig om fremmede Ting,
min Hu mod den døde er vendt.
Og jeg tænker, imedens jeg ser mig omkring:
Af dem har hun ej været kendt.

Jeg tror, at jeg drømmer — jeg ved, du er død,
jeg saa, at de lagde dig ned;
men for mig du staar med de levendes Lød —
det er, som af intet du ved.

Jeg har bundet en Krans til din tidlige Grav —
jeg møder dit smilende Blik,
og det er, som om bare jeg Blomster dig gav,
og du hilser mig mildt med et Nik.

Jeg ved, du er sovet for Evighed ind,
men vaagen du staar for min Hu.
Det er med din Sjæl, som med Stjærnernes
Skin — den brast — men den straaler endnu.

Det er, som om levende Lys der mig naar
fra dit Blik bag de mørknende Bryn.
Jeg vil føle det Skær gennem Menneskeaar,
du Straale, du Stjærne, du Syn!
</body>
</poem>

</content>
</section>

<section>
<head>
    <title>Romanceringe</title>
</head>
<content>

<poem id="hanseno2017111918">
<head>
    <title>Kong Ragnar</title>
    <firstline>Ude i Fjorden</firstline>
    <source pages="55-69"/>
    <quality>korrektur1,kilde,side</quality>
</head>
<body>
Ude i Fjorden
Isen braged;
Hallen blev kvalm,
Kvælden tog af.
Veddet gav Varme,
Vaaren var nær. —
Gamle Kong Ragnar
rynkede Bryn.

Han saa sig rundt
blandt de ræbende Mænd,
skød Fadet fra sig,
Fingrene klæbed.
Terner bar Tvæt,
han toed sig ej,
men lytted efter
de Ord, der faldt.

Sønnernes Ry
summed i Rummet. —
Før var det ham,
der hærged ude.
Men op var det vokset,
det Ynglingekuld,
nu var det dem,
hvis Navn blev nævnt,

Højt der taltes
om Tog og Kamp;
han saa sig om
i sin egen Hal.
Snart atter ud
de unge drog
til Lande og Egne,
han aldrig saa.

Tavs han tømte
de tunge Horn.
De andre larmed,
til Lysningen kom.
Alt i eet
for hans Ører løb.
Trætte ved Ilden
Trællene sov.


II.

En Mand fra en Høj
mod Havet saa;
de sidste Sejl
sank derude.
Vinden var god —
han vendte sig om;
langsomt han gik
over Gopler og Tang.

Intet Skib
der i Skurene var,
men bundne til Pæle
Baadene laa.
En Fisker stod
i Stavnen af sin
og skylled for Blod
og Skæl den ren.

Den gamle gik hjem —
Paa Gaardens Port
hang der friske
Huder og Skind.
Køtere knækked
de Knogler, de fandt,
af Aarets Lam
og unge Kalve.

Det var deres
Del af Gildet.
Over Tærsklen han tren,
Trælle gik rundt;
paa Baal de kasted
Bænkenes Halm.
Kedler, Kander
og Kar blev gemt

Der var dunkelt inde —
men ude han saa,
Søen og Lyset
sammen i Leg.
Gamle Kong Kagnar
rynkede Bryn —
Stemmer sænkedes,
stille der blev.


III.

Hornede Hænder
hug, saa det sang;
stærke Stammer
styrted omkuld.
Pustende Trælle
trak dem afsted —
og Rygtet fløj
til Randalin.

Undren hende greb,
op hende trak
fra Sædet, til Døren,
drev hende ud.
Dronningen vandred
Vejen ene,
frem hun gik
for den gamle Drot.

Han sad paa en Stub —
hun standsede rank.
Fuglene kvidred,
Folkene hvilte.
Paa hans Skulder og Skæg
hendes Skygge faldt.
Hun spurgte, hvad Hugsten,
han holdt, betød.

Mut han løfted
de mægtige Bryn:
,,Ved jeg fælder
til Vinterens Tid.''
Forskende ind
i hans Øjne saa
rynket og rolig
Randalin.


IV.

Økser jævned
det unge Ved.
Planker man fuged
i Planker ind.
Der blev brede Rum
for brede Mænd;
Master blev rejst,
og Ror man skar.

Senede Fingre
syede Sejl,
Bud der red
efter raske Kæmper.
Tvende Skibe
der tømret laa,
og Rygtet fløj
til Randalin

Undren hende greb,
op hende trak
fra Sædet, til Døren,
drev hende ud.
Dronningen vandred
Vejen ene;
frem hun gik
for den gamle Drot.

Ved Stranden han stod
hun standsede varm,
Kulingen rusked,
i Kjolen, hun bar.
,,Før var det mig,
der gav Fyrsten Raad,''
sagde hun. ,,Sig,
hvi sejle du vil!''

<nonum><center><w>Ragnar.</w></center></nonum>
Børen blæser
bort fra Land.
Jordens Træ’r
trak den i.
Vide jeg maa,
om Vandene end
kan bære en Kjøl
paa buet Ryg.

Mit Lov har lydt
Landene rundt,
men Sønner du fødte
af frodigt Skød.
Nu gaar der Ry
af Ragnars Børn,
og jeg maatte sidde,
hjemme og glemt.

Led er jeg bleven
ved Livet her.
Naget under
mig aldrig Fred.
Gammel jeg er,
men ej gammel nok —
højt mig kalder
Kampens Hane.

Og kunde man ej
paa anden Vis
se, hvem. af Ætten
der ypperst var,
jeg ledte dem op
derude mod Syd,
lod Døden vælge
dem eller mig.

Men i England
Ella raader;
intet Navn i hans Ører
ilde har lydt.
Jeg kommer med Folk,
der er faa mod hans —
sejrer jeg der,
vil jeg sige ham mit.

<nonum><center><w>Randalin.</w></center></nonum>
For lille dit Følge
til Langfart er,
og hjemme beholdt
jeg helst dig nu.
Jeg tænkte, at vi
skulde ventende sidde
og ældes helt
ved Arnens Baal.

Hvad er det, du siger
om Sønnernes Ry?
Altid jeg ængstes,
naar ude de er.
Misted jeg en,
for meget det var —
for at hævne ham,
hidsed jeg selv.

Og sejled du da
i den sikre Død,
fulgte min hele
Hu dig paa Vej.
Men ondt det bliver
ene at gaa,
naar bort du drager
paa Daarefærd.

<nonum><center><w>Ragnar.</w></center></nonum>
Kvinder tænker
paa Kvindevis;
Mænd vil mindes,
medens de lever.
Sig, naar du ser
dine Sønner igen,
at ude i Aar
Jul jeg drikker.


V.

Det lakked mod Kvæld,
og det lyned fjærnt,
side Skyer
skjulte Himlen.
Havet blev sort
som de huggende Skrog -
Gamle Kong Kagnar
ved Roret stod.

Vinden i Skægget
Skum ham slængte;
Vandet slog over,
Øserne gik.
Haglene hug
i de hujende Sø’r;
trægere sled
de trætte Arme.

Da ønsked Ulv
han atter sad
under Taget, der randt,
naar Regnen slog.
Natten blev ved.
Intet vejrhaardt Døgn
var langt for dem alle
som ene den.

Ragnar følte,
hans Fødder blev blaa;
ned ad hans Ryg
risled det koldt.
Han sang for at varme
sit valne Bryst,
aanded iblandt
paa sin blodløse Haand.

Men agterude
atter sig hæved
Lyset og løb
dem langt forbi.
Intet Skib fra Skibet
at skimte, der var. —
De saa en Kyst,
de blev kastet derind.

Bølgerne suged —
kun Sand at naa;
Arme og Ben
bored sig fast.
Havet beholdt
Hælvten af Flokken —
selv trak Ragnar
syv i Land.

Og trætte som Dyr,
der har trukket for haardt
sløve for alt
de slængte sig alle. —
Da Solen gik ned,
sov de endnu.
Natten blev lys,
og Lig drev op.


VI.

Det brændte trindt. —
Brølende Kvæg
Tøjrene trak
af Trælles Hænder.
Ind i Stalden
det styrted igen. —
Det regned med spildt,
rygende Hø.

Og Taget skred
paa en taarnet Hal;
Bjælkerne faldt
paa fyldte Borde.
Ilden stod ud
i aabne Rum.
Bønder om Hjælp
ved Hjemmene skreg.

Og ind over Land
for Livet man sprang;
kastede Vaaben
paa Vejen laa.
Da slængte Ulv
sit sløve Sværd,
bed de styrtedes
Struber itu.

Ragnar stod
ved en rygende Tomt;
Fanger man førte
for Fyrsten frem.
Odde han ind
i Øjne stak;
hævede Hænder
hugged han af.

Natten brød frem.
Næet skinned
paa sovende Mænd
under mørke Skjolde. —
Hæren var vandret
videre frem —
længer den naaed
den næste Dag.

Rygtet ilte
til Ellas Gaard;
hans tandløse Mund
mumled et Bud —
Jarler i Brynjen
hjalp deres Drot. —
I Kulden han hosted,
da Hirden kom ud.


VII.

Føret var tungt
af tøende Sne;
vaadt laa det graa
Gry over Land.
Men Ragnar drog frem —
i Rusket han saa,
mægtige Masser
imod ham kom.

Følget standsed,
men Fyrsten lo.
Sultne Pile
peb omkring dem.
Blikkene fløj
flakkende rundt —
paa alle Sider
Angler der var.

Da loved enhver
at vi, før han faldt,
til den tavse Muld
mere end een.
Lurer løftedes,
Luften rulled —
Kongen smilte
Kampen imøde.

Sværdene brændte
i sviende Vunder,
Langøkser sank
i segnende Kroppe.
Sne og Jord
om Hjælmene fløj,
i Sporene blanded
Blod sig med Vand.

Fyrsten kløved
Fjendehavet;
men bag hans Ryg
rulled det sammen -
slugte hans Mænd
og matted ham selv.
Gamle Kong Ragnar
gispede tungt.

<nonum><center><w>Ragnar.</w></center></nonum>
Rygtet fylker
de faldne Mænd,
og næppe min Arm
orker mer,
men fler skal det følge
af Flokken endnu,
inden det rider
for Randalin.

Trindt blev der sagt:
,,Sig, hvem du er.''
Pludselig mærked han,
Mængden veg —
Frem gik Ella,
Englands Herre,
rynket under
den røde Hjælm.

<nonum><center><w>Ragnar.</w></center></nonum>
Øllet staar skænket
paa Asernes Bord,
og tørstig jeg blev —
det er Tid, jeg dør.
Navnet jeg har,
nævner jeg ej,
hvem der saa end,
derom mig spørger.

<nonum><center><w>Ella.</w></center></nonum>
<i>Dig</i> fælder vi ej,
før faldne vi ved
hver Søn af en,
der er ældet som du.
Rejs, er du Ragnar!
Jeg ruster dig ud,
men Skibet, du faar,
skænker jeg dem.

Gamle Kong Ragnar
rynkede Bryn.
Hans Øjne blev hvide,
Akslerne sank.
Eet Skridt gik han frem,
saa skreg han lydt,
og Haanden slap
det hævede Sværd.
</body>
</poem>

<poem id="hanseno2017111919">
<head>
    <title>Leif den lykkelige</title>
    <firstline>Der sagdes, at Bjarne</firstline>
    <source pages="69-"/>
    <quality>korrektur1,kilde,side</quality>
</head>
<body>
Der sagdes, at Bjarne
nyt Land havde set;
der blev studset og troet,
der blev tænkt, der blev let.
Men mange fik Lyst
til at drage afsted —
hos Erik denrøde
paa Bratteli med.

Det var Leif, der tog Ordet:
,,Saa før os da, Fa’r!''
De saa mod den gamle
og vented paa Svar.
Men længe han stirred
i Luerne ind,
og Smilet blev sygt
paa hans fregnede Kind.

,,Jeg tror, jeg har fundet
de Lande, jeg skal;
nu hygges jeg bedst
i en Krog i min Hal.''
Da svarede Leif:
,,Du er myndigst endnu,
og ingen i Ætten
har Lykke som du.''

Den gamle stod op,
henad Gulvet han drev,
men satte sig atter
og sagde, han blev.
Der gik et Par Uger —
han nægted igen.
Leif købte et Skib
og tinged sig Mænd.


II.

De fik Bør og de landed.
For første Gang stod
i det dødsstille Stenland
en Menneskefod.
Alt var klippegraat haardt,
intet Trin satte Spor —
de spejded, men fandt
ej en Spalte med Jord.

Leif stirred paa Landet,
modfalden og tavs —
saa gav han det Navn
og stod atter til Havs.
Bjærgtoppene svandt
bag de sortnende Søer;
højt brølte de hungrige,
tørstende Køer.

Der ankredes atter. —
For første Gang for
i det mumlende Skovland
fra Læber et Ord.
I de hvilende Løvskyers
evige Nat
var der fjærne og spredte
Lyssteder med Krat.

Men mest fandt de Mulm,
der var blindt som en Gravs.
De gav Landet dets Navn
og stod atter til Havs.
Trætoppene svandt
bag de grønlige Søer;
mellem Bunker af Løv
laa de gumlende Køer.

Der slog lindere Luft
mod det stribede Sejl.
De spejdede ud:
Saa var Kursen ej fejl!
Græsbræmmet en Kyst
i Stjærneskin laa. —
Da Morgenen kom,
løb de op i en Aa.


III.

Der laa Dug over Græs
under Morgenvindsstrejf.
Det var højt, det var tæt —
da smilede Leif.
Han plukked et Straa,
som han tygged en Stund,
og han mærked den sødeste
Saft i sin Mund.

De fandt selvsaaet Hvede
med dryssende Ax:
der var havdybe Søer
med vældige Lax.
Der var Træ’r, men de ved ej,
hvad Træer det er.
De fandt Ranker med blaanende
Klaser af Bær.

Leif plukked sig en
af en haardttynget Vaand,
og han vejed dens Vægt
i sin brunede Haand.
Men Tyrker kom til,
med sit gladeste Grin.
,,Det kender jeg, Fostersøn,
dette er Vin.''

Da smilede Leif:
,,Nu var Lykken os god'' -
og Vindruen blanded
sit Blod med hans Blod. —
De tømred med Lyst
Storboder ved Strand
og fandt, der var fundet
et kosteligt Land.


IV.

Det led imod Vinter. —
Hvor vidt de end for,
saa fandt de dog aldrig
af Fjender et Spor.
Og til Arbejd de gik
efter Fædrenes Sæd,
hvor de havde fundet
et blivende Sted.

De bygged en Stald,
og de satte i Hæs
for at fodre med Hø,
naar der ikke var Græs.
De stablede Ved,
for hvis Sneen slap løs,
de tørrede Fisk,
for hvis Vandene frøs.

De fik længere Nat,
men ej Sne og ej Frost,
og det svandt ikke stort
i den lagrede Kost.
Der kom altid lidt Sol,
der var lunt under Tag,
og Kvæget gik ude
den korteste Dag.

De saa til hinanden
med undrende Sind
og slentrede ud
og slentrede ind —
og de ældste fortalte
igen og igen,
de ei havde levet
en Vinter som den.


V.

Der kom varmere Kælen
i Vindenes Vift —
da vaagned den vaarlige
Trækfugledrift.
De fandt, der var godt
paa den givtige Jord,
men længtes paany
efter Livet ombord.

Da smilede Leif
i Lykke og Kralt:
,,Jeg vil døje de Kaar,
som jeg fordum har haft.
Jeg vil føre min Fragt
over Havene hen,
men hid vil jeg komme
med Tiden igen.''

De lyttede til,
og de svared med Nik;
da jublede Leif,
og det lo af hans Blik:
,,Vi har fundet et Land,
jeg vil vide min Løn:
jeg vil favne en Viv,
jeg vil avle en Søn.

Jeg vil sørge for hans
og for talriges Tarv;
men Høvdingeskabet
skal <i>han</i> faa i Arv.
Til den Grund, hvor vi staar,
har jeg Førstemandsret —
og jeg ta’r den i Eje
for mig og min Æt.''


VI.

De gik hen til en Høj,
hvorfra Synet var frit.
Da smilede Leif:
,,Det skal alt være mit,
ej blot saa langt
som Blikket kan naa,
men saa vidt som min Fod
gennem Landet kan gaa —

til den standses af Sten
eller strømmende Vand
eller sivende Sump
eller synkende Sand. —
Men hver, der vil følge
tilbage med mig,
kan forlange en Del,
og jeg nægter den ej.''

De gik ned — og saa drog de
saa vide omkring
for at samle en Last
af de sjældneste Ting.
Frugter de sanked,
Vækster de brød,
og glade og dæmpede
Stemmerne lød.

For nu mente enhver,
at de vidste et Bo,
hvor de altid engang
kunde slaa sig til Ro.
Af Jord var der nok
i Høvdingens Land. —
Det vared en Stund,
før de stødte fra Strand.


VII.

Da Druerne modned
sejlklare de laa.
Deres Kvæg lod de blive
og Boderne staa.
Den sidste steg tungt
med sin Byrde ombord —
langs den glidende Bred
ud af Aaen de for.

Leif stirred paa Landet
betaget og tavs —
saa gav han det Navn
og stod atter til Havs.
Højt kaldte fra Kysten
de brølende Køer,
men Tagene svandt
bag de blaanende Søer.

Der dukkede op
i det fjærne et Land —
de stod ind af en Fjord
langs den hjemlige Strand.
Og da der blev mældt,
at man Sejlene saa,
kom Erik den røde
med Skindhuen paa.

Det dufted fra Lasten
af kosteligt Træ —
han gik ud, saa at Vandet
slog over hans Knæ,
hjalp, som han kunde,
de skød og dé trak,
og Skibet kom op
uden Spørgen og Snak.

Hjem til hans Hal
de med Ladningen gaar;
om Søjlernes Rækker
de Rankerne slaar.
De bunked paa Gulvet —
saa tog han et Skøn:
,,Det var godt, du fandt did, Leif.''
Han saa paa sin Søn.


VIII.

Der taltes med Ros
om den vinlandske Færd —
saa red man til Bryllup
ved Nordlysets Skær.
Det var Leif, der var Brudgom —
og lille og ferm
bar Husfruen Haandtvæt
for Gæsternes Sværm.

Der var lydt, mens de spiste,
og Larm, mens de drak;
nysgerrige Folk
gav med Leif sig i Snak.
Torfin kom til
og stod der en Stund —
saa bød han en Sum
for Boder og Grund.

Da smilede Leif:
,,Jeg sælger det ej,
men bo der du maa,
som om du var mig,
malke mit Kvæg
og slagte det, Ven! —
men Landet er mit,
naar jeg kommer igen.''

Der var Syvdagesgilde —
saa red de af Gaard;
de sejlede begge,
saasnart det blev Vaar.
De skiltes et Sted
paa det skummende Vand —
og mødtes igen
paa den grønlandske Strand.


IX.

Da var Vinlandet tabt —
der laa Lig paa dets Jord,
og Bodernes Aske
for Vindene for.
Der var spejdende Mænd
paa dets svindende Kyst,
Fjender, hvis Fødder
smøg sig saa tyst.

Leif kom fra Kong Olaf
i Nidaros By,
og Torfin gik til
og fortalte paany —
om den fjendtlige Stamme
der drev dem af Land,
utallig som Heders
rødbrune Sand.

Leif gik til sin Fader. —
Ved Dag og ved Nat
laa Erik den røde
og hostede, mat.
Kun sjældent han sov.
Med de hvidlige blaa
Øjne paa Sønnen
sindigt han saa.

Og han hviskede svagt:
Vi fandt Land begge to,
og dit var vel bedst,
men i mit kan vi bo.
Dog vilde jeg gerne,
jeg dit havde set.'' —
Da smilede Leif
tungsindigt og spredt.


X.

En Vaardag derefter,
da Erik var død,
sad Leif med sin Søn
paa sit Skarlagensskød.
Nu trivedes Barnet —
han satte det ned.
Saa gik han mod Fjorden
med langsomme Fjed.

Før ildned det Syn
hans Søfarerblod —
men Budet var kommet,
der kued hans Mod:
Den Fyrste, der mest
havde Eventyrlyst,
var faldet ved Svolder
forrige Høst.

Leif husked den Dag,
da han sad ved hans Bord
og rakte ham Gaver
og hørte hans Ord:
,,Hvis eengang jeg kan det,
jeg kommer derhen.'' —
Nu var der ej Haab
om Skibe og Mænd.

Og hans Søn skulde bo,
hvor hans Far havde bygt —
han husked, da Hallen
med Ranker var smykt.
Hans Sind blev som Skibet,
Stormen forslaar —
han blev, til han døde,
paa Bratteli Gaard.
</body>
</poem>

</content>
</section>

</workbody>
</kalliopework>

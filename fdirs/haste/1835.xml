<?xml version="1.0" encoding="UTF-8"?>
<!DOCTYPE kalliopework SYSTEM "../../data/kalliopework.dtd">
<kalliopework id="1835" author="haste" status="incomplete" type="poetry">
<workhead>
    <title>Samlede, udvalgte Digte</title>
    <year>1835</year>
</workhead>
<workbody>

<text id="haste2020011201">
<head>
    <title>Strikkevise</title>
    <firstline>Vist ingen Amazone</firstline>
</head>
<body>
<poetry>
Vist ingen Amazone
Den første Strømpe bandt:
En nordisk, yndig Kone
Den ædle Kunst opfandt.
Paa Glutter ømt hun saae,
Hvor frøs de kjære Smaa!

Da tog hun fire Pinde,
Og Knuder slog derom,
Og af en ulden Tvinde
To Strømper snart fremkom;
Hun sagde: ,,Pusling, bie!
,,Put kjønt dit Been heri!''

Da smiled' glad den Moder!
Thi Strømpen varmed' brav;
Og alle sine Poder
Hun saadan Varme gav.
Snart Manden Strømper bar;
Sidst fik hun selv et Par.

Fred med den fromme Qvinde!
(Hun vist i Himlen boer)
Af hendes Strikkepinde
Blev Nytten saare stor;
Enhver, som nu kan gaae,
Har bundne Strømper paa.

Hvor morsomt er det ikke,
Med Nøglet i sit Skjød,
Sin Strømpe selv at strikke,
Og sysle for sit Brød!
En Stakkel faaer den Mand,
Hvis Brud ei strikke kan.    
</poetry>
</body>
</text>

<text id="haste2025090701">
<head>
    <title>Ved Syetøiet</title>
    <firstline>Jeg tidlig op hver Morgen staaer</firstline>
</head>
<body>
<poetry>
Jeg tidlig op hver Morgen staaer,
Det er jeg vant fra jeg var liden;
Og naar jeg fat paa Naalen faaer,
Hvor let hensmutter ikke Tiden!
Jeg mindes ved de første Sting,
Hvor sødt uskyldig Pige hviler;
At Himlen til mit Leie smiler,
Og gav mig tusind gode Ting.

Saa nynner jeg en lille Sang,
Som mig en Ven iblandt forærte:
Den tit om Spøg og Latter klang;
Den ofte Dyd og Klogskab lærte.
Og hurtigt flytter Naalen sig;
Jeg sjelden ud paa Gaden titter;
Om Nyt jeg aldrig Pigen fritter;
Thi Naal og Sang er nok for mig.

I Kuld jeg ei til Ovnen tyer,
For der at stryge kjelne Arme;
Thi naar jeg rask og flittig syer,
Jeg nøies kan med ringe Varme.
Saa deilig lang hver Aften er:
Da kan jeg skynde mig saa trolig,
Og sidde ved min Dont saa rolig;
Og derfor har jeg Vintren kjær.

Naar Vaaren kommer, bærer jeg
Mit lille Bord ud i det Grønne,
Og mener, det mig sinker ei,
At skotte lidt til alt det Skjønne.
Da nyder jeg Naturen fro,
Og takker Gud, den Eiegode,
Som satte mig paa denne Klode,
Og lønner Flid med Sjelero.    
</poetry>
</body>
</text>

</workbody>
</kalliopework>

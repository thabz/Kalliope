<?xml version="1.0" encoding="UTF-8"?>
<!DOCTYPE kalliopework SYSTEM "../../data/kalliopework.dtd">
<kalliopework id="1842" author="hauch" status="complete" type="poetry">
<workhead>
    <title>Lyriske Digte</title>
    <year>1842</year>
    <notes>
        <note>Teksten følger Carsten Hauch: <i>Lyriske Digte</i>, C. Steens Forlag, Kbh., 1842.</note>
    </notes>
    <pictures>
        <picture src="1842-p1.jpg">Titelbladet til <i>Lyriske Digte</i> (1842) lyder ,,Lyriske Digte / af / C. Hauch. // Kjøbenhavn. / Bog- og Papirhandler C. Steens Forlag. / Trykt i det B. Schlesinger'ske Bogtrykkeri ved R. H. Stenderup. / 1842.''</picture>
    </pictures>
    <source facsimile="115308060093_color" facsimile-pages-num="212" facsimile-pages-offset="14">Carsten Hauch: <i>Lyriske Digte</i>, C. Steens Forlag, Kbh., 1842.</source>
</workhead>
<workbody>

<prose id="hauch2019010401">
<head>
    <title>Fortale</title>
    <source pages="III-VI" facsimile-pages="9-12" />
    <quality>korrektur1,kilde,side</quality>
</head>
<body>
    Enhver, som har værdiget mig at giøre sig bekiendt med de Poesier, jeg har skrevet, vil let deraf see, at den episke og dramatiske Retning hos mig er fremherskende, og at Lyriken i Almindelighed kun forsaavidt findes i mine Digte, som den er i Stand til at forbinde sig med hine to Elementer. Ingen kan derfor meer, end jeg selv, være overbeviist om, at jeg ikke er kaldet til at være lyrisk Digter i allerstrengeste Forstand; alt Øvrigt, hvad jeg har digtet, man maa nu tillægge det megen eller liden Værd, mener jeg i det mindste at være stemplet med Originalitetens Mærke; med Hensyn paa mine reenlyriske Digte vover jeg derimod ikke ubetinget at paastaae dette.  Nogle af dem bære, om de ogsaa ere udarbejdede paa en uafhængig Maade, dog vel Spor af fremmed Indvirkning, hvilket ingen kan være mere redebon til at erkiende og uforbeholdent at indrømme, end jeg selv. Da jeg imidlertid dog har skrevet en Deel lyriske Digte, der findes adspredte paa forskiellige Steder, og da disse Digtninger have en meget ulige Værdi, ja da flere af dem ere af den Art, at jeg ved modnere Betragtning maa ansee dem for at være ligefrem forfejlede, saa har jeg følt Trang til, før den Tid maaskee kommer, da andre Sysler altformeget ville bortdrage mig fra Poesien, at giøre et Udvalg og afsondre det Bedre fra det mindre Gode, dette sidste overgiver jeg selv gierne til Lethefloden, og jeg vil ansee mig for meget heldig, hvis man finder, at Noget i den lille Samling, som jeg har beholdt tilbage, er en bedre Skiebne værdigt.
    Den Dadel, jeg ovenfor har udtalt, træffer dog neppe alle mine lyriske Digte, mindst vil den kunne anvendes paa Romancerne, hvis <pb n="IV"/>episke Natur, der mere stemmer med det Kald, jeg selv i poetisk Henseende troer at have, vel har bidraget til at give dem et selvstændigere Prag. Allerstærkest træffer denne Dadel maaskee et af de Digte, der ere uddragne af Hamadryaden, og hvis Hovedtanke gienfindes paa et Sted i Goethe's west-ostlicher Divan; jeg havde derfor ogsaa tænkt at udelade dette Digt, men da det i det mindste kan ansees som en Variation paa en af en anden Digter behandlet Tanke, og da det netop er et af dem, hvoraf andre (selv betydelige poetiske Naturer) meest have følt sig grebne og tiltalte, saa lader jeg det følge med det Øvrige og troer, efterat jeg har aflagt ovenstaaende Bekiendelse, vel ogsaa med god Samvittighed at kunne vove derpaa.
    Hvad Oversættelserne angaae, hvortil den største Deel af de geistlige Sange hører, saa lide de vel netop af den modsatte Feil, i det de maaskee altformeget afvige fra deres Originaler. Jeg har nemlig aldrig oversat noget Digt ligefrem, dertil er jeg neppe engang i Stand, men jeg har søgt at overføre Aanden i de Digte, jeg behandlede, i vort Sprog, uden at holde mig strengt til Ordet i det Enkelte.  Saaledes kan den største Deel af disse Digte neppe kaldes Oversættelser i streng Forstand, det er snarere frie Bearbejdelser, hvori blot Grundtanken er bevaret.
    Hvad jeg kunde have at sige om de Digte, der ere uddragne af den polske Familie, er allerede sagt i Fortalen til hiin Bog.
    Med Hensyn paa den Romance, der bærer Overskriften <a poem="hauch2005052504">''de to Øxer,''</a> da maa jeg bemærke, at den, uagtet den knytter sig til et ældre Sagn, dog fra Tankens Side staaer i nar Forbindelse med Nutiden, hvori Trods mod det egentlige Mesterskab, og Tillid til en umoden Kraft ikke saa sielden frembringer en Svimmelhed, der vel tilsidst kan styrte sit Offer i Afgrunden.
    I Øvrigt vil jeg ikke fragaae, at jeg, uagtet det er mit Hovedøiemed her at give et Udvalg af det Bedste, hvad jeg i lyrist Retning har skrevet, dog ogsaa har tilladt mig at optage enkelte af de Digte, der angive bestemte Standpunkter i min egen Udvikling. Dette er næsten Tilfældet med alt det, der er uddraget af Maanedsskriftet Athene, og navnlig med det Stykke, jeg har kaldet: <a poem="hauch2019010403">,,en Phantasie, digtet efter Læsningen af Novalis,''</a> hvilket her maa staae som det eneste Exempel paa den Retning, hvorfra jeg tildeels gik ud, og hvori jeg har skrevet flere baade trykte og utrykte Stykker. Som Undskyldning derfor maa jeg sige, at det blev nedskrevet, da jeg selv som Digter, ganske var i Tilblivelsens Øieblik, i mit tre og tyvende Aar nemlig, i hvilken Tid en ubestemt Længsel efter en poetisk Verden, næret ved Skrifter af den romantiske Skole, var langt større hos mig, end Sandsen for det Individuelle, det Begrændsende, uden hvilke dog ingen fast Tegning, ingen Omrids i Poesiens Verden ere mulige.
    Lignende Grunde have ogsaa bestemt mig til at optage et polemisk Digt: <a poem="hauch2005052507">,,Hunden til Maanen''</a> i denne lille Samling. Ingen kan meer, end jeg, være overbeviist om, at enhver polemisk Eensidighed, i det den enten ikke kan eller ikke vil overskue Forholdene med den tilbørlige Sindighed og Billighed, nødvendig maa fremavle Spiren til Tilintetgørelse i alle de Produktioner, hvori den faaer Tilladelse til at giøre sig gieldende. Ikke destomindre kan ogsaa hiint Digt staae som et Exempel, istedenfor flere, paa hvad der engang bevægede sig ikke blot i mit, men ogsaa i mange af mine Samtidiges Indre, og saaledes kan det i det mindste maaskee læses med et Slags psychologisk Interesse.
    Med Hensyn paa et andet af de hexametriske Digte, <a poem="hauch2005052506">,,Sløret''</a> nemlig, der forhen har været indrykket i Tidsskriftet Brage og Idun, da skylder jeg Sandheden at erklære, at det egentlig først var Herr Prof. Wegener i Sorøe, der giorde mig opmærksom paa det skiønne Sted i Pausanias, hvoraf dette Digt har sin Oprindelse, og det er mig en Glæde hermed offentlig at takke ham derfor.  Muligt er det for Resten, at et eller andet Digt, der kunde være bedre end en stor Deel af dem, der ere samlede her, er bleven udeladt i denne Samling, dette haaber jeg, at man da vil undskylde paa Grund af, at hvad jeg har skrevet i denne Retning er saaledes adspredt, at jeg ikke fuldkomment har kunnet bringe Alt tilveie.
    Tilsidst maa jeg endelig tilføie, at jeg vel hist og her i mine tidligere Digte har tilladt mig nogle Forandringer (Bortskærelser eller Tillæg) dog kun paa de Steder, hvor jeg troede det nødvendigt for at fremstille Hovedtanken i klarere Lys, og selv i disse Tilfælde har jeg troet at burde gaae frem med Varsomhed, thi ingen kan mere, end jeg, vare overbeviist om, at Jean Paul har Ret, naar han siger: ,,Ich werde nie den Greis auf den Jüngling pelzen.'' Disse Ord bør sikkert enhver Digter, der foretager en Forandring med sine tidligere Arbeider vel lægge paa Hierte, giør han ikke dette, da vil han tidt med vanhellig og forstyrrende Haand gribe ind i det Bedste, han i begejstrede Øieblik har frembragt.
<right><b>C. Hauch.</b></right>
</body>
</prose>

<poem id="hauch2005052501">
<head>
   <title>De stridige Veie</title>
   <subtitle>(Af Athene, 1815.)</subtitle>
   <firstline>Nei! jeg den holder ei ud den piinlige Vaklen og Strid, der</firstline>
   <source pages="1-3"/>
   <quality>korrektur1,kilde,side</quality>
</head>
<body>
Nei! jeg den holder ei ud den piinlige Vaklen og Strid, der
Evig fødes igien dybt i den qvæstede Barm.
Sømanden ligner min Hu, naar han kiæk vil følge sin Længsel,
Lokket af Bølgernes Smiil, der ham bedrager med List.
Snart ham Vinden omhvirvler i Kamp med den hvislende Søstrøm,
Kraftløs driver han om, skuende Rædsel og Død,
Uvis dog, om den blodig ham venter paa Klipper og Havskiær,
Eller om Dybenes Aand drage ham vil i sit Svælg.
Snart mod Klippen slynges han hen, der saarer ham Barmen,
Kaster saa koldt ham paa ny Bølgen i troløse Favn.
Saaledes drives han rundt, mens Afgrundsmagterne stønne,
Hyllet i Bølgernes Slør, spotte den Døendes Suk.
Skal jeg, du goldeste Field, der dristig kneiser i Stormen,
Skal jeg, strenge Forstand, klamre mig fast ved din Barm?
Kold og stenet du staaer, forladt af de krandsende Skove,
Selv af det Grønne forladt, ak! af det venlige Haab.
Aldrig har Duggens Glands og Taaren i Nymphernes Øine
Frem af dit iiskolde Bryst lokket en eneste Blomst.
Mange følge din Vei dog, flygtende Havet og Stormen,
Men før de naae din Top, skue de Dynger af Iis.
Blikket tvinger du streng til at vende med Forsken til Jord sig,
At ei din skærende Kant saare skal uvante Fod.
Lang er Veien, du viser, dog fast og hugget i Steen ud,
Aldrig svigter den falsk under den Vandrendes Fied.
Mig dog lokker den ei, langt heller svæved jeg hist, hvor
Havet, uendelig strakt, viser sit glindsende Speil,
Sleben af dig, Phantasie! det fiernt, hvis Øiet ei skuffer,
Nærmer sig Himlen med Lyst, voxende med den til Eet.
Meget vel vide derom søkyndige Mænd at fortælle,
Om de mangfoldige Skiær, sneehvide Brændingers Hiem,
Om det bundløse Svælg, hvor Nattens og Rædselens Afkom,
Slangebugtet og bleg, lurer paa Menneskets Æt.
,,Troløs er Bølgen,'' sige de, ,,aldrig den stiller din Længsel,
Vel den suser ved Nat, pladskende venlig mod Strand,
Tro den dog ei, det er Havfrusang, der lokker med Falskhed,
Aldrig Afgrundens Magt slipper dig levende bort.
Ja om du seiled i tusind Secler og atter i tusind,
Aldrig du stiller din Lyst, aldrig din Snekke dog naaer
Did, hvor den himmelske Ring sig bøier mod Vandenes Flade,
Did hvor den sølverne Bro fører til Himmelen op.''
Saadan talte de tidt, dog ei sig stilled min Længsel,
Halvt jeg troed dem kun, halvt end med Tvivlen i Barm.
Ak! thi saa deilig hæved' sig Bølgen, bevæget i Sølvglands,
Giennemvævet af Guld, sendt fra den stigende Sol.
Sandelig ilde bestedt er en Yngling, naar Hiertet i Barmen
Higer i tvivlsomme Slag ud paa den ukiendte Sø.
Tale du kan vel om Stormens Magt, om Havmænd og Uveir,
Er han til Seiler skabt, nytter kun Talen dig lidt.
Lynilden knittrer med Bølgen i Kamp, der strækker sin Tunge
Frygtelig, hvislende, hvid, op af det skumklædte Dyb,
Vælter mod Kølen sig frem, mens Boreas flagrer i Seilet.
Masten sig bøier, liig Siv, pidsket af høstlige Storm,
Vraget splintres ved Nat og kastes til Fremmedes Gysen
Op mod ukiendte Strand - Sømanden gyser dog ei.
Dristig han veier i Sind, hvorlunde med snildere Hu han 
Og med urokket Mod Bølgen bedrager paa ny.
Sandelig ilde bestedt er en Yngling, naar Hiertet i Barmen
Higer i tvivlsomme Slag ud paa den ukiendte Sø.
Flyer han end troløse Svælg og vælger de steenlagte Veie,
Jager han Drømmen bort, der ham med Tant kun bedrog,
Smægter tilsidst han dog mat og sukkende, fiernet fra Stranden,
I den goldeste Ørk efter den smeltende Sø,
Efter den henrundne Tid, da Kysten laae nær for hans Øie,
Og de syngende Væld gled ham med Giøglen forbi.
</body>
</poem>

<poem id="hauch2019010402">
<head>
    <title>Søfarten</title>
    <subtitle>(Af Athene, 1816.)</subtitle>
    <firstline>Heiser nu Seil, mine Vers! nu Poseidon er gunstig, og Phoibos</firstline>
    <source pages="4-11"/>
    <quality>korrektur1,korrektur2,kilde,side</quality>
</head>
<body>
<nonum><center><b>Digtertiden.</b></center></nonum>
Heiser nu Seil, mine Vers! nu Poseidon er gunstig, og Phoibos
Straaler med stigende Kraft Liv i den døde Natur.
Ei bør den kyndige Mand opsætte sin Fart, til i Høsten
Boreas isnende kold fylder ham Hjertet med Angst,
Rask, før Orion ryster de blinkende Lokker i Stormen,
Lader Vimpel og Seil hilse den flygtige Vaar!

<nonum><center><b>Dioskurerne.</b></center></nonum>
Ikke du ender med Held din Seilads, du dristige Skiald, hvis
Ledas Sønner dig ei lyser i stormende Nat.

<nonum><center><b>Goethe.</b></center></nonum>
Dig dog hilser jeg først, du Herlige, størst af dem begge!
Polydeukes, dig vist avled olympiske Zeus.

<nonum><center><b>Schiller.</b></center></nonum>
Dristig paa vingede Ganger du svæver mod Himlen og Dybet,
Hiin fik den fuldendte Kraft, du fik den himmelske Flugt.

<nonum><center><b>Den advarende Muse.</b></center></nonum>
,,Fort over bølgende Hav, du daarlige Digter! hvad troer du
Dem at forherlige? Sligt overlad mig og dem selv!''

<nonum><center><b>Phantasie.</b></center></nonum>
Tanker mig glide forbi, liig Lande, der svømme paa Bølgen,
Og som Øiet dem seer, tegner jeg dristig dem ned.

<nonum><center><b>Forstand.</b></center></nonum>
,,Kun Phantasiens Skib sig bevæger, mens Landene hvile.
Tanken er rolig og fast, flyvende kun er din Drøm.''

<nonum><center><b>Følelse.</b></center></nonum>
Ord blev mig negtet og Udtryk og strengt at forme mit Indre,
Ak, jeg føler det dybt: Sproget er ikke for mig;
Kan du tale dem ud, de hvirvlende Buer paa Havet;
Tonernes strømmende Gang, Længslen og Himmelens Blaa
Maanen sig speiler i Vandet taus i den hellige Midnat,
Og jeg føler det dybt: Sproget er ikke for mig.

<nonum><center><b>Harpyerne.</b></center></nonum>
Det er en gammel Skik paa den Sø, din Snekke beseiler,
Alt at bedærve med Smuds har Recensenterne Ret.

<nonum><center><b>Sirenerne.</b></center></nonum>
Ved Kronion, vær varsom! Fra Kysten det klinger vel smukt, men
Stiger forført du i Land, dræbt er din høiere Sands.

<nonum><center><b>Uveiret.</b></center></nonum>
Dybt mod det graa Ocean sig sænke fordærvende Skyer,
Hvisle med svovlblaae Glimt over den vaklende Sø.

<nonum><center><b>Eftersnakkerne.</b></center></nonum>
Bølgerne drives af Vindens Luner, saa gik det fra Arilds
Tid, og til Tid er forbi, vil det forandre sig ei.

<nonum><center><b>Formodning.</b></center></nonum>
Ha, hvor de fraade med Hvin, mens Skum dem flyver om Brystet,
Hundenes biæffende Chor lære mig, Scylla er nær.

<nonum><center><b>Charybdis.</b></center></nonum>
Vil jeg Hundene flye, maa hist jeg følge med Strømmen,
Visselig bedre det var, lod jeg den mislige Fart.

<nonum><center><b>Musen.</b></center></nonum>
,,Vel bør i Sind man veie, før kiæk man betroer sig til Havet,
Men er først Reisen begyndt, Faren bør møde Foragt.''

<nonum><center><small><b>Sphinx.</b></small></center></nonum>

<nonum><center><b>Første Gaade.</b></center></nonum>
,,Venlig smiler min Mund, dog visselig sluger mit Svælg dig,
Hvis ei din klygtige Siæl aner min indre Natur.''

<nonum><center><b>Havet.</b></center></nonum>
Venlig blinker dit Speil, dog knuses det hurtig i Vinden,
Dunkelhed vexler med Lys, Ro med den giærende Kamp.

<nonum><center><b>Anden Gaade.</b></center></nonum>
,,Dernæst nævne du mig den sørgende Nymphe paa Stranden,
Aldrig hun flytter sin Fod, følger dog stedse dit Fied.''

<nonum><center><b>Echo.</b></center></nonum>
Ja, den talende Siæl kan af Stenen Aanderne mane,
Selv det haarde Metal smelter i Tonernes Strøm.

<nonum><center><b>Tredie Gaade.</b></center></nonum>
,,Dernæst nævne du mig den sovende Hersker i Dybet,
Der, naar han vaagner til Liv, indvier Livet til Død!''

<nonum><center><b>Magneten.</b></center></nonum>
Dunkle! jeg aner din Magt, der leder den seilende Snekke,
Større Skibe du end leder paa Himmelens Blaa,
Meget binder du vist i Afgrundens Dyb i det Skiulte,
Ak, saa lær os din Kunst! bind os vor Viden til Eet!

<nonum><center><b>Mand og Qvinde.</b></center></nonum>
,,Evig de blive forskjellige.'' — Vel, saa maatte det være,
Thi en Evighed hist har de at ene sig i.

<nonum><center><b>Atlantis.</b></center></nonum>
Siig, hvor finder jeg Landet, hvor Dyd er Veien til Hæder,
Og hvor Erinnyen streng følger den Skyldiges Fied?
,,Ven, det forjettede Land? Ja, derom var meget at tale,
Her det og ingensteds er, alt som du Sagen vil see.''

<nonum><center><b>Hexameteret.</b></center></nonum>
Svævende iler jeg hen, liig den blidt sig slyngende Cirkel,
Stedse forandret min Gang ligner dog stedse sig selv.

<nonum><center><b>Homer.</b></center></nonum>
Phosphorus ligner han meest, den klare, som Helios stilled
Blandt de himmelske Lys nærmest sin straalende Vogn.

<nonum><center><b>Det franske Epos.</b></center></nonum>
,,Jeg er en Stierne, som han.'' — Ja vel, du straaler fra Loftet,
Broget og kold, dog med Konst klippet af Glimmerpapir.

<nonum><center><b>Den moderne Digter.</b></center></nonum>
Læser jeg dig, jeg glemmer Ideen for brammende Ordkløgt,
Bedre jeg glemte dit Ord, skuende kun din Idee.

<nonum><center><b>Det omvendte Genie.</b></center></nonum>
I den faldende Green saae Newton hele Naturen,
I den hele Natur seer du en visnende Green.

<nonum><center><b>Atheisten.</b></center></nonum>
Er dit Inderste mat og uden Betydning, strax troer du,
At den rige Natur mangler Betydning, som du.

<nonum><center><b>Philosophien.</b></center></nonum>
Mig den Himmelske bød til Fornuft at lede Geniet,
Barnet at forme til Mand, Natten at føre til Lys.

<nonum><center><b>Poesien.</b></center></nonum>
Mig den Himmelske bød genialsk at vise Fornuften,
Manden at bøie til Barn, Solstik at mildne ved Nat.

<nonum><center><b>Forsigtighedsregel.</b></center></nonum>
Bedre jeg bliver tilbage fra Skolens Svøb og Systemer,
Sad jeg først engang i Buur, kom jeg saa let ei derfra.

<nonum><center><b>Svar.</b></center></nonum>
,,Lad du dig snøre, min Ven! kun Spindelvæv er det, der brister,
Svinger du Vingen med Kraft, standser dig Regelen ei.''

<nonum><center><b>Øiemed.</b></center></nonum>
Men hvad nytter den da? — ,,Dertil, at du lærer at føie, 
Efter andre dig snildt, uden at tabe dig selv.''

<nonum><center><b>Kolossen paa Rhodos.</b></center></nonum>
Ofte naar Konstneren troer han har naaet til Spidsen af Pindus,
Ak da gnaver en Orm dybt i den rødmende Frugt;
Mens han i snevrere steds' og steds' i snevrere Kredse
Flagrer om fordums Natur, synker tilsidst han forladt
I den forstenende Grav, han bygged stolt til sig selv op,
Fiern den herakliske Kraft, Formen staaer huul kun igien.

<nonum><center><b>Herkules's Støtter.</b></center></nonum>
Der, hvor Grændsen er sat, og hvor Verden synes til Ende,
Der er Begyndelsen først til et uendeligt Liv.

<nonum><center><b>Barnet.</b></center></nonum>
Den Gang jeg giorde det Løfte, det stedse være mig helligt!
Vorder du engang til Mand, seiler til Helios du.

<nonum><center><b>Ynglingen.</b></center></nonum>
Og jeg seilede kiæk, og skued mangfoldige Kyster,
Ak, men Helios dog stedse laae fiern, som tilforn.

<nonum><center><b>Manden.</b></center></nonum>
Seil kun bestandig; vel sandt til Helios ikke du naaer, men
Dog er det Siælen til Lyst viden at færdes paa Jord.

<nonum><center><b>Oldingen.</b></center></nonum>
Alt har Solen sig slukt i de kølige Bølger, og Tanken,
Fulgt af det uvisse Blik, raver i Taager omkring.

<nonum><center><b>Religion.</b></center></nonum>
Jorden synker i Nat, men det Evige funkler fra Himlen,
Mørk er den nærmeste Kyst, Stjernen er tændt i det Blaa.

<nonum><center><b>Stiernerne.</b></center></nonum>
,,Alle drage forbi dig og alle de synker i Vesten,
Dog det er Sandsebedrag, selv du kun seiler mod Øst.

<nonum><center><b>Ildkuglen.</b></center></nonum>
,,Ak! der ruller en Stierne saa klar, af alle den største.''
Stille Distiker, snart øiner I Sky kun og Damp.

<nonum><center><b>Compasset.</b></center></nonum>
Bort fra Himlen, I Distiker! Husk I ere jo Sømænd!
,,Just ved til Himlen at see, finde paa Søen vi Vei.''

<nonum><center><b>Genierne.</b></center></nonum>
,,See hvor de blinke de Herlige hist, hvor de funklende smile!''
Distiker! dog ei til os, ak! thi de øiner os ei. 

<nonum><center><b>Phantasie.</b></center></nonum>
,,Dog skal de faae os at see, thi vi sadle dig rask Hippogryphen.
Vingernes dristige Slag bære til Æthren dig flux.''

<nonum><center><b>Fornuft.</b></center></nonum>
Hold, Forvovne! Lad staae Hippogryphen! Hvad troer I fordi det
Lyktes Kronions Æt, at det skal lykkes Enhver?

<nonum><center><b>Sværmeri.</b></center></nonum>
Stille, Distiker nu! Vil I drømmende kantre mig Snekken,
Sligt Eder fører kun til Lethe samt Aidis Borg.

<nonum><center><b>Den Vidtbereiste.</b></center></nonum>
Aldrig standsed min Fod, det Herligste tidt har jeg skuet,
Men trods det fremmede Lys Siælen blev mørk, som tilforn.

<nonum><center><b>Geniet.</b></center></nonum>
Aldrig forlod jeg mit Hiem, og dog jeg skued en Verden,
Thi fra mit Indre sprang Pallas i skabende Kraft.

<nonum><center><b>Glimmer.</b></center></nonum>
Seer du det mægtige Lyshav, der fast forblinder mit Øie,
Mærker du Farvernes Spil, vist er Æqvator nu nær,
Plettede Snoge sig snoe bag Lianers Krands, medens Tigren
Rovbegierlig og grum lurer ved Kildernes Rand;
Palmen hæver sig stolt i Luft, liig en straalende Vifte,
Ak, men den smeltende Sang byttede Fuglen for Glands.

<nonum><center><b>Vendekredsen.</b></center></nonum>
Mig Naturen har sat, som Grændse for dristige Snekker,
Ustraffet seiler du ei over mit speilklare Svælg.

<nonum><center><b>Epilog.</b></center></nonum>
Høiest jeg priser det Echo, der toner fra Læserens Hierte,
Stormen har lagt sig til Ro, Bølgerne bæve dog end.
</body>
</poem>

<poem id="hauch2019010403">
<head>
    <title>En Phantasie,</title>
    <toctitle>En Phantasie</toctitle>
    <indextitle>En Phantasie</indextitle>
    <linktitle>En Phantasie</linktitle>
    <subtitle>
        <line>digtet efter Læsningen af Novalis.</line>
        <line>(Uddraget af Athene, 1815.)</line>
    </subtitle>
    <firstline>Hvorfor hvælver sig Himmelblaaet</firstline>
    <!-- TODO: Er Hauch inspireret af en bestemt tekst af Novalis, som vi kan henvise til? -->
    <source pages="12-18"/>
    <quality>korrektur1,korrektur2,kilde,side</quality>
</head>
<body>
<nonum><center><b>Ynglingen.</b></center></nonum>
Hvorfor hvælver sig Himmelblaaet
Saa uforstaaet?
Hvi stræber det op i den dristige Bue
Saa selsom at skue,
Og sænker sig atter i Søen ned?
Mon Bølgen det veed? —
Du vilde Bølge!
Du ei det fordølge.
Men taus den blinker
Og selsomt vinker, 
Og snart er den hvidlig, og snart er den graa,
Og snart er den atter som Himlen blaa;
Hvo kan vel giette,
Hvad Farve egentlig er den rette?

<nonum><center><b>Bølgerne.</b></center></nonum>
Ak kunde du Menneske dog forstaae
Det blinkende Blaa,
Den skiulte Lyst,
Der tidt vil sprænge det fulde Bryst!
Derfor maae vi bruse,
Naar Vindene suse,
Vindene ere vor Glædes Røst.
I Elskov smelte vi hen og døe,
Ved Siden os følger den elskede Mø,
Sænker sig med os i Dybenes Sal,
Hæver sig med os i Luften sval,
I Skyernes Krands
Vi sidde og vente den selsomme Dands,
Mange tilsammen i flyvende Klæder
Vi Engene væder;
Dugperlen hænger i Træernes Grene,
Snart vi os sprede, og snart os forene,
Saa viden vi vanke,
Vi komme, vi vige,
Vi synke, vi stige,
Os Vindene sanke
Paa susende Vinge,
De hurtigt os bringe
Til fierneste Kyst,
O! det er en Lyst,
Vi kan det ei sige.
O! lokker dig ikke det kølige Bad?
O! bryd dine Lænker og Jordlivet lad!
Kom, kast dem, og sænk dig i Bølgernes Rige!

<nonum><center><b>Ynglingen.</b></center></nonum>
I Drømme fra Dybet med den vuggende Gang,
Heel gierne jeg lytter til Jer selsomme Sang!

<nonum><center><b>Himmelblaaet.</b></center></nonum>
Jeg er Jordens Phantasie,
Stræber mod det Fierne gierne,
Jeg er Livets Poesie,
Længsel, der har brudt sit Fængsel.
Derfor ruller fiernt min Bølge,
Derfor er min Vinge blaa,
Øiet kan mig ikke naae,
Blikket kan mig ikke følge.
Spreder Natten ud sit Seil,
Funkler jeg, et magisk Speil.
Mange underlige Lande
Svæver i de fierne Vande.
Hvad du aldrig før har vidst,
Kan du i min Hvælving skue,
Dristig svæver op min Bue,
Som en Drøm fra Livet hist.
I mit dybe, fierne Rige
Ubekiendte Fødsler stige,
Sorten Sky og Stiernen rød
Springer af mit Moderskiød.
Dog du er et Jordens Kryb;
Ak! du kan mig aldrig fatte,
Dine Phantasier matte
Svimle ved det store Dyb.
Liig en Plante kold og mørk
Staaer du fængslet i en Ørk,
Kiender lidet kun til Livet.
Dog blev Manden Kraften givet,
Vældigt maa hans Hierte slaae,
Han er stærk og han maa stride,
Vær en Mand og søg det Vide!
Lær din Længsel at forstaae!
Sving dig over Jordens Rige!
Som en Fug  du op maa stige,
Som et Blink i Æthrens Blaa.

<nonum><center><b>Ynglingen.</b></center></nonum>
,,Lær din Længsel at forstaae?
Bliv et Blink i Æthrens Blaa!''
Ja! du hellige Natur,
Engang skal det Ydre svinde,
Sluppen af mit Fangebuur
Skal mig Jorden ikke binde.
Som en Fugl til Himlen op
Bære skal mig Nattens Vinde,
Bølgedyb og Bølgetop
Køle skal de Længsler linde.

<nonum><center><b>Stiernerne.</b></center></nonum>
I det Dunkle høit vi funkle, røde vi i Natten staae,
Vandre med hverandre rolig, medens Aander Væven slaae.
Alt hvad der er Livet givet, hvad af Himlens Dyd udrandt,
Talte, malte først det Øie, der til Stiernen Veien fandt,
De det Digterevne nævne, o! men det er meget meer,
Bølgen blinker, vinker Blikket, Blikket op mod Æthren seer.
Fuglen synger, gynger Grenen, Vinden gaaer i Nattens Siv,
Aldrig hvile, opad ile alle Toner, hvert et Liv.
Svinger Tanken sine Vinger, kan den vel forstaae vort Sprog,
Men er Siælen døvet, sløvet, lukkes til Naturens Bog;
Thi af Former vildet, hildet seer du Kampe kun og Krig,
Troer, vi ei hverandre fatte, matte leve hver for sig.
Og dog har sig alting fundet, bundet er det dybt i Jord,
Hvor Magnetens Tunge bæver, svæver mellem Syd og Nord;
Og dog finder hver en Stierne Veien i den fierne Hær,
Alle med hverandre vandre og sin egen Bane hver.
Hver en enkelt Lyd alene, kun Betydning i os boer,
Naar os alle vi forene, funkler i det fælles Chor;
Mens vi glimte blidt for Øiet, føiet i det store Træ,
Mens de vide Grene svinge, springe Frugter frem i Læ,
Modnes Verdner, seile, speile mildt sig i den dunkle Strøm,
Liig et herligt Digt de stige, vige liig en magisk Drøm.
Op fra Barmen svæver Længsel, op fra Lunden Fugle smaa,
Sangen op fra Læbens Fængsel, op fra Jorden Himlen blaa.
Toner, Stierner, Elementer, Lysets Funklen, dunklen Jord
Samme Chiffer alle male, tale ud det store Ord.
Kiærlighed i Støv nedsteget, men det er hans eget Navn,
Og det Træ, som hist du skuer, hvor vi luer Favn ved Favn.
Liv de nævne det og Tiden, viden gaaer dets stærke Glød,
Liv maa fra det Indre tindre, Grændsen nævnes Tid og Død,
Naar de modne Krafter byde, bryde Grændsen vi med Magt,
Da skal Nattens fierne Rige stige frem i Dagens Pragt,
Da skal Døden Braaden miste, briste skal da Sorgens Field,
Da skal Phantasiens Drømme strømme frem som Livets Væld.

<nonum><center><b>Ynglingen.</b></center></nonum>
Bryder Eders Former da, I Tider!
Mens det Gamle med det Unge strider,
Medens Bølgerne mod Fjeldet kæmpe,
Skal det Endelige selv sig dæmpe.
- Ja, Natur vil Grændsen haane,
Vil i Luft og Æther blaane,
Vil i Bjerget stolt sig hæve,
Vil i Fuglen frit opsvæve.
Men naar ei du brister Form,
Reiser den sig vildt i Storm,
Ryster ved de faste Skranker,
Saa den gamle Bygning vanker,
Havets store Belte svulmer,
Luer dybt i Dybet ulmer,
Falde maae hvad ei kan staae,
Alt hvad kan, det skal forgaae.
Synke maa det gamle Rige,
At det ny kan atter stige,
Kæmpe, døe maae Rum og Tiden,
Elskov flammer høit i Striden,
Og af Mørke stiger Lys,
Thi hvor vi see Kamp og Døden,
Luer hisset Morgenrøden,
Og beseirer Nattens Gys.
</body>
</poem>

<poem id="hauch2019010404">
<head>
    <title>Fredens Hiem</title>
    <subtitle>Et Ungdoms-Forsøg</subtitle>
    <firstline>Ja jeg vil søge mig op et Eden</firstline>
    <source pages="19-23"/>
    <quality>korrektur1,korrektur2,kilde,side</quality>
</head>
<body>
    ''Ja jeg vil søge mig op et Eden,''
    Saa Eginhard taled', ,,hvor Kamp og, Krig
    ,,Og hierteløs Avind og Had og Svig
    ,,Endnu ei har ganske bortjaget Freden.''

Saa sled han sig løs fra Moder og Ven,
Og vandred' til Hovedstaden hen.

---

Men Blomster ei trives i Stadens Dunst,
I prægtige Gader han forsked' omsonst,
Istedenfor Fred han saae kun Kiv,
Man spilled' et Spil om Død og Liv;
Den Rige giemte forsigtig sit Guld,
Den Fattige skjalv i Vinterkuld,
Og sparktes med Haan fra Plads til Plads,
Og blegned' af Sult ved den Riges Pallads;
Men fordred' han lidt af hans Overflod,
Da dømte man ham til Fængsel og Bod,
Og pidsket han blev i Dage ni,
Det kaldte man Retfærd og Politie.

    ,,Nei her boer visselig ikke Freden,
    ,,Hvor Broderen trykker sin Broder død,
    ,,Og Grumhed voxer i Rigdoms Skiød,
    ,,Paa andre Steder jeg søger mit Eden.'' -

Og fra den store Stad han drog
I en liden By han sin Bolig opslog.

---

Ak, men Freden ei her han fandt,
Thi Nid og Smaalighed sig forbandt,
Ja, taled' han et ubesindigt Ord,
Da sværted' Avind det sort som Jord;
Og lysted' ham ned ad Gaden at gaae.
Da vogted' hundred' Øine derpaa;
Og voved' han ud af Porten at ride.
Da bleve hans Naboers Kinder hvide;
Og traadte han frem i en Klædning ny,
Da skialv af Harm den hele By,
Og hundred' Tunger sig hvæssed' som Sværd,
At straffe ham for hans forvovne Færd.

    ,,Nei, her boer visselig ikke Freden,
    ,,Nu vil jeg omskifte By med Land,
    ,,Hvor Hiorden græsser ved Kildens Rand,
    ,,Og Hyrderne synger om Kærligheden.''

Saa drog han hen til en Bondeby,
Og bygged' sit Huus i Pilens Ly.

---

Men Oldtidens Hyrder var længe død.
De nye forfulgtes af Kummer og Nød,
Og Trældom bøied' det indfaldne Bryst,
Glæden var falmet, som Løv i Høst;
Kun naar de svired' i nærmeste Kro,
Glemte de Nøden og klinked' froe,
Derpaa de skieldtes og sloges iblandt,
Striden var heftig, men sielden galant;
Den, der sloges til Jorden ned,
Reiste sig atter og iled' afsted,
Og raved' hiem med opbragt Sind,
Og prygled' til Giengield sin skrigende Qvind.

    ,,Nei, her boer visselig ikke Freden,
    ,,Jeg søge den vil bag Egens Rod,
    ,,Der sielden betræes af Menneskets Fod,
    ,,Jeg søge den vil i Ensomheden.''

Saa bygged' han sit Huus i Læ
Bag Skovens vældigste Egetræ.

---

Men Lynet splintrer den stærke Eeg,
Og Ormen fortærer de gyldne Neg!
I Luften svæver den vældige Ørn
Og griber Vildtet bag Busk og Tiørn,
Ulven og Lossen sig liste paa Rov
Og smitte med Blod den dunkle Skov;
Og Uglen flyver i bælmørk Nat
Og myrder omkaps med den vilde Kat;
Ja selv de kurrende Duer smaa
Med Vingerne heftig hverandre slaae,
Og hvæsse Nebbet til blodig Strid,
Skiøndt priste for Fromhed fra gammel Tid.

    ,,Nei, her boer visselig ikke Freden,
    ,,Jeg vil den søge paa fierne Kyst,
    ,,Hvor Livet sig skiuler bag Bølgens Bryst,
    ,,Og venter i Slummer paa Evigheden.''

Saa seiled' han over salten Sø,
Og bygged' sit Huus paa en eensom Ø.

---

Men Blod opvælder af Havets Dyb,
Og Mordet raser blandt Afgrundens Kryb;
Ormen forfølger sit Rov paa Strand,
Haifisken myrder, som Ulv paa Land;
Og Bølgen dandser i Jevndøgnsvind,
Og kaster et Skib mod Klippen ind,
Mens Stormen griber i Tougene fat,
Og spiller derpaa i den dunkle Nat,
Saa Strængene hvine og briste derved,
Og Masten styrter i Havet ned,
Og Vraget splintres ved Klippens Fod,
Og Bølgen sig lædsker i Menneskeblod.

    ,,Nei, her boer visselig ikke Freden,
    ,,Nu har jeg vandret saa lang en Vei,
    ,,I Menneskets Samfund jeg fandt den ei,
    ,,Jeg fandt den ei heller i Eensomheden.''

Forsvunden er længst hans Haab og Tro,
Og ingensteds fæster han meer sin Bo.

---

Som Yngling greb han sin Vandringsstav,
Som Olding staaer han nu ved sin Grav;
Snart Hjertet isner og banker ei meer,
Men Siælen opstaaer af det kolde Leer
Og grubler paa Livets forsvundne Drøm, —
Da seer den et Skib i en dunkel Strøm,
Og Barndomsvenner i Stavnen staae,
,,Kom!'' klinger det, ,,kom! vi til Hjemmet gaae,
,,Nu seile vi til den sikkre Kyst,
,,Hvor Vindene slumre ved Vaarens Bryst,
,,Nu seile vi did, hvor Freden boer,
,,Som aldrig du fandt paa den dunkle Jord.''
</body>
</poem>

<poem id="hauch2019010405">
<head>
    <title>Den hemmelige Skat</title>
    <subtitle>(Efter Novalis.)</subtitle>
    <firstline>Det var saa mørkt foroven</firstline>
    <source pages="24-26"/>
    <!-- TODO: Find originalen -->
    <quality>korrektur1,korrektur2,kilde,side</quality>
    <keywords>novalis</keywords>
</head>
<body>
Det var saa mørkt foroven,
Og Stjernen funkled bleg,
Og Vinden fløi i Skoven
Og drev sin gamle Leeg.

Da vandred' jeg i Lunden,
Saa tankefuld i Hu:
Hver Gnist af Haab er svunden,
Hvad skal jeg giøre nu?

Ak kunde Mennesker leve
Alt som de Fugle smaa,
Jeg vilde med hende svæve
Mod Himlens høie Blaa.

Naar Sneen giested' Linden
Og dækked' Nordens Øe,
Da flygted' vi, som Vinden,
Bort over dunklen Sø.

Men Guld kan kun beskytte
Den skiønne Myrtelund,
Og trindt om Armods Hytte
Der voxer Ukrud kun.

Saa tænkte jeg mørk i Aanden.
Da kom et Barn til mig,
En Green det holdt i Haanden,
Dets Blik var uden Svig.

,,Hvi vil du sorgfuld være?
O, græd og suk ei saa!
Jeg vil dig min Green forære,
Da skal din Sorg forgaae.''

Jeg Grenen tog og lytted',
Med Hast jeg saae ham flye,
En Gnist af Haab sig knytted'
Til Drengens Ord paa ny.

Og som jeg stod og tænkte:
Hvad skal du med den Green?
Da Buskene sig sænkte,
Da glindsed' hver en Steen.

Og Dronningen for Slanger
Sig nærmed' i sin Pragt,
Med Sølv og gyldne Spanger
Var flettet hendes Dragt.

Paa Issen saae jeg funkle
En kostbar Demantkrands,
Og Alt var i det Dunkle
Bestrøet med Guldets Glands.

Med Grenen jeg mig mon væbne
Og fælded' hende brat,
Saa ved en selsom Skiebne
Jeg vandt den største Skat.
</body>
</poem>

<poem id="hauch2002092904">
<head>
   <title>Aftensang</title>
   <subtitle>(Efter det Tydske.)</subtitle>
   <toctitle>Aftensang</toctitle>
   <indextitle>Aftensang</indextitle>
   <firstline>Intet Blad sig i Skoven rører</firstline>
   <notes>
      <note>Gendigtning af Goethes <xref type="translation" poem="goethe2002103001"/>.</note>
   </notes>
    <source pages="27"/>
   <quality>korrektur1,korrektur2,kilde,side</quality>
</head>
<body>
Intet Blad sig i Skoven rører,
Ingen Larm og Støi jeg hører,
Ingen Lyd;
Og Fuglene sover i Enge,
Vent! det varer ei længe,
Da sover og du.

Maanen sig hæver og svinder,
Aaret kommer og bortrinder
Uden Fryd;
Og Løvet visner i Enge,
Vent! det varer ei længe,
Da visner og du.

Seer du ei Stiernernes Klynge,
Hist, hvor Engletunger synge
Herrens Fred;
Det sagtelig klinger i Enge,
Vent! det varer ei længe,
Da synger du med.
</body>
</poem>

<poem id="hauch2019010406">
<head>
    <title>Dødens Genius</title>
    <firstline>O, du, som græder, visk din Taare bort!</firstline>
    <source pages="28-31"/>
    <quality>korrektur1,korrektur2,kilde,side</quality>
</head>
<body>
O, du, som græder, visk din Taare bort!
Og du, som sørger, husk din Sorg er kort!
Thi du har Ro, naar Hiertet stille staaer,
Og Dødens Engel læger dine Saar.

Ja skiøndt i Graven falmer Fyrstens Dragt,
Og skiøndt kun Ormen der har Kongemagt,
Saa frygt dog ei, naar med et ydmygt Sind
Du ad den mørke Hvælving vandrer ind.

Thi hvad du virker i din bedste Stund
Hvad Pigen aner i den dunkle Lund,
Hvad Orglet vækker med sin dybe Klang,
Hvad Barnet skuer i sin Drøm saa lang,

Og hvert et Ord, der skienker Livet Trøst,
Hvert ædelt Forsæt, hver uskyldig Lyst,
Hvert saligt Blund i Kiærlighedens Arm,
Hvert deiligt Billed af en Digterbarm,

Det er kun Frø, der synker i mit Skiød,
Og som du skue skal, naar du er død,
At staae, som Blomster, i en evig Krands,
Mens Gravens Bølge skienker dem sin Glands.

Thi al den Graad, der randt i Støvets Land,
Den vorder her et dybt og deiligt Vand,
Hvis Dug forfrisker mine Blomster smaa,
Hvis klare Bølger ingen Storm kan naae.

I dem fornyes hver Erindring blid,
I dem forynges selv den gamle Tid,
Derfor i dem sig bader hver en Mø,
Og sukker henrykt: Det er sødt at døe.

Af Bølgens Dyb sig hæver mangen Strand,
Hvor milde Blikke vinke dig til Land,
Der sidder Elskeren sin Elskov nær,
De bedste Drømme drømmes atter her.

Og hver en Ven, for hvem din Taare randt,
Selv den, du elsked, som du hist ei fandt,
Den finder du, hvor Dødens Bølge leer,
Og hvis I vil, I skilles aldrig meer.

Og Alfer leger under Rosens Tiørn,
Det er de mindste, lykkeligste Børn,
Hvis Blik jeg slukke, før de kunde see,
Hvis Mund jeg lukte, før den kunde lee.

Og Ynglingsskarer, Oldingsskygger graae,
Og skiønne Piger, længstforglemte Smaa,
Og Helteslægter fra den svundne Tid,
Paa tusind Veie samler jeg dem hid.

Og Mænd og Qvinder, spredt fra Syd til Nord,
Uhyre Aander fra en anden Jord,
Og de, der sildigst sprang af Tidens Strøm,
De mødes her med Oldtids ældste Drøm.

Og Nattens Billeder bag Fjeldets Muur,
Ufødte Fostre af en vild Natur,
Og blege Larver, uden Siælens Liv,
De flagre her, som Taager, mellem Siv.

Men hine Væsner, der ved Konst blev til,
Der hist dig syntes kun et Skyggespil,
De her, som Stjerner, paa min Himmel staaer,
Og vinde Liv, hvor Jordens Pragt forgaaer.

Dog uden Ende løber Dødens Vei,
Ved fierne Verdner selv den standser ei,
I Evighedens Ring den taber sig,
Og kun dens Indgang kan jeg vise dig.
</body>
</poem>

<poem id="hauch2019010407">
<head>
    <title>Munkens Sang</title>
    <subtitle>(Af den polske Familie.)</subtitle>
    <firstline>Jeg eied intet Meer paa Jorden</firstline>
    <source pages="32-33"/>
    <quality>korrektur1,korrektur2,kilde,side</quality>
</head>
<body>
Jeg eied intet Meer paa Jorden,
Thi ranet var min bedste Skat,
Og hvor jeg gik fra Syd til Norden,
Jeg stod kun i en bælmørk Nat.

Jeg lytted til den gamle Klage,
Der klang i Skoven Aar for Aar,
Mens Høst og Vinter tog tilbage
Hver Blomst, der spired frem i Vaar.

Jeg skued Sorg paa alle Veie,
Den stod i Mandens Alvorsblik,
Og ved den unge Piges Leie,
Og der, hvor Barnets Vugge gik.

Paa Maanens Kind jeg saae den hænge,
Den sukked giennem Vindens Røst,
Og dirred giennem Harpens Strænge,
Og giennem Nattergalens Bryst.

,,Ak,'' tænkte jeg, ,,er vi forkastet,
Har Naadens Port sig atter lukt?
Har atter Eva sig formastet
At gribe den forbudne Frugt?''

Og som jeg disse Tanker tænkte,
Opdaged jeg en gammel Bog,
Og hvad det friske Liv ei skienkte,
Det fandt jeg i en støvet Krog.

Og jeg saae Lys i Gravens Rifter,
Og Haabets Lynglimt i det Blaa,
Og Livets mægtigste Bedrifter
At fødes i en dunkel Vraa.

Og jeg fornam det Ord, som trøster,
Naar Støvet tynger paa vor Aand,
Og hørte Lyd af gamle Røster,
Der ligne Sværd i Kæmpehaand.

Og skiøndt som Død og Dom de klinger,
Og skiøndt vor Svaghed frygter dem,
Saa er det dog paa deres Vinger,
At Siælen seer sit sande Hiem.
</body>
</poem>

<poem id="hauch2019010408">
<head>
    <title>Polsk Fædrelandssang</title>
    <firstline>Hvorfor svulmer Weichselfloden, som et Heltebryst</firstline>
    <source pages="34"/>
    <quality>korrektur1,korrektur2,kilde,side</quality>
</head>
<body>
Hvorfor svulmer Weichselfloden, som et Heltebryst,
Der i Døden knuses mod en vild, barbarisk Kyst?
Hvorfor klinger Bølgens Klage fra den sorte Grund,
Som en saaret Gangers sidste Suk i Dødens Stund?

Weichselfloden snoer sig langsomt under Krakaus Muur,
Stærke Skarer drog at bryde Ørnens Fangebuur,
Sværd og Lee paa Sletten blinked mellem Røg og Damp,
Ingen Stridsmand kom tilbage fra den vilde Kamp.

Derfor høre vi bestandig Suk fra Flodens Skiød,
Derfor risler den veemodig, som en Drøm om Død,
Derfor sørge Mark og Enge med den hvide Piil,
Derfor tabte Polens Døttre deres muntre Smiil.

Og ved Pigens Vugge sidde de med Graad paa Kind,
Under Suk og Veemodssange slumrer Glutten ind.
Men naar Drengen vaagner, synge de om Kampens Ørn,
Under Sang om svunden Storhed vaagne Polens Børn.
</body>
</poem>

<poem id="hauch2019010409">
<head>
    <title>En Flygtnings Sang</title>
    <firstline>Farvel, mit elskte Moderhiem! farvel du favre Sommer!</firstline>
    <source pages="35"/>
    <quality>korrektur1,korrektur2,kilde,side</quality>
</head>
<body>
Farvel, mit elskte Moderhiem! farvel du favre Sommer!
Hvor Linden først i Blomster staaer, og Giøgen tidligst kommer.

Hvor Græsset voxer grønnest frem, og Maanen skinner klarest,
Hvor Stiernen blinker venligst ned, og Tiden løber snarest.

Og hvor jeg kiender hver en Steen, og hver en Plet i Sandet,
Og hver en sølverskægget Piil, der speiler sig i Vandet.

Men ak, det er Fortunas Skik at bole med de Slette,
Den Hund, der slumrer ved min Dør, den vil mig snart forgiette.

Den Hiort, der løber i min Skov, den skal en anden skyde,
Den Rose, jeg har elsket meest, den skal en Anden bryde.

Den Fugl, der ingen Rede har, den maa alene sove,
Den Jomfru, der mig kiærest var, en Anden vil trolove.
</body>
</poem>

<poem id="hauch2019010410">
<head>
    <title>En Vexelsang</title>
    <subtitle>(Af den polske Familie.)</subtitle>
    <firstline>Her Roserne blussed ved rullende Vove</firstline>
    <source pages="36-38"/>
    <quality>korrektur1,korrektur2,kilde,side</quality>
</head>
<body>
<nonum><center><b>Han.</b></center></nonum>
Her Roserne blussed ved rullende Vove,
Her Fuglene sang i de dæmrende Skove,
Hvor er de, hvor svandt de, hvorhen mon de tye?

<nonum><center><b>Hun.</b></center></nonum>
    Da Barbaren Sværdet hvæssed,
    Da hans Hest i Lunden græssed,
    Nedsank Rosen i sit Blod,
    Fuglen svandt og Skoven daled,
    Kun den røde Hane galed
    Nærved Egens stærke Rod;
    Intet Træ vil groe derefter,
    Jorden tabte sine Kræfter
    Under den Forhadtes Fod.

<nonum><center><b>Han.</b></center></nonum>
Din dristige Broder sit Sværd skal ombinde,
Og styrte sig ned, som de hvinende Vinde,
Som Røg og som Skyer skal Fjenderne flye.

<nonum><center><b>Hun.</b></center></nonum>
    Tretten Aar min Broder endte,
    Da Barbaren ham bortsendte,
    Vied ham til Spot og Nød;
    Skiændsel paa hans Pande tynger,
    Munken Siælemesser synger
    Over ham, som var han død;
    Selv hans Navn blev sønderrevet,
    Paa hans Ryg et Tal blev skrevet,
    Som et Tal blev han gienfødt.

<nonum><center><b>Han.</b></center></nonum>
Din Fader er kiæk, han skal Fienden betvinge,
Den sneehvide Falk skal i Luften sig svinge,
Og Ravnen skal lytte til Sværdenes Klang.

<nonum><center><b>Hun.</b></center></nonum>
    Da vort Banner høit sig hæved,
    Da de feige Fiender bæved
    For Dabrowskis Kæmperøst,
    Ak, da fandt min Fader Døden,
    Mens han kæmped ufortrøden
    Paa en fiern og fremmed Kyst;
    Af hans siunkne Grav udvælder
    Tidsler nu, og hvasse Nelder
    Næres af hans Heltebryst.

<nonum><center><b>Han.</b></center></nonum>
Din mægtige Beiler skal splitte vor Lænke,
Den blodige Viin skal han Fjenderne skienke,
Imedens han synger Giengieldelsens Sang.

<nonum><center><b>Hun.</b></center></nonum>
    Plumpe Fingre nys har skaaret
    Af min Bejlers Pande Haaret,
    Bort han blev paa Slæden kiørt
    Did, hvor Isen Jorden binder,
    Did, hvor Daaren useet rinder,
    Did, hvor intet Suk blier hørt,
    Did, hvor Pidslen stedse klinger,
    Did, hvor Trællen Fyrsten tvinger.
    Har et Ord min Beiler ført.

<nonum><center><b>Han.</b></center></nonum>
Saa drager nu Sværdet og griber til Landsen,
Og dands med Barbarerne Dødningedandsen,
Og spred dem, som Vinden det flygtende Sand
Uslukkelig evig nu Hevnen skal gløde,
Ja Friheden søge vi selv hos de Døde,
Hvis ikke vi levende fange den kan.
</body>
</poem>

<poem id="hauch2002050901">
<head>
    <title>Birken</title>
    <subtitle>(Af den polske Familie.)</subtitle>
    <firstline>Hvi staaer du saa eensom, o Birketræ!</firstline>
    <source pages="39"/>
    <notes>
        <note type="credits">Bidrag fra Sven Sørensen.</note>
    </notes>
    <quality>korrektur1,korrektur2,kilde,side</quality>
</head>
<body>
,,Hvi staaer du saa eensom, o Birketræ!
Paa Heden i Vinter og Vind?''
— ,,O, Jomfru! hvi vælger du Himlen til Læ?
Hvi er du saa hvid om Kind?''

,,Jeg aldrig hviler bag Skov eller Hegn,
Derfor er jeg hvid om Kind!''
— ,,Mig aldrig forfrisker den faldende Regn,
Paa Heden i Vinter og Vind.''

,,Min Siæl er bedrøvet, mit Haab bortveg,
Derfor er jeg hvid om Kind!''
— ,,See Maanen er dunkel og Solen er bleg
Paa Heden i Vinter og Vind.''

,,Ak! Jorden har drukken min Bejlers Blod,
Derfor er jeg hvid om Kind.''
— ,,Tartaren har myrdet ham ved min Rod
Paa Heden i Vinter og Vind.''
</body>
</poem>

<poem id="hauch2018011201">
<head>
   <title>Piletræet</title>
   <subtitle>(Af den polske Familie.)</subtitle>
   <firstline>O Piil! har Vinden hentet dig</firstline>
    <source pages="40-41"/>
   <quality>korrektur1,korrektur2,kilde,side</quality>
</head>
<body>
,,O Piil! har Vinden hentet dig,
Har Himlens Fugl dig bragt?''
Hvad eller kom du af dig selv, 
Liig Kiærlighedens Magt?''

,,Nei af mig selv jeg ikke kom, 
Liig Kiærlighedens Magt;
Mig hented Foraarsvinden ei,
Mig ingen Fugl har bragt.

En Jomfru stod ved Bækkens Rand,
Og brød, som Qvist, mig af,
Og planted mig med hviden Haand 
Paa faldne Beilers Grav.

Og hver Gang Morgenhanen gol,
Hun iled til mig hen,
Og først naar Dagen gik til Ro, 
Hun vandred bort igien.

Og hendes bittre Taarestrøm 
Blev mig en Regn saa lind,
Og hendes vilde Klagesang 
Blev mig en Foraarsvind.

Og hendes Suk opvarmed mig,
Det var som Solens Stik,
Og til en kølig Maane sig 
Forvandled hendes Blik.''
</body>
</poem>

<poem id="hauch2002092905">
<head>
   <title>Længsel</title>
   <subtitle>(Af Athene 1816.)</subtitle>
   <toctitle>Længsel</toctitle>
   <indextitle>Længsel</indextitle>
   <firstline>Om Dagen jeg søger dig fiern og nær</firstline>
    <source pages="42-43"/>
   <quality>korrektur1,korrektur2,kilde,side</quality>
</head>
<body>
Om Dagen jeg søger dig fiern og nær,
Mens du flygter for mig,
Og Ønskerne vanke snart hist, snart her
For at fange dig.

Om Dagen jeg gaaer som en levende Drøm,
Saa sørgende mat,
Og Lyset mig synes en dunkel Strøm,
Saa sort som en Nat.

Om Natten jeg sørger og drømmer ei meer,
Da skuer jeg dig,
Mens Maanen glimter, og Stiernen seer
Fra Himlen til mig.

Du kommer og sætter dig elskovsvarm
Paa mit Leie ned,
Du favner og trykker mig til din Barm
Og smiler derved.

Jeg vaagner og studser og skuer dig grandt,
,,O Elskede, bliv!''
Og alle de Ord, som du talte, som svandt,
De vaagne til Liv.

Og alle de Kysse, der hvirvledes hen
I den dunkle Grav,
De stige som Aander nu op igien
Af Nattens Hav.

Og alle de Glæder, du deelte med mig,
Sig samle paa ny,
Og alle de Taarer, jeg fældte for dig,
For dit Kys bortflye.
</body>
</poem>


<poem id="hauch2002092903">
<head>
   <title>Sang af Hamadryaden</title>
   <toctitle>Sang af Hamadryaden</toctitle>
   <indextitle>Sang af Hamadryaden</indextitle>
   <firstline>Naar Sneens Lilier dække Marken ene</firstline>
    <source pages="44-45"/>
   <quality>korrektur1,korrektur2,kilde,side</quality>
</head>
<body>
Naar Sneens Lilier dække Marken ene,
Sneehvide Lilie, da jeg mindes dig;
Naar Vinden gynger paa de smekkre Grene,
Jeg Smekkertbøielige, mindes dig.

Naar Bække blaae mod Sommerstranden rinde,
Du aldrig standsede, jeg mindes dig,
Naar lette Bølger dybt i Havet svinde,
Du Letforsvindende, jeg mindes dig.

Naar mørke Taageslør paa Bierget skride,
Du Mørktbeslørede, jeg mindes dig,
Naar fierne Stierner over Himlen glide,
Du fiernt Fortryllende, jeg mindes dig.

Naar Morgenrøden over Havet svæver,
Du Yndigtrødmende, jeg mindes dig,
Og naar sig Maanen over Skyen hæver,
Du gaadefulde Lys, jeg mindes dig.

Naar giennem Dalen Foraarsvinden iler,
O Længselvækkende, jeg mindes dig,
Og naar den sorte Nat paa Fieldet hviler,
Du Drømmefødende, jeg mindes dig.
</body>
</poem>

<poem id="hauch2019010412">
<head>
    <title>Sang af Hamadryaden</title>
    <firstline>Mig ængster urolige Drømme</firstline>
    <source pages="46-47"/>
    <quality>korrektur1,korrektur2,kilde,side</quality>
</head>
<body>
Mig ængster urolige Drømme,
Jeg kan dem ei ret forstaae,
Dog skiælver jeg liig en Forbryder,
Naar jeg dem tænke maa.

,,Og skiælver du liig en Forbryder,
Da gaaer du en farlig Vei,
Betro dig dog til din Moder,
Hun vist forlader dig ei.''

Jeg siger det ei til min Moder,
Skiøndt aldrig hun har mig forladt;
Jeg kæmper imod, til den klare Dag
Opsluges af sorten Nat.''

,,Og kæmper du hele den klare Dag,
Saa bringer dog Aftenen Fred;
Om Natten maa du dog hvile,
Da hviler din Smerte med.''

Saa lidt min Smerte sig hviler,
Som Aftenens vildeste Vind,
Om Natten vaagner med større Kraft,
Den Tanke, der ængster mit Sind.

,,Og vaagner den Tanke med større Kraft,
Der aldrig din Hu forlod, ,
Mod Enden kommer, den rolige Søvn,
Den fængsler det vildeste Mod.''

Som Barn jeg kiendte kun rolig Søvn,
O! var jeg et Barn igien!
Dog nu sig fletter i hver en Drøm
En elsket, en fiendtlig Ven.
</body>
</poem>

<poem id="hauch2019010413">
<head>
    <title>Agnes's Sang i Hamadryaden</title>
    <firstline>Veemod ei min Siæl forlader</firstline>
    <source pages="48-49"/>
    <quality>korrektur1,korrektur2,kilde,side</quality>
</head>
<body>
Veemod ei min Siæl forlader,
Skiøndt mit Blik og Læben leer,
Jeg staaer alt i Aftenrøden,
Hvor de Andre Morgen seer.

Andre lægge snilde Planer
At forøge Livets Glands,
Taus og smilende ved Siden
Fletter jeg min Dødningkrands.

Alt jeg skuer Gravens Fakkel,
Alt den aabne Jordens Mund,
Livet gav mig ene Smerte,
Haabet gav Bedrag mig kun.

Kiærlighed kun fødte Længsel,
Aldrig stillet, stedse vakt,
Fader tilgiv, altfor bitter
Er den Skaal, du mig har rakt.

Skal i Snese Aar jeg tælle
Disse dunkle Pulseslag,
Skiøndt du Dødens Porte viser
Vidt oplukte Nat og Dag.
</body>
</poem>


<poem id="hauch2002092902">
<head>
   <title>Den Elskede</title>
   <firstline>De hvideste Perler i Havet er spredt</firstline>
   <source pages="50-51"/>
   <quality>korrektur1,korrektur2,kilde,side</quality>
</head>
<body>
De hvideste Perler i Havet er spredt,
Og Bølgerne vandre derover,
Den Skat, du søger og aldrig har seet,
Jeg her at beskrive dig lover.

Først maa hun eie den yndigste Fod
For Hiulet og Væven at træde,
Dertil et ærligt og trofast Mod,
Der deler din Sorg og din Glæde.

En Barm maa hun eie saa varm og saa fuld,
To Arme saa blendende hvide,
Dertil en Tunge saa reen som Guld,
Der tier og taler i Tide.

Og snildt maa hun flette sin Tankes Net,
Og Smilet maa røbe Forstanden,
Hendes Gang maa være saa svævende let,
Som Bølgens, der træder mod Stranden.

Og Øiet maa ligne den sagte Strøm,
Hvori sig Fuldmaanen maler,
Men Hiertet maa drømme saamangen Drøm,
Hvorom ei Læberne taler.

Mig Nattergalen i grønnen Lund
Betroed hvor hun havde hiemme,
Jeg lytted dertil i en Midnatsstund,
Og mon det om Morgenen glemme.
</body>
</poem>

<poem id="hauch2019010414">
<head>
    <title>Forskiellig Attraae</title>
    <firstline>Hver Gang jeg stirred paa de gamle Skrifter</firstline>
    <source pages="52-54"/>
    <quality>korrektur1,korrektur2,kilde,side</quality>
</head>
<body>
<nonum><center><b>Han.</b></center></nonum>
Hver Gang jeg stirred paa de gamle Skrifter,
Da gad jeg sænke mig i Tidens Hav,
Da gad jeg offre Livet for Bedrifter,
Og for et Navn paa Hellas' Heltegrav.

<nonum><center><b>Hun.</b></center></nonum>
Hver Gang jeg stirred paa de gamle Skrifter,
Da vexled Lyst og Veemod i min Aand,
Og mellem Sagn om Oldtidens Bedrifter
Hans elskte Navn jeg skrev med frygtsom Haand.

<nonum><center><b>Hun.</b></center></nonum>
Hver Gang jeg ind i Ridderborgen triner,
Der stolt og rolig venter paa sit Fald,
Da lære mig de mægtige Ruiner,
At Storhed lever selv i Gravens Hal.

<nonum><center><b>Hun.</b></center></nonum>
Hver Gang jeg ind i Ridderborgen triner,
Da tænker jeg: O, var min Elskte her!
Da stod jeg skiult bag mægtige Ruiner,
Og flygted først, naar han kom ganske nær.

<nonum><center><b>Han.</b></center></nonum>
Hver Gang jeg skuer Stjernen i det Høie,
Da vinker den mig som en dristig Ven,
Og paa dens Bane hefter jeg mit Øie,
Og ønsker kun at vandre høit som den.

<nonum><center><b>Hun.</b></center></nonum>
Hver Gang jeg skuer Stjernen i det Høie,
Da vorder jeg saa længselfuld i Hu,
Da drømmer jeg om Stiernen i hans Øie,
Og om hvorhen dens Straaler falde nu.

<nonum><center><b>Han.</b></center></nonum>
Hver Gang min Tanke svang sig ud fra Landet,
Da ønsked jeg at heise hviden Seil,
Og skrive Kampens røde Skrift i Vandet,
Der min Bedrift fordobbled i sit Speil.

<nonum><center><b>Hun.</b></center></nonum>
Hvergang min Tanke svang sig ud fra Landet,
Da ønsked jeg, han stod paa nære Kyst,
Mens ubemærkt jeg stirred ned i Vandet,
Det suged ind hans Billed i sit Bryst.

<nonum><center><b>Han.</b></center></nonum>
Men hæve Toner sig i Aftenrøden,
Da ønsker jeg at flyve bort med dem
Til Tryllelandet, som er skiult bag Døden,
For der at finde Heltelivets Hiem.

<nonum><center><b>Hun.</b></center></nonum>
Men hæve Toner sig i Aftenrøden,
Da dobbelt jeg føler, han er mig kiær.
Da ønsker jeg at følge ham i Døden,
For hist at tilstaae, hvad jeg dulgte her.
</body>
</poem>


<poem id="hauch2002092901">
<head>
   <title>Dyvekes Sang i Vilhelm Zabern</title>
   <firstline>Naar Skytten udsender den hvasse Piil</firstline>
   <source pages="55"/>
   <quality>korrektur1,korrektur2,kilde,side</quality>
</head>
<body>
Naar Skytten udsender den hvasse Piil,
Maa Fuglen i Luften dale;
Han bad mig at seile vel hundrede Miil
Til sine forgyldte Sale.

I Bølgen svømmer med Dødens Mod
Den Fisk, der med Angelen leger,
De giøde mit strømmende Hierteblod
I Kongens forgyldte Bæger.

En Ørn opstiger bag salten Sø,
Dens Vinger er' altfor sorte;
Hvo bygger det Skib, der fra Verdens Ø
Kan seile til Himmerigs Porte?

Foroven glimter det høieste Tag,
Med Perler og Guld uden Lige,
At falde derfra er slet ingen Sag,
Men vanskeligt did at stige.
</body>
</poem>

<poem id="hauch2019010415">
<head>
    <title>Sang af Othello</title>
    <subtitle>(Efter en engelsk Folkesang, der findes i Shakspeares Othello.)</subtitle>
    <firstline>Den stakkels Pige sad ved det vilde Figentræ</firstline>
    <notes>
        <note>Gendigtning af Shakespeares <xref type="translation" poem="shakespeare2019011001"/>.</note>
    </notes>
    <source pages="56"/>
    <quality>korrektur1,korrektur2,kilde,side</quality>
</head>
<body>
Den stakkels Pige sad ved det vilde Figentræ,
    Syng om grønnen Piil!
Med Haanden paa Brystet, med Hovedet mod Knæ,
    Syng om grønnen Piil!

De klare Bølger flød og de sukkede hver en:
    Syng om grønnen Piil!
De salte Taarer randt, saa de smelted hver en Steen,
    Syng om grønnen Piil!

Jeg kaldte paa min Elsker, men ak hvad svared han?
    Syng om grønnen Piil!
Mig favner andre Qvinder, og dig en anden Mand,
    Syng om grønnen Piil!
Af Pilen jeg fletter mig min Krands.
</body>
</poem>

<poem id="hauch2019010416">
<head>
    <title>Vanitas vanitatum</title>
    <subtitle>(Efter Göthe.)</subtitle>
    <firstline>Jeg Intet fordrer paa Jorden meer</firstline>
    <notes>
        <note>Gendigtning af Goethes <xref type="translation" poem="goethe2019010801"/>.</note>
    </notes>
    <source pages="57-59"/>
    <quality>korrektur1,korrektur2,kilde,side</quality>
</head>
<body>
Jeg Intet fordrer paa Jorden meer,
        Hurra!
Derfor er jeg munter, spøger og leer,
        Hurra!
Og den, der drives af samme Hang,
Han række mig Haand og istemme min Sang
Ved Bægerets lystige Klang.

Jeg vendte mit Sind til det røde Guld,
        Hurra!
Min Barm da blev af Sorger fuld,
        Ak ja!
Thi Mynten var kun en utro Ven,
Og neppe havde jeg fanget den,
Saa rulled den bort igien.

Til Qvinder vendte jeg nu mit Sind,
        Hurra!
Da blegned af Sorger igien min Kind,
        Ak ja!
Den Falske søgte en Anden sig,
Den Trofaste blev mig kiedsommelig,
Den Bedste kom ikke til mig.

Jeg vendte mit Sind og paa Reiser gik,
        Hurra!
Og jeg forlod mit Fædrelands Skik,
        Ak ja!
Af fremmede Sæber blev snart jeg mæt,
Kosten var uvant og Sengen slet,
Ingen forstod mig ret.

Jeg søgte min Lykke paa Ærens Sti,
        Hurra!
Dog Andre ilede mig forbi,
        Ak ja!
Og trængte jeg frem med Kraft og Mod,
Da hefted sig Dadelen til min Fod,
Og Ingen var mere mig god.

Jeg vendte mit Sind og i Kampen drog,
        Hurra!
Vi strede med Kiækhed og Fjenden slog,
        Hurra!
Vi fulgte ham efter, jeg var ei seen,
Da knalded et Skud bag Skovens Green,
Og ak! jeg misted mit Been.

Nu Intet jeg fordrer paa denne Jord,
        Hurra!
Og fri jeg vandrer fra Syd til Nord,
        Hurra!
Til Enden stunder nu Sang og Fest,
Velan! saa reise sig hver en Giest
Og tømme den sidste Rest!
</body>
</poem>

<poem id="hauch2019010417">
<head>
    <title>Til Adam Oehlenschläger</title>
    <subtitle>(I et Exemplar af Sørgespillene Bajazet og Tiber.)</subtitle>
    <firstline>Hvor Faa forstaae den sære Kunst, til Livet</firstline>
    <source pages="60"/>
    <quality>korrektur1,korrektur2,kilde,side</quality>
</head>
<body>
Hvor Faa forstaae den sære Kunst, til Livet
At lytte liig en Svane skiult bag Sivet,
At svæve stor i en phantastisk Drøm,
Al dukke Hov'det dybt i Verdens Strøm,
At svømme dristig paa de store Tider,
Der langsomt mellem Jord og Himmel glider.

Hvor Faa blev Sangen af Apollo givet,
En Oldings Blik, der skuer over Livet,
Forenet ved en underlig Magie
Med Ungdoms Lethed, Kraft og Phantasie,
En ildfuld Siæl, energisk som en Mands,
Forenet med en Qvindes dybe Sands,

Som Barnet skyldfri, kløgtig som en Slange,
Den hemmelige Kunst forstaae ei Mange;
Dog see, du gik den vanskelige Vej,
At følge dig kun fiernt ei mægter jeg,
Dog du har viist mig Skjaldens Kald og Pligt,
Dig skylder jeg og vier jeg mit Digt.
</body>
</poem>

<poem id="hauch2019010418">
<head>
    <title>Til Adam Oehlenschläger</title>
    <firstline>Den flygtige Lykke gik Skialden forbi</firstline>
    <source pages="61-62"/>
    <quality>korrektur1,korrektur2,kilde,side</quality>
</head>
<body>
Den flygtige Lykke gik Skialden forbi,
Men Musen ham mødte paa eensomme Sti,
Hun styrked hans Siæl i den jordiske Smerte,
Hun lokked den hellige Gnist af hans Hierte,
Og pusted den op, saa den gløder og brænder,
Og mægtige Luer mod Himmelen sender.

Og Luen sig deelte mod Øst og mod Nord,
I Luen stod skrevet det magiske Ord,
Hvorved han sig Vei gjennem Afgrunden baned,
Hvorved han har Alfer af Bierget opmanet,
Hvorved uden Skib han har seilet paa Havet,
Og tryllet til Liv, hvad der længst var begravet.

Ved det han de fjerneste Secler kan naae.
Ved det han kan Fuglenes Røster forstaae,
Og Skyernes Svæven og Bølgernes Larmen,
Oa Stormen, der raser i Menneskebarmen,
Og Tusmørkets Veemod og Kiærligheds Sødme,
Og Jomfruers Smiil og undseelige Rødme.

Hvad Løn skal da skienkes den herlige Skiald,
Fordi han har oplukket Oldtidens Hal,
Fordi han har Asernes Veie gienfundet,
Fordi han har Østen med Norden forbundet,
Fordi han har lært vore Hjerter at banke,
Fordi mod det Høie han hæved vor Tanke?

Han aldrig kan lønnes med udvortes Glands,
Men adlede Aander skal flette hans Krands,
Og Barmens veemodige svulmende Længsel,
Og Taaren, der bæver og bryder sit Fængsel,
Hans Magt skal bevidne, mens Tiderne svinde,
Og Sangen skal staae, som hans evige Minde
</body>
</poem>

<poem id="hauch2019010419">
<head>
    <title>Ved A. W. Hauchs Død</title>
    <firstline>Du var en fornem Mand, dog det var fleer</firstline>
    <source pages="63-64"/>
    <quality>korrektur1,kilde,side</quality>
</head>
<body>
Du var en fornem Mand, dog det var fleer,
Hvis stolte Gravhøi ingen Taare væder,
Men vi, som kiendte dig, vi skatted meer
Dit Øies Glands, end al din ydre Hæder.

Du var en ædel og en udvalgt Aand,
Der aldrig hildedes i Sløvheds Lænke,
Du eied end et bedre Ridderbaand,
End det, som Dødelige kan bortskienke.

Et Baand, der bandt dig til din Konge god,
Og til dit Land og til hver ædel Tanke,
Som Egen bindes af sin stærke Nød
Til Skovens Grund, hvori den Kraft mon sanke.

Ja skiøn er Stiernen, naar en Drot med Lyst
Den ved en værdig Tieners Hierte hefter,
End mere skiøn er Folkets Bifaldsrøst,
Og Øiets Stierneblik, der den bekræfter.

Held være dig! en dobbelt Krands du vandt,
Din Død har vakt en usædvanlig Smerte,
En Konges Taare ved din Ligbaar randt,
Hans Klage Gienlyd fandt i Folkets Hierte.

Saa hviil da sødt! og paa din Bautasteen
Skal ingen Smiger sine Mærker trykke,
Den stande skal som du, saa fast og reen,
Og nøgen Sandhed være skal dens Smykke.
</body>
</poem>

<poem id="hauch2019010420">
<head>
    <title>Til Ludvig Tieck</title>
    <subtitle>(Med den tydske Oversættelse af Maastrichts Belejring.)</subtitle>
    <firstline>Heel modig paa min Vandring kom jeg til dig engang</firstline>
    <source pages="65-66"/>
    <quality>korrektur1,korrektur2,kilde,side</quality>
    <keywords>tieck</keywords>
</head>
<body>
Heel mødig paa min Vandring kom jeg til dig engang,
Da viste du til Folket min ubekiendte Sang;

Til Folket, som jeg elsked' fra Barndommens Aar,
Der hver alvorlig Stræben og dristig Leg forstaaer;

Hvis Ild nedlokker Aanderne fra Norden med Lyst,
Som Blod, der sig mod Hiertet bevæger i vort Bryst,

Som Fugle, der mod Syden nedflagre med Skrig. —
Derfor i fierne Hjemstavn jeg aldrig glemte dig.

Ei Tordenskyen agter paa Vindenes Kast,
Den skyder sig i Bugter og seiler uden Mast;

Og skiulte Kræfter lokke den til en alvorlig Leeg,
Da Sommerdagen vorder som et Gienfærd saa bleg;

Fra Dunkelheden udgaaer af Ild et mægtigt Hav,
De blege Svovelflammer slaae ned i Kæmpens Grav.

Som Tordenskyen vandrer, saa vandred ogsaa du,
Og aldrig efter Vinden du dreiede din Hu.

Vi skued dig som Yngling, vi skued dig som Mand
At drages ustandselig mod Digternes Land;

At lokkes af hver Tanke, hvert indholdsrigt Ord,
Som Muserne befaled at tales ud paa Jord.

Du inderligt dem elsker og føler deres Magt,
Selv naar de skiule Sangeren i udenlandsk Dragt.<note>Dragt.]Dragt</note>
</body>
</poem>

<poem id="hauch2019010421">
<head>
    <title>Til Thorvaldsen</title>
    <subtitle>(Afsungen paa Rysøe.)</subtitle>
    <firstline>Hvi funkler nu saa stærkt hver Ynglings Øie?</firstline>
    <source pages="67-68"/>
    <quality>korrektur1,korrektur2,kilde,side</quality>
    <keywords>thorvaldsen</keywords>
</head>
<body>
Hvi funkler nu saa stærkt hver Ynglings Øie?
Hvi hæver sig hver ædel Qvindes Barm?
Hvi maa den stolte Mand sin Pande bøie?
Hvi vorder selv den ældste Olding varm?
Hvi rører sig saa høit hver Digtertunge,
Mens Harpen klinger under Egens Blad?
Hvi høre vi hver Fugl i Lunden siunge,
Mens gamle Fiender glemme deres Had?

En stor og sielden Konstner blandt os træder,
Derfor nu vorder hver en Yngling varm,
Derfor saa høit hver Digtertunge qvæder,
Derfor sig hæver mildt hver Qvindes Barm;
Derfor hver laant og løiet Glands bortsvinder,
Og Døgnets Smiger nu os blænder ei,
Imens hver sand og ædel Tone finder
Til Konstens store Søn en sikker Vei.

Alt hvad i Livet kraftig sig bevæger,
Det præged han for Evigheden af,
Det skiønne Barn, der med vor Smerte leger,
Den dunkle Aand, der stander ved vor Grav,
Den unge Pige, der sin Drøm forfølger,
Den Vises Stirren giennem Skyens Rift,
De store Heltesagn i Tidens Bølger,
Og Troens bedste, helligste Bedrift.

Ja tidt skal Vinden vore Kyster svale,
Og ofte Smerten vexle skal med Lyst,
Og ofte Regnen falde skal i Dale,
Og mangt et Foraar skifte skal med Høst,
Og mangt et Skib skal end vor Jord omseile,
Og mangen Bølge slaae den danske Strand,
Og længe Pilen skal i Sø sig speile,
Før atter der vil fødes slig en Mand.

Derfor vil Danmark ei hans Navn forglemme,
Saalænge Konsten mindes end i Nord,
Saalænge Sandhed ei har tabt sin Stemme,
Saalænge Skiønhed elskes end paa Jord;
Saalænge Siælen ei til Døde fryser,
Saalænge Hiertet banker i vort Bryst,
Saalænge Aanden giennem Øiet lyser
Og leger med sin Sorg og med sin Lyst.
</body>
</poem>


<poem id="hauch1842a2">
<head>
   <title>Christiane Oehlenschläger</title>
   <firstline>Andre troe, det er nok</firstline>
   <notes>
      <note>Skrevet 1841. Sørgedigt over <a person="oehlenschlaeger">Adam Oehlenschlägers</a> hustrus død.</note>
   </notes>
   <source pages="69-72"/>
   <keywords>oehlenschlaeger</keywords>
   <quality>korrektur1,korrektur2,kilde,side</quality>
</head>
<body>
Andre troe, det er nok,
Naar et Suk, en flygtig medlidende Taare
De offre til Næstens Sorg.

Dig dog syntes kun lidt
En magtesløs Graad,
Men med Tungen skærpet til Kamp,
Med Løvemod i Barmen,
Med Begeistringens Ild
I den blussende Kind
Stred du for Sandhed og Ret.

Og mangen Gang har du trodset
Den faldende Regn
Og den iiskoldtstormende Østvind;
Kun lidet agtede du den,
Og lidet den end koldere Vind
Fra Spotterens Læbe,
Naar det gialdt at kæmpe for Menneskers Vel.

Ofte du banked
Paa du Mægtiges Døre,
Ei for dig, men for den,
Der uskyldig mod Vanheld stred;
Aldrig den Gang var dig tung,
Der bragte den Trængende Hielp,
Og tidt har du vakt med et dristigt Ord
Af Søvn den slumrende Retfærd.

Havde du levet i Tider,
Hvor det gialdt
Med ubøiet Sind
At bøie sin Nakke for Staalet,
At besegle sit Ord med sit Hierteblod,
At offre sit Liv for den Elskedes Frelse,
Da var du vandret til Graven
Med dristig Fod,
Og som Heltinde
Havde sildige Slægter dig priist.

Ogsaa nu vil ei de dig glemme,
Thi en ædel Digter,
Danmarks herligste
Valgte dig fremfor alle vort Lands
Guldlokkede Piger,
Og bandt sin Skiebne til din,
Og længe stod du ved hans Side,
Trofast med skærmende Blik
Vaagende, værgende,
Kæmpende, aldrig hvilende,
Naar det gialdt dine Elskedes Vel.

Men den, som ei mildner sit Ord,
Som ei bøier sit Mod,
Som ei at smigre forstaaer,
Er besværlig tidt,
Thi Sandheds Sol er for stærk for den Svage,
Og Tusmørket elske vi meest,
Naar den langsomtbesnærende Dæmring
Drager sit Slør
Over Himlens rødmende Kind. -

Derfor miskiendte Verden dig,
Og Feighed svimled
Ved at skue det Mod,
Som den ei begreb.

Enkelte dog forstod dig,
Og de vide det vel,
At aldrig et troere Hierte slog
I en Qvindes Bryst.

Men Et jeg kiender
Som paa Jorden du savned,
Et Blik af den valmubekrandsede Aand,
Den i sig selv hvilende,
Der lærte Stiernen at skinne med dæmpet Ildblik,
Med Mildhed og Fred
Fra dens høiere Kreds
Paa Tidens Vexel og Menneskets Vilkaar.

Derfor kom han, den seirende Helt,
Smertens Betvinger,
Forfængelighedens Fiende,
Sandhedens strenge Ven,
At trykke sit Kys paa din Læbe,
At række dig sin sneehvide Seierskrands,
At ryste Støvet af din Aands Vinger,
Og at svale din ildfulde Siæl
I Evighedens Bølger.
</body>
</poem>

<poem id="hauch2005052502">
<head>
   <title>Afskedssang til Academisterne i Sorøe</title>
   <subtitle></subtitle>
   <firstline>Jeg veed et Sted, som jeg har elsket længe</firstline>
   <source pages="73-75"/>
   <quality>korrektur1,korrektur2,kilde,side</quality>
</head>
<body>
Jeg veed et Sted, som jeg har elsket længe,
Dets Navn skal aldrig i mit Hierte døe,
Der leger Fisken mellem Blomsterenge, 
Der synger Droslen ved den dybe Søe;
Der glider Baaden langsomt under Landet,
Mens Bølgen sukker under Aarens Slag,
Den ranke Hiort tidt speiler sig i Vandet,
Naar Maanens Skin forvandler Nat til Dag,

Jeg veed en Egn, omkrandset rundt af Lunde,
Hvor Bøgen suser for den sagte Vind,
Hvor gamle Minder dybt i Skoven blunde,
Og vie den til stille Tænkning ind;
Bag Lindens Blad dog høres Fugleqvidder,
Og Nattergalen her en Tilflugt fandt,
Hvor store Navne dybt i Barken sidder,
Og voxe større med hvert Aar, der svandt.

Jeg veed en By, den er saa taus og stille,
Den synes ringe for den ydre Sands,
Den pragtløs er og dertil meget lille,
Og savner ganske Hovedstadens Glands;
Men hvo, der vandred ved dens dunkle Vove,
Og hvo, der saae dens Roser spire frem,
Og hvo, der hviled i dens gamle Skove,
Han sikkert aldrig vil forglemme dem.

Nei sikkert aldrig dette Sted I glemmer,
Hvor I har vandret tidt ved Venskabshaand,
Hvor Vaaren hilses først af tusind Stemmer,
Imens den smiler som en salig Aand,
Hvor I har skuet Skyens Leeg i Vinden,
Og drømt maaskee Jer bedste Foraarsdrøm,
Og hvor I Taaren rysted' let af Kinden,
Saa den for evig sank i Glemselsstrøm.

Her har I forsket i de Vises Skrifter <!-- Der findes en version (tidligere eller senere?) med gransket] forsket -->
Og Tanker læst, der aldrig vorde glemt,
Her har I stirret i de dybe Rifter,
Hvor Jordens Aand har sine Skatte giemt,
Her Eders Blik har vendt sig tidt tilbage
Og skuet Tidens underlige Gang,
Og her I grubled over Fremtids Dage,
Mens Haabet sang for Jer sin gamle Sang.

Saa reiser bort! nu Tiden er udrunden,
Og lever vel og kommer snart igien!
Og lad de Blomster, som I her har funden,
Til Frugter modnes, hvor I vandre hen;
Thi Sølv og Guld, dem skal I ikke sanke,
Dem har I aldrig lært at finde her,
Men Aandens Frugt, den indholdsrige Tanke,
Det er den Skat, der er os ene kiær. 
</body>
</poem>

<poem id="hauch2001082301">
<head>
   <title>Ved det skandinaviske Naturforskermøde 1840</title>
   <firstline>Hvor dunkle Fiorde giennem Landet trænger</firstline>
   <source pages="76-78"/>
   <quality>korrektur1,kilde,side</quality>
</head>
<body>
Hvor dunkle Fiorde giennem Landet trænger,
Hvor Hiulet suser, og hvor Strømmen gaaer,
Hvor Granen dristig over Svælget hænger,
Hvor Bierget blegt i Maaneglandsen staaer,
Hvor Himlen klar i stille Skove blinker,
Mens Stormen sover under Klippens Barm,
Det er det Land, hvor Hiemmet Eder vinker,
Hvor først I vaagned i Naturens Arm.

Hvor Kirken hæver sig bag Blomsterhøie,
Hvor Taarnet kneiser bag den gamle Lind,
Mens Morgenduggen staaer i Rosens Øie,
Der glimter venlig i den lune Vind,
Hvor Nattergalen løfter mildt sin Stemme,
Mens Bøgen grønnes over Kæmpens Grav,
Der er vort Fædreland, der har vi hiemme,
Hvor Leen klinger ved det sølvblaa Hav.

Ja lang er Veien fra den Øe, der svømmer,
Liig Svanens Yngel, over Vandets Speil,
Til Nordens Field, der under Skyen drømmer,
Mens Elven spænder ud sit hvide Seil;
Og længe varer det, før Stemmen klinger
Fra Sverrigs Heltekyst til Danmarks Land,
Og tidt maa Falken svinge sine Vinger,
Før den fra Norge naaer til Siællands Strand.

Og dog I saae det i de høie Sale,
Hvor Sølvet glimter giennem Stenens Rift,
Og vi det aned i de dybe Dale,
Hvor Vaarens Finger skrev sin grønne Skrift;
Ja Blodet røber det i vores Kinder,
Paa Læben klinger det med hellig Lyst:
En reen og høi og mægtig Aand forbinder
De trende Folkefærd ved Nordens Bryst.

Naturens Søn, hvis store Fakkel flammer
Paa Himlens Hvælving og det mindste Kryb,
Paa Liliens Blad, i Stenens gamle Kammer,
I Siælens Folder og i Tankens Dyb,
Han veed og kiender og han har det fundet
Det Baand, der samler Livet til et Heelt;
Han aner, seer, hans Siæl den har udgrundet,
Den Kraft, der binder, hvad der synes deelt.

Derfor vi lytte til hans Tale gierne,
Der springer klar af Tankens dybe Sø,
Og om den Eenhed vil vi Alle værne,
Der binder Nordens Bierg til Nordens Øe;
Ja den skal mærkes i vor Aands Bedrifter,
I Ordets Klang, i Øiets rene Blaa,
Og den skal skues i de Vises Skrifter,
Der aldrig kan og aldrig vil forgaae.
</body>
</poem>

<poem id="hauch2019010422">
<head>
    <title>Gravsang</title>
    <subtitle>(Af Shakspeares Cymbeline.)</subtitle>
    <firstline>Frygt ei Sommersolens Magt!</firstline>
    <notes>
        <note>Gendigtning af Shakespeares <xref type="translation" poem="shakespeare2019010901"/>.</note>
    </notes>
    <source pages="79-80"/>
    <quality>korrektur1,korrektur2,kilde,side</quality>
</head>
<body>
Frygt ei Sommersolens Magt!
Frygt ei Vinterstormens Drøn!
Du din Gierning har fuldbragt,
Du gaaer hiem at faae din Løn.
Gyldne Lokker, Pigers Konst,
Alt skal vorde Støv og Dunst.

Frygt ei for Tyranners Kiv!
Du staaer langt fra Vold og Svig,
Egen og det mindste Siv
Er det samme nu for dig.
Kongen og de Lærdes Konst,
Alt skal vorde Støv og Dunst.

Frygt ei Tordenkilens Brag!
Frygt ei for Lavinens Lyd!
Frygt ei Ondskab og Bedrag!
Du har endt din Sorg og Fryd.
Had og Elskov er omsonst,
Alt skal vorde Støv og Dunst.

---

Hviil da rolig bag disse Træer!
Gid intet Ondt maa komme dig nær,
Gid Tryllerens Haand maa skye dig,
Gid urolige Aander maae flye dig!
</body>
</poem>

<poem id="hauch1842a0">
<head>
   <title>Gravsang</title>
   <firstline>Stirrer ei i Graven ned</firstline>
   <notes>
      <note>Først trykt i <i>Athene</i>, 1817.</note>
   </notes>
    <source pages="81-82"/>
   <quality>korrektur1,korrektur2,kilde,side</quality>
</head>
<body>
Stirrer ei i Graven ned
Med de taarefyldte Blikke!
Thi i Graven er han ikke,
Han er hist i Evighed.

Hisset har en kiærlig Fader
Mangen Bolig fiern og nær,
Venlig staaer hans Stiernehær,
Sine Børn han ei forlader.

Vugger han dig blid i Arm,
Læg dig rolig da til Hvile!
Dobbelt venlig vil du smile,
Naar du vaagner ved hans Barm.

Giv ham da din gamle Dragt!
Mens du slumrer under Løvet,
Mens vi stirre ned paa Støvet,
Virker han en ny med Pragt.

Taagen over Graven gaaer,
Vi bevare dunkle Minder,
Men vi see kun hvad der svinder,
Ikke hvad der forestaar.

Ei ved Døden at betragte
Kan vi granske Livet ud,
Men hvo slaaer sin Lid til Gud,
Han kan Døden vel foragte.
</body>
</poem>

<poem id="hauch2019010901" variant="hauch1842a3">
<head>
   <title>Aftensang</title>
   <subtitle>(Efter Claudius.)</subtitle>
   <firstline>Alt Skoven sig fordunkler</firstline>
   <notes>
      <note>På grundlag af Claudius' <xref type="translation" poem="claudius2001091301"/>.</note>
   </notes>
   <source pages="83-84"/>
   <quality>korrektur1,korrektur2,kilde,side</quality>
</head>
<body>
Alt Skoven sig fordunkler,
Den gyldne Stierne funkler 
Paa Himlen reen og blid.
Sin Ret Naturen kræver
Og over Engen svæver
Den hvide Damp ved Aftentid.

Hvor roligt Jorden hviler
Bag Nattens Slør og smiler
Saa mild og sommervarm;
Den ligner stillen Kammer,
Hvori al Dagens Jammer
Forglemmes skal i Søvnens Arm.

Betragter Maanens Lue!
Den er kun halv at skue,
Og er dog skiøn og klar;
Som denne hulde Maane,
Er Meget, som vi haane,
Fordi vort Blik ei blev det var.

Vi stolte Adams Slægter
Kun saare lidet mægter,
Og Meget veed vi ei.
Vi efter Skygger jage,
Og mangen Konst opdage,
Og komme længre fra vor Vei.

Gud Fader i det Høie,
Lær mig at skielne nøie
Det Sande fra sit Skin!
Og, mens jeg er i Live,
Lad liig et Barn mig blive!
Skienk mig et fromt enfoldigt Sind!

Og brister saa mit Hierte,
Skienk uden Sorg og Smerte
Den sidste Hvile mig!
Og naar du har den skienket,
Lad Siælen uforkrænket
Opstige fra sin Grav til dig!

Saa kold er Nattens Vove,
Nu vil jeg rolig sove,
Giv mig, o Gud, din Fred!
See naadig til min Slummer,
Og trøst mig i min Kummer,
Og trøst min syge Nabo med!
</body>
</poem>

<section>
<head>
    <title>Geistlige Sange</title>
</head>
<content>

<poem id="hauch2019010423">
<head>
    <title>Vexelsang ved en Kirkeconvert</title>
    <subtitle>(Efter Oversvømmelsen paa Vestkysten af Jylland.)</subtitle>
    <firstline>Stormen hviner, Skoven bæver, Hytten skiælver under Strand</firstline>
    <source pages="85-86"/>
    <quality>korrektur1,korrektur2,kilde,side</quality>
</head>
<body>
<nonum><center><b>Chor af Qvinder.</b></center></nonum>

Stormen hviner, Skoven bæver, Hytten skiælver under Strand,
Vilde Skrig i Natten klinger,
I Skyen flyer paa vaade Vinger,
Dybets Vande fremad bruser,
Løst er Havets stærke Sluser,
Bielker knage, Diger briste, Bølger skylle høit paa Land.


<nonum><center><b>Chor af Mænd.</b></center></nonum>

Bielker knage, Diger briste, knuust er Vandets Fangebuur,
Dybt i Dybet Hytten svinder,
Aldrig hiem du Veien finder,
Alt har Bølgen dig berøvet,
Knæl og græd og synk i Støvet!
Skiælv og dø og frygt i Døden den fordærvende Natur!


<nonum><center><b>Chor af Qvinder.</b></center></nonum>

Du, som aldrig til din Broder bragte Hielp og Haab og Trøst,
Kan du rolig Øiet lukke,
Medens tusind Munde sukke?
Vover du ved Tant at glædes,
Medens tusind Øine vædes?
Gyser ei din Siæl i Nattens for den stærke Dommers Røst?


<nonum><center><b>Chor af Mænd.</b></center></nonum>

Han, der agter Kongers Stolthed ikke meer, end sorten Muld,
Han, der Bølgens Bælte binder,
Han, der Vei i Natten finder,
Han, hvis Ord bevæger Dybet,
Han, hvis Øie tæller Krybet,
Han skal komme, han skal dømme, han skal veie Tankens Guld.


<nonum><center><b>Chor af Qvinder.</b></center></nonum>

Tiden skifter, Ormen spotter Støvets Stolthed og dets Pragt.
Kun den Daad, jeg har bedrevet,
Kun det Liv, min Siæl har levet,
Kun den Skat, mit Hierte finder,
Kun den Kraft min Villie vinder,
Den er min, naar Gravens Aander lege med den visne Dragt.


<nonum><center><b>Begge Halvchor forenede.</b></center></nonum>

Her, hvor mine Døde sove, Herre, vil du høre mig:
Styrk og led og bøi mit Hierte!
Lad mig modnes ved min Smerte!
Lad ei Sorg omsonst mig saare!
Skienk min Siæl en frugtbar Taare!
At den renset kan opstige fra den dunkle Grav til Dig.
</body>
</poem>

<poem id="hauch2019010424">
<head>
    <title>Psalme</title>
    <firstline>Solen i sin klare Glands</firstline>
    <source pages="87-88"/>
    <quality>korrektur1,korrektur2,kilde,side</quality>
</head>
<body>
Solen i sin klare Glands,
Som paa Himmelbuen svømmer,
Natten med sin Stiernekrands,
Der om Evigheden drømmer,
Gaae som Børn i Ledebaand
For den stærke Herrens Haand.

Lynets Sky paa Himlen mørk,
Naar den vildt i Natten svæver,
Stormens Fugl i Luftens Ørk
Naar den grum sin Vinge hæver,
Bølgen med det hule Bryst,
Skiælve dog for Herrens Røst.

Er din Siæl af Kummer mat,
Viser Verden dig sin Vrede,
Staaer du eensom og forladt
Som en Ravn paa vilden Hede,
Hæv dit Blik da mod det Blaa,
Da skal al din Sorg forgaae.

Han, som hører Hjortens Skrig,
Naar den langt fra Kilden vanker,
Han skal ogsaa høre Dig,
Kast da bort de feige Tanker!
Knæl og bed og dæmp din Graad!
Da har Smerten tabt sin Braad.
</body>
</poem>

<poem id="hauch2019010425">
<head>
    <title>Lovsang</title>
    <firstline>O, Herre! jeg vil gaae, hvorhen du kalder</firstline>
    <source pages="89-90"/>
    <quality>korrektur1,korrektur2,kilde,side</quality>
</head>
<body>
O, Herre! jeg vil gaae, hvorhen du kalder,
Thi jeg det veed, o Gud!
At ei den mindste Spurv til Jorden falder,
Naar ei det er dit Bud.

Og boede jeg, hvor Isens Pandser spænder
Sig over Nordens Barm,
Og vandred jeg, hvor Ørknens Flamme brænder,
Mig favned dog din Arm.

Ja mødte Hvalen mig bag Dybets Vover
Paa stumme Rædslers Vei,
Og stod jeg, hvor Løvindens Afkom sover,
Din Haand mig svigted ei.

Og sank jeg ned til Sølvets skiulte Leie,
Hvor Jordens Skatte groer,
Og hæved jeg mig høit paa Vindens Veie,
Jeg fandt igien dit Spor,

Og stod jeg der, hvor Nattergales Tunger
Forkynde Vaarens Priis,
Og der, hvor Ravnen mader sine Unger,
Jeg fandt dig ligerviis.

Ja, var min Fod saa let, som Kildevældet,
Der sprudler under Sky,
Og fløi med Ørnens Flugt jeg over Fieldet,
Jeg kunde dig ei flye.

Og stod jeg der, hvor Dagens Blomst udspringer
Bag Østens lyse Sti,
Og fløi jeg vort paa Aftenrødens Vinger,
Jeg fløi dig ei forbi.

Og vandred jeg, hvor Morgenstierner flammer
I Livets Ungdomsskiær,
Og slutted jeg mig ind i Dødens Kammer,
Da var du atter der.

Og kunde jeg hver dunkel Taage sanke,
Som Natten klækker ud,
Og giemme dybt deri min stumme Tanke,
Jeg skuffed ei min Gud.
</body>
</poem>

<poem id="hauch2019010426">
<head>
    <title>Et geistligt Digt</title>
    <subtitle>(Frit behandlet efter Novalis.)</subtitle>
    <firstline>Min Siæl hvad kan du meer begiære</firstline>
    <notes>
        <note>Gendigtning af Novalis' <xref type="translation" poem="novalis2005060513"/>.</note>
    </notes>
    <source pages="91-93"/>
    <quality>korrektur1,korrektur2,kilde,side</quality>
</head>
<body>
Min Siæl hvad kan du meer begiære,
Naar han i dit Paulun vil boe,
Naar han din Kiærlighed vil nære
Og skienke dig sin faste Tro?

De stirre vildt i alle Kroge
Og søge Lys paa Mørkets Vei,
De troe sig Alle meget kloge
Og kiende dog til Frelsen ei.

En tænker, at han den skal gribe,
Og Guldet er hans Vinding kun,
En vil den hele Jord omskibe
Blot for en Lyd af Rygtets Mund.

En søger Glands i Kamp og Fare,
En løber efter Laurens Blad,
Og Alle hilder Lykkens Snare,
Men ingen gjør den rig og glad.

Har han da ei Jert Syn oplukket,
Har I da glemt den sande Skat,
Har I da glemt, at han har drukket
Den bittre Kalk i Dødens Nat?

Har I ei seet de gamle Skrifter,
Ei læst om ham et fattigt Ord,
Har I ei hørt om hans Bedrifter,
Hvordan hans Vandel var paa Jord?

Hvordan han kom til Kedrons Dale,
Undfanget af den kydske Brud,
Hvordan den klang den høie Tale,
Der gik fra ham i Verden ud?

Hvordan han sig til Støvet lænked
Af Medynk med den siunkne Jord
Hvordan han sig i Graven sænked
Som Grundsteen for sin Kirke stor?

Kan dette Budskab ei Jer røre,
Var denne Mand ei Sandheds Tolk;
Vil I ei aabne Hjertets Døre
For den, der døde for sit Folk?

Vil I ei trodse Spot og Fare,
Naar han Jer skienker Liv og Trøst,
Vil I ei Siælen reen bevare,
Naar han den holder ved sit Bryst?

O tag mig hen du Lysets Bringer,
Du Troens Helt, du Livets Ord!
Naar alle Dødens Klokker klinger,
Saa veed jeg dog, hvor Frelsen boer.

Du skal mig til de Elskte bære,
Der vandre fiernt bag Gravens Hal,
For dig nedknæle Himlens Hære,
Og dog hos mig du dvæle skal.
</body>
</poem>

<poem id="hauch2019010427">
<head>
    <title>Et geistligt Digt</title>
    <subtitle>(Efter Novalis.)</subtitle>
    <firstline>Der gives saa bange Tider</firstline>
    <notes>
        <note>Gendigtning af Novalis' <xref type="translation" poem="novalis2005060512"/>.</note>
    </notes>
    <source pages="94-95"/>
    <quality>korrektur1,korrektur2,kilde,side</quality>
</head>
<body>
Der gives saa bange Tider,
Der gives en Nat saa sort,
Hvor tause Gienfærd glider
Igiennem Mørkets Port.

Paa Himlens Hvælving lyner
Et Glimt af Dødens Skiær,
De blege Skrækkens Syner,
De komme dig sagte nær.

Da brister Haabets Anker,
Du Afgrundssvælget seer,
De vildtoprørte Tanker
Ei lyde Villien meer.

Og Afsind staaer og truer,
Dig lokker Mørkets Drøm,
Da slukkes Øiets Luer,
Da standser Pulsens Strøm.

Siig, hvo har Korset baaret
Til Trøst for Verdens Nød;
Hvo blev til Kampen kaaret
Imod den bittre Død?

Betragt de dybe Vunder,
Da faaer dit Hierte Ro;
Og knæl for Tidens Under,
Og vær din Længsel tro!

En Engel skal dig føre
Til Frelsens fierne Strand,
Der skal du Toner høre
Fra det forjettede Land.
</body>
</poem>

<poem id="hauch2019010428">
<head>
    <title>Et geistligt Digt</title>
    <subtitle>(Efter Schenkendorf.)</subtitle>
    <firstline>Stedse maa jeg derpaa grunde</firstline>
    <source pages="96-97"/>
    <!-- TODO: Find originalen. -->
    <quality>korrektur1,korrektur2,kilde,side</quality>
</head>
<body>
Stedse maa jeg derpaa grunde
I den gamle hellige Bog,
Hvordan i Judeæs Lunde
Herren vandred from og klog.

Hvordan han med milde Lader
Paa det høie Bierg mon staae,
Hvordan som en kiærlig Fader
Han velsignede de Smaa.

Hvordan han de Syge læged,
Lindred den Betrængtes Savn,
Hvordan han den Arme qvæged,
Kaldte ham med Brodernavn.

Hvordan han hver Synder trøsted
Der bekymret til ham kom,
Og det haarde Hierte rysted,
Frelste det fra Dødens Dom.

Stedse maa jeg derpaa grunde
I den gamle hellige Bog,
Hvordan i Judæas Lunde,
Han hvert Hierte til sig drog.

Han har trolig Hjorden ledet,
Som ham Himlens Herre gav,
Om dens Vandring har han fredet
Med sin milde Hyrdestav.

Herre, jeg mit Leie kaarer,
I din Hiord og ved din Fod,
Lad mig flyde hen i Taarer,
Frelst og salig ved dit Blod.
</body>
</poem>

<poem id="hauch2019010429">
<head>
    <title>Gudhengivenhed</title>
    <subtitle>(Frit omarbejdet efter Paul Gerhard.)</subtitle>
    <firstline>Mod Herrens Aasyn gaaer min Vei</firstline>
    <source pages="98-101"/>
    <quality>korrektur1,korrektur2,kilde,side</quality>
    <!-- TODO: Find originalen. -->
    <keywords>gerhardt</keywords>
</head>
<body>
Mod Herrens Aasyn gaaer min Vei,
Ham vil jeg lade raade,
Han synes streng, men er det ei,
Hans Straf er selv en Naade;
Han bygged Himlens høie Tag,
Han aldrig mig forlader,
Og slaaer han end med stærke Slag,
Saa er han dog min Fader.

En Fader, det er soleklart.
Vil ei sit Barn bedrøve,
Og skeer det, er det aabenbart
For det ved Sorg at øve;
Ja kasted end hans stærke Haand
Mig ud i Bølgedybet,
Saa veed jeg dog, at Herrens Aand
Kan finde mig blandt Krybet.

Hvor fik jeg vel mit Ophold her
I Jordens Kamp og Fare,
Hvis ikke Herren stod mig nær,
Og vilde mig bevare;
Med ham blier selv den sorte Nat
Saa lys som Morgenrøden,
Hvad han ei holder, synker brat
Og gives hen til Døden.

Hos ham er Viisdom og Forstand,
Hos ham er ei Forvandling,
Og Tid og Sted dem kiender han
Til Hvile som til Handling,
Og hvad han giør er herlig giort
Og maa til Lykken føre,
Selv naar han lukker Glædens Port
Og aabner Sorgens Døre.

Du tænker vel, naar du ei har,
Hvad Kiød og Blod begiere,
At slig en Byrde tung og svar
Du ei formaaer at bære;
Da Sorger i hver Krog du seer
Og lader Smerten raade
Og tænker ei, at hvad der skeer,
Er til din egen Baade.

Den Herre, der med mægtig Aand
Af Støv dig kunde skabe,
Han holder og din Siæl i Haand
Og kan den aldrig tabe;
Derfor du vente maa med Ro,
Til du hans Stemme hører,
Da skal han bygge dig en Bro,
Der til din Frelse fører.

Den Sæd blier sikkert altfor let,
Der savner Regn og Væde,
Og Aandens Fakkel brænder slet
I Sol og lutter Glæde;
Den Urt, der bringer bitter Vee,
Kan skienke røde Kinder,
Saa maa dit Øie Sorgen see,
Før det sin Frelse finder.

Nu vel, min Gud, saa lægger jeg
Mit Liv i dine Hænder,
Du har beredet mig min Vei,
Du bedst min Bane kiender;
Saa tag mig i din stærke Favn!
Jeg vil dig lydig være,
Jeg veed, det vorder mig til Gavn,
Og dig til Glands og Ære.

Naar Haabet vinker i det Blaa,
Jeg vil det ikke vrage,
Og skal jeg giennem Tiørne gaae,
Da vil jeg ikke klage.
Og skal jeg blive her paa Jord,
Da vil jeg vente rolig,
Og hvor du vil i Syd og Nord,
Der fæster jeg min Bolig

Og aabner sig den Vei saa lang,
Hvor Kind og Øie blegner,
Velan, jeg gierne gaaer den Gang,
Som Herren mig betegner.
Ja glad jeg føler Dødens Magt;
Thi den skal did mig bringe,
Hvor Herren breder ud sin Pragt,
Mens Himlens Klokker klinge.
</body>
</poem>

</content>
</section>

<section>
<head>
    <title>Romancer</title>
</head>
<content>

<poem id="hauch2019010430">
<head>
    <title>Frelseren paa Vandet</title>
    <firstline>Den gyldne Sol sank ned i Vesterlide</firstline>
    <source pages="102-105"/>
    <quality>korrektur1,korrektur2,kilde,side</quality>
</head>
<body>
Den gyldne Sol sank ned i Vesterlide,
De sidste Straaler over Vandet spille,
Og Alt er taust og høitidsfuldt og stille,
Da seer en Snekke man ved Kystens Side.

Den klare Maane sig af Bølgen hæver,
Og Støvets Øie den til Himlen vinker,
Og Lysets Krone giennem Natten blinker,
Mens lette Taager giennem Luften svæver.

Da nærmer sig en sielden Flok fra Landet,
Det er den høie Christus med sin Skare,
Fra Capernaum agter han at fare,
Og Snekken føre skal ham over Vandet.

Det store Seil sig ud for Vinden spiler,
Den dunkle Snekke glider frem af Havnen,
Men Frelseren sig lægger bag i Stavnen,
Og træt af Dagens Møie der han hviler.

Men da nu Petrus seer, at Herren sover,
Da taler høit han efter gammel Vane,
Om hvad han haaber, troer og halvt kan ane,
Mens Snekken gynger paa de sagte Vover:

,,Et Glavind vil jeg ved min Hofte binde;
,,Thi Ravnens Unger flyve skal mod Norden,
,,Og Davids Scepter skal betvinge Jorden,
,,Og Herrens Ild er optændt mod min Fjende.

,,Og Kongers Arving skal ved Kedron stride,
,,Og Zions Løve skal af Søvn han vække,
,,Og Stormens Ørn hans Seiersvogn skal trække,
,,Og Morgenrøden foran ham skal stride.

,,Og Død og Liv skal han med Sværdet veie,
,,I Blod skal Juda dyppe sine Hænder,
,,Og Benjamin skal knuse Fjendens Lænder,
,,Og Sol og Maane skal for ham sig neie.

,,Og Ophirs Guld skal smykke Basans Helte,
,,Og høit vor Stemme skal i Kampen runge,
,,Og Morgenstjerner om vor Glands skal siunge,
,,Og vi skal fængsle dem til Zions Bælte.''

- Saavidt var Petrus kommen i sin Tale,
Da blinke hvide Lyn paa Nattens Kinder,
Og fierne Hyl blier hørt paa Klippens Tinder,
Thi Vinden suser giennem Biergets Sale.

Den vilde Søfugl paa sin Rede skriger,
En selsom Lysning giennem Luften vifter,
Og Stiernen skiælver, mens den Farve skifter.
Og Stormen sænker sig, og Bølgen stiger.

Og Skyens Drage giennem Luften seiler,
Og Egen sukker i Judæas Lunde,
Og rundt om Skibet tude Stormens Hunde,
Og som en vælig Ganger Bølgen steiler.

Og Nattens Rædsel hvert et Øie blænder,
Og Hvirvelvinden over Dækket feier,
Og som en Tragt den vilde Sø sig dreier,
Og Roret brister i den Stærkes Hænder.

Da raaber Petrus: ,,Reis dig du, som sover,
,,Og see, hvor Bølgen over Dækket sprøiter,
,,Stat op og hør den Sang, som Vinden fløiter,
,,Stat op Messias, tæm de vilde Vover!''

— Men før hans Ord i Stormen Vei kan finde,
Da seer han Christus ved sin Side stande
Og strække Haanden over Dybets Vande;
Da standser Bølgen og de stærke Vinde.

Og Maanen viser sig paa Himlen atter,
Og Stiernen glimter efter gammel Vane,
Og Skibet skrider fremad som en Svane,
Mens Vandets Speil sig over Dybet glatter.

Da monne Snekkens Mænd paa Christus skue:
,,Hvo er dog denne, der giør Lynet bange?
,,Der glatter Vandet som en tæmmet Slange?
,,Der med en udstrakt Haand kan Veiret kue?''

Men Frelseren sig om til Petrus vender:
,,Din Tanke svulmer som den sorte Bølge,
,,Dit Hiertes Hovmod kan du ikke dølge,
,,Den sande Vei endnu du neppe kiender.

,,Dog er du bedre selv end dine Tanker,
,,Derfor jeg kom at redde dig fra Døden,
,,Thi du har stolet paa min Hielp i Nøden,
,,Og du har følt, at jeg er Troens Anker.

,,Men Støvets Krone skal jeg aldrig eie,
,,Og Jordens Kongespiir jeg ei skal kræve,
,,Og dog skal Dybet for mit Aasyn bæve,
,,Thi jeg er Frelsens Lys paa Nattens Veie.

,,Og alle de, der mig af Hjertet kalder,
,,De skal mig vist paa Livets Snekke skue,
,,Og de skal mærke, jeg kan Stormen kue,
,,Thi jeg er sendt at reise den, som falder.''
</body>
</poem>


<poem id="hauch2005052503">
<head>
   <title>Gustav Adolph</title>
   <firstline>Med Seier krandset stod den svenske Hær</firstline>
   <source pages="106-112"/>
   <quality>korrektur1,korrektur2,kilde,side</quality>
</head>
<body>
Med Seier krandset stod den svenske Hær,
For første Gang var Tilly overvunden,
Ved Leipzig traf ham Gustav med sit Spær,
Hans Mod er brudt, hans bedste Kraft er svunden;
Sit høie Maal nu stander Kongen nær,
Hans Kæmper alt har Vei bag Elben funden,
Der, liig en Vandsnog, i sin Barndom ranet,
Med Hvislen flyer igien til Oceanet.

I Skoven høres ei den mindste Vind,
Kun fiern og eensom Klosterklokken bæver,
Da standser Kongen, tankefuld i Sind,
Af sine bedste Kæmper Raad han kræver;
Han vier dem i sine Planer ind,
En dunkel Skygge paa hans Pande svæver,
Og Heltens Tale klang i Aftenrøden
Liig Sværdets Tunge, naar den bringer Døden.

Hans Herskerblik, hans Ord, hans Læbes Smiil
Henriver pludselig de raske Kæmper,
Og hver en Helt, han være nok saa vild,
Sig efter Kongens Mening gierne læmper. 
Kun En alene tvinger ei sin Ild,
Og intet Vink hans Dristighed neddæmper;
Han Seaton hed, og var i Skotland baaren,
Og Kongen havde ham til Ven udkaaren.

Og høi og kraftig hæver sig hans Barm,
Sin Hu at dølge han ei eftertragter,
Men Heltens Tale vækker Kongens Harm,
Han Taushed bød, men Seaton ei det agter;
Da hæver Gustav pludselig sin Arm,
Og Vreden ei at tæmme meer han magter,
Men Seaton blegner, som et Liig, og svinder,
Thi Kongens Haand har rammet Heltens Kinder.

- Men hver en Dag, naar Mørket stander nær,
Naar Faklen tændes og naar Solen viger,
Paa Sletten snart og snart bag dunkle Træer
Forsamles Kongen og den mindste Kriger,
Og knæler ned i Aftnens Rosenskiær,
Mens Nattens Fugl i Østen langsomt stiger,
Og mens den breder sine sorte Vinger,
En deilig Psalme giennem Leiren klinger.

Did ogsaa denne Dag mon Gustav gaae,
Da toner en af Luthers gamle Sange:
,,Ved egne Kræfter lidt vi kun formaae,
,,Dog er der En, der aldrig vorder bange,
,,Og Ordet urørt skal de lade staae,
,,Og liden Tak dertil de skulle fange,
,,Vi have lært det troligt at bevare,
,,Det er vort Skiold mod Synd og Død og Fare!''

Men da nu længst den høie Melodie
Var i den dunkle Natteluft forsvunden,
Da vandrer Kongen hvert et Telt forbi,
En enlig Vei han har i Krattet funden;
Og fremad skrider han paa Nattens Sti,
Og tænker paa den Dag, der er udrunden,
Og paa den Skiald, der havde Psalmen skreven,
Og paa den Ild, hvoraf han frem blev dreven.

,,En anden Ild har dreven dig i Dag,''
Saa tænkte han, og mon paa Maanen skue,
Der stod i Luften, som en Lampe svag,
En brukken Ring da syntes ham dens Lue,
Hvis bedste Deel var truffen af et Slag,
Et gyldent Troskabspant, hvis halve Bue
Var reven bort af Tidens dunkle Vande,
Hvori sig Fortids Lys med Taager blande.

,,Ak,'' sagde Kongen, ,,hvo er den, hvis Fod
,,Ei snuble kan, mens end han er i Live?
,,For heftig blussed stundom vel mit Mod,
,,Paa Vredens Tiørne kan man let sig rive,
,,Og Ærens Træ maa giødes tidt med Blod,
,,Hvis friske Frugter det skal atter give,
,,Men ærlig Anger kan forsone Brøden,
,,Og jeg vil kæmpe for min Tro til Døden.''

Da svinder Maanens Ring bag Skyen bort,
En enkelt Stierne blinker kun foroven,
Og Nattens Drage vorder mere sort,
Og Gustav hører nære Trin i Skoven; 
,,Nu,'' tænker han, ,,det er en eensom Hiort,
,,Det feige Dyr blier tidt ved Nat forvoven.''
Da Skyen atter bort fra Maanen viger,
Og Kongen standses af en enlig Kriger.

Det Seaton er, han ligner fast en Aand,
Der alt med Nattens Rædsler er fortrolig,
Der ikke fængsles meer af hine Baand,
Der binde Siælen fast til Lysets Bolig,
Paa Sværdets Hefte lægger han sin Haand,
Kong Gustav ham betragter taus og rolig,
Da træder Seaton pludselig tilbage,
Og Haanden sank, der vilde Sværdet drage.

,,Forvovne! vil du kæmpe nu med mig?''
Saa taler Kongen, ,,det dig lidet nytter.''
- ,,Nei, kun min Afsked fordrer jeg af dig,
Da til et bedre Land jeg Foden flytter,
,,Thi Gustavs Arm er nu en Tidsel liig,
,,Der saarer Mænd, og Krybet kun beskytter.''
- ,,Din Afsked skal jeg dig i Teltet skikke.''
Da iler Seaton bort med mørke Blikke.

Og førend Morgenbønnen end er læst,
Et Bud fra Kongen ham hans Afsked bringer,
Og rask bestiger han sin skotske Hest,
Med skarpen Spore han den fremad tvinger,
Hvor Heden strækker sig mod Nord og Vest,
Hvor Lyngen sparsom giennem Sand fremspringer.
Da seer en Rytter han, hvis Kaabe bølger
I Morgnens Vind, og der ham hurtig følger.

Stærkt hvirvler Stormen mellem Sand og Steen,
Og ryster Lyngen og dens blege Klokker,
Dog findes her ei nogen Qvist og Green,
Hvoraf den rive kan de grønne Lokker,
Kun Støvet jager den, som letten Reen
Paa Nordens Field opjager Sneens Flokker,
Der, Seaton liig, nu mangle Grund og Kierne,
Og drives uden Rast imod det Fierne.

Tilsidst han kommer til et deiligt Land,
Der skiermes rundt af Dannerkongens Øie,
Der hersker Freden længst, og ingen Mand
Kan der med Spær og Landse Retten bøie,
Der ender sig den lysegule Sand,
Der hviler Seaton mellem Blomsterhøie,
Da seer en Rytter han paa kulsort Ganger,
Og ikke meer at hvile han forlanger.

- ,,Hvi har Kong Gustav giennem Storm og Blæst,''
Saa taler Seaton, ,,fulgt mig over Heden?''
- ,,Jeg var din Konge nys, nu er jeg Giest
,,I dette Land, der skiermes rundt af Freden.''
- ,,Hvi kommer væbnet du paa kulsort Hest,
,,Som Dødens Engel, midt i Livets Eden?''
- ,,Her er jo Fred, her ender sig mit Rige,
,,Og, som i Døden er jeg her din Lige.''

- ,,Hvi binder du din Hest bag disse Træer,
,,Og drager Sværdet fra din venstre Side?''
- ,,Jeg er ei Konge meer paa Sletten her,
,,Som Ligemand, vil jeg med dig nu stride.'' 
- ,,Jeg veed, at Tvekamp var dig aldrig kiær,
,,Hvor kan jeg da paa denne Høimod lide?''
- ,,Et uretfærdigt Slag din Kraft har fældet,
,,Det skal med Sværdet vorde nu giengieldet.''

Da styrter Seaton pludselig til Jord,
Paa Gustavs Haand hans hede Taare rinder.
,,Nei, hvor du staaer, est du en Konge stor,
,,I intet Land det Herskertegn forsvinder,
,,Som trykket blev ved et almægtigt Ord,
,,Da du blev til, paa dine Heltekinder,
,,Og aldrig kan jeg voxe til din Lige,
,,Paa Jorden ei, og ei i Himlens Rige.''

- ,,Vil,'' spurgte Gustav, ,,tro mig tiene du,
,,Da skal ei meer jeg vredes ved din Tale?''
- ,,Ja, jeg vil tiene dig med ærlig Hu,
,,Thi du mit Mod har vakt igien af Dvale.''
- ,,Vel,'' svared Kongen, ,,du er adlet nu,
,,Et draget Sværd skal i dit Skiold du male.''
- Saa red de lystig bort i Morgenrøden,
Og snart ved Lützen fandt de begge Døden.

En Gravsteen ligger paa den vilde Sti,
Der sank Kong Gustav midt i Kampens Lue,
Og ingen Vandrer kommer der forbi,
Som ikke dvæler ved den siunkne Tue,
Ved Siden af er Marken ganske fri,
Og intet Mindetegn er her at skue,
Der lagdes Seaton ned med Kinder hvide,
Han sank i Døden ved Kong Gustavs Side. 
</body>
</poem>

<poem id="hauch2005052504">
<head>
   <title>De to Øxer</title>
   <subtitle>(Efter et Sagn fra Christian den Andens Tid.)</subtitle>
   <firstline>Det sidste Dagslys taber sig i Nat</firstline>
   <source pages="113-119"/>
   <quality>korrektur1,kilde,side</quality>
</head>
<body>
Det sidste Dagslys taber sig i Nat,
Den blege Dæmring dybt i Vesten svinder,
Det høie Fruetaarn staaer nu forladt,
Og Himlens Stiernekreds om Hvile minder.
Den arbeidsvante Flok sig fierner brat,
Der forhen svæved under Taarnets Tinder,
Med hurtig Fod den sig mod Hiemmet vender,
Hvor Arnens Lue for den Trætte brænder.

Den gamle Winfred staaer tilbage kun,
Hans strenge Blik paa Kirkemuren svæver,
Sit Dagværk veier han i Nattens Stund,
Hans Tanke klar sig giennem Mørket hæver,
Da stiger Maanen frem paa Himlens Grund,
Dens røde Glimt paa Taarnets Tinde bæver,
Men Winfred vender sig og vandrer ene
Fra Kirken bort bag dæmringslørte Grene.

Og som han træder frem i Maanens Skiær,
En Yngling nærmer sig bag Lindens Buer.
,,Hvad vil du, Conrad, bag de høie Træer?
Dit Øie svimmelt giennem Natten luer.''
- ,,Vi skilles ad, jeg dvæler ei hos Jer,
,,I har mig dadlet strengt, det ei mig huer,
,,Derfor som Svend jeg aldrig meer Jer giester,
,,Min Konst forstaaer jeg, som den bedste Mester.''

- ,,Viig bort, Dumdristige, fra Winfreds Vei!
,,Hovmodig Selvtillid din Siæl forvirrer.''
- ,,Jeg er saa god som I, jeg viger ei,'' 
Giensvarer Conrad, mens hans Læbe dirrer;
,,Hvad I formaaer, det mægter ogsaa jeg.
,,Og skiøndt med Harm Jert Øie paa mig stirrer,
,,Jeg Trods dog byder Jer i Mod og Kræfter;
,,Thi Jer i ingen Daad jeg stander efter.''

,,Nu,'' svarer Winfred, ,,Hovmod gaaer for Fald;
,,Dog hvad mod mig du synded, vil jeg glemme;
,,Men hvis jeg dig som Mester agte skal,
,,Maa Siælens Vildskab du med Kraft betæmme;
,,For det at prøve, vil i Taarnets Hal
,,Vi samles snart; der skal en Kamp bestemme,
,,Hvo Seierskrandsen til sin Isse fæster.''
- ,,Vel,'' Svaret lød, ,,jeg der dig sikkert giester.''

Den næste Dag, da mod det fierne Vands
Sølvblanke Speil den klare Sol mon glide,
Mens lange Skyer viftede med Glands,
Liig store Faner, dybt i Vesterlide,
Da hæved dristig sig i Taarnets Krands
Den unge Svend ved Mester Winfreds Side.
En Øxe Winfred i sin Høire svinger,
De blanke Haller ved hans Fodtrin klinger.

,,Hør, unge Mand, det er et farligt Spil,''
Saa taler Winfred, mens han langsomt stiger,
,,Betænk dig vel, du hører Dybet til,
,,Hvis du til Side kun en Tomme viger.''
- ,,Nu,'' svarer Conrad med et haanligt Smiil,
,,Gaa du tilbage, hvis dig Modet sviger.''
Da vorde tause Mester Winfreds Læber,
Og mere dristig han mod Spidsen stræber. 

Med faste Skridt bestandig frem de gaae
Paa høie Trapper giennem steile Gange,
Tilsidst det fierne Kirkens Uhr de naae,
Hvor Taarnets Ringe vorde mere trange,
Paa smalle Biælker uden Frygt de staae,
Hvortil befæstet er de Stiger lange,
Hvorhen selv Kiækheds Fod sig sielden vover,
Hvor Nattens Ugle, liig et Gienfærd, sover.

Men dybt i Afgrundssvælget ved sin Fod
Kan Conrad end de store Klokker skue,
Hvis Toner strømme, liig en vældig Flod,
Og for hvis Røster selv de Døde grue.
Dog gaaer han videre med freidigt Mod,
Og snart han svæver over Kuplens Bue,
Den sorte Røg han seer i Dybet dale,
Og Luften blinker giennem Taarnets Sale.

Da standser Winfred pludselig sin Gang:
,,Kan du ei høre Klokkerne, der ringer?
,,Og dybt i Kirken lyder Orglets Klang,
,,Dets klare Toner sig i Luft opsvinger,
,,Det spiller, synes mig den samme Sang,
,,Som naar de Døde man til Graven bringer.''
- ,,Nei,'' svarer Conrad, ,,det er Luftens Vinde;''
Og atter stige de mod Taarnets Tinde.

Paany dog standser Winfreds faste Fod:
,,Seer du det sorte Kors, der hist sig hæver?
,,Det sattes hid med et gudfrygtigt Mod
,,Til Skræk for Mørkets Aander, naar de svæver,
,,Liig Flaggermuus begierlig efter Blod,
,,Om Taarnets Spiir, hvor Maanens Straale bæver, 
,,Der vil vi hvile, før vi vandre længer.''
- ,,Nei,'' Svaret lød, ,,jeg ei til Hvile trænger.''

Tilsidst de nærme sig til Taarnets Tind,
Og høre Lyden af de gyldne Fløie,
Der snoe sig langsomt i den svage Vind,
Mens Spirets Stierne funkler i det Høie.
Da standser Winfred tredie Gang sit Trin,
Og seer paa Conrad med opmærksomt Øie,
Og peger rolig fremad med sin Finger,
Hvor letten Sky sig giennem Luften svinger.

En Biælke ligger der af stærken Eeg,
I Luften strakt fra Taarnets sidste Bue.
Did nærmer sig - o rædselfulde Leeg!
O, hielp ham Christ, at ei hans Siæl maa grue!
Thi hvis en Tomme kun hans Fod nu veg,
Da aldrig meer han Dagens Lys vil skue.
- Did nærmer Winfred sig og Foden hæver,
Og mellem Jord og Himmel taus han svæver.

Med Øxen i sin Haand han frem mon gaae,
Ei over Biælkens Rand hans Øie trænger,
Ved Taarnets Fod sig vælte Taager graae,
Dets Spidser hæve sig, liig skarpe Tænger;
Den lette Spurv saa høit kan neppe naae,
Muursvalen under ham i Luften hænger,
Med stille Gang den klare Sol nedglider,
Mens Winfred langsomt frem paa Biælken skrider.

Først ved dens Spidse standser han sin Fod,
Høit Øxen blinker i den Stærkes Hænder,
Og fast han hugger den med roligt Mod 
Og sikker Haand, hvor Egebiælken ender,
Tilbage skrider saa den Mester god,
Med strenge Blik han sig mod Conrad vender:
,,Nu hent mig Øxen, Svend, hvis du vil være
,,Din Mesters Ligemand i Konst og Ære!''

Den unge Mand sig reiser med et Smiil,
Med raske Fied han hen mod Biælken springer,
Hans Øie trænger, liig en dristig Piil,
I Dybet ned, mens kiækt han frem sig svinger.
Da kommer Flaggermusen frem med Iil,
Og væver Mørkets Net med magisk Finger;
Med vildsom Flugt den giennem Luften glider,
Mens fast og dristig Conrads Fod fremskrider.

Til midt paa Broen gaaer han uden Gru,
Der trang imellem Død og Liv hensvæver;
Men der han standser med tvivlraadig Hu;
En selsom Stemme giennem Luften bæver:
,,Siig hvilken Øxe, Mester, mener du?
,,Thi der er to, der sig fra Biælken hæver.''
- Da klinger Winfreds Røst i Aftenrøden:
,,Nu hielpe Gud din arme Siæl i Døden!''

O vee, o vee! Knap Ordet er forbi,
Og knap dets Echo Vei i Luften finder,
Før Conrad vakler paa den smalle Sti,
Og ned han styrter fra de høie Tinder.
Fra Dødens Magt ham intet meer kan frie,
Vel hundred Alen dybt hans Legem svinder,
Og Afgrundsslangen ved sit Bytte klæber,
Men Blodet viger bort fra Winfreds Læber. 
</body>
</poem>

<poem id="hauch2019010431">
<head>
    <title>Det dræbte Barn</title>
    <firstline>Med røden Kind, med Fiær, der vendte</firstline>
    <source pages="120-130"/>
    <quality>korrektur1,kilde,side</quality>
</head>
<body>
Med røden Kind, med Fiær, der vendte
De silkebløde Dunn for Vinden,
Med Falk paa Bryst, med Tømmer spændte,
Holdt paa en Hest, saa let som Hinden,
Ved Borgen Ridderdamen prægtig.
Mens Vindelbroen nedsank vægtig.

Paa vilden Hingst sad vilden Ridder,
Men Svenden paa en ring're Ganger.
I Skov ei hørtes Fugleqvidder,
Fra Green forjoges Vaarens Sanger;
Det grønne Græs, bedækt med Telte,
Om Skoven slog et hvidligt Bælte.

Med Haandtag mødtes, med Pokalen
Til Randen fyldt, den tætte Skare:
Men vældig svang sig over Dalen,
Liig Tordenveir, dog uden Fare,
Fra Taarnets stærkt forgyldte Krone
Basunens dumpe Bryllupstone.

Dog hun, den skiønne Brud, sig fierner,
Den unge Lok for Vinden bæver.
Hun kalder, og en Skare Terner
Paa hendes Vink alt Foden hæver.
Hun vinker dem fra Lundens Grene, '
Og vanker bort med Een allene.

,,Saa skal I vifte bort I Vinde,
,,Min Vaar, min Ungdomskrands i Mulde!
,,Saa skal min Jomfrurose svinde,
,,Beundring skiftes om til Kulde.
,,Saa skal jeg staae som Rosens Tiørn,
,,En falmet Viv blandt mine Børn!''

Saa taler hun, den Terne neier
Sig ydmygst dybt bag Mosesivet.
,,Ak al den Glæde Verden eier
,,Min ædle Viv blev Eder givet,
,,Vi Andre skal Jer Byrde bære,
,,Men I skal leve høit i Ære.''

— ,,O, see dog hist bag Egens Blade
,,Den Qvinde bleg, hvis Barn sig klæber
,,Som Iglen ved de Bryster flade,
,,Og suger Blod med hvide Læber!
,,Som Jomfru var hun frisk at skue,
,,Syv Børn mon hendes Skiønhed kue.''

Saa taler hun, den Terne hefter
Sit hvasse Blik paa Borgens Lillie.
Hun stander still', hun tænker efter:
,,Mechtilde, Viv, er det din Villie?
,,Vil i en evig Vaar du gløde,
,,Og vil du intet Foster føde?''

,,Du siger, hvad jeg vil, min Terne;''
— ,,Tænk efter vel, hvad du forlanger.''
— ,,Tænk selv, at du min Sorg kan fierne.''
— ,,Nu vel, jeg dybt i Skoven ganger,
,,Jeg bringer En, som vel dig trøster,
,,Du giøre selv saa, hvad dig lyster.''

Og da hver Giest til Borgen iled,
Da Mørket seired over Dagen,
Mens Maanen bleg ved Seiren smiled,
Og dækte den med blege Lagen,
Kun kort for Brudefaklen flammer,
Mechtilde sidder i sit Kammer.

Af Fest og Larm og Angst bedøvet,
Hun mellem Kuld og Hede gruer,
Og skiælvende, som Espeløvet,
Hun seer paa Dørens hvalte Buer.
Da springer op de som for Vinde,
Paa Tærsklen staaer en gammel Qvinde;

En gammel Qvind mod sorte Klæder.
Hun snoer sig sagte som en Slange,
Hun ydmygst hen for Bruden træder:
Hun sagde: ,,Vær mit Barn ei bange!
,,Jeg veed din Sorg og kan den tvinge,
,,Din Terne monne hid mig bringe.

,,Du frygter Ald'rens hvide Smukke,
,,Du frygter Børn og Angst og Smerte.
,,Vær rolig, Barn! de skal ei trykke
,,Dig tungt just paa dit bange Hierte.
,,Du est en ung og deilig Frue,
,,Og Sorgen bør dig ikke kue.

,,Hvis paa min Konst du vilde lide,
,,Dens Kraft du sikkert engang sanded;
,,Dog maa du gaae ved Midnatstide,
,,Hvor Møllens Hiul gaaer rundt for Vandet,
,,Hvor Strømmen dybt fra Slusen falder.
,,Der vil jeg stande, naar du kalder.''

Den Gamle svandt, men halvt kun vaagen
Mechtilde skialv, forladt af Varme;
Dog snart hun glemte Drømmetaagen,
Varmt krystet i sin Brudgoms Arme,
Paa Jagt, paa Gang'ren, ved hans Side,
Hun glemte snart sin Angst og Qvinde.

De muntre Terner Væven sloge,
Mechtilde sad i Fruerstue;
Da smiled En med Øine kloge:
,,Hil være Jer, min stolte Frue!
,,Jert Livbaand er for trangt'' hun meldte,
,,Vi væve Jer et Fruerbelte.''

Da Kindens røde Roser svinde:
,,Sligt Ord du vover at frembære,
,,Du frækforvovne Tjenerinde!
,,Det er ei saa, det skal ei være,
,,Før hvile skal mit Liig paa Baare.''
Da blegned alle Terner saare.

Mechtilde gik i dybe Tanker.
Hun hviler ved sin Husbonds Side;
Med Bæven hendes Hierte banker.
Og op hun staaer ved Midnatstide.
Mens Ridd'ren slumrer paa sit Leie,
Hun iler giennem Borgens Veie.

Hun dreier Portens Laase listig,
Hvert Trin gienlød fra Borgens Stene.
Hun sænker Broen sagte dristig,
Nu staaer hun alt paa Engen ene.
Hun hører Egens Blade suse,
Og fiernt hun hører Vandet bruse.

Og som hun gaaer, hun seer fremskride,
En eensom Vandrer giennem Skoven.
Han træder frem i Klæder hvide:
,,Din Gang mig tykkes heel forvoven.''
Han hæver høit sin Røst: ,,Mechtilde!
,,Hvi gaaer i Natten du saa silde?''

— ,,Du kiender mig, skiøndt Mørket truer?''
— ,,Jeg kiender dig, og hver din Tanke.''
— ,,Saa veed du og, hvi du mig skuer
,,Paa denne Sti saa sildig vanke.''
— ,,Jeg veed, at Natten dig forblinder,
,,Gaa ei hvor Biergets Strømme rinder!''

— ,,Og kiender du, som Alting kiender,
,,Den Smerte, som en Mø maa lide,
,,Naar Vaar og Ungdom Ryggen vender,
,,Naar gule Lokker vorde hvide,
,,Naar Angst og Qval mit Legem' saarer
,,Og slukker Øiets Glands i Taarer?

,,Naar Barmens kiække Fylde svinder,
,,Naar ranke Væxt af Fødsler tvinges,
,,Naar Farven flyer fra mine Kinder,
,,Naar rundt af Børn mit Fied omringes,
,,Naar jeg med gustne Kinder sniger
,,Mig frem til Spot for unge Piger?''

— ,,Forvendte Viv! du kiender ikke
,,En Moders Fryd af Børn omgivet:
,,Den Ældste gaaer med kloge Blikke,
,,Den Yngste slynger sig om Livet,
,,Og med et Suk, der sagte stiger,
,,Hun hilses mildt af Viv og Piger.''

— ,,En Jomfru's Lod mig meer forlyster,
,,Paa Jord jeg intet Bedre kiender;
,,Høit hvælve sig de unge Bryster,
,,Hun skjuler dem med sine Hænder.
,,Hun Haaret i en Fletning føier,
,,Og Nakken af dens Vægt sig bøier.''

— ,,Og troer du ei, at Grenen zirer
,,Det store Træ, hvoraf den springer?
,,Hver Blomst, der høit i Toppen spirer,
,,Sin Moders Roes mod Himlen bringer,
,,Og modnes een kun i det Høie,
,,Da har du Fryd for al din Møie.''

— ,,Jeg attraaer ei saa dyr en Lykke,
Din matte Røst kun lidet frugter.'' ,
— ,,Og vil du uden Blomst og Smykke,
,,Fortørret skyde dine Bugter,
,,Et saftløst Træ paa Engen ene,
,,Foruden Frugt og uden Grene?''

— ,,Det være som det vil, mig huer
,,Min egen Villie dog at følge.''
— ,,Og veed du ogsaa, hvad dig truer,
,,At i dit Skiød sig alt mon dølge
,,Et spædt, uskyldigt Foster stille?
,,Det maa du først ved Livet skille.''

— ,,Ja røver det hvad meer end Livet
,,Jeg elsker, alt mit Haab, min Lykke,
,,Det Bedste, hvad paa Jord er givet,
,,Min Ungdom og mit Skiønheds Smykke.
,,Da myrder jeg, hvo mig vil myrde,
,,Og kaster bort, hvad er til Byrde.''

— ,,Er det din Villie fast og rolig,
,,Din Villie ingen Magt betvinger,
,,Saa gaa! der staaer din Hielpers Bolig,
,,Der staaer hun selv, hvor Hiulet svinger.''
Hun iler til de dunkle Vande,
Og fiernt hun seer den Gamle stande.

De stolte Knæe sig ydmygt neie,
Den Gamle aabner lukte Sluse,
Hun viser Vandet andre Veie,
At frit det kan til Møllen bruse,
Med Iil det sine Strømme sender,
Og Hiulet vælter sine Tænder.

Den Gamles Been sig sagte flytte:
,,Mechtild! du mærke paa min Tale!
,,Vil du din Sorg mod Ungdom bytte,
,,Det maa dit Barn med Blod betale?''
— ,,Saa tag det hen!'' hun sagte siger,
Mens Blodet ræd fra Kinden viger.

Hun føler grant den Gamles Hænder;
De tynge hendes Liv mod Jorden.
Dog snart hun knap sig selv gienkiender,
Hun rank og smal er atter vorden.
Hun hæver høit af Fryd sin Stemme,
Da kan hun fiernt en Graaid fornemme.

Hun frygtsom ind ad Døren triner,
Hun skyder mat tilside Grenen.
Da vorde blegere blege Miner,
Der drypper Blod fra Møllestenen.
Et Barn sig under Hiulet vender,
Og knuses langsomt af dets Tænder.

Da flyder Angers bittre Taare!
Mechtilde bleg til Borgen bæres.
Ved Dag og Nat hun skiælver saare,
Hun stedse meer og meer hentæres;
Hun stedse seer den fæle Qvinde,
Og Blodet under Hiulet rinde.

Hun vorder stedse bleg og bange,
Naar fiernt et Barn hun monne skue.
Hun aldrig tør i Kirken gange.
Og aldrig under Altrets Bue;
Thi høit de fromme Børneklynger
Til Herrens Priis fra Choret synger.

Alt meer og meer slaaer Smerten Rødder,
Tilsidst hun bær' sin Sorg ei længer;
Hun synker til sin Husbonds Fødder,
Den sorte Daad fra Læben trænger.
Sin svare Brøde høit hun siger,
Men Ridd'ren ræd tilbageviger.

Med bortvendt Kind, han taler ikke,
Til Døren peger kun hans Finger;
Hun aldrig mere seer hans Blikke,
En Terne bort den Blege bringer;
Hun maa fra høie Borg bortvige,
En Gysen for hver Viv og Pige.

Og for de rige Purpurklæder -
En haaret Særk bli'er hende givet.
Med blottet Fod hun Veien træder,
En Strikke slynger sig om Livet,
En Hat, belagt med Muslingskaller,
Med side Læg fra Issen falder.

En sparsom Drik kun Tungen qvæger,
Hun eensom gaaer, som til sin Brøde;
Hun tømme maa det bittre Bæger,
Hun betler for hver Dør om Føde.
Hver Skiønhed er forlængst alt borte,
Saa staaer hun ved Lorettos Porte.

Der staaer den hellige Jomfru's Billed
I Guld og Elfenbeen udskaaret,
Paa Piedestalen høit opstillet,
Til Folkets Andagt ene kaaret.
Det hulde Blik hver Synder trøster.
Et Barn hun mildt i Armen kryster.

Hver Synder monne Naade finde,
Mechtilde synker bleg til Jorden.
Hun kiender i den høie Qvinde
Den hvide Pillegrim i Norden;
Hun og den liden Dreng gienkiender,
Hun saae ham under Hiulets Tænder.
</body>
</poem>

<poem id="hauch2019010432">
<head>
    <title>Prindsessen af England</title>
    <firstline>Alviva var Konningens Søster huld</firstline>
    <source pages="131-136"/>
    <quality>korrektur1,kilde,side</quality>
</head>
<body>
Alviva var Konningens Søster huld,
Hun blomstred som Markens Lillie,
Ung Edvin stirrer saa tankefuld,
Prindsessen kun eied hans Villie.

Med sikkre Piil han redder sin Drot
Paa Jagten fra Biørnen den brune,
Et Smiil var hans Løn, medens Had og Spot,
Snart risted ham Glemselens Rune.

Dog banker et Hierte med hemmelig Kraft,
Ret aldrig det kan ham glemme,
Paa Gangen han hører et raslende Taft,
I Skumringen lyder en Stemme:

,,Hvis Ridder! du gaaer, hvor i Aftenens Glands
Mod Strandbredden Bølgerne seiler,
Du finder en Mø med en Blomsterkrands,
Den skienker hun gierne sin Beiler.

— ,,Havbølgen iler mod Stranden hen,
Den ene knuser den anden,
Og Ordet spildes af troløs Ven,
Ret aldrig jeg kommer til Stranden.''

— ,,Hvis, Edvin! du vanker i Lunden i Nat,
Hvor Roserne blomstre med Lilie,
Du finder en Mø bag det sorte Krat
Med Elskov og trofast Villie.''

— ,,Min Jomfru! du lokker en fangen Hiort,
Kun Een har mig tæmmet alene,
Jeg følger kun hende, jeg flygter ei bort.
Mig lokker ei Lundenes Grene.''

— Men Sløret synker fra Jomfruens Kind,
Hun skiælver og blusser saa saare.
Han blegner og rødmer med henrykt Sind,
I Øiet fremtrænger en Taare.

Han hæver sin Røst, hun hvisker: ,,Tys! ,
Vi samles ved Midnatstide.''
Han trykker paa Haanden et brændende Kys,
Saa svinder hun let til Side.

Men Speideren træder for Kongen brat:
,,Ung Edvin dig trodser forvoven,
Din Søster bortvandrer hver eneste Nat,
Og samles med ham i Skoven.''

Da vorder Tyrannen af Harme hvid,
Mens Rynkerne Panden fure,
Et Fængsel sig aabner ved Midnatstid
Med Mug paa de fugtige Mure.

Og Jorden hilser den unge Vaar
Vel tyve og flere Gange,
Mens Edvin sidder med sølvgraae Haar,
I Fængslet, en sørgende Fange.

Hans Ungdom bortsvinder, hans friske Natur,
Forgieves er alle hans Kampe,
Fiirbenen kryber paa fugtige Muur,
Og æder de giftige Svampe.

Et eensomt Lys i den store Hal
Med Møie kun adspreder Taagen,
En pibende Muus er hans eneste Skiald,
Der dristig sig nærmer fra Krogen.

,,Og er du min eneste Ven i min Nød,''
Han støtter sit Hoved til Staven,
,,Jeg deler med dig mit skimlede Brød,
,,Min trofaste Sanger i Graven!''

En Midienat, mens han sidder paa Straae, 
Og Søvnen flyer fra hans Øie,
Da skydes til Side den tunge Slaa,
Og Porten sig aabner med Møie.

Frøen sig pladsker i muddrede Vand,
Mat brænder den døsige Lue,
Da skuer han staae paa det graahvide Sand 
En bleg og skiælvende Frue.

Den øvre Verden han husker saa lidt, 
Som Liget, der ligger paa Baare,
Dog neppe hun kommer med sagte Skridt, 
Da brister han heftig i Taare.

Den dejligste Jomfru, paa Jorden gik, 
Var nu en bedaget Ovinde,
,,Alviva!'' han sukker med udslukt Blik, 
Mens Taarerne strømmeviis rinde.

De Lokker, der ned over Hælen hang, 
Nu vare som Sølv at skue,
,,Jeg vilde kun see dig en eneste Gang,'' 
Saa sukker den blege Frue.

,,Ak Gud, jeg har søgt dig i tredive Aar 
Med Elflov og inderlig Længsel,
Først nu jeg dig finder med sølvgraa Haar, 
I Dybets sorteste Fængsel.''

— ,,Jeg sidder alt her i saa lang en Tid, 
Og havde fast glemt at græde,
Dog nu da jeg seer dig ved Midnatstid 
Maa atter min Kind sig væde.''

Da sukked saa dybt den blege Viv,
Mens Edvin sit Øie nedsænker: 
,,Stiaalen de har os vort lange Liv 
Med Vold og grusomme Rænker.

En Gang de sad i den yndige Vaar 
Med Elskov og sagte Latter,
Med Ungdomskrands i det lokkede Haar,
Nu sidde de sammen atter.

De tænke tilbage paa fordums Lyst,
Med veemodsvulmende Hierte,
Da hæver med Suk sig det fulde Bryst
Og brister af inderlig Smerte.
</body>
</poem>

<poem id="hauch2019010433">
<head>
    <title>Kong Knud i Odense</title>
    <subtitle>
        <line>En Romance</line>
        <line>i fem Sange</line>
    </subtitle>
    <firstline>Alt funkler Stiernen over Kirkens Tag</firstline>
    <source pages="137-148"/>
    <quality>korrektur1,kilde,side</quality>
</head>
<body>
<nonum><center>1.</center></nonum>

Alt funkler Stiernen over Kirkens Tag,
Og Mørket hviler paa de lange Veie,
Og Trællen slumrer efter travle Dag,

Men Konning Knud staaer vaagen ved sit Leie,
Af svære Tanker er hans Hierte træt;
,,Før,'' siger han, ,,vil ei jeg Magten eie,

Før jeg vil eftergive Kirkens Ret,
Og see paa Faren med et frygtsomt Øie,
Og hylde det, som nedrigt er og slet.

De vilde Flokke falde skal til Føie,
Og jeg skal være dem et Tugtens Riis,
Og i sin Gang de skal ei Retten bøie.

Men give Tiende paa Christenviis,
Og bygge Templer i de dunkle Dale,
Hvori vi siunge kan til Herrens Priis.''

Saavidt var Kongen kommen i sin Tale,
Da seer sin Broder han med Skiold og Spær,
Skiøndt Søvnen nys ham dyssed dybt i Dvale.

— ,,Hvad vil den Kæmpe, som jeg meest har kiær,
Hvad vil den Helt, som Frygten aldrig kuer,
Hvad vil min Benedict i Natten her?''

— ,,Tro ei paa Blak! hans Blik mig ikke huer,
Hans Broder hængte vi paa Skovens Green,
Og Hevnen dybt i Trællens Hierte luer.''

— ,,Hans Broder dømte jeg paa Tingets Steen,
Han vel fortiente for sin Synd at bøde,
Dog Blakke selv vist giør mig ingen Meen.''

— ,,Ha vogt dig vel! Seer du ei Ilden gløde?
De vrede Bønder sankes under Øe,
Og uden Hær, hvordan vil du dem møde?''

— ,,Før frygted aldrig du paa Land og Sø,
Du veed, at Christus over Livet raader,
Naar han dig kalder, bør du gierne døe.

— ,,Min ædle Drot! mig Tavshed lidet baader,
Og ærligt talt, en Drøm mig ængsted nys,
Maaskee du løse kan dens dunkle Gaader.''

— ,,Fortæl min Benedict! tidt Siælens Lys
Igiennem Drømme vil sig aabenbare,
Som Stierneglimt igiennem Nattens Gys.''

— ,,En vældig Snekke saae jeg frem at fare,
Dens røde Vimpel mon til Himlen naae,
Mens hvide Seil den over Bølgen bare.

Og Stierner blinked mellem Skyer graae,
Og vrede Bølger slog mod Snekkens Side,
Og Dødninghelte jeg i Stavnen saae.

En Psalme klang fra deres Læber hvide,
Og aldrig før jeg hørte saadant Qvad,
Det lød, som Svanesang, ved Midnatstide.

Men du var fremmest i den lange Rad,
Da blev mit Pandser let, som Ørnens Vinge,
Og hen jeg droges, hvor min Konge sad;

Mens dobbelt høit jeg hørte Sangen klinge.''

---

<nonum><center>2.</center></nonum>

Vildt Vinden suser over Danmarks Vang,
Som Suk det lyder og som Glam af Hunde,
Mens Nattens Timer gaae den vante Gang.

Ei lyster Kongen da i Hal at<note>at] a</note> blunde
Og eensom vandrer han i Byen ud,
Hvor Kirken kneiser bag de dunkle Lunde.

Den selv han pynted som en Christi Brud
Med Krone, Spiir og med forgyldte Spange,
Der vil han eensom bede til sin Gud.

Kun lidet agter han paa Mørkets Slange,
Der standse vil ham i den snevre By,
For intet Nattesyn er Helten bange.

De gyldne Fløie glimter under Sky,
I Laasen klinger alt den blanke Nøgle,
Og Kirkeporten springer op med Gny.

Da flygter bort med Skræk hver spættet Øgle,
Der nærer sig af Gift bag Gravens Steen,
Mens blege Spøgelser i Natten giøgle.

Den høie Konning ind ad Døren treen,
Han iler hen, hvor Nattens Gienfærd viger
For Lampens Lys ved Sanct Albani Been.

Der knøler han til Jord, mens Maanen stiger
Høit over Kirken, som en Tanke klar.
Der giennem Mørket efter Solen higer.

Da vorder Kongens Hierte som et Glar,
Og uden Selvbedrag kan han erkiende
Den Vei paa Jorden, som han vandret har.

Thi som i Døden ofte det skal hænde,
Saa ruller Livet ham igien forbi,
Og Aarets Kreds han seer tilbagevende.

Og ved en skiult og underlig Magie
Seer han den Tid, der svandt i Vesterlide,
I nyfødt Glands paa Morgenrødens Sti.

Da hæver Stemmen han ved Midnatstide,
Hans Tale klinger over Mulm og Grav:
,,Jeg seer mit eget Liv forbi mig skride.

Jeg seer mig smykket med den gyldne Stav,
Jeg seer mig Røgelse til Templet bringe,
Jeg seer mig færdes over salten Hav.

Det blanke Glavind seer jeg mig at svinge,
Jeg seer mig fælde Dom bag Skovens Green,
Og fiernt en Vuggesang jeg hører klinge.

Og skiøndt jeg veed, at ingen Siæl er reen,
At Støvets Gierning viftes bort som Skummet,
Der bryder sig paa Klippens sorte Steen.

Saa har mit Hierte dog det Ord fornummet,
Der kalder Livet frem af Gravens Nat,
Naar Jordens Tungemaal er længst forstummet:

Derfor jeg veed, at jeg er ei forladt.''

---

<nonum><center>3.</center></nonum>

Da nu han veiet har hver svunden Stund,
Da klinger der en Røst bag Altrets Kierte,
Saa Kirken skiælver i sin dybe Grund:

,,Din Tro dig luttret har i Synd og Smerte,
Thi den, der lytte vil til Livets Ord,
Han Frelsens Dom har skrevet i sit Hierte.''

Og atter klinger det i Luft og Jord,
Og ingen Muur kan Kongens Øie hindre,
Og Aander skuer han fra Syd til Nord.

Bag Skyens Rifter de liig Stierner tindre,
Hvis gyldne Flammer Mørkets Magt ei kuer,
En glimter mere stærkt, en anden mindre.

Men dybt i Dybet brænder andre Luer,
Og giennem Natten kan han Skygger see,
Og hører Ord, for hvilke Siælen gruer.

Thi opad klinger det i navnløs Vee:
,,Jeg kaldtes viis og kunde Runer riste,
Dog Runer hielper ei for Dødens Lee.''

— ,,Jeg var en Drot og maatte Kronen miste,
Nu maa jeg skiælve hver en Midnatsstund,
Naar sorten Madik banker paa min Kiste.''

— ,,Jeg søger Guld endnu paa Gravens Bund.''
— ,,Jeg føler Tørst, men ak! jeg mangler Læber.''
— ,,Jeg føler Hunger og jeg mangler Mund.''

— ,,Mod Jordens Glands mit brudte Hierte stræber,
Dog aldrig løfter jeg den tunge Steen,
Og hvert et Ledemod til Dybet klæber.''

— ,,See Flammen brænder i den visne Green,
Om Vellyst drømmer jeg paa Gravens Pude,
Men ak! jeg favner kun de muldne Been.''

— Da skuer Kongen op mod Kirkens Rude, -
Hvor bedre Syner for hans Øie staae,
Og Gravens Hunde holder op at tude.

Men Nattens Lilier funkler i det Blaa.

---

<nonum><center>4.</center></nonum>

Alt klinger Skoven høit af Fugleqvidder,
De lyse Straaler sig i Østen sanke,
Men rolig Kongen end i Choret sidder.

Mod Nattens Syner vender sig hans Tanke,
Skiøndt Dagens Lampe høit paa Himlen hænger,
Skiøndt skarpe Spær paa Kirkedøren banker.

En trofast Skare giennem Kirken trænger,
Da mæler Benedict, den Drot for Helte:
,,Snart kommer Fienden hid med Spyd og Stænger.

Men vi skal møde ham med Sværd fra Bælte,
Og før mod dig han skal sit Glavind svinge,
Skal mangen Træl i eget Blod sig vælte.''

Da mæler Knud: ,,Jeg hører Krigsraab klinge.
Dog hvis du føie vil min sidste Villie,
Da skal du mig en Præst i Kirken bringe.''

Snart staaer en Geistlig ved den sorte Tilie,
Hvor blege Billeder i Støvet smuldre,
Hvor Korset krandses af den hvide Lilie.

Men udenfor man hører Kampen buldre,
Da knæler Knud hver ydre Glands berøvet,
Thi Purpurkaaben falder fra hans Skuldre.

Men Kongen løfter den igien af Støvet
Og lægger ydmyg den i Præstens Hænder.
Saa skrifter han, dog er han ei bedrøvet.

Thi skiøndt han Jordens Afmagt dybt erkiender,
Saa lader rolig han dog Lykken raade,
Thi han har seet et Lys, der evig brænder.

Og Glimt han skuet har af Christi Naade,
Og han har stirret giennem Gravens Rige,
Hvor løses skal tilsidst den store Gaade.

Hvor Jordens Mørke skal for Klarhed vige.

---

<nonum><center>5.</center></nonum>

Men efter Hevn de vrede Bønder hige,
Med opbragt Hu de rundt om Kirken sværmer,
Som Ulve graae, der høit af Blodtørst skrige.<note>skrige.] skrige</note>

Dog nødig Flokken sig til Porten nærmer,
Thi der staaer Benedikt, han ei sig skiuler,
Og mod hans Glavind intet Pandser skiermer.<note>skiermer.] skiermer</note>

Da mæled Blak, mens han mod Jorden skuler:
,,En Fugl jeg veed, som ingen Frygt kan tvinge,
Dens Næb kan giennembore Staalets Buler.

Lad nu de hvasse Spyd mod Ruden klinge,
Da skal Kong Knud til Verdens Ende sove,
Jeg er hans Ven og vil ham Hvilen bringe.''

— ,,Du sorte Niding, lumsk som Havets Vove!
Du Basilisk, der med dit Blik kan dræbe!
Du værste Hugorm i de danske Skove!

Saalænge stum ei vorder Tidens Læbe,
Skal Rygtets Grib din Indvold sønderslide,
Og Spot og Haan skal til dit Navn sig klæbe.''

Saa taler Benedict med Læber hvide,
Og frem han styrter i det vilde Stevne,
Da maa den sorte Blak i Græsset bide.

Men selv i Døden kan en Snog sig hevne,
Et Spyd man skuer over Altrets Kierte,
Det fandt sin Vei igiennem Vinduets Revne.

Og nær det trænger ind ved Kongens Hierte,
Hvis røde Purpurstrøm med Støv sig mænger,
Da sukker Benedict af Harm og Smerte.

Sit store Skiold paa Kirkens Dør han hænger,
Og dobbelt dristig leger han med Døden,
Thi ei begierer han at lede længer.

Men Kongen agter ei sit Hiertes Bløden,
Hans Stemme klinger som naar Fuglen daler
Med milde Toner giennem Aftenrøden.

,,Du hviden Christ!'' saa han i Døden taler:
,,Lad nu min Siæl til Paradiset svømme!
I dine Hænder jeg min Aand befaler.

Nu Benedikt forstaaer jeg vore Drømme,
Og atter Synerne sig aabenbare,
Som jeg har skimtet giennem Nattens Strømme.

Paa vilden Hav jeg seer en Snekke fare,
Som Afgrundsmagterne forgieves true,
Som aldrig hildes kan i Dybets Snare.

Og dog kan Siælen ei sin Rædsel kue,
Naar Mørkets Børn sig frem mod Lyset strække,
Mens dybt det sukker under Kirkens Bue.

Men Kirken selv det er den høie Snekke,
Den skal min Siæl til Paradiset føre,
Dens røde Vimpel mon til Himlen række.''

— Han taler meer, men det kan ingen høre,
Saa synker han til Jord med Miner blide,
Mod Kirkens Indgang vender sig hans Øre.

Da seer man Benedict mod Choret skride,
Hvor ingen Fiende meer sit Glavind svinger,
Ved Altret standser han ved Kongens Side.

Og giennem Kirkens Skib hans Stemme klinger:
Gud skienke Naade mig for Christi Blod,
De dybe Vunder mig til Døden tvinger.

Saa synker livløs han til Kongens Fod.
</body>
</poem>

<poem id="hauch2019010434">
<head>
    <title>Kong Olaf og hans Skaller</title>
    <firstline>Konning Olaf sidder i Garderik med sine gode Hofmænd</firstline>
    <source pages="149-158"/>
    <quality>korrektur1,kilde,side</quality>
</head>
<body>
Konning Olaf sidder i Garderik med sine gode Hofmænd,
I Norge sidder den gamle Biørn med Sværdet ved sin Lænd.

I Norge sidder den gamle Biørn, han speider fra Borgens Tind,
,,Christ give jeg maatte det spørge, vi finge bedre Vind.''

Han speider fra Borgens Tinde, han ganger ind og ud
,,At Olaf kom til Norrig i Aar, det give den øverste Gud.

,,Jarl Hakon og Englands Konning de raade for Land og Rige,
Christ give, jeg maatte leve den Dag, jeg saae dem af Norrig at vige.''

Jarl Hakon lader Bud udgaae de norske Kæmper at vinde,
,,Da først skal vi nyde Landet med Ære, naar vi kunne Biørnen binde.''

Ind da træde de Sendebud, de stedes for Egebord,
,,Olaf Digre sidder i Holmgaard, nu hersker Kong Knud i Nord.

,,Konning Knud og Hakon Jarl, de byde Jer Fred og Leide,
,,Hvis I vil komme til Nidaros og ende den lange Feide.''

— ,,Saa tidt har jeg jaget den vilde Los og Ulven igiennem Tiørn,
,,Den skal ei tiene den griske Høg, der kan tiene den kongelig Ørn.'' -

— ,,Kong Knud, han er en Herre saa giev, I kiender ham vel af Ry,
,,Og vilt du ham ikke med Æren tiene, da skal du med Skam bortflye.'',

— Herr Biørn rasler med Brynien blaa og med sin Pandsersærk,
,,Og skulde jeg svige Kong Olaf, da blev det et Nidingsværk.''

Herr Biørn griber sit lange Spyd og sit forgyldte Skiold,
,,Og det skal koste Jert røde Blod, før I mig fanger i Vold.''

— ,,Herr Biørn, I bær Jert Navn med Ret, I er i Talen hvas,
,, I viser gierne Jer Huggetand, alt som den vilde Bas.''

Saa listelig loe de Sendebud: ,, I standse Jer vilde Færd,
,,Den leger ei godt med Tunge, der strax vil lege med Sværd.''

Saa rysted de paa Egebord de Sølverpendinge hvide,
,,Dem skienker dig alle den rige Knud, hvis han paa dig kan lide.''

Da Biørnen saae det hvide Sølv, begyndte den at skule,
,,Saamænd,'' da meldte den liden Smaadreng, ,,nu fanger ei Skjoldet Bule.''

,,Saamænd,'' da meldte den gamle Biørn, ,,Herr Knud er en Drot med Ære,
,,Ret aldrig saae jeg saa meget Sølv, som her monne sammen være.''

,,Ret aldrig saae jeg saameget Sølv i dette fattige Land.''
Saa drog han op til Nidaros, der blev han Jarlens Mand.

Og det stod hen i Uger, ja vel i Maaneder fem,
Ret aldrig mæled Herr Biørn et Ord i alle dem.

Og det stod hen i Maaneder ni, da spørges det over Øe,
Kong Olaf samler en vældig Hær, og Jarlen er sunken i Sø.

Herr Biørn sadler sin høie Hest og tager sit Pandser paa,
,,Christ give, vi maatte i Norrig vor rette Høfding faae.''

Saa rider han til Garderik, der axler han sit Skind,
Saa træder han i Høienloft for Konning Olaf ind.

,,Herr Biørn, velkommen til Garderik! I sige mig for sand
,,Om Munkene læse Messer endnu ved Norges i Strand.

,,Om Munkene læse Messer endnu i Herrens Huus,
,,Om end i Choret brænde de høie Alterlius.

,,Om end i Lunden du hørte de Klosterklokker at gaae,
,,Og Jomfruer, der synge, som Nattergale slaae.''

— ,,End hørte jeg i Lunden de Klosterklokker at gaae,
,,Og Jomfruer, der synge, som Nattergale slaae.''

,,End læse de skallede Munke Messer ved Norges Strande,
,,End skued jeg paa Alteret de hvide Lys at stande.''

— ,,Dernæst, min gode Skaller! du sige mig Besked,
,,Om end den norske Bonde vil holde mig sin Eed.''

— ,,Saadan den norske Bonde vil holde dig sin Eed,
,,At fremmer han sin Villie, da fanger du evig Fred.''

— ,,Gud raader for Held og Seier, det gaa da som han vil.
,,Dog hvi vil Norges Bønder begynde dette Spil?''

— Da blev den gamle Biørn saa tankefuld i Sind,
,,Naar Ror og Anker glippe, da driver det Skib for Vind.''

— ,,Og hør, min gode Skaller! du talte, som bedst du kunde,
,,Men aldrig mindes jeg før den Dag, da dine Øine de runde.

,,Og aldrig mindes jeg før den Dag, da Biørnens Læber var hvide,
,,Og aldrig førhen skialv dens Been, naar vi drog ud at stride.''

Da synker ben gamle Hirdmand til Konningens Fod,
,,Christ give, jeg din Vrede maa sone med mit Blod.

,,Jarl Hakon jeg gik til Haande, det blev med Guld betalt,
,,Men var han ikke druknet i Aar, da havde mig Sorgen qualt.''

— Kong Olaf strækker sin hvide Haand mod Biørn foruden Svig,
,,Stat op, min gode Skaller, bed Gud tilgive dig!

,,Stat op, min gode Skallere, og sat dig ved min Side!
Svigter den boldeste Kæmpe, paa hvem kan man da lide!''

Det var den høie Konning, han spænder Sværd ved Belte,
Hannem følger i Plade tolvhundrede raske Helte.

Og da de kom til Stiklestad, begyndte saa blodig en Trætte,
Saa glad da vorder den gamle Ravn, han venter sig nu at mætte.

I Midten ginge de Spillemænd, de lege paa Ludurhorn,
De Pile flyve saa tykt i Flok, som Haglen i Bondens Korn.

I Skoven løb er den sulten Ulv, den tager til at tude,
De Pile flyve saa tykt i Sky, som Sneen paa Bondens Rude.

Herr Biørn stander sin Konge nær, han leger med Spyd og Stang,
Alle de Kæmper ham turde bie, de sank i grønnen Vang.

Herr Biørn stander sin Konge nær, han er en Kæmpe bold,
Alle de Pile, som Olaf trued, opfanged han i sit Skiold.

Alle de Mænd, der mod Olaf stevned, han mon til Jorden slaae,
,,Herr Konge! de ere for mange, og vi ere altfor faa.

,,De Kæmper lege med Buer og Spyd, det er mig ei meer til Lyst.
,,Det sidste Sværd, dig trued, opfanged jeg i mit Bryst.''

,,Brudt er mit Skiold og min gode Stang, ei meer skal jeg Jernet slide,
,,Gud signe dig du Ædeling! jeg lægger mig ved din Side.''

Da nikked Kongen venlig, han stod i eget Blod,
Saa sank han til Jorden, Herr Biørn laae ved hans Fod.

Herr Biørn sig valgte den bedste Plads, han vilde hos Konningen være,
De skal ei skilles i Døden ad, der vandred sammen med Ære.
Der voxe favre Blomster paa Fieldet.
</body>
</poem>


<poem id="hauch2001112601">
<head>
   <title>Magnus og Knud Lavard</title>
   <firstline>Herr Magnus han stirrer i Vinternatten ud</firstline>
   <notes>
      <note>Inspireret af Anders Sørensen Vedels <xref poem="vedel2000050406"/></note>
   </notes>
   <source pages="159-160"/>
   <quality>korrektur1</quality>
</head>
<body>
Herr Magnus han stirrer i Vinternatten ud:
,,Christ give, jeg maa svale min Hævn paa Hertug Knud!''

Et Lønbrev han skriver saa tankefuld med Sned:
,,Du møde mig i Harrestad, der vil vi tales ved.''

Herr Magnus han spænder sit Glavind ved Lænd:
,,Ham hilse Danmarks Piger, mig følge Danmarks Mænd.''

Herr Magnus han rider med Kjæmper ved sin Side,
,,Nu vil vi bede Hjorten og see hvor den mon lide.''

Og da de kom til Harrestad, hvor Skovens Fugle boe;
Da møder dem Knud Hertug, saa listelig de loe.

,,Nu skrifte du, min Frænde, hvad ei du skrifted før,
,,Hvo Guldkronen fanger, naar Dannerkongen døer.

,,Og hør, min unge Frænde, du synes mig saa bleg,
,,Nu vil vi skifte Riget ved Sværdenes Leg.''

De jærnklædte Kæmper opløfted deres Spær,
Saa vog de den Herre ved Fuldmaanens Skiær.

Da sprang der frem en Kilde, den sank igien i Hav,
Det var de Danskes Taarer, der flød ved Heltens Grav.

O, Danmark, paa Rænker du aldrig dig forstod,
Det har du tit betalt med dit reneste Blod.
</body>
</poem>

<poem id="hauch2005052505">
<head>
   <title>Sveitseren</title>
   <firstline>Farvel du gamle Qvinde, nu gaaer jeg, mens jeg kan</firstline>
   <source pages="161-163"/>
   <quality>korrektur1,kilde,side</quality>
</head>
<body>
,,Farvel du gamle Qvinde, nu gaaer jeg, mens jeg kan,
Til Kongen udi Frankrig, han eier et sieldent Land.

Hans Hofmænd drikke Vinen af blinkende Pocal,
Den drikker og de Vogtere, der stande ved hans Hal.

Han eier Guldklenodier, dertil de Perler hvide,
Dem skienker han de Krigsmænd, der hielpe ham at stride.''

- ,,Ak Hugi! hvis du reiser og vinder noget Guld,
Det er ei værdt saa meget som det sorteste Muld;

Som det sorteste Muld under sommergrønne Lind,
Og som den vilde Vipstiert, der i Gaarden flyver ind.''

- ,,Ak Moder! den vilde Vipstiert, den flyver ind og ud,
Den elsker sine Vinger og hader Vinterslud.

Og alle de smaa Fugle, de flyver ad Marken hen,
Slet ingen lærer dem Veien, de komme dog igien.''

- Saa drog han til Frankrig og tiente Kongen tro,
Han mangled ikke Guldet, dog var han sielden fro.

Om Vinteren han sukked, naar Isen laae paa Vand,
Da ønsked han sig Vinger, at flyve til sit Land.

Om Sommeren han sidder med Haanden under Kind,
Saa tankefuld betragter han den sommergrønne Lind.

- ,,Og hør du vilde Vipstiert, mig tykkes, at engang
Jeg saae dig bag Bierget og hørte din Sang.

Du qviddred, som du pleier og vendte din Hals,
Det kan jeg vel erindre, dit Qvad var ei tilfals.

Du vendte dig hvert Øieblik og kom i Gaarden ned,
Flyver du did ad Aare, saa tag min Hilsen med.''

- ,,Jeg fløi derfra og fløi dertil og sang bag Lindeblad,
Der sad en gammel Qvinde, hun aldrig var glad.

Jeg fløi derfra og fløi dertil et andet Aar igien,
Da bare de den Gamle til Kirkegaarden hen.''

- Den næste Vaar begyndte de Konger en Kiv,
Det maatte mangen Ungersvend betale med sit Liv.

De stærke Skarer mødtes ved Alpernes Fod,
De stridsvante Landser vilde lædske sig i Blod.

Da sank de blege Krigsmænd, som Løvet i Høst,
Blandt dem den unge Sveitser med giennemstunget Bryst.

Den næste Dag drev Hyrden sit Qvæg bag Biergets Top,
Og leged paa sit Alpehorn, da vaagned Hugi op. 

Og Hyrden leged anden Gang, da smiled Hugi blidt:
,,Nu hørte jeg de Toner, jeg tænkte paa saa tidt.''

Og Hyrden leged tredie Gang, da Hugis Øie brast:
,,Nu føler jeg tilvisse, jeg kommer hiem i Hast.'' 
</body>
</poem>

<poem id="hauch2019010435">
<head>
    <title>Biergjomfruen</title>
    <firstline>Der leged en Svend i den grønne Lund</firstline>
    <source pages="164-170"/>
    <quality>korrektur1,kilde,side</quality>
</head>
<body>
Der leged en Svend i den grønne Lund,
Det klinger i Bjergenes Sale,
Han leged paa Harpen ved Midnatsstund
Der siunger en Fugl over Dale.

Og naar han sang under Lindeblad,
Det klinger fra Biergenes Sale,
Da lytted den Fugl, der paa Grenen sad,
Da blomstrede Rosen i Tale.

Og naar han leged ved rindende Aa,
Det klinger i Biergenes Sale,
Da standsede Fisken at høre derpaa,
Der siunger en Fugl over Dale.

Og aldrig banked saa koldt et Bryst,
Det klinger i Biergenes Sale,
At ikke det smeltede ved hans Røst,
Naar Roserne blomstred i Dale.

,,Og hvor har du nemmet det gyldne Spil?''
Det klinger fra Biergenes Sale,
,,Det fanger hver Qvinde, der lytter dertil,
Mens Fuglen siunger i Dale.''

— ,,Jeg satte mig ned ved den rindende Flod,
Der springer fra Biergenes Sale,
Den deiligste Jomfru da for mig stod,
Mens Roserne blussed i Dale.

Og Barmen var fyldig, men Kinden hvid,
Det sukked i Biergenes Sale,
Hun ligned en Svane ved Midnatstid,
Der siunger en Fugl over Dale.

Den Jomfru stod under grønnen Lind,
Det sukked i Biergenes Sale,
Da sagtnedes Veir og da stilledes Vind,
Da glemte de Haner at gale.

,,Og vil du i Bierget følge med mig,
I Dybet voxer en Lilie,
De deiligste Sange jeg synger for dig,
Thi du har døiet min Villie.

Og du skal skue den dybeste Strøm,
Der falder fra Biergenes Sale,
Og du skal drømme den længeste Drøm,
Mens Roserne blomstrer i Dale.

Og du skal standse den susende Vind,
Der klinger i Biergenes Sale,
Og du skal bøie de Jomfruers Sind,
Der siunger en Fugl over Tale.

Og du skal hvile ved hviden Barm,
Det sukker i Bjergenes Sale,
Det er, som du drak af den klareste Viin,
Og jeg skal fremme din Villie.'''' 

— ,,,,O, Jomfru! du qvæder som Fuglen paa Qvist,
Det klinger i Biergenes Sale, 
Dog frygter jeg Helveds Rænker og List
Og Fuglen, der siunger i Dale.''''

— ,,,,Ak kiendte du Elskovens Glæder og Qval,
Det sukker i Biergenes Sale,
Saa gierne da giested du Mørkets Hal,
Thi Roserne blusser i Dale.

Ja naar jeg dig favner og trykker i Haand,
I Dybet sig skiuler en Lilie,
Det kalde de Helvedes Fængsel og Baand,
Men du har bøiet min Villie.

Og Helvedes Ild er min Læbe varm,
I Dybet brænder en Lilie,
Og Helvedes Iis er min sneehvide Barm,
Men du har bøiet min Villie.

Og Øiets Flamme der aldrig forgaaer,
Det funkler i Biergenes Sale,
Og Hiertet, der higer, og Hiertet, der slaaer,
Mens Roserne blusser i Dale:

Det kalde de Afgrundens evige Brand,
Det sukker i Biergenes Sale,
Den dæmåer ei Bøn, den slukker ei Vand,
Mens Fuglen siunger i Dale.''''

Saa greb hun min Haand i den Midnatsstund,
Det sukker i Biergenes Sale, 
Saa fulgte jeg hende til Dybets Grund,
Mens Roserne blussed i Dale.

Vel hundred Miil giennem Stenen jeg steg,
Det klinger i Biergenes Sale, 
Og lærte saamangen selsom Leeg,
Mens Fuglene sang over Dale.

Hun kyssed min Læbe, hun kyssed min Kind,
Det sukker i Biergenes Sale,
Saa hviled hun hos mig i Maanens Skin,'
Mens Roserne blussed i Dale. 

Og hun mig lærte det gyldne Spil,
Det klinger i Biergenes Sale,
De deiligste Jomfruer dandsed dertil,
Mens Fuglene sang over Dale.

Hun lærte mig Runer, mens Hanen gol,
I Dybet sig skiuler en Lilie,
Men aldrig skued jeg Dag eller Sol,
Og hun har fremmet sin Villie.

Og aldrig jeg bad til den høieste Gud,
I Dybet voxer min Lilie, .
Tilsidst hun slap mig af Bierget ud,
Da hun havde fremmet sin Villie.

Hun førte mig under den Lind saa grøn,
I Dybet voxer en Lilie,
Saa hvisked hun til mig et Ord udi Løn,
,,,,Nu har jeg fremmet din Villie.

Farvel, min allerkiæreste Ven,
Det klinger i Bjergenes Sale, 
Jeg visselig veed, at vi samles igien,
Saa pluk nu de Roser i Dale!''''

Hun hviskede til mig et hemmeligt Ord,
Det sukked i Biergenes Sale,
Saa vandred jeg rundt paa den brede Jord,
En siungende Fugl over Dale.

Og naar jeg sang under Lindeblad,
Det klinger i Biergenes Sale,
Da lytted den Fugl, der paa Grenen sad,
Og Roserne blomstred i Dale.

Og naar jeg leged ved rindende Aa,
Hun svared i Biergenes Sale,
Og Fisken standsed at høre derpaa,
Der siunger en Fugl over Dale.

Og naar jeg rørte det guldne Spil,
Da klang det i Biergenes Sale,
De Jomfruer blegned, der lytted dertil,
Mens Roserne blussed i Dale.

Jeg skued saamangt et fremmed Land,
Det klinger i Biergenes Sale,
Jeg lokked saamangen Lillievand,
Der siunger en Fugl over Dale.

Dog aldrig blev jeg for Sorgen fri,
Det sukker i Biergenes Sale,
Og hver en Kirke den gik jeg forbi,
Mens Klokkerne klang over Dale.
</body>
</poem>


<poem id="hauch2005052506">
<head>
   <title>Sløret</title>
   <subtitle>(Efter et græsk Sagn.)</subtitle>
   <firstline>Festlig bredte sig Faklernes Glands fra kneisende Høisal</firstline>
   <source pages="171-182"/>
   <quality>korrektur1,kilde,side</quality>
</head>
<body>
Festlig bredte sig Faklernes Glands fra kneisende Høisal
I den dæmrende Nat, da Ikarios, Høvding i Sparta,
Fæsted sin Datter bort, den yndigtrødmende Jomfru,
Penelopeia med hviden Slør til Drotten Odysseus.
Hundrede Harper klang i den kølige Nat, medens Maanen
Iled med Jomfrugang i den skyfri Luft over Himlen,
Smilende mildt til Pigernes Chor, der dansed i Rækker
Rundt under Fakkelglands, mens de sang de skiønneste Sange.

Men da Natten var endt, og den rosenkindede Eos
Steg fra ægæiske Strand henover de østlige Høie,
Vaagned den sindrige Helt, den behændige Konning Odysseus.
Støtted sig tankefuld til sin Haand, dog ei længe han dvæled,
Før han fra Leiet opsprang, samt axled den prægtige Kiortel, 
Kastede Kaaben omkring sin Barm og omspændte sit Glavind.
Derpaa befaled han Svendenes Flok med Iil at fremdrage
Den letrullende Vogn, der paa Kobberhiul sig bevæged.
Selv han til Stalden gik, hvor de rigeligtnærede Heste
Stode med stærken Hov og rysted de vaiende Manker.
Lidet kun brød sig den øvrige Flok om Konningens Ankomst,
Tvende dog kiendte ham vel samt dreied de smidige Nakker
Rundt ved hans Trin; dem i Fordumstid ham Ikarios skienked.
Derfor han elsked dem høit blandt Gangernes Flok, og han vasked
Tidt i klareste Vand de rigtnedfaldende Manker;
Tidt han hented dem selv den saftige Kløver, der voxer
Bag Taygetes's Bierg i Dalen dybt, hvor Eurotas
Evig det deiligste Græs forfrisker med rullende Bølger.
Spiiltougenderne løste han nu, men Gangerne fulgte
Frivillig Drottens Fied, og han spændte dem begge for Karmen,
Derpaa med høien Røst han kalded Ikarios Datter.

Flux Penelope hørte den kaldende Drot, og hun adlød;
Med behændige Fied fremtreen den herlige Jomfru,
Artemis liig, hun stod paa den grønsværdækkede Gaardsplads
Tankefuld med et Suk og betragted den græsrige Fielddal,
Hvor i de lethenglidende Barndomsdage hun leged.
Aldrig meer hun skulde den see, thi med Helten Odysseus
Drog hun nu bort til et ukiendt Land, der sig skiuler bag Bølgen.

Ogsaa Ikarios kom, thi den valmukrandsede Slummer
Krysted i Favn ham kortere nu, end den pleied i Fordums-
Tid, naar han træt hiemvendte sin Fod fra Jagt eller Krigstog.
Men da han Gangerne saae og den inderligtelskede Datter,
Der ham favned med Graad, da blegned hans mandige Kind, og
Ordene fløi af hans Mund, liig en Vinterstorm over Heden.

,,Rænkefuldeste Mand! thi aldrig sagde du forhen,
At du til Ithakas Øe vilde strax hiemføre min Datter,
Hvor Vandfuglene skriger i Sky, hvor den giøende Sælhund
Tidt opklavrer paa Land, for at flye den sorte Poseidon;
Alle de Havuhyrer, der fostredes af Amphitrite,
Driver hun rundt om din Øe, hvor Vinden evindelig suser. 
Selv den tidseltyggende Ged med Forfærdelse seer dem,
Naar den springer fra Steen til Steen paa det høie Neriton.
Bedre det visselig var at færdes i qvægrige Sparta,
Ved Eurotas, den hellige Flod, hvor Bierne sværme,
Hvor krumhornede Oxer i Kløvermarkerne vandre,
Mens de vælige Føl, med Halen høit og med Manken
Flagrende vildt heniler i Flok til den herlige Flodseng.''

Ham giensvared med Iil den behændige Konning Odysseus:
,,Rigeligtmalkende Køer, der i Flok omvandre paa Sletten,
Eier du visselig her i fieldombeltede Sparta,
Ved Eurotas, den hellige Flod, hvor Bierne sværme.
Mig behager dog meer det skovbekrandste Neriton,
Hvor Vandfuglene skriger i Sky, og den giøende Sælhund
Tidt opklavrer paa Land, for at flye den sorte Poseidon;
Mig behager langt meer den i Kreds sig dreiende Svale,
Der omflagrer min Borg, og de tidseltyggende Geder,
Der opklattre fra Steen til Steen mellem Ithakas Fielde.''

Saa han talte, da nærmed sig langsomt Penelopeia;
Begge den herlige Vogn besteg, og med løsnede Tømmer 
Hestene traved saa let, som den Vildt opsporende Jagthund,
Naar bag skaldede Green den Artemis viser et Daadyr.

Nær Lakedaimon en Lund man seer, hvor den hellige Flodgud
Med ustandselig Kraft fremvælter sin Strøm, for at lædske
Den veifarende Mand og de Hiorde, der græsse paa Sletten;
Høitopstræbende Popler danner om Kilden en Halvkreds,
Mens den smidige Vandpiil helder sig ud over Bølgen.
Men da Odysseus saae de evindeligsusende Popler,
Dreied han Tømmen omkring, og forlod bestøvede Landvei,
Thi forsmædelig Tørst ham drev mod den hellige Kilde.
Men da Tørsten var slukt, og igien han nærmed sig Veien,
Saae han en ilende Fiirspændsvogn, hvorom Støvet sig hvirvled,
Liig den hvidgraa Dunst, der fra Solnedgang og til Midnat
Vælter sig langsomt frem over Moser og fugtige Engbund.
Paa den prægtige Vognstol sad i skinnende Kiortel
Drotten Ikarios; selv han styred de vælige Heste.
Men da han nærmere kom, han Tømmerne dreied behændig, 
Til de rullende Hiul ved Siden løb af Odysseus,
Da fra den straalende Vognstol høit han hæved sin Stemme:
,,Du, som jeg elsked saa høit, som Jorden det hellige Dagslys,
Vil du forlade mig nu, da meest jeg behøver dit Selskab?
Ei kan det glæde mig da min herlige Hiord at betragte,
Ei de rødmende Bær i Morbærlunden at plukke;
Ei at hvile ved rislende Bæk, hvor de salige Nympher
Samles ved Midnatstid, for i Ring at dandse paa Sletten;
Visne vil jeg da snart, som den høitopklattrende Vedbænd,
Naar den rives fra Barken løs, hvor den grønnedes forhen,
Herlig at skue for Mænd, og til Fryd for springende Geder.''

Inderlig græd Penelope da og strakte sin Arm ud
Mod den herlige Drot, Odysseus taug, og med Svøben
Drev han de vælige Gangere frem, saa Hiulene gnistred.

Atter Ikarios hæved sin Røst, mens Støvet sig hvirvled
Høit bag rullende Hiul og skiulte de mægtige Vognspor:
,,Aldrig Penelopeia, du forhen viste mig Haardhed, 
  Og jeg fortiente den ei, thi jeg trofast vogted din Barndom.
Men nu favner mig snart den hæsligtblikkende Dødsmø,
Da kan du reise til Ithakas Land, thi vandrer jeg engang
Over Forfærdelsens Eng, hvor den rædsomme Persephoneia
Stirrer paa mig, da svinder Tanken i Barm, og jeg glemmer
Hurtig i Skyggernes Kreds, hvad her bevæged mit Hierte.''

Inderlig græd Penelope da og strakte sin Arm ud
Mod den herlige Drot, men Odysseus taug, og med Svøben
Drev han de vælige Gangere frem, saa Hiulene gnistred.

Atter Ikarios hæved sin Røst, mens Støvet sig hvirvled
Høit bag rullende Hiul, og skiulte de mægtige Vognspor.

,,Er da meer ubøielig du, end Aidos Behersker?
Ham dog rørte den thrakiske Skiald, der til Erebos nedsteg
Efter sin elskede Viv, men du er jo haard som en Klippe.
Vil du ei høre mit Ord, velan da jeg drager tilbage
Til mit eensomme Hiem, for at vente den iiskolde Dødsmø. 
Ingen Beslægtet følger mig da, ingen grædende Jomfru
Skærer en Lok af sit Haar, for at smykke min afsides Grav, kun
Regnen og Duggen skal græde for mig, og Biergenes Nympher
Skal beplante min Grav med vild Cypres og med Hvidtiørn,
Maanen skal skienke den Lys i den sildige Nat, medens Stormen
Sukkende farer forbi, men stum er Penelopes Tunge!''

Intet Penelope svared, men vendte sit Blik mod Odysseus,
Dragende dybt sit Veir, da standsed han Vognen og udbrød:

,,Vel, du mægtige Drot, du fast bevæger mit Hierte,
Sielden det gavner en Mand, med Magt at tvinge sin Hustru.
Lad da Penelope selv, den Herlige, vælge sin Lod, thi
Ofte taler en styrende Gud fra Qvindernes Læber,
Vil hun svigte den Mand, hun valgte nys i sin Ungdom,
Da maa hun drage med dig til det fieldombeltede Sparta,
Jeg dog følger dig ei, mig binder usigelig Længsel
Fast til Ithakas Øe, hvor Bølgerne, sorte som Bly, sig
Vælte mod Strand, thi der jeg skued det herlige Dagslys.'' 

Ængstelig vented Ikarios nu og Helten Odysseus
Den afgiørende Stund, naar Penelope valgte sin Skiebne.
Men hun rødmed og taug og vendte sit Blik mod Odysseus,
Skovduen liig, der iilsomtflyvende kæmper mod Stormen.
Vingernes Slag og det higende Hierte driver den fremad,
Men tilbage den driver igien den susende Stormvind.
Saadan vakled Penelopes Sind, thi hun inderlig ønsked
Aldrig at svigte den Mand, hun valgte sig nys i sin Ungdom;
Oldingen elsked hun dog, og den vidtsigstrækkende Fielddal,
Hvor i sin Barndomstid, beskiermet af Skovenes Nympher,
Ofte hun vandred paa vildsom Sti ved Eurotas's Flodbred.

Helten Odysseus greb da den Tvivlendes Haand, og han udbrød:
,,Ei dig tvinge jeg vil, skiøndt af Attraa banker mit Hierte;
Derfor sige du frit, om den mægtige Viv, Aphrodite,
Driver dig med ustandselig Kraft mod Ithakas Fieldøe,
Eller til Sparta følge du vil, hvor Ikarios venter
Den besnærende Gud Hermeias, hvem Siælen maa følge 
Over Okeanos Strøm til den evigdæmrende Slette,
Hvor Asphodelosblomsterne groe med det høie Granattræ,
Hvor, som Taager i Høst, omflagre de flygtige Skygger.''

End Penelope rødmende sad, dog pludselig vakte
Eros, den mægtige Gud, i Hiertet en hellig Beslutning.
Frem hun strakte sin Haand mod det høitopviklede Slør og
Folded det ud, saa det dybt nedsank i mangfoldige Bugter,
Over Aasyn og Blik, dog rødmed hun end giennem Sløret,
Fuldmaanen liig, naar den rødmer bag Sky i den sildige Vaarnat.

Vel begreb nu den aldrende Drot Penelopes Mening,
Og han trygled ei meer, men vendte sin Vogn imod Sparta;
Dog hvor det dybtnedfaldende Slør havde skiult hendes Øine,
Kneised en Støtte snart til Blufærdigheds hellige Guddom,
Huggen af Marmorsteen, som et Minde for kommende Slægter. 
</body>
</poem>

</content>
</section>

<poem id="hauch2005052507">
<head>
   <title>Hunden til Maanen</title>
   <subtitle>(En Allegorie, skrevet under Baggesens Angreb paa Oehlenschläger.)</subtitle>
   <firstline>Maane, mit Blik forhadt, stat still' og hør paa min Biæffen!</firstline>
   <source pages="183-187"/>
   <keywords>baggesen,oehlenschlaeger</keywords>
   <quality>korrektur1,kilde,side</quality>
</head>
<body>
Maane, mit Blik forhadt, stat still' og hør paa min Biæffen!
Stands Afsindige, hviil paa din Vei! thi du iler mod Nedgang.
Ingen saa dristig, som du, saa stor, saa blodig romantisk,
Tindrer blandt Midnatslys og blandt høitblinkende Stierner.
Nøites du med beskednere Glands, da funkled du ærbart
I din spærrede Ring, og ei du andre fordunkled.
Derfor med critiske Glam jeg dadler i Stiernernes Navn dig;
Thi du nedsender forvirrende Blus afsindigt til Jorden.
Alle de Blomster, paa Marken jeg seer, fordærver din Veemod,
Hvert et Træ phantastisk gyselig staaer i din Skygge,
Strækker med Giøglerkraft sin Green, fornegtende Sandhed!
Selv til Mennesket tidt den afsindige Drøm har du nedsendt,
Thi naar du stirrer med Speiderblik til Jomfruens Vindue,
Straaler usædeligt ned paa en Barms halvdækkede Hvælving,
Paa Guldfletningens Flod med din Glands, med Valmuestænglen,
Ofte forbudt, forvildende Lyst du vækker i Sindet.
Derfor jeg lider dig ei, forførende lefler din Straale, 
Mangler Klarheden reent og svæver chaotisk i Dæmring.
Lidt kun du Konst forstaaer, liig Tyven du kommer i Tusmørk,
Thi bør jeg som Vægter ved Midnat hindre din Idræt.
Ingen saa godt som jeg undervise dig kan, thi jeg fatted
Konsten fra Grund, jeg kan bringe dig flux bortkastede Tørklæd;
Stokken igien jeg henter i Vand og bærer forsigtig
Madkurven fyldt og bestiæler den ei, skiøndt gierne jeg lysted.
Hvad forstaaer vel af Sligt, Ubehøvlede, du i din Natglands?
Slikker du Selskabets Spyt, naar Høfligheden det byder?
Kan du kiækt dig betvinge, som jeg, der mig reiser paa to Been,
Skiøndt min Natur er et fiirbenet Dyrs? Hvad eller forstaaer du
Konstig paa lodne Poter dramatisk en fransk Menuet at
Dandse til Pibernes Lyd? Deraf jeg roser mig dristig,
Skiøndt det kosted mangfoldige Prygl og Ærgrelse fuldtop.
Intet du fatter af Sligt, du svæver phantastisk i Luften,
Lunefuld kun i vexlende Glands med foranderlig Skive.
Mig fastholder den classiske Lænke, dens hellige Jernbaand, 
Daglig til Hundehuset, saa nær ved Gratiers Vaaning,
Snedkeren limed det fast og Maleren strøg det med Rødkridt,
Men om Natten jeg gaaer med en dyrkiøbt Smags Politietegn.
Dog haardnakket du tier endnu og løber i Taaget,
Aldrig du holder mig Stand bag din Skyes vildtvexlende Digtning.
Ha, phantastiske Trold! hvi ei naaer min critiske Tand dig?
Upartisk jeg myrded dig da, thi mit Med er uskyldigt,
Kun for Stiernernes Ære jeg biæffer og udrækker Tungen.
Men du foragted mit Glam, det høit optirred til Harm mig;
Thi ved ustandsede Vandfald hist jeg tiente paa Møllen,
Stial behændig af Kiøkkenets Søm en hængende Pølse.
Svendene mærkede dog min Svig, de mig fulgte med Stænger,
Men det var Nat, og jeg glammede fælt med gnistrende Harmblik,
Da dem betog forfærdelig Frygt; en Syndernes Hevner,
En Gienganger kaldte de mig, en uløselig Gaade.
Da jeg bemærkede Sligt, strax viste jeg frygteligt Tænder,
Folkene knæled for mig, stolt søndersled jeg min Pølse; 
Men da svæved du frem, og de saae i din høiere Lysning
Sort med skaldet og dinglende Svands en langøret Hund kun.
Alle med Skoggerlatter bespotted den paniske Skræk da,
Saarende Slag og Spark forfulgte mig Stakkel paa Flugten,
Pølsen tabte jeg reent, fra den Tid jeg hader dit Aasyn,
Upartisk for min Pølses Skyld og for Stiernernes Ære.
At mig Misundelse drev, du troede, men ak det var Pølse.
Var jeg en Avindsyg, da siig: Mon jeg før havde rost dig?
Det har jeg giort dog tilforn, erindrer du vel, det var Vinter,
Sneen var falden i Dal, du bestraalede Fieldenes Iistop,
Maanskin dæmrende skialv paa den utaalmodige Biergstrøm,
Men hver Fieldkløfts Gab en Grav fast ligned fra Oldtid,
Viste bag brustne Steen tykskægget en Fortidens Krigshelt,
Mens Fieldskraaningens Spids var svøbt i Demant- og Metalglands;
Thi du laante til Natten dit Skin, og du blomstred i Mørket,
Selsomt faldt da dit Lys paa Sneen, jeg løb over Sletten, 
Og mig behaged den Skygge, som sort jeg kasted i Maanskin,
Større jeg skued i Skyggen mig selv og roste dig dengang.
Klog jeg raadte dig da at straale ved Vinterens Tid kun,
At foragte den brogede Blomst med barnlige Lysglands,
Somren i Morgenland og det høistletsindige Foraar.
Du dog undveg enfoldig mig steds og fulgte mit Raad ei.
Men jeg berømte dig end og logred behændig med Halen,
Bød dig dale til Jord og sætte dig frit ved min Side,
Høit, høit, høiere steds, skiøndt steds jeg dybere nedsank.
Broderskab jeg dig ædel tilbød og at skure din Skive
Med min behændige Svands, og at lære Belysningens Konst dig.
Men du ønsked mit Broderskab ei, lod haant ad min Konst og
Ad min behændige Svands; sligt jeg tilgiver dig aldrig.
Derfor et dagsky Murmeldyr jeg kalder dig høit nu,
Ret en Drømmer i Sky, en Ildbrand digtende Reiser.
Og jeg det klart kan see, skiøndt tilforn dig elsked' Apollo,
Skiøndt han dig sendte sit Lys, du snart opsluges af Skyen;
Maanelampen, som aldrig jeg fik, gaaer ud inden kort Tid,
Mens jeg lænket til Vaulundurs Steen høit biæffer min Viisdom. 
</body>
</poem>

<poem id="hauch2005052508">
<head>
   <title>Sang af Bajazet</title>
   <firstline>Du kastede dit Blik paa mig, og jeg forfærdedes</firstline>
   <source pages="188-189"/>
   <quality>korrektur1,kilde,side</quality>
</head>
<body>
Du kastede dit Blik paa mig, og jeg forfærdedes,
Thi tvende Flammer brændte deri,
De brændte mig i min Siæl.

Naar jeg lægger mig, da staaer du for mig,
Og jeg seer dig i din Herlighed, som jeg saae dig første Gang.

Jeg husker det vel, dit Klædebon var sort,
Men din Hals mere hvid, end en Melkopal.

En fiin Kløft bølger i din Halses Midte,
Den antyder en større, der sænker sig
Mellem din Barms Hvælvinger.

Dine Arme ere to sneehvide Vandslanger.
Tvillinger, der svømmer efter samme Moder.

Letbøielige ere dine Fingre; hvo vilde trykke dem
Uden med Elskovs milde Tryk?
Og dog saae jeg dem saare hverandre i Vrede.

Jeg vidste hvorfor, og min Siæl forfriskedes,
Liig en Nellik' i Nattens Dug,
Thi den hele Aften havde jeg ikke talt med dig.

Jeg havde ikke talt med dig, thi jeg var syg i Hiertet,
Dødssyg af mine Tvivl.

Da mælte din Haand med et Vredestegn,
Elskov lyste fra dine Fingre, og min Sygdom svandt. 

Hvi talte du om andre Qvinder?
Hvi sagde du, jeg skulde elske dem?
Da du vidste, det smertede mig.

Og hvis jeg nu elskede dem,
Vilde du føle nogen Glæde derved?

Dine Læber bedrøve mig, thi de ere for smalle for Kiærlighed,
Og dog skiønnere, end nogen Qvindes, jeg forhen saae.

Paa dit Haars Farve har jeg længe tænkt,
Men kan aldrig udgrunde den;
Thi den svæver imellem Bruunt og Guult.

Dine Øine ere som Morgenen paa Havet,
Dit Hoveds Slør som hængende Taager over Søen.

Men dine Kinders Blomster ere vordne blege,
Og jeg glædede mig derover,
Thi nu skulle de Andre kun halvt frydes
Ved min Roses Glands.

Jeg glædede mig derover,
Thi det mindede mig om de Dage,
Hvori Tidens Slør skal dække din Deilighed for Verden,
Og hvori jeg alene skal kiende den. 
</body>
</poem>

<poem id="hauch1842a1">
<head>
   <title>Bekiendelse</title>
   <firstline>Lykkelig den Sanger</firstline>
   <source pages="190-192"/>
   <quality>korrektur1,kilde,side</quality>
</head>
<body>
Lykkelig den Sanger,
Som Vaaren skienker
En Krands af Violer,
Giennemflettet med Crocus,
Med Anemonens flygtige Blomst,
Og den blaa Hyacint,
Hvis Lokker glindser i Duggen.

End lykkeligere den,
Om hvis Harpe Sommeren slynger et Net
Af blussende Roser,
Fremavlet af den seirende Phoebus
Og den østlige Sky,
Der rødmer ved at see ham,
Liig den frygtsomme Jomfru,
Der aner sin Brudgoms Nærhed.

Men jeg blev henviist
Til den dunkle Egn
I Skyggen af den sildige Høst,
Hvor jeg lytted til Jordens Stemme,
Naar den sukker ved Midnat
Over sine visnede Børn,
Og fylder Siælen med Veemod,
Medens Stiernerne blinker i Vinden.

Derfor vendte sig Mange bort fra min Sang,
Som fra Vinterstormen og Høstens Blæst;
Og ikke har Folket
I tætte Klynger
Lyttet til min Harpe,
Der aldrig bekrandstes af Blomster.

Har jeg fremlokket Taarer i Nogens Øie,
Eller bragt hans Barm til at svulme,
Eller lært ham fra det visnede Jordliv
At hæve Blikket mod Himlen,
Lidet hørte jeg derom.

Thi sielden har et Haandtryk,
Et venligt Blik,
End sieldnere en smeltet Menneskesiæl
Betalt mig for min Sang.

Et dog trøster mig:
Den ydre Glands har mig aldrig bedaaret;
Aldrig har Smiger lokket en Tone frem
Paa min Læbe.
Heller jeg taug - langt heller -
End jeg hæved min Røst,
Naar ei i min Siæls Dyb Sangen fødtes,
Og gierne kiøbte jeg min Musas Frihed
Med Verdens Glimmer;
Med dette Adelsbrev vil jeg smykke min Harpe,
Som ingen Blomster bekrandse.

Et Andet trøster mig end:
Thi jeg stirred paa Tidernes Løb,
Og skiøndt dybt mig smerted Menneskets Qval,
Saa følte jeg dog den høie Giengieldelses Ret,
Hvis hellige Finger,
I det den fælder sit Offer,
Over dets Grav
Henpeger mod Evigheden.

Og tidt har Maanens vexlende Skive
Skinnet paa min Vei
I det falmede Løv;
Og tidt saae jeg Syvstiernen
Og den himmelske Svane
Blinke med dobbelt Glands
I den mørke Høstnat;
Da aned jeg, at der gives Tanker, der,
Stiernerne liig,
Ikke lyse for Jorden, men over den.
</body>
</poem>

</workbody>
</kalliopework>

<?xml version="1.0" encoding="UTF-8"?>
<!DOCTYPE kalliopework SYSTEM "../../data/kalliopework.dtd">
<kalliopework id="1854" author="hauch" status="complete" type="poetry">
<workhead>
    <title>Lyriske Digte</title>
    <subtitle>Anden meget forøgede Udgave</subtitle>
    <year>1854</year>
    <notes>
        <note>Teksten følger Carsten Hauch: <i>Lyriske Digte</i>, 2. forøgede udgave, C. A. Reitzel, Kbh., 1854.</note>
    </notes>
    <pictures>
        <picture src="1854-p1.jpg">Titelbladet til <i>Lyriske Digte</i> (1854) lyder ,,Lyriske Digte / af / C. Hauch. // Anden meget forøgede Udgave // Kjøbenhavn. / Forlagt af C. A. Reitzels Bo og Arvinger. / Bianco Lunos Bogtrykkeri. / 1854.''</picture>
    </pictures>
    <source facsimile="115308060105_color" facsimile-pages-num="316" facsimile-pages-offset="18">Carsten Hauch: <i>Lyriske Digte</i>, 2. forøgede udgave, C. A. Reitzel, Kbh., 1854.</source>
</workhead>
<workbody>

<prose id="hauch2019011701" variant="hauch2019010401">
<head>
    <title>Fortale</title>
    <source pages="III-VI" facsimile-pages="9-12" />
    <quality>korrektur1,kilde,side</quality>
</head>
<body>
Enhver, som har værdiget mig at giøre sig bekiendt med de Poesier, jeg har skrevet, vil deraf see, at den episke og dramatiske Retning hos mig var den fremherskende, og at Lyriken i Almindelighed kun forsaavidt findes i mine Digte, som de ere i Stand til at forbinde sig med hine to Elementer. Ingen kan derfor være mere overbeviist end jeg om, at jeg ikke fortrinsviis er kaldet til at være lyrisk Digter. Alt Øvrigt, hvad jeg har digtet, man tillægge det nu megen eller liden Værd, er dog, som jeg haaber, stemplet med Originalitetens Mærke, med Hensyn paa lyriske Digte vover jeg derimod ikke ubetinget at paastaae dette.  Nogle af dem bære, om de ogsaa ere udarbejdede paa en uafhængig Maade, dog vel Spor af fremmed Indvirkning. Denne Dadel trækker fornemmlig dem, der ere udarbejdede i min Ungdom, mindre gjelder den vel om dem, der er ere digtede i en senere Tid; heller troer jeg, at den kan anvendes paa Romancerne, endskjøndt dog ogsaa et Par af disse ere skrevne i mine tidligste Digteraar. Maaske har deres episke Natur, der mere stammer med det Kald, jeg selv i poetisk Henseende troer at have, bidraget til at give dem et selvstændigt Præg. 
    Da jeg forresten dog har skrevet en Deel lyriske Digte, der ere adspredte paa forskiellige Steder, og da disse Digtninger have en meget uliig Værdi,  saa har jeg følt Trang til her at giøre et Udvalg og afsondre det Bedre fra det, jeg efter modnere Bitragtning maatte ansee som forfeilet, hvilket Sidste (hvortil jeg især maa regne nogle af mine Ungdomsarbeider, der tildeels uden Navn ere indrykkede i Maanedsskriftet ,,Athene'') Ingen ivrigere kan ønske at overgive til Lethefloden end jeg selv.
    Hvad Oversættelserne angaae, hvortil den største Deel af de geistlige Sange hører, saa lide de vel af en Feil, der er modsat den, jeg ovenfor omtalte, idet de maaskee altfor meget afvige fra deres Originaler. Jeg har nemlig aldrig oversat noget Digt ligefrem, dertil er jeg neppe engang i Stand, men jeg har søgt at overføre Aanden deri, uden at holde mig strengt til Ordene.  Saaledes kan den største Deel af disse Digte neppe kaldes Oversættelser i streng Forstand, det er snarere frie Omarbejdelser, hvori blot Grundtanken er bevaret.
    Med Hensyn paa den Romance, der bærer Overskriften <a poem="hauch2019011643">''de to Øxer,''</a> maa jeg bemærke, at den, uagtet den knytter sig til et ældre Sagn, dog fra Tankens Side staaer i nar Forbindelse med Nutiden, hvori Trods mod det egentlige Mesterskab, og Tillid til en umoden Kraft ikke saa sjelden frembringer en Svimmelhed, der tilsidst kan styrte sit Offer i Afgrunden.
    Iøvrigt vil jeg ikke negte, at jeg, uagtet det var mit Hovedøiemed her at give et Udvalg af det Bedre, hvad jeg i lyrisk Retning har skrevet, dog ogsaa har tilladt mig at optage enkelte af Arbeider, der angive tidligere, og, som jeg mener, længst tilbagelagte Stadier i min egen Udvikling. Dette er næsten Tilfældet med Alt, hvad jeg har uddraget af Maanedsskriftet ,,Athene,'' og navnlig med det Digt, jeg har kaldet: <a poem="hauch2019011603">,,en Ungdomsphantasie''</a>, der blev til, kort efter at jeg første Gang havde læst Novalis. Dette Digt tilligemed det følgende: <a poem="hauch2019011801">,,Plantelivet''</a> maa staae som Exempler paa den Retning, hvorfra jeg tildeels gik ud, og hvori jeg har skrevet flere baade trykte og utrykte Poesier. Som Undskyldning derfor maa jeg sige, at de bleve nedskrevne, dengang jeg som Digter ganske var i Tilblivelsens Øieblik, paa en Tid, da jeg neppe selv vidste, hvad der burde være Midtpunktet i Poesien, og da en ubestemt Længsel næret ved Skrifter af den romantiske Skole, var langt større hos mig, end Sandsen for det Begrændsende, det Individuelle og Characteristiske, uden hvilke dog ingen fast Tegning, ingen Omrids i Digtningens Verden ere mulige.
    Et andet Stadium angives af det polemiske Digt: <a poem="hauch2019011652">,,Hunden til Maanen''</a>, hvilket jeg derfor ogsaa har optaget i denne Samling. Ingen kan meer end jeg være overbeviist om, at enhver polemisk Eensidighed, idet den enten ikke kan eller ikke vil overskue Forholdene med den tilbørlige Sindighed og Billighed, nødvendig maa fremavle Spiren til Tilintetgørelse i alle de Productioner, hvori den faaer Tilladelse til at giøre sig gjeldende. Ikke destomindre kan vel hiint Digt staae som et Exempel, istedenfor flere paa, hvad der engang bevægede sig ikke blot i mit, men ogsaa i mange af mine Samtidiges Indre, og saaledes kan det idetmindste læses med et Slags historisk Interesse.
    Med Hensyn paa et andet af de hexametriske Digte, <a poem="hauch2019011651">,,Sløret''</a> der forhen har været indrykket i Tidsskriftet ,,Brage og Idun'', da skylder jeg Sandheden at erklære, at det egentlig først var den daværende Professor, (nu Conferentsraad) Wegener, der gjorde mig opmærksom paa det skjønne Sted i Pausanias, hvoraf dette Digt har sin Oprindelse, og det er mig en Glæde hermed offentlig at takke ham derfor.  

---

    Til det Ovennævnte, der i det Væsentlige er uddraget af Fortalen til den første Udgave, har jeg endnu et par Ord at tilføje. Jeg har i de senere Aar ikke skrevet saa faa lyriske Digte, som ikke havde funden Plads i den første Samling, nu ere optagne i denne, hvorved den da næsten er blevet dobbelt saa stor som den foregaaende. Saaledes vil man nu ogsaa her finde to Digtninger, der udkom i Forbindelse med Tyrolerfamilien; thi uagtet denne Fortælling hverken er opfunden eller udarbeidet af min, saa har jeg dog en betydelig Andeel i de to omtalte Arbeider, hvoraf det første <a poem="hauch2019011814">,,en Vuggesang''</a> paa Forfatterens Anmodning ganske er skrevet af mig; til det andet har Forfatteren givet den hele Hovedtanke, Udførelsen tilhører derimod mig. Dette fandt jeg mig tidligere ikke beføiet til at vedgaae; men da nu saa mange Aar ere herundne, siden ,,Tyrolerfamilien'' udkom, og da Forfatteren Intet har derimod, saa meente jeg vel, at jeg kunde optage disse to Digte i denne Samling.
    Romancen <a poem="hauch2019011644">,,de syv Børn''</a> førte tidligere Navn af ,,det dræbte Barn.'' Denne Romance skrev jeg, hvis jeg huske ret, i mit sex og tyvende Aar. Dengang kjendte jeg kun det halve Sagn, hvorpaa den grunder sig, men da Sagnet i sin Heelhed endnu gaar dybere og indslutter større Rigdomme, end jeg dengang anede, saa har jeg her tilladt mig, hvad jeg ellers kun nødig gjør, da jeg vel veed, hvor farligt der et, som Jean Paul siger, ,,den Greis auf den Jüngling zu pelzen'': jeg har, idet jeg tillige søgte at lempe Sproget efter det, hvori den første Deel af Digtet vart skrevet, stræbt at udfylde det Manglende og at gjengive Grundtanken i dens Heelhed.
    Romancen <a poem="hauch2019011830">,,den gamle Ganger''</a> er under den Titel ,,Capetios Hest'' før aftrykt i ,,dansk Folkekalender'' og grundet sig paa et Sagn, som jeg alt i min Barndom har lært.
    Det Digt, der under Navn af <a poem="hauch2019011834">,,den sidste Nonne''</a> er uddraget af ,,Maastrichts Beleiring'' havde jeg i Begyndelsen ikke tænkt at optage her; men da denne Udgave dog fornemmelig er beregnet paa dem, der ønske at have alle mine bedre lyriske Digte samlede paa et Sted og uafhængige af den Forbindelse, hvori en Deel af dem ellers findes: saa har jeg ved nøiere Betragtning dog anseet det for rigtigst at lade det (skjøndt med nogle Forandringer og Forkortelser) trykke i Forening med de andre. Men derved har det ogsaa faaet sin Plads imellem Digte, hvortil det strengt taget ikke henhører, saavel herfor, som for en Deel andre Brud paa den strenge Orden, der uvilkaarlig ere begaaede, maa jeg bede Læseren om Tilgivelse.
</body>
</prose>

<poem id="hauch2019011601" variant="hauch2005052501">
<head>
    <title>De stridige Veie</title>
    <subtitle>(Af Athene, 1815.)</subtitle>
    <firstline>Nei! jeg den holder ei ud den piinlige Vaklen og Strid, der</firstline>
    <source pages="1-3"/>
    <quality>korrektur1,korrektur2,kilde,side</quality>
</head>
<body>
Nei! jeg den holder ei ud den piinlige Vaklen og Strid, der
Evig fødes igien dybt i den qvæstede Barm.
Sømanden ligner min Hu, naar han kjæk vil følge sin Længsel,
Lokket af Bølgernes Smiil, der ham bedrager med List.
Snart ham Vinden omhvirvler i Kamp med den hvislende Havstrøm,
Kraftløs driver han om, skuende Rædsel og Død,
Uvis dog, om den blodig ham venter paa Klipper og Søskiær,
Eller om Dybenes Aand drage ham vil i sit Svælg.
Ofte mod Klippen slynges han hen, der saarer ham Barmen,
Kaster saa koldt ham paa ny Bølgen i troløse Favn.
Saaledes drives han rundt, mens Afgrundsmagterne stønne,
Med forfærdelig Røst, spotte den Døendes Suk.
Skal jeg, Du goldeste Fjeld, der dristig kneiser i Stormen,
Skal jeg, strenge Forstand, klamre mig fast ved Din Barm?
Kold og stenet Du staaer, forladt af de krandsende Skove,
Selv af det Grønne forladt, ak, af det venlige Haab!
Aldrig har Duggens Glands og Taaren i Nymphernes Øine
Frem af Dit iiskolde Bryst lokket en eneste Blomst.
Mange følge Din Vei dog, flygtende Havet og Stormen,
Men før de naae Din Top, skue de Dynger af Iis.
Blikket tvinger Du streng til at vende med Forsken til Jord sig,
At ei Din skærende Kant saare skal uvante Fod.
Lang er Veien, du viser, dog fast og hugget i Steen ud,
Aldrig svigter den falsk under den Vandrendes Fjed.
Mig dog lokker den ei, langt heller svæved jeg hist, hvor
Havet, uendelig strakt, viser sit glindsende Speil,
Sleben af dig, Phantasie, det fjernt, hvis Øiet ei skuffer,
Nærmer sig Himlen med Lyst, voxende med den til Eet.
Meget vel vide derom søkyndige Mænd at fortælle,
=Om de mangfoldige Skiær, sneehvide Brændingers Hjem,
Om det bundløse Svælg, hvor Nattens og Rædselens Afkom,
Slangebugtet og bleg, lurer paa Menneskets Æt.
,,Troløs er Bølgen,'' sige de, ,,aldrig den stiller Din Længsel,
Vel den suser ved Nat, pladskende venlig mod Strand,
Tro den dog ei, det er Havfrusang, der lokker med Falskhed,
Afgrundensmagternes Svig klinger i Bølgernes Røst.
Ja, om Du seiled i tusind Secler og atter i tusind,
Aldrig du stiller Din Lyst, aldrig Din Snekke dog naaer
Did, hvor den himmelske Ring sig bøier mod Vandenes Flade,
Did hvor den sølverne Bro fører til Himmelen op.''
Saadan talte de tidt, dog ei sig stilled min Længsel,
Halvt jeg troed dem kun, halvt end med Tvivlen i Barm.
Ak! thi den deilige Vandflod steg, bevæget i Sølvglands,
Giennemvævet af Guld, sendt fra den smilende Sol.
Sandelig ilde bestedt er en Yngling, naar Hjertet i Barmen
Higer i tvivlsomme Slag ud paa den ukiendte Sø.
Tale du kan vel om Uveir, Storm og om listige Havmænd,
Er han til Sømand skabt, nytter kun Talen Dig lidt.
Lynilden knittrer med Bølgen i Kamp, der strækker sin Tunge
Frygtelig, hvislende, hvid, op af det skumklædte Dyb,
Vælter mod Kølen sig frem, mens Boreas flagrer i Seilet.
Masten sig bøier liig Siv, pidsket af høstlige Storm,
Vraget splintres ved Nat og kastes til Fremmedes Gysen
Op mod ukiendte Strand - Sømanden gyser dog ei.
Dristig han veier i Sind, hvorlunde med snildere Hu han
Og med urokket Mod Bølgen bedrager paa ny.
Sandelig ilde stedt er en Yngling, naar Hiertet i Barmen
Higer i tvivlsomme Slag ud paa den lokkende Sø.
Flyer han end troløse Svælg og vælger de steenlagte Veie,
Jager han Drømmen bort, der ham med Tant kun bedrog,
Smægter tilsidst han dog mat og bleg, og fiernet fra Stranden,
I den goldeste Ørk efter den smeltende Sø,
Efter den svundne Tid, da Kysten laae nær for hans Øie,
Da de syngende Væld gled ham med Gjøglen forbi.
</body>
</poem>

<poem id="hauch2019011602" variant="hauch2019010402">
<head>
    <title>Søfarten</title>
    <subtitle>(Af Athene, 1816.)</subtitle>
    <firstline>Heiser nu Seil, mine Vers! nu Poseidon er gunstig, og Phoibos</firstline>
    <source pages="4-10"/>
    <quality>korrektur1,korrektur2,kilde,side</quality>
</head>
<body>
<nonum><center><b>Digtertiden.</b></center></nonum>
Heiser nu Seil, mine Vers! nu Poseidon er gunstig, og Phoibos
Straaler med stigende Kraft Liv i den døde Natur.
Ei bør den kyndige Mand opsætte sin Fart, til i Høsten
Boreas isnende kold fylder ham Hjertet med Angst.
Rask, før Orion ryster de blinkende Lokker i Stormen,
Lader nu Vimpel og Seil hilse den flygtige Vaar!<!-- nu] un iflg. errata -->

<nonum><center><b>Dioskurerne.</b></center></nonum>
Ikke Du ender med Held Din Seilads, Du dristige Sømand,
Hvis Dioskurernes Blik ikke ledsage Din Vei.

<nonum><center><b>Goethe.</b></center></nonum>
Dig dog hilser jeg først, Du Herlige, mægtigst af begge!
Polydeukes, Dig vist avled olympiske Zeus.

<nonum><center><b>Schiller.</b></center></nonum>
Dristig paa vingede Ganger Du svinger Dig høit over Jorden,
Hiin fik den fuldendte Kraft, Du fik den himmelske Flugt.

<nonum><center><b>Den advarende Muse.</b></center></nonum>
,,Fort over bølgende Hav, Du daarlige Digter! hvad troer Du
Dem at forherlige? Sligt overlad mig og dem selv!''

<nonum><center><b>Phantasie.</b></center></nonum>
Tanker mig glide forbi liig Lande, der svømme paa Bølgen,
Og som Øiet dem seer, tegner jeg dristig dem ned.

<nonum><center><b>Forstand.</b></center></nonum>
,,Kun Phantasiens Skib sig bevæger, mens Landene hvile,
Tanken er rolig og fast, flyvende kun er Din Drøm.''

<nonum><center><b>Følelse.</b></center></nonum>
Ord blev mig negtet og Udtryk og strengt at forme mit Indre,
Ak, jeg føler det dybt: Sproget er ikke for mig;
Kan Du tale dem ud, de hvirvlende Buer paa Havet;
Tonernes strømmende Gang, Længslen og Himmelens Blaa
Maanen sig speiler i Vandet taus i den hellige Midnat,
Og jeg føler det dybt: Sproget er ikke for mig.

<nonum><center><b>Harpyerne.</b></center></nonum>
Det er en gammel Skik paa den Sø, Din Snekke beseiler,
Alt at bedærve med Smuds er Recensenternes Lyst.

<nonum><center><b>Sirenerne.</b></center></nonum>
Ved Kronion, vær varsom! Fra Kysten det klinger vel smukt, men
Lytter Du længe derpaa, dræbt er Din høiere Sands.

<nonum><center><b>Uveiret.</b></center></nonum>
Dybt mod det graa Ocean sig sænke fordærvende Skyer, <!-- det] det det iflg. errata -->
Hvisle med svovlblaae Glimt over den bævende Sø.

<nonum><center><b>Eftersnakkerne.</b></center></nonum>
Bølgerne drives af Vindens Luner, saa gik det fra Arilds
Tid, og til Tiden er endt, ei det forandre sig vil.

<nonum><center><b>Formodning.</b></center></nonum>
See, hvor de fraade med Hviin, mens Skum dem flyver om Brystet!
Hundenes bjæffende Chor lære mig, Scylla er nær.

<nonum><center><b>Charybdis.</b></center></nonum>
Vil jeg Hundene flye, maa hist jeg følge med Strømmen,
Visselig bedre det var, lod jeg den mislige Fart.

<nonum><center><b>Musen.</b></center></nonum>
,,Vel bør i Sind man veie, før kiæk man betroer sig til Havet,
Men er først Reisen begyndt, Faren bør møde Foragt.''

<nonum><center><small><b>Sphinx.</b></small></center></nonum>

<nonum><center><b>Første Gaade.</b></center></nonum>
,,Venlig smiler min Mund, dog visselig sluger mit Svælg Dig,
Hvis ei Din klygtige Sjæl aner min indre Natur.''

<nonum><center><b>Havet.</b></center></nonum>
Venlig blinker Dit Speil, dog knuses det hurtig i Vinden,
Dunkelhed vexler med Lys, Ro med den gjærende Kamp.

<nonum><center><b>Anden Gaade.</b></center></nonum>
,,Dernæst nævne Du mig den sørgende Nymphe paa Stranden,
Aldrig hun flytter sin Fod, følger dog stedse Dit Fjed.''

<nonum><center><b>Echo.</b></center></nonum>
Ja, den talende Sjæl kan af Stenen Aanderne mane,
Selv det haarde Metal smelter i Tonernes Strøm.

<nonum><center><b>Tredie Gaade.</b></center></nonum>
,,Dernæst nævne Du mig den sovende Hersker i Dybet,
Der forbinder vor Jord med et uendeligt Liv.''

<nonum><center><b>Magneten.</b></center></nonum>
Dunkle! jeg aner Din Magt, der leder den seilende Snekke;
Større Skibe Du end leder paa Himmelens Blaa,
Meget binder Du vist i Afgrundens Dyb i det Skiulte,
Ak, saa lær os Din Kunst! bind os vor Viden til Eet!

<nonum><center><b>Mand og Qvinde.</b></center></nonum>
,,Evig de blive forskjellige.'' — Vel, saa maatte det være;
Thi en Evighed hist har de at ene sig i.

<nonum><center><b>Atlantis.</b></center></nonum>
Siig, hvor finder jeg Landet, hvor Dyd er Veien til Hæder,
Og hvor Erinnyen streng følger den Skyldiges Fjed?
,,Ven, det forjettede Land? Ja derom var meget at tale,
Her det og ingensteds er, alt som Du Sagen vil see.''

<nonum><center><b>Hexameteret.</b></center></nonum>
Svævende iler jeg hen, liig een uendelig Cirkel,
Stedse forandret min Gang ligner dog stedse sig selv.

<nonum><center><b>Homer.</b></center></nonum>
Phosphorus ligner han meest, den Klare, som Helios stilled
Blandt de himmelske Lys nærmest sin straalende Vogn.

<nonum><center><b>Det franske Epos.</b></center></nonum>
,,Jeg er en Stjerne, som han.'' — Ja vel, Du straaler fra Loftet,
Broget og kold, dog med Kunst klippet af Glimmerpapir.

<nonum><center><b>Den moderne Digter.</b></center></nonum>
Læser jeg dig, jeg glemmer Ideen for brammende Ordkløgt,
Bedre jeg glemte Dit Ord, skuende kun Din Idee.

<nonum><center><b>Det omvendte Genie.</b></center></nonum>
I den faldende Green saae Newton hele Naturen,
I den hele Natur seer Du en visnende Green.

<nonum><center><b>Atheisten.</b></center></nonum>
Er Dit Inderste mat og uden Betydning, strax troer Du,
At den rige Natur mangler Betydning som Du.

<nonum><center><b>Philosophien.</b></center></nonum>
Mig den Himmelske bød til Fornuft at lede Geniet,
Barnet at danne til Mand, Natten at føre til Lys.

<nonum><center><b>Poesien.</b></center></nonum>
Mig den Himmelske bød genialsk at vise Fornuften,
Manden at bøie til Barn, Solstik at mildne ved Nat.

<nonum><center><b>Forsigtighedsregel.</b></center></nonum>
Bedre jeg bliver tilbage fra Skolens Svøb og Systemer,
Sad jeg først engang i Buur, kom jeg saa let ei derfra.

<nonum><center><b>Svar.</b></center></nonum>
,,Lad Du Dig snøre, min Ven! kun Spindelvæv er det, der brister,
Svinger Du Vingen med Kraft, standser Dig Regelen ei.''

<nonum><center><b>Øiemed.</b></center></nonum>
Men hvad nytter den da? — ,,Dertil, at Du lærer at føie,
Efter Andre Dig snildt, uden at tabe Dig selv.''

<nonum><center><b>Kolossen paa Rhodos.</b></center></nonum>
Ofte naar Kunstneren troer, han har naaet til Spidsen af Pindus,
Ak da gnaver en Orm dybt i den rødmende Frugt;
Mens han i snevrere steds' og steds' i snevrere Kredse
Flagrer om fordums Natur, synker omsider han ned
I den forstenende Grav, han bygged stolt til sig selv op,
Fjern den herakliske Kraft, Formen staaer huul kun igjen.

<nonum><center><b>Herkules's Støtter.</b></center></nonum>
Der, hvor Grændsen er sat, og hvor Verden synes til Ende,
Der er Begyndelsen først til et uendeligt Liv.

<nonum><center><b>Barnet.</b></center></nonum>
Den Gang jeg gjorde det Løfte, det stedse være mig helligt!
Vorder Du engang til Mand, seiler til Helios Du.

<nonum><center><b>Ynglingen.</b></center></nonum>
Og jeg seilede kiæk, og skued mangfoldige Kyster,
Ak, men Helios dog stedse laae fjern som tilforn.

<nonum><center><b>Manden.</b></center></nonum>
Seil kun bestandig; vel sandt til Helios ikke Du naaer, men
Dog er det Sjælen til Lyst viden at færdes paa Jord.

<nonum><center><b>Oldingen.</b></center></nonum>
Alt har Solen sig slukt i de kølige Bølger, og Tanken,
Fulgt af det uvisse Blik, raver i Taager omkring.

<nonum><center><b>Religion.</b></center></nonum>
Jorden synker i Nat, men det Evige funkler fra Himlen,
Mørk er den nærmeste Kyst, Stjernen er tændt i det Blaa.

<nonum><center><b>Stiernerne.</b></center></nonum>
,,Alle drage forbi Dig og alle de synker i Vesten,
Dog det er Sandsebedrag, selv Du kun seiler mod Øst.

<nonum><center><b>Ildkuglen.</b></center></nonum>
,,Ak, der ruller en Stierne saa klar, af alle den største.''
Stille Distiker! snart seer I kun Skyer og Damp.

<nonum><center><b>Compasset.</b></center></nonum>
Bort fra Himlen, I Distiker! Husker, I ere jo Sømænd!
,,Just ved til Himlen at see, finde paa Søen vi Vei.''

<nonum><center><b>Genierne.</b></center></nonum>
,,See, hvor de blinke de Herlige hist, hvor de funklende smile!''
Distiker, dog ei til os, ak! thi de skuer os ei.

<nonum><center><b>Phantasie.</b></center></nonum>
,,Visselig skal de Dig see, vi sadle Dig rask Hippogryphen.
Vingernes dristige Slag bære til Æthren Dig flux.''

<nonum><center><b>Fornuft.</b></center></nonum>
Hold, Forvovne! Lad staae Hippogryphen! Hvad troe I, fordi det
Lyktes Kronions Æt, at det skal lykkes Enhver?

<nonum><center><b>Sværmeri.</b></center></nonum>
Stille, Distiker nu! Vil I drømmende kantre mig Snekken,
Sligt Eder fører kun til Lethe samt Aidis Borg.

<nonum><center><b>Den Vidtbereiste.</b></center></nonum>
Aldrig standsed min Fod, det Herligste tidt har jeg skuet,
Men trods det fremmede Lys Siælen blev mørk som tilforn.

<nonum><center><b>Geniet.</b></center></nonum>
Aldrig forlod jeg mit Hjem, og dog jeg skued en Verden;
Thi fra mit Inderste sprang Pallas i skabende Kraft.

<nonum><center><b>Glimmer.</b></center></nonum>
Seer du det mægtige Lyshav, der fast blender mit Øie,
Mærker du Farvernes Spil, vist er Æqvator nu nær,
Plettede Snoge sig snoe bag Lianers Krands, medens Tigren
Rovbegjerlig og grum lurer ved Kildernes Rand;
Palmen hæver sig stolt i Luft, liig en straalende Vifte,
Ak, men den smeltende Sang byttede Fuglen for Glands.

<nonum><center><b>Vendekredsen.</b></center></nonum>
Mig Naturen har sat som en Grændse for dristige Snekker,
Ustraffet seiler Du ei over mit speilklare Svælg.

<nonum><center><b>Epilog.</b></center></nonum>
Høiest jeg priser det Echo, der toner fra Læserens Hierte,
Stormen har lagt sig til Ro, Bølgerne dog bæver endnu.
</body>
</poem>

<poem id="hauch2019011603" variant="hauch2019010403">
<head>
    <title>En Ungdomsphantasie</title>
    <subtitle>
        <line>(Uddragen af Athene, 1815.)</line>
    </subtitle>
    <firstline>Hvorfor hvælver sig Himmelblaaet</firstline>
    <source pages="11-16"/>
    <quality>korrektur1,korrektur2,kilde,side</quality>
</head>
<body>
<nonum><center><b>Ynglingen.</b></center></nonum>
Hvorfor hvælver sig Himmelblaaet
Saa uforstaaet?
Hvi stræber det op i den dristige Bue,
Saa selsom at skue,
Og sænker sig atter i Søen ned?
Mon Bølgen det veed? —
Du vilde Bølge,
Du ei det fordølge!
Men taus den blinker
Og selsomt vinker,
Og snart er den hvidlig, og snart er den graa,
Og snart er den atter som Himlen blaa;
Hvo kan vel gjette,
Hvad Farve der egentlig er den rette?

<nonum><center><b>Bølgerne.</b></center></nonum>
Ak kunde du Menneske dog forstaae
Det blinkende Blaa,
Den skiulte Lyst,
Der tidt vil sprænge det fulde Bryst!
Derfor maae vi bruse,
Naar Vindene suse,
Vindene ere vor Glædes Røst.
Snart vi os sænker i Dybenes Sal,
Snart vi os hæver i Luften sval,
I Skyernes Krands
Vi sidde og vente den selsomme Dands,
Mange tilsammen i flyvende Klæder
Vi Engene væder;
Dugperlen hænger i Træernes Grene,
Snart vi os sprede, og snart os forene,
Saa viden vi vanke,
Vi synke, vi stige,
Vi komme, vi vige,
Os Vindene sanke
Paa susende Vinge,
De hurtigt os bringe
Til fjerneste Kyst,
O! det er en Lyst,
Vi kan det ei sige.
O! lokker Dig ikke det kølige Bad?
O! bryd Dine Lænker og Jordlivet lad!
Kom, kast dem, og sænk Dig i Bølgernes Rige!

<nonum><center><b>Ynglingen.</b></center></nonum>
I Drømme fra Dybet med den vuggende Gang,
Heel gierne jeg lytter til Jer selsomme Sang!

<nonum><center><b>Himmelblaaet.</b></center></nonum>
Jeg er Jordens Phantasie,
Stræber mod det Fjerne gjerne,
Jeg er Livets Poesie,
Længsel, der har brudt sit Fængsel.
Derfor ruller fjernt min Bølge,
Derfor er min Vinge blaa,
Øiet kan mig ikke naae,
Blikket kan mig ikke følge.
Spreder Natten ud sit Seil,
Funkler jeg, et magisk Speil.
Mange underlige Lande
Svæver i de fierne Vande.
Hvad Du aldrig før har vidst,
Kan du i min Hvælving skue,
Dristig svæver op min Bue,
Som en Drøm fra Livet hist.
I mit dybe, fjerne Rige
Ubekjendte Fødsler stige,
Sorten Sky og Stjernen rød
Springer af mit Moderskjød.
Dog Du er et Jordens Kryb;
Ak! du kan mig aldrig fatte,
Dine Phantasier matte
Svimle ved det store Dyb.
Liig en Plante kold og mørk
Staaer Du fængslet i en Ørk,
Kjender lidet kun til Livet;
Dog blev Manden Kraften givet,
Vældigt maa hans Hjerte slaae,
Han er stærk og han maa stride,
Vær en Mand og søg det Vide!
Lær din Længsel at forstaae
Sving dig over Jordens Rige!
Som en Fug  Du op maa stige,
Som et Blink i Æthrens Blaa.

<nonum><center><b>Ynglingen.</b></center></nonum>
,,Lær din Længsel at forstaae?
Bliv et Blink i Æthrens Blaa!''
Ja, Du hellige Natur!
Engang skal det Ydre svinde,
Sluppen af mit Fangebuur,
Skal mig Jorden ikke binde.
Som en Fugl til Himlen op
Bære skal mig Nattens Vinde,
Bølgedyb og Bølgetop
Køle skal de Længsler linde.

<nonum><center><b>Stiernerne.</b></center></nonum>
I det Dunkle høit vi funkle, røde vi i Natten staae,
Vandre med hverandre rolig, medens Aander Væven slaae.
Alt hvad der er Livet givet, hvad af Himlens Dyd udrandt,
Talte, malte først det Øie, der til Stjernen Veien fandt,
De det Digterevne nævne, o, men det er meget meer!
Bølgen blinker, vinker Blikket, Blikket op mod Æthren seer.
Fuglen synger, gynger Grenen, Vinden gaaer i Nattens Siv,
Aldrig hvile, opad ile, alle Toner, hvert et Liv.
Svinger Tanken sine Vinger, kan den vel forstaae vort Sprog,
Men er Sjælen døvet, sløvet, lukkes til Naturens Bog;
Thi af Former vildet, hildet seer du Kampe kun og Krig,
Troer, vi ei hverandre fatte, matte leve hver for sig.
Og dog har sig alting fundet, bundet er det dybt i Jord,
Hvor Magnetens Tunge bæver, svæver mellem Syd og Nord;
Og dog finder hver en Stierne Veien i den fierne Hær,
Alle med hverandre vandre og sin egen Bane hver.
Hver en enkelt Lyd alene, kun Betydning i os boer,
Naar os alle vi forene, funkler i det fælles Chor;
Mens vi glimte blidt for Øiet, føiet i det store Træ,
Mens de vide Grene svinge, springe Frugter frem i Læ,
Modnes Verdner, seile, speile mildt sig i den dunkle Strøm,
Liig et herligt Digt de stige, vige liig en magisk Drøm.
Op fra Barmen svæver Længsel, op fra Lunden Fugle smaa,
Sangen op fra Læbens Fængsel, op fra Jorden Himlen blaa.
Toner, Stjerner, Elementer, Lysets Funklen, dunklen Jord
Samme Chiffer alle male, tale ud det store Ord.
Kjærlighed i Støv nedsteget, men det er hans eget Navn,
Og det Træ, som hist Du skuer, hvor vi luer Favn ved Favn.
Liv de nævne det og Tiden, viden gaaer dets stærke Glød,
Liv maa fra det Indre tindre, Grændsen nævnes Tid og Død,
Naar de modne Krafter byde, bryde Grændsen vi med Magt,
Da skal Nattens fjerne Rige stige frem i Dagens Pragt,
Da skal ingen Aand fortabes, Sorg skal skabes om til Held,
Da skal Phantasiens Drømme strømme frem som Livets Væld.

<nonum><center><b>Ynglingen.</b></center></nonum>
Bryder Eders Former da, I Tider!
Mens det Gamle med det Unge strider,
Medens Bølgerne mod Fjeldet kæmpe,
Skal det Endelige selv sig dæmpe.
- Ja, Natur vil Grændsen haane,
Vil i Luft og Æther blaane,
Vil i Bjerget stolt sig hæve,
Vil i Fuglen frit opsvæve.
Men naar ei Du brister Form,
Reiser den sig vildt i Storm,
Ryster ved de faste Skranker,
Saa den gamle Bygning vanker,
Havets store Belte svulmer,
Luer dybt i Dybet ulmer,
Falde maae hvad ei kan staae,
Alt hvad kan, det skal forgaae,
Synke maa det gamle Rige,
At det ny kan atter stige,
Kæmpe, døe maae Rum og Tiden,
Elskov flammer høit i Striden,
Og af Mørke stiger Lys,
Thi mens vi betragte Døden,
Luer hisset Morgenrøden,
Og beseirer Nattens Gys.
</body>
</poem>

<poem id="hauch2019011801">
<head>
    <title>Plantelivet</title>
    <firstline>Hvi slumrer Du stedse ved Jordens Bryst</firstline>
    <source pages="17-20"/>
    <quality>korrektur1,korrektur2,kilde,side</quality>
</head>
<body>
<nonum><center><b>Mennesket.</b></center></nonum>

Hvi slumrer Du stedse ved Jordens Bryst,
Hvi vil Du ei vaagne til Liv og til Lyst.

O Plante, siig mig, hvortil Du stræber!
Dog arme Blomst, Du har ingen Læber,
Har ingen Vinge, har ingen Fod,
Kun den dunkle Rod.
Naturen Dig kun en Lænke gav,
At binde Dig til Din Grav.
Dog sidder Du i Dit Fangebuur
Saa smilende glad,
Saa luende funkler Din Stjernerad,
Som om Du sad
I den fri Natur.

Hvad kan Du da mene,
Hvi vil Du Dit Væsen saa selsomt forstene,
Hvi strækker Du ei Dine løste Grene
Ud som en Vinge?
Du Arme dem mægter vel ei at svinge;
Dog stiger Du op som Haabet grøn,
Du Mørkets Søn!
Hvad kan Du da haabe,
Du arme Taabe,
Du arme Siv ,
Der bæver til Vindenes Tidsfordriv?

Den store Natur saa herlig og rig
Er ikke for Dig;
For Dig er Dagen og Solen mørk,
For Dig er Livet en eensom Ørk.
Op Du stiger og ud Dig breder,
Samler Dig atter og atter Dig spreder,
Endelig brister Dit fulde Skjød.
Du funkler i Luer, snart blaa, snart rød;
Hvor passer sig det til den sorte Død,
Hvorfra Du kommer, hvortil Du gaaer? -
Dit Væsen jeg aldrig forstaaer.

Hvo har Dig sat
Liig en luende Stjerne i Jordens Nat?
Din Fod er bunden,
Hvo har over Havet da Vei Du funden?
Dit Øie er slukket,
Hvo har da den mørke Dør Dig oplukket?
Du er jo kun Muld,
Hvor har Du da faaet det luende Guld?
I Din Barm er Døden,
Hvor kan Du da lyse som Morgenrøden?


<nonum><center><b>Planten.</b></center></nonum>

Jeg er Ledet, som forbinder
Det, som vaager, det, som sover,
Hvad der luer ovenover
Med hvad dybt i Dybet svinder.
Jeg i Livets Midte hviler,
Alle Straaler til mig iler;
Halv i Jord og halv i Luft
Halv en Steen og halv en Duft,
Født i Nat, dog Lysets Søn,
Spreder jeg min Vifte grøn.


<nonum><center><b>Mennesket.</b></center></nonum>

Alt mangen Gaade har min Kraft udgrundet,
Dog til Dit Indre Nøglen ei jeg kjender,
Jeg kan ei løse, hvad saa fast er bundet.


<nonum><center><b>Planten.</b></center></nonum>

Naar min Blomstersjæl er isnet,
Naar min grønne Krands er visnet,
Naar mit Lys, min Farve mattes,
Flygter fra det blege Siv,
Og naar jeg har tabt mit Liv,
Da Du troer, jeg bedst kan fattes,
Da Du gransker i mit Støv,
I det usle Plantelev.


<nonum><center><b>Mennesket.</b></center></nonum>

Du staaer saa tryg og trues dog med Fare;
Thi skjøndt Dit Bæger Du mod Solen vender,
Kan Du det ei mod Ormens Bid forsvare.


<nonum><center><b>Planten.</b></center></nonum>

Fra Himlen høit det hellige Lys nedsvæver,
I Elskovs Flamme brænder Farven rød,
Det klare Blaa sig mod sin Kilde hæver.

Men naar de begge kjærlig sig forene,
Da løfter Hovedet jeg af Jordens Skjød,
Et venligt Skud, der samler Livets Grene.

Lad Ørnen hæve sig mod høien Himmel!
Lad Ormen smidig under Jord sig snoe,
Jeg hviler rolig i den travle Vrimmel.

Thi deres Maal, hvorefter De mon jage,
Det fandt jeg længst, og hvor jeg fæster Bo,
Der fletter jeg en Krands omkring min Mage.
</body>
</poem>



<poem id="hauch2019011604" variant="hauch2019010404">
<head>
    <title>Fredens Hiem</title>
    <subtitle>Et Ungdoms-Forsøg</subtitle>
    <firstline>Ja jeg vil søge mig op et Eden</firstline>
    <source pages="21-25"/>
    <quality>korrektur1,korrektur2,kilde,side</quality>
</head>
<body>
    ''Ja jeg vil søge mig op et Eden,''
    Saa Eginhard taled', ,,hvor Kamp og, Krig
    ,,Og hierteløs Avind og Had og Svig
    ,,Endnu ei har ganske bortjaget Freden.''

Saa sled han sig løs fra Moder og Ven,
Og iled' til Hovedstaden hen.

---

Men Blomster ei trives i Stadens Dunst,
I prægtige Gader han forsked' omsonst,
Istedenfor Fred han saae kun Kiv,
Man spilled' et Spil om Død og Liv;
Den Rige gjemte forsigtig sit Guld,
Den Fattige skjalv i Vinterkuld,
Og jages med Haan fra Plads til Plads,
Og blegned' af Sult ved den Riges Pallads;
Men fordred' han lidt af hans Overflod,
Da dømte man ham til Fængsel og Bod,
Og pidsket han blev i Dage ni,
Det kaldte man Retfærd og Politie.

    ,,Nei her boer visselig ikke Freden,
    ,,Hvor Broderen trykker sin Broder død,
    ,,Og Grumhed voxer i Rigdoms Skjød,
    ,,Paa andre Steder jeg søger mit Eden.''

Og fra den store Stad han drog
I en liden By han sin Bolig opslog.

---

Ak, men Freden ei her han fandt,
Thi Nid med Smaalighed sig forbandt,
Ja, taled' han et ubesindigt Ord,
Da sværted' Avind det sort som Jord;
Og lysted' ham ned ad Gaden at gaae.
Da vogted' hundred' Øine derpaa;
Og voved' han ud af Porten at ride.
Da bleve hans Naboers Kinder hvide;
Og traadte han frem i en Klædning ny,
Da skjalv af Harm den hele By,
Og hundred' Tunger sig hvæssed' som Sværd,
At straffe ham for hans forvovne Færd.

    ,,Nei, her boer visselig ikke Freden,
    ,,Nu vil jeg omskifte By med Land,
    ,,Hvor Hjordene græsse ved Kildens Rand,
    ,,Og Hyrderne synger om Kærligheden.''

Saa drog han hen til en Bondeby,
Og bygged' sit Huus i Pilens Ly.

---

Men Oldtidens Hyrder var længe død.
De nye forfulgtes af Kummer og Nød,
Og Trældom bøied' det indfaldne Bryst,
Glæden var falmet, som Løv i Høst;
Kun naar de svired' i nærmeste Kro,
Glemte de Nøden og klinked' froe,
Derpaa de skjeldtes og sloges iblandt,
Striden var heftig, men sjelden galant;
Den, der sloges til Jorden ned,
Reiste sig atter og iled' afsted,
Og ravede hiem med opbragt Sind,
Og prygled' til Gjengjeld sin skrigende Qvind.

    ,,Nei, her boer visselig ikke Freden,
    ,,Jeg søge den vil bag Egens Rod,
    ,,Der sjelden betræes af Menneskets Fod,
    ,,Jeg søge den vil i Eensomheden.''

Saa bygged' han sit Huus i Læ
Bag Skovens vældigste Egetræ.

---

Men Lynet splintrede stærken Eeg,
Og Ormen fortærer de gyldne Neg;
I Luften svæver den vældige Ørn
Og henter sit Bygge bag Busk og Tjørn,
Ulven og Lossen sig liste paa Rov
Og smitte med Blod den dunkle Skov;
Og Uglen flyver i bælmørk Nat
Og myrder omkaps med den vilde Kat;
Ja selv de kurrende Duer smaa
Med Vingerne heftig hverandre slaae,
Og hvæsse Næbbet til blodig Strid,
Skiøndt priste for Fromhed fra gammel Tid.

    ,,Nei, her boer visselig ikke Freden,
    ,,Jeg vil den søge paa fjerne Kyst,
    ,,Hvor Livet sig skjuler bag Bølgens Bryst
    ,,Og venter i Slummer paa Evigheden.''

Saa seiled han over salten Sø,
Og bygged' sit Huus paa en eensom Ø.

---

Men Blod opvælder af Havets Dyb,
Og Mordet raser blandt Afgrundens Kryb;
Ormen forfølger sit Rov paa Strand,
Haifisken myrder, som Ulv paa Land;
Og Bølgen dandser i Jevndøgnsvind,
Og kaster et Skib mod Klippen ind,
Mens Stormen griber i Tougene fat,
Og spiller derpaa i den dunkle Nat,
Saa Strængene hvine og briste derved,
Og Masten styrter i Havet ned,
Og Vraget splintres ved Klippens Fod,
Og Bølgen sig lædsker i Menneskeblod.

    ,,Nei her boer visselig ikke Freden,
    ,,Nu har jeg vandret saa lang en Vei,
    ,,I Menneskets Samfund jeg fandt den ei,
    ,,Jeg fandt den ei heller i Eensomheden.''

Forsvunden er længst hans Haab og Tro,
Og ingensteds fæster han meer sin Bo.

---

Som Yngling greb han sin Vandringsstav,
Som Olding staaer han nu ved sin Grav;
Snart Hjertet isner og banker ei meer,
Men Siælen opstaaer af det kolde Leer
Og grubler paa Livets forsvundne Drøm, —
Da seer den et Skib i en dunkel Strøm,
Og Barndomsvenner i Stavnen staae,
,,Kom!'' klinger det, ,,kom! vi til Hjemmet gaae,
,,Nu seile vi til den sikkre Kyst,
,,Hvor Vindene slumre ved Vaarens Bryst,
,,Nu seile vi did, hvor Freden boer,
,,Som aldrig Du fandt paa den dunkle Jord.''
</body>
</poem>

<poem id="hauch2019011605" variant="hauch2019010405">
<head>
    <title>Den hemmelige Skat</title>
    <subtitle>(Efter Novalis.)</subtitle>
    <firstline>Det var saa mørkt foroven</firstline>
    <source pages="26-28"/>
    <quality>korrektur1,korrektur2,kilde,side</quality>
    <keywords>novalis</keywords>
</head>
<body>
Det var saa mørkt foroven,
Og Stjernen funkled bleg,
Og Vinden fløi i Skoven
Og drev sin gamle Leeg.

Da vandred' jeg i Lunden,
Saa tankefuld i Hu:
,,Hver Gnist af Haab er svunden,
Hvad skal jeg gjøre nu?

Ak kunde Mennesker leve
Alt som de Fugle smaa,
Jeg vilde med hende svæve
Mod Himlens høie Blaa.

Naar Sneen giested' Linden
Og dækked' Nordens Ø,
Da flygted' vi som Vinden,
Bort over dunklen Sø.

Men Guld kan kun beskytte
Den skjønne Myrtelund,
Og trindt om Armods Hytte
Der voxer Ukrud kun.''

Saa tænkte jeg mørk i Aanden.
Da kom et Barn til mig,
En Green det holdt i Haanden,
Dets Blik var uden Svig.

,,Hvi vil Du sorgfuld være?
O, græd og suk ei saa!
Jeg vil Dig min Green forære,
Da skal Din Sorg forgaae.''

Jeg Grenen tog og lytted',
Da monne Drengen flye,
En Gnist af Haab sig knytted'
Til til hans Ord paa ny.

Og som jeg stod og tænkte:
,,Hvad skal Du med den Green?''
Da Buskene sig sænkte,
Da glindsed' hver en Steen.

Og Dronningen for Slanger
Sig nærmed' i sin Pragt,
Med Sølv og gyldne Spanger
Var flettet hendes Dragt.

Paa Issen saae jeg funkle
En kostbar Demantkrands,
Og Alt var i det Dunkle
Bestrøet med Guldets Glands.

Med Grenen jeg mig mon væbne
Og fælded' hende brat,
Saa ved en selsom Skjebne
Jeg vandt den største Skat.
</body>
</poem>

<poem id="hauch2019011606" variant="hauch2002092904">
<head>
    <title>Aftensang</title>
    <subtitle>(Efter det Tydske.)</subtitle>
    <toctitle>Aftensang</toctitle>
    <indextitle>Aftensang</indextitle>
    <firstline>Intet Blad sig i Skoven rører</firstline>
    <notes>
      <note>Gendigtning af Goethes <xref type="translation" poem="goethe2002103001"/>.</note>
    </notes>
    <source pages="29"/>
    <quality>korrektur1,korrektur2,kilde,side</quality>
</head>
<body>
Intet Blad sig i Skoven rører,
Ingen Larm og Støi jeg hører,
Ingen Lyd;
Og Fuglene sover i Enge,
Vent! det varer ei længe,
Da sover og Du.

Maanen sig hæver og svinder,
Aaret kommer og bortrinder
Uden Fryd;
Og Løvet visner i Enge,
Vent! det varer ei længe,
Da visner og Du.

Seer du ei Stiernernes Klynge,
Hist, hvor Engletunger synge
Herrens Fred;
Det sagtelig klinger i Enge,
Vent! det varer ei længe,
Da synger Du med.
</body>
</poem>

<poem id="hauch2019011607" variant="hauch2019010406">
<head>
    <title>Dødens Genius</title>
    <firstline>O, du, som græder, visk din Taare bort!</firstline>
    <source pages="30-32"/>
    <quality>korrektur1,korrektur2,kilde,side</quality>
</head>
<body>
O, Du, som græder, visk Din Taare bort!
Og Du, som sørger, husk Din Sorg er kort!
Thi Du har Ro, naar Hiertet stille staaer,
Og Dødens Engel læger Dine Saar.

Ja skjøndt i Graven falmer Fyrstens Dragt,
Og skjøndt kun Ormen der har Kongemagt,
Saa frygt dog ei, naar med et ydmygt Sind
Du ad den mørke Hvælving vandrer ind.

Thi hvad Du virker i Din bedste Stund
Hvad Pigen aner i den dunkle Lund,
Hvad Orglet vækker med sin dybe Klang,
Hvad Barnet skuer i sin Drøm saa lang.

Og hvert et Ord der skjenker Livet Trøst,
Hvert ædelt Forsæt, hver uskyldig Lyst,
Hvert saligt Blund i Kjærlighedens Arm,
Hvert deiligt Billed af en Digterbarm,

Det er kun Frø, der synker i mit Skjød,
Og som Du skue skal, naar Du er død,
At staae som Blomster i en evig Krands,
Mens Gravens Bølge skjenker dem sin Glands.

Thi al den Graad, der randt i Støvets Land,
Den vorder her et dybt og deiligt Vand,
Hvis Dug forfrisker mine Blomster smaa,
Hvis klare Bølger ingen Storm kan naae.

I dem fornyes hver Erindring blid,
I dem forynges selv den gamle Tid,
Derfor i dem sig bader hver en Mø,
Og sukker henrykt: Det er sødt at døe.

Af Bølgens Dyb sig hæver mangen Strand,
Hvor milde Blikke vinke Dig til Land,
Der sidder Elskeren sin Elskov nær,
De bedste Drømme drømmes atter her.

Og hver en Ven, for hvem Din Taare randt,
Selv den, Du elsked, som Du hist ei fandt,
Den finder Du, hvor Dødens Bølge leer,
Og hvis I vil, I skilles aldrig meer.

Og Alfer leger under Rosens Tiørn;
Det er de mindste, lykkeligste Børn,
Hvis Blik jeg slukke, før de kunde see,
Hvis Mund jeg lukte, før den kunde lee.

Og Ynglingsskarer, Oldingsskygger graae,
Og skjønne Piger, længstforglemte Smaa,
Og Helteslægter fra den svundne Tid,
Paa tusind Veie samler jeg dem hid.

Og Mænd og Qvinder, spredt fra Syd til Nord,
Uhyre Aander fra en anden Jord,
Og de, der sildigst sprang af Tidens Strøm,
De mødes her med Oldtids ældste Drøm.

Og Nattens Billeder bag Fjeldets Muur,
Ufødte Fostre af en vild Natur,
Og blege Larver uden Sjælens Liv,
De flagre her som Taager mellem Siv.

Men hine Væsner, der ved Kunst blev til,
Der hist Dig syntes kun et Skyggespil,
De her som Stjerner paa min Himmel staaer,
Og vinde Liv, hvor Jordens Pragt forgaaer.

Dog uden Ende løber Dødens Vei,
Ved fjerne Verdner selv den standser ei,
I Evighedens Ring den taber sig,
Og kun dens Indgang kan jeg vise Dig.
</body>
</poem>

<poem id="hauch2019011608" variant="hauch2019010407">
<head>
    <title>Munkens Sang</title>
    <subtitle>(Af den polske Familie)</subtitle>
    <firstline>Jeg eied intet Meer paa Jorden</firstline>
    <source pages="33-34"/>
    <quality>korrektur1,korrektur2,kilde,side</quality>
</head>
<body>
Jeg eied Intet meer paa Jorden,
Thi ranet var min bedste Skat,
Og hvor jeg gik fra Syd til Norden,
Jeg stod kun i en bælmørk Nat.

Jeg lytted til den gamle Klage,
Der klang i Skoven Aar for Aar,
Mens Høst og Vinter tog tilbage
Hver Blomst, der spired frem i Vaar.

Jeg skued Sorg paa alle Veie,
Den stod i Mandens Alvorsblik,
Og ved den unge Piges Leie,
Og der, hvor Barnets Vugge gik.

Paa Maanens Kind jeg saae den hænge,
Den sukked giennem Vindens Røst,
Og dirred giennem Harpens Strænge,
Og giennem Nattergalens Bryst.

,,Ak,'' tænkte jeg, ,,er vi forkastet,
Har Naadens Port sig atter lukt?
Har atter Eva sig formastet
At gribe den forbudne Frugt?''

Og som jeg disse Tanker tænkte,
Opdaged jeg en gammel Bog,
Og hvad det friske Liv ei skienkte,
Det fandt jeg i en støvet Krog.

Og jeg saae Lys i Gravens Rifter,
Og Haabets Lynglimt i det Blaa,
Og Livets mægtigste Bedrifter
At fødes i en dunkel Vraa.

Og jeg fornam det Ord, som trøster,
Naar Støvet tynger paa vor Aand,
Og hørte Lyd af gamle Røster,
Der ligne Sværd i Kæmpehaand.

Og skjøndt som Død og Dom de klinger,
Og skjøndt vor Svaghed frygter dem,
Saa er det dog paa deres Vinger,
At Siælen naaer sit sande Hjem.
</body>
</poem>

<poem id="hauch2019011609" variant="hauch2019010408">
<head>
    <title>Polsk Fædrelandssang</title>
    <firstline>Hvorfor svulmer Weichselfloden, som et Heltebryst</firstline>
    <source pages="35"/>
    <quality>korrektur1,korrektur2,kilde,side</quality>
</head>
<body>
Hvorfor svulmer Weichselfloden, som et Heltebryst,
Der i Døden knuses mod en vild, barbarisk Kyst?
Hvorfor klinger Bølgens Klage fra den sorte Grund,
Som en saaret Gangers sidste Suk i Dødens Stund?

Weichselfloden snoer sig langsomt under Krakaus Muur,
Stærke Skarer drog at bryde Ørnens Fangebuur,
Sværd og Lee paa Sletten blinked mellem Røg og Damp,
Ingen Stridsmand kom tilbage fra den vilde Kamp.

Derfor høre vi bestandig Suk fra Flodens Skjød,
Derfor risler den veemodig som en Drøm om Død,
Derfor sørge Mark og Enge med den hvide Piil,
Derfor tabte Polens Døttre deres muntre Smiil.

Og ved Pigens Vugge sidde de med Graad paa Kind,
Under Suk og Veemodssange slumrer Glutten ind;
Men naar Drengen vaagner, synge de om Kampens Ørn,
Under Sang om svunden Storhed vaagne Polens Børn.
</body>
</poem>

<poem id="hauch2019011610" variant="hauch2019010409">
<head>
    <title>En Flygtnings Sang</title>
    <subtitle>(Af den polske Familie)</subtitle>
    <firstline>Farvel, mit elskte Moderhiem! farvel du favre Sommer!</firstline>
    <source pages="36"/>
    <quality>korrektur1,korrektur2,kilde,side</quality>
</head>
<body>
Farvel mit elskte Moderhjem! farvel Du favre Sommer!
Hvor Linden først i Blomster staaer og Gjøgen tidligst kommer.

Hvor Græsset voxer grønnest frem og Maanen skinner klarest,
Hvor Stjernen blinker venligst ned og Tiden løber snarest.

Og hvor jeg kjender hver en Steen og hver en Plet i Sandet,
Og hver en sølverskægget Piil, der speiler sig i Vandet.

Men ak, det er Fortunas Skik at bole med de Slette,
Den Hund, der slumrer ved min Dør, den vil mig snart forgjette.

Den Hjort, der løber i min Skov, den skal en Anden skyde,
Den Rose, jeg har elsket meest, den skal en Anden bryde.

Den Fugl, der ingen Rede har, den maa alene sove,
Den Jomfru, der mig kjærest var, en Anden vil trolove.
</body>
</poem>

<poem id="hauch2019011611" variant="hauch2019010410">
<head>
    <title>En Vexelsang</title>
    <subtitle>(Af den polske Familie.)</subtitle>
    <firstline>Her Roserne blussed ved rullende Vove</firstline>
    <source pages="37-39"/>
    <quality>korrektur1,korrektur2,kilde,side</quality>
</head>
<body>
<nonum><center><b>Han.</b></center></nonum>
Her Roserne blussed ved rullende Vove,
Her Fuglene sang i de dæmrende Skove,
Hvor er de, hvor svandt de, hvorhen mon de tye?

<nonum><center><b>Hun.</b></center></nonum>
    Da Barbaren Sværdet hvæssed,
    Da hans Hest i Lunden græssed,
    Nedsank Rosen i sit Blod,
    Fuglen svandt og Skoven daled,
    Kun den røde Hane galed
    Nærved Egens stærke Rod;
    Intet Træ vil groe derefter,
    Jorden tabte sine Kræfter
    Under den Forhadtes Fod.

<nonum><center><b>Han.</b></center></nonum>
Din dristige Broder sit Sværd skal ombinde,
Og styrte sig ned som de hvinende Vinde,
Som Røg og som Skyer skal Fjenderne flye.

<nonum><center><b>Hun.</b></center></nonum>
    Tretten Aar min Broder endte,
    Da Barbaren ham bortsendte,
    Vied ham til Spot og Nød;
    Skjændsel paa hans Pande tynger,
    Munken Siælemesser synger
    Over ham, som var han død;
    Selv hans Navn blev sønderrevet,
    Paa hans Ryg et Tal blev skrevet,
    Som et Tal blev han gjenfødt.

<nonum><center><b>Han.</b></center></nonum>
Din Fader er kjæk, han skal Fjenderne tvinge,
Den sneehvide Falk skal i Luften sig svinge,
Og Ravnen skal lytte til Sværdenes Klang.

<nonum><center><b>Hun.</b></center></nonum>
    Da vort Banner høit sig hæved,
    Da de feige Fiender bæved
    For Dabrowskis Kæmperøst,
    Ak, da fandt min Fader Døden,
    Mens han kæmped ufortrøden
    Paa en fjern og fremmed Kyst;
    Af hans sjunkne Grav udvælder
    Tidsler nu, og hvasse Nælder
    Næres af hans Heltebryst.

<nonum><center><b>Han.</b></center></nonum>
Din mægtige Beiler skal splitte vor Lænke,
Den blodige Viin skal han Fjenderne skjenke,
Imedens han synger Gjengjeldelsens Sang.

<nonum><center><b>Hun.</b></center></nonum>
    Plumpe Fingre nys har skaaret
    Af min Beilers Pande Haaret,
    Bort han blev paa Slæden kjørt;
    Did, hvor Isen Jorden binder,
    Did, hvor Daaren useet rinder,
    Did, hvor intet Suk blier hørt,
    Did, hvor Pidslen stedse klinger,
    Did, hvor Trællen Fyrsten tvinger.
    Har et Ord min Beiler ført.

<nonum><center><b>Han.</b></center></nonum>
Saa drager nu Sværdet og griber til Landsen,
Og dands med Barbarerne Dødningedandsen,
Og spred dem, som Vinden det flygtende Sand!
Uslukkelig, evig, nu Hevnen skal gløde,
Ja Friheden søge vi selv hos de Døde,
Hvis ikke vi levende fange den kan.
</body>
</poem>

<poem id="hauch2019011612" variant="hauch2002050901">
<head>
    <title>Birken</title>
    <subtitle>(Af den polske Familie)</subtitle>
    <firstline>Hvi staaer du saa eensom, o Birketræ!</firstline>
    <source pages="40"/>
    <notes>
        <note type="credits">Bidrag fra Sven Sørensen.</note>
    </notes>
    <quality>korrektur1,korrektur2,kilde,side</quality>
</head>
<body>
,,Hvi staaer du saa eensom, o Birketræ!
Paa Heden i Vinter og Vind?''
— ,,O, Jomfru! hvi vælger Du Himlen til Læ?
Hvi er Du saa hvid om Kind?''

,,Jeg aldrig hviler bag Skov eller Hegn,
Derfor er jeg hvid om Kind!''
— ,,Mig aldrig forfrisker den faldende Regn,
Paa Heden i Vinter og Vind.''

,,Min Sjæl er bedrøvet, mit Haab bortveg,
Derfor er jeg hvid om Kind!''
— ,,See Maanen er dunkel og Solen er bleg
Paa Heden i Vinter og Vind.''

,,Ak, Jorden har drukken min Beilers Blod,
Derfor er jeg hvid om Kind.''
— ,,Tartaren har myrdet ham ved min Rod
Paa Heden i Vinter og Vind.''
</body>
</poem>

<poem id="hauch2019011613" variant="hauch2018011201">
<head>
    <title>Piletræet</title>
    <subtitle>(Af den polske Familie)</subtitle>
    <firstline>O Piil! har Vinden hentet dig</firstline>
    <source pages="41-42"/>
    <quality>korrektur1,korrektur2,kilde,side</quality>
</head>
<body>
,,O, Piil, har Vinden hentet Dig,
Har Himlens Fugl Dig bragt?''
Hvad eller kom Du af Dig selv,
Liig Kjærlighedens Magt?''

,,Nei, af mig selv jeg ikke kom,
Liig Kjærlighedens Magt;
Mig hented Foraarsvinden ei,
Mig ingen Fugl har bragt.

En Jomfru stod ved Bækkens Rand,
Og brød, som Qvist mig af,
Og planted mig med hviden Haand
Paa hendes Beilers Grav.

Og hver Gang Morgenhanen gol,
Hun iled til mig hen,
Og først naar Dagen gik til Ro,
Hun vandred bort igjen.

Og hendes bittre Taarestrøm
Blev mig en Regn saa lind,
Og hendes vilde Klagesang
Blev mig en Foraarsvind.

Og hendes Suk opvarmed mig,
Det var som Solens Stik,
Og til en kølig Maane sig
Forvandled hendes Blik.
</body>
</poem>

<section>
<head>
    <title>Sange af Slottet ved Rhinen.</title>
</head>
<content>

<poem id="hauch2019011802">
<head>
    <title><num>1.</num>Borgjomfruen</title>
    <toctitle><num>1.</num>Borgjomfruen</toctitle>
    <indextitle>Borgjomfruen</indextitle>
    <linktitle>Borgjomfruen</linktitle>
    <firstline>Der stander en Borg over Høie</firstline>
    <source pages="43-44"/>
    <quality>korrektur1,korrektur2,kilde,side</quality>
</head>
<body>
Der stander en Borg over Høie,
Ved Borgen stander en Lind,
Der bygger en Svale sin Rede
Saa trygt under Borgens Tind.

Der bygger en Svale sin Rede,
Der fløiter den lystige Stær;
Ved Linden sidder den Jomfru,
Som jeg har i Hjertet kjær.

Ved Linden sidder den Jomfru
Med Haanden under sin Kind;
I Dalen synger en Nattergal,
Det klinger saa høit over Rhin.

I Dalen synger en Nattergal,
Den sidder den Rose saa nær;
Saa svævende rank som min Elskte
Er intet af Skovens Træer.

Saa svævende rank som min Elskte
Er hverken Piil eller Gran;
De Ønsker sig sprede for Vinden
Som Bølger, der rinde mod Strand.

De Ønsker sig sprede for Vinden,
Og veires i Luften hen;
Christ give jeg sad under Linden
Hos min allerkjæreste Ven!
</body>
</poem>

<poem id="hauch2019011803">
<head>
    <title><num>2.</num>De Forelskede</title>
    <toctitle><num>2.</num>De Forelskede</toctitle>
    <indextitle>De Forelskede</indextitle>
    <linktitle>De Forelskede</linktitle>
    <subtitle>(Omarbeidet efter en Sang i ,,Des Knaben Wunderhorn'')</subtitle>
    <firstline>Det er alt længe siden, at jeg min Elskte saae</firstline>
    <source pages="45"/>
    <quality>korrektur1,korrektur2,kilde,side</quality>
</head>
<body>
Det er alt længe siden, at jeg min Elskte saae;
Jeg hende saae i Aftes ved Husets Dør at staae.

Hun hvisked sagte: ,,Kys mig!'' da jeg forbi vilde gaae,
,,Ei Moder skal det vide.'' Dog Moderen det saae.

,,Ak, har Du alt en Beiler, min Datter, vaer derpaa!
,,Hvis Du Din Tro ham skjenker, det vil Dig ilde gaae.''

,,Thi naar de andre Piger i lange Rækker staae,
,,Med deres grønne Krandse, og froe til Dandsen gaae.''

,,Da maa Du, unge Qvinde, saa bleg i stillen Vraa,
,, Imens Dit Hoved smerter, ved Vuggen stedse staae.

,,Og synge tidt med Taarer, imens de Gænger gaae:
,,,,Sov ind, sov sødt og rolig og luk de Øine smaa!''''

- Ak, Ilden kan man hemme, hvor vidt og vildt den gaaer,
Dog Kjærlighed ei glemme, saalænge Hjertet slaaer.
</body>
</poem>

<poem id="hauch2019011804">
<head>
    <title><num>3.</num>En prindsesses Klagesang</title>
    <toctitle><num>3.</num>En prindsesses Klagesang</toctitle>
    <indextitle>En prindsesses Klagesang</indextitle>
    <linktitle>En prindsesses Klagesang</linktitle>
    <firstline>Jeg kjender lidet kun til Bjerg og Dale</firstline>
    <source pages="46-47"/>
    <quality>korrektur1,korrektur2,kilde,side</quality>
</head>
<body>
Jeg kjender lidet kun til Bjerg og Dale
Og hører Nattergalen mest i Buur.
Jeg veier Ordet ud i gyldne Sale,
Da siger man: ,,Prindsessen giver Cour.''

En pyntet Skare staaer da ved min Side,
Der, naar jeg taler, bukker fast til Jord;
Men den, som jeg af Alle bedst kan lide,
Med ham jeg aldrig vexler meer et Ord.

Og naar jeg mødig ønsker helst at hvile,
Da maa med Anstand jeg til Dandsen gaae,
Og naar jeg kjeder mig, da maa jeg smile,
Og naar jeg sørger, glad jeg synes maa.

Og vil i Mark og Eng jeg eensom vandre,
Da neier dybt en Dame paa min Vei
Og siger: ,,Sligt kan passe for os Andre,
,,For Eders Høihed dog det passer ei.''

Til den, jeg aldrig saae, jeg snart blier bunden,
En mægtig Herre fæsted mig til Brud;
Men den, jeg elsked mest, han er forsvunden
Og uden Hjem i Verden dreven ud.

Har da en Kongedatter intet Hjerte!
Kan Diademer køle Blodets Brand!
Snart glimte tusind Fakler ved min Smerte,
Naar jeg skal sælges til et fremmed Land.

Derfor jeg græder ofte paa mit Kammer,
Naar Stjern en slukker sig ved Lunas Fjed,
Og ud i Natten seer jeg, hvor hun flammer,
Det blege Barn, der ei af Elskov veed.

Ja, hvorfor Lunas Ild er bleg at skue,
O, det jeg fatter, det jeg grant forstaaer;
Thi hun er Dronning jo paa Himlens Bue,
Og det er koldt og eensomt, hvor hun gaaer.
</body>
</poem>

<poem id="hauch2019011805">
<head>
    <title><num>4.</num>Franziskas sidste Sang</title>
    <toctitle><num>4.</num>Franziskas sidste Sang</toctitle>
    <indextitle>Franziskas sidste Sang</indextitle>
    <linktitle>Franziskas sidste Sang</linktitle>
    <firstline>Du tragter og Du higer og veed ei selv hvorhen</firstline>
    <source pages="48"/>
    <quality>korrektur1,korrektur2,kilde,side</quality>
</head>
<body>
Du tragter og Du higer og veed ei selv hvorhen;
Men jeg kun begjerer at blive hos min Ven.

Ustadige Vinde, de blæse paa Din Vei;
Men hvor Du Dig vender, jeg svigter Dig ei.

Du synes mig letsindig, Du tænker tidt paa Svig;
Men jeg er bedrøvet og tænker kun paa Dig.

Jeg vandred ved Din Side paa den sommergrønne Vang,
Da lytted' Du begjerlig til fremmed Fuglesang.

Og Flodbølgen leged i Aftensolen rød,
Jeg lytted kun til Gjøgen, den spaaede mig min Død.

Den spaaede mig min Død i min favreste Vaar,
Gud give, det var sandt, og jeg laae paa sorten Baar.

Du agted det kun lidet, da jeg var sorrigfuld,
Maaskee det vil Dig angre, naar jeg er lagt i Muld.
</body>
</poem>

<poem id="hauch2019011806">
<head>
    <title><num>5.</num>Eginhards Sang</title>
    <toctitle><num>5.</num>Eginhards Sang</toctitle>
    <indextitle>Eginhards Sang</indextitle>
    <linktitle>Eginhards Sang</linktitle>
    <firstline>Jeg eier en mægtig Veninde</firstline>
    <source pages="49-50"/>
    <quality>korrektur1,korrektur2,kilde,side</quality>
</head>
<body>
Jeg eier en mægtig Veninde,
Hun gav mig en Talisman,
Der lever ei Mand eller Qvinde,
Der den fravende mig kan.

Jeg ikke for Keiserens Rige
Den sælger og ikke for Guld,
Og ei, om den deiligste Pige
Paa Jorden vil vorde mig huld.

Thi seer Du i selsomme Rækker
De Tegn i Klenodiets Rand?
Ved dem jeg Aander opvækker
I Luft og i salten Vand.

Ved dem erhverver jeg Skatte
Og vorder som Salomon klog,
Ved dem jeg mægter at fatte
Naturens og Hjerternes Sprog.

Ved dem kan jeg Stene bortvælte,
Beskrevne med Gravens Skrift,
Og mane de sovende Helte
Af Dybet til ny Bedrift.

Og Jomfruer, der monne hvile
Med blegnede Kinder paa Baar,
Dem lærer ved dem jeg at smile
Saa frisk som den unge Vaar.

Om derfor en Engel mig bragte
Fra Himlen den deiligste Krands
Den Gave, min Musa mig rakte,
Jeg bytted ei for dens Glands.
</body>
</poem>

<poem id="hauch2019011807">
<head>
    <title><num>6.</num>En Partisang</title>
    <toctitle><num>6.</num>En Partisang</toctitle>
    <indextitle>En Partisang</indextitle>
    <linktitle>En Partisang</linktitle>
    <subtitle>fra den svundne Tid.</subtitle>
    <firstline>Mit elskte Land hvor er det Seierssmykke</firstline>
    <source pages="51-52"/>
    <quality>korrektur1,korrektur2,kilde,side</quality>
</head>
<body>
Mit elskte Land hvor er det Seierssmykke,
Som Du har baaret i en svunden Old,
Hvi taler hvert et Døgnblad om Din Lykke,
Endskjøndt Din Aand er vorden svag og kold?

Hvad er den Frihed, som man Dig vil skjenke?
Kun den at feire Kongers Fødselsdag;
Kun den at klirre med Journalers Lænke,
Hvor for en Styver sælges Landets Sag;

Hvor man loyalt paa Trykpapir sig fryder,
Naar feige Slaver slikke Fyrstens Spyt,
Hvor kjøbt Begejstring sværmer for hans Dyder,
Saa Løgnens Fader selv maa sige: ,,Lyt!''

Hvad gavner Modet i Din Krigers Øie?
Ei Generalen spørger om hans Mod,
Naar han kun taus sin Ryg forstaaer at bøie,
Og naar Gamaschen slutter om hans Fod.

Hvad gavner det, at skjønne Kræfter spildes,
At end Dit Hjerte slaaer ved Skjaldens Røst,
Naar Phantasien fra sin Tid forvildes
Og drømmer kun om andre Tiders Lyst?

Og naar Din bedste Sang kun er en Klage,
Et Efterskjær af gamle Seclers Glands,
Naar al Din Stolthed er de svundne Dage
Og al Din Fryd en vissen Laurbærkrands?

Hvad gavner Videnskab, naar den forstummer,
Hver Gang den tale skal et dristigt Ord?
Hvad gavner Kunsten selv, naar halv i Slummer
For Magtens Blik den bøier sig til Jord?

Og hvad kan Kongers Gunst og Smiil Dig baade,
Naar Du skal dyrke Mennesker som Gud,
Og naar hvert Aandepust kun er en Naade,
Der kan Dig røves paa Din Herres Bud?

Hvad gavner Naaden Dig? Kan den vel hæve
De lave Tanker i en slavisk Aand?
Hvad skjenker Naaden Dig? Kun Ret at bæve,
At gaae som Barn i gyldne Ledebaand.

Forlang ei Naade meer, men bryd den Skranke,
Der fængsler Dristigheden i Dit Bryst,
Og lær paa ny, at Tale, Tro og Tanke
Er frie som Bølgen ved Din blege Kyst!
</body>
</poem>

</content>
</section>

<section>
<head>
    <title>Lauras Sange af Robert Fulton</title>
</head>
<content>

<poem id="hauch1854a0">
<head>
    <title><num>1.</num>Hjemmet</title>
    <toctitle><num>1.</num>Hjemmet</toctitle>
    <indextitle>Hjemmet</indextitle>
    <linktitle>Hjemmet</linktitle>
    <firstline>Jeg mindes vel et Sted, gid jeg var der igien</firstline>
    <source pages="53"/>
    <quality>korrektur1,korrektur2,kilde,side</quality>
</head>
<body>
Jeg mindes vel et Sted, gid jeg var der igien,
Der Timerne saa sagtelig gled hen,
Liig sølvklare Perler, der drages paa en Snor,
Saa milde som to Elskendes Ord.

Der legede de Fugle bag Valbirkens Blad,
Der var jeg saa munter og saa glad,
Der sprang jeg tidt i Engen og agted ei derpaa,
Hvad Folk vilde sige, der det saae.

Der stod jeg tidt ved Vinduet og bag de høie Træer,
Og tænkte paa den, jeg har kjær,
Og naar han da sig nærmed med hurtige Fjed,
Da glædedes mit Hjerte derved.

Der sad vi tidt i Maanskin ved Rosens Hæk,
Ved Siden af den rislende Bæk,
Og vexled mangt et ord halv i Alvor halv i Skjemt,
Det har nu vel længst han forglemt.
</body>
</poem>

<poem id="hauch1854a1">
<head>
    <title><num>2.</num>Længsel</title>
    <toctitle><num>2.</num>Længsel</toctitle>
    <indextitle>Længsel</indextitle>
    <linktitle>Længsel</linktitle>
    <firstline>Naar Svanen drømmende paa Strømmen bølger</firstline>
    <source pages="54"/>
    <quality>korrektur1,korrektur2,kilde,side</quality>
</head>
<body>
Naar Svanen drømmende paa Strømmen bølger,
Da tænker jeg, min tause Ven, paa Dig,
Og paa den Drøm, som Du i Sjælen dølger,
Men som Du vist engang betroer til mig.

Naar Nattens Stjerner funkler i det Høie,
Da tænker jeg, mit skjulte Haab, paa Dig,
Og paa den Glands, der funkler i Dit Øie,
Og paa det Smiil, der har fortryllet mig.

Naar bleg og længselfuld sig Maanen hæver,
Da voxer end min Længsel efter Dig.
Naar som et Dødningskib den fremad svæver,
Da tænker jeg ,,kan Døden frelse mig?''

Thi gjerne vorder jeg med den fortrolig,
Hvis i dens Nat jeg skal gjenfinde Dig,
Men Himlen selv mig vorder Sorgens Bolig,
Hvis ei Du der forenes skal med mig.
</body>
</poem>

<poem id="hauch2019011810">
<head>
    <title><num>3.</num>Skuffet Forventning</title>
    <toctitle><num>3.</num>Skuffet Forventning</toctitle>
    <indextitle>Skuffet Forventning</indextitle>
    <linktitle>Skuffet Forventning</linktitle>
    <firstline>Du var det deiligste Barn</firstline>
    <source pages="55-56"/>
    <quality>korrektur1,korrektur2,kilde,side</quality>
</head>
<body>
Du var det deiligste Barn,
Jeg i mit Liv har seet,
Skjøndt i en fattig Bolig
Din Seng man havde redt.

Du fandt i den fattige Bolig
For Nattevinden Læ,
Der vugged Dig Din Moder
I Søvn paa sine Knæe.

Der redte hun Dine Lokker
Og kyssede Din Kind,
Og svøbte Dig i Halmen
For Nattekulden ind.

Da lyttede Du saa stille,
Imens Din Moder sang,
Vidunderlige Toner,
Da ved Dit Leie klang.

Og naar da Din Læbe smiled',
Da maatte Sorgen flye,
Det var, som om Du leged
Med Aander under Sky.

Og Himmlens lyse Skarer,
Da svæved til Dig ned,
Det var, som om Du vidste,
Hvad ingen Anden veed.

Da tænkte jeg, mens jeg skued',
I Dine Øine blaae:
,,Kan Paradisets Blomster
Da voxe mellem Straae?''

---

Men da jeg Dig atter skued,
Du kaldtes rig og stor,
Og ligned tusind Andre
Paa denne kolde Jord.

Da havde Du glemt Din Barndom,
Og hvad Din Moder sang,
Og alle de deilige Toner,
Der ved Dit Leie klang.

Da havde Du glemt de Aander,
Som svæved til Dig ned,
Da vidste Du ei Mere,
End tusind Andre veed.

Dog saae jeg Din Læbe smile,
Jeg saae Dit Blik igjen;
Men Paradisets Blomster
De var nu visnet hen.
</body>
</poem>

</content>
</section>

<poem id="hauch2019011811">
<head>
    <title>Barlows Digt om Amerika</title>
    <subtitle>(Af Robert Fulton)</subtitle>
    <firstline>For mange Gaver takker jeg ham</firstline>
    <source pages="57-61"/>
    <quality>korrektur1,korrektur2,kilde,side</quality>
</head>
<body>
For mange Gaver takker jeg ham,
Fra hvem Lyset kommer
Og Regnen og Duggen
Og den hellige Livskraft,
Men for ingen meer end for den,
At han lod mig fødes her,
I dette Land,
Som Hesperus vogter,
Den hellige Yngling,
Over hvis Isse
Den klareste Stjerne blinker.

Her, hvor den hvide Ceder
Dypper i Bølgerne.
De nedhængende Grene;
Hvor Viinranker slynge sig
Med brede Blade
Under Platanernes Tag;
Hvor de deiligste Roser
I tusindviis
Blomstrer i Skoven.

- Og hvor utallige Fugle,
Klædt' i Purpur og Guld,
Flagre som Bier,
Med lette Vinger,
I Kreds om Blomsterne
Og hilse den unge Vaar.

I dette Land,
Hvor Norden og Syden favnes,
Hvor Vinter og Sommer
Boe hinanden nærmere,
Hvor Solen og Maanen
Og de natlige Stjerner
Nedblinke med klarere Glands.

Hvor uhyre Floder strømme
Gjennem stille Dale,
Som Daadyret kjender
Og Hjorten
Og den behændige Jæger,
Men som den travle Menneskesværm
Aldrig har betraadt.

- Her, hvor Herren har skjult
Et Paradiis,
En stor og hellig Have,
Bag Bølgerne
I mangfoldige Secler,
For at Mennesket,
Naar Slægten ældedes
Hist i Europa,
Kunde finde sin Ungdom igjen
Og atter aande med Frihed
Bag de mægtige Skove,
Nærmere ved Naturens Bryst.

Selsomme Land!
Der var gjemt,
Liigt et Eventyr,
Som Ingen endnu havde hørt,
Du, som laae,
Liig, en tillukket Bog
I Aartusinder,
Bevogtet af Aander,
Forseglet med Taushedens Segl,
Indtil en Genius kom,
Ledet af de himmelske Magter,
Der forstod at løse det.

Hellige Land!
Hvor i den tidligste Fortid,
Dengang Mennesket end
Slumred i de Ufødtes Haller,
En uendelig Skat blev nedlagt
I Afgrundene,
Til Gavn for de sildigst Fødte
Blandt Jordens Børn.

- Det var i Skabningens Morgengry,
I Dæmringsstunden,
Endnu for de mægtige Vilddyr,
Urtidens Herskere,
Som ingen Tunge nævned ved Navn,
Som ere bortviftede længst
Af de Levendes Tal,
Og hvis Been Afgrundene dække,
Vandred' ved Flodbredderne
Paa den eensomme Fodsti.

Da leved' de yngste Slægter
Alt i Herrens Tanker,
Og han sørgede for dem
I mange Aartusinder,
Før de skulde see Lyset.

Og han gav Landets Indvold Frugtbarhed
Og dets Ribbeen Styrke,
Og han løftede dem op af Bølgerne,
Til et Fristed,
Hvorhen Forfølgerens Arm ikke naaer.
Og hvor Hævnen slipper sit Rov,
Og hvor selv den strenge Lov
Formildes.

Ja, herhen skulle Slægterne flye,
Og den, som hungrer, skal mættes;
Og den, som sukked i Lænker
I Fangetaarnets Mørke,
Skal igjen skue Dagens Sol
Og aande Befrielsens Luft;
Og den, der traadtes i Støvet,
Skal igjen hæve sin Pande med Stolthed,
Som det sømmer en Mand;
Og den, der sank i Fordærvelsens Dyb,
Skal atter reise sig og afvaske sine Pletter. <!-- Pletter.] Pletter iflg. errata-->

See, dertil er dette Land bestemt,
Og det er dets Kald og dets Hæder,
Hvortil det indviedes
I Tidernes Morgenskjær.
Og det blev givet til Aftenstjernens Aand,
At han skulde tage det
I sin Varetægt,
Han, der bringer Fred ved Dagens Ende.
</body>
</poem>

<poem id="hauch2019011812">
<head>
    <title>Vexelsang</title>
    <subtitle>
        <line>mellem Johanne og Axel i Søstrene paa Kinnekullen i anden Akt.</line>
        <line>(Udeladt i den trykte Udgave)</line>
    </subtitle>
    <firstline>Her, hvor vi sadde bag Skoven i Læ</firstline>
    <source pages="62"/>
    <quality>korrektur1,korrektur2,kilde,side</quality>
</head>
<body>
<nonum><center><b>Johanne.</b></center></nonum>

Her, hvor vi sadde bag Skoven i Læ,
Her, hvor vi kjende hver Steen og hvert Træ,
Her vil vi leve, og her vil vi døe,
Bag Fjeldet i Skjul ved den smilende Sø.


<nonum><center><b>Axel.</b></center></nonum>

Høit maa jeg takke den evige Gud,
Der mig har skjenket saa yndig en Brud,
Ved hende jeg blev til den stolteste Mand,
Den gladeste Brudgom i Sverriges Land.


<nonum><center><b>Johanne.</b></center></nonum>

Alt hvad jeg har, skal Du dele med mig,
Leve kun vil jeg bestandig for Dig,
Her, hvor jeg gav Dig mit Hjerte, min Tro,
Her skal tilsammen i Glæde vi boe.


<nonum><center><b>Begge.</b></center></nonum>

Her, hvor vi sadde bag Skoven i Læ,
Her, hvor vi kjende hver Steen og hvert Træ,
Her vil vi leve, og her vil vi døe,
Bag Fjeldet i Skjul ved den smilende Sø.
</body>
</poem>

<poem id="hauch2019011813">
<head>
    <title>Ulrikkas Sang i Bjerget.</title>
    <subtitle>(Af Søstrene paa Kinnekullen)</subtitle>
    <firstline>En Skat jeg alt har, snart jeg flere skal eie</firstline>
    <source pages="63"/>
    <quality>korrektur1,korrektur2,kilde,side</quality>
</head>
<body>
En Skat jeg alt har, snart jeg flere skal eie,
Bestandig i Kreds maa sig Guldtenen dreie,
Og ei tør jeg hvile, jeg Hjulet maa træde,
Jeg Hørren maa snoe, jeg maa Guldtraaden væde.

I Gaar var jeg Gjest i den Fattiges Hytte,
I Dag ei med Fyrster min Lod vil jeg bytte;
Dog ei tør jeg hvile, jeg Hjulet maa træde,
Jeg Hørren maa snoe, jeg maa Guldtraaden væde.

I Afgrunden glimter ei Sol eller Stjerne,
Min Fæstemand vandrer forladt i det Fjerne,
Men ei tør jeg hvile, jeg Hjulet maa træde,
Jeg Hørren maa snoe, jeg maa Guldtraaden væde.

Hist Sølvaaren glimter i Fjeldvæggens Stene,
Men Fjeldet er koldt, og jeg sidder alene,
Og ei tør jeg hvile, jeg Hjulet maa træde,
Jeg Hørren maa snoe, jeg maa Guldtraaden væde.

De faldende Floder i Dybene synge,
Men Mathed og Søvn paa mit Øielaag tynge;
Dog ei tør jeg hvile, jeg Hjulet maa træde,
Jeg Hørren maa snoe, jeg maa Guldtraaden væde.
</body>
</poem>

<poem id="hauch2019011814">
<head>
    <title>Vuggesang</title>
    <subtitle>(Af Tyrolerfamilien)</subtitle>
    <firstline>Her vil jeg rede Din Vugge</firstline>
    <notes>
        <note>* Sungen af en dansk Qvinde i Tyrol.</note>
    </notes>
    <source pages="64-65"/>
    <quality>korrektur1,korrektur2,kilde,side</quality>
</head>
<body>
Her vil jeg rede Din Vugge,
Sov nu, min deilige Dreng!
Hører Du Floden, der larmer
Dybt i sin kolde Seng?

Hører Du Floden, der larmer
Dybt i sin hvælvede Sal?
Hører Du Hornet, der klinger
Gjennem den trange Dal?

Hører Du Hornet, der klinger
Høit over Fjeldets Rand?
Hist ved det vuggende Nordhav
Ligger Din Moders Land.

Hist ved det vuggende Nordhav,
Hist ved den blanke Sø,
Hvor Vinden evindelig sukker,
Ligger min Barndoms Ø.

Der Vinden evindelig sukker,
Og Fuglen synger i Krat,
Men aldrig klinger et Vandfald
Gjennem den sorte Nat.

Aldrig klinger et Vandfald
Gjennem den Nat saa sort,
Ingen beskyttende Helgen
Stander ved Kirkens Port.

Ingen beskyttende Helgen
Stander ved Veien der,
Kun Viben sidder ved Stranden,
Og Droslen i Lundens Træer.

Kun Viben sidder ved Stranden,
Dog slaaer den sig ei til Ro;
Men Du skal slumre bag Bjerget,
Og der skal Du stedse boe.

Men Du skal slumre bag Bjerget,
Sov nu, min Elskede, vel!
Og drøm om Stjerner og Blomster,
Og Maanen, der skinner paa Fjeld.

Drøm om Stjerner og Blomster,
Og Maanen der skinner paa Eng!
Drøm om Floden, der larmer
Dybt i sin kolde Seng!
</body>
</poem>

<poem id="hauch2005052510">
<head>
    <title>Sang af Marsk Stig</title>
    <firstline>Det dæmred alt i Skoven, jeg treen i Hallen ind</firstline>
    <source pages="66-67"/>
    <quality>korrektur1,korrektur2,kilde,side</quality>
</head>
<body>
Det dæmred alt i Skoven, jeg treen i Hallen ind,
De Jomfruer jeg skued ved Faklernes Skin;
Den Første ligned Vaaren, der snart i Blomster staaer,
Den Anden gik i Dandsen med udslagne Haar;
Men Ingen det veed, hvordan sig Lykken vender.

Den Tredie gav mig Haanden, den var saa hvid som Snee,
Den Fjerde har to Øine som Stjerner at see,
Den Femte kunde synge den yndeligste Sang,
Den Sjette kasted Runer, der gjorde Barmen trang;
Men Ingen det veed, hvordan sig Lykken vender.

Den Syvende sig bøied saa let som Pilens Green,
Den Ottende slog Harpen, da smelted hver Steen,
Den Niende var deilig som Lilien i sin Pragt,
Hun har mit Hjerte bundet med Kjærligheds Magt;
Men Ingen det veed, hvordan sig Lykken vender.

Hun Elskov ikke kjender, dog kan hun skifte Sind,
Men aldrig kan hun skifte sin favre Rosenkind, 
Og aldrig kan hun skifte sit Aasyn uden Feil,
Og aldrig kan jeg glemme det klare Jomfruspeil;
Men Ingen det veed, hvordan sig Lykken vender.

---

- Den Lilievand sig hviled udi den grønne Lund,
Da nærmed sig en Ridder med Falk og med Hund,
Da skifted' hun sin Tanke, da skifted hun sit Sind,
Og snart hun ogsaa skifted sin favre Rosenkind;
Thi Ingen det veed, hvordan sig Lykken vender. 
</body>
</poem>

<poem id="hauch2019011615" variant="hauch2002092903">
<head>
    <title>Sang af Hamadryaden</title>
    <toctitle>Sang af Hamadryaden</toctitle>
    <indextitle>Sang af Hamadryaden</indextitle>
    <firstline>Naar Sneens Lilier dække Marken ene</firstline>
    <source pages="68"/>
    <quality>korrektur1,korrektur2,kilde,side</quality>
</head>
<body>
Naar Sneens Lilier dække Marken ene,
Sneehvide Lilie, da jeg mindes Dig;
Naar Vinden gynger paa de smekkre Grene,
Jeg Smekkertbøielige mindes Dig.

Naar Bække blaae mod Sommerstranden rinde,
Du aldrig Standsede, jeg mindes Dig,
Naar lette Bølger dybt i Havet svinde,
Du Letforsvindende, jeg mindes Dig.

Naar mørke Taageslør paa Bierget skride,
Du Mørktbeslørede, jeg mindes Dig,
Naar fjerne Stjerner over Himlen glide,
Du fjernt Fortryllende, jeg mindes Dig.

Naar Morgenrøden over Havet svæver,
Du Yndigtrødmende, jeg mindes Dig,
Og naar sig Maanen over Skyen hæver,
Du gaadefulde Lys, jeg mindes Dig.

Naar gjennem Dalen Foraarsvinden iler,
Du Længselvækkende, jeg mindes Dig,
Og naar den sorte Nat paa Fjeldet hviler,
Du Drømme Fødende, jeg mindes Dig.
</body>
</poem>

<poem id="hauch2019011617" variant="hauch2019010413">
<head>
    <title>Agnes's Sang i Hamadryaden</title>
    <firstline>Veemod ei min Siæl forlader</firstline>
    <source pages="69-70"/>
    <quality>korrektur1,korrektur2,kilde,side</quality>
</head>
<body>
Veemod ei min Siæl forlader,
Skjøndt mit Blik, min Læben leer,
Jeg staaer alt i Aftenrøden,
Hvor de Andre Morgen seer.

Andre lægge snilde Planer
At forøge Livets Glands,
Taus og smilende ved Siden
Fletter jeg min Dødningkrands.

Alt jeg skuer Gravens Fakkel,
Og den aabne Jordens Mund,
Livet gav mig ene Smerte,
Haabet gav Bedrag mig kun.

Elskov næred kun min Længsel,
Aldrig stillet, stedse vakt,
Fader tilgiv, altfor bitter
Er den Skaal, Du mig har rakt!

Skal i Snese Aar jeg tælle
Disse dunkle Pulseslag,
Skjøndt du Dødens Porte viser
Vidt oplukte Nat og Dag?

Nei, jeg vil, jeg kan det ikke,
Jeg vil vandre bort fra Jord,
Jeg vil see de dunkle Strømme,
Hvor en evig Glemsel boer!
</body>
</poem>

<poem id="hauch2019011614" variant="hauch2002092905">
<head>
    <title>Et Ungdomsdigt</title>
    <subtitle>(Af Athene 1816.)</subtitle>
    <firstline>Om Dagen jeg søger dig fiern og nær</firstline>
    <source pages="71-72"/>
    <quality>korrektur1,korrektur2,kilde,side</quality>
</head>
<body>
Om Dagen jeg søger Dig fjern og nær,
Mens Du flygter for mig,
Og Ønskerne vanke snart hist, snart her,
For at fange dig.

Om Dagen jeg gaaer som en levende Drøm,
Saa sørgende mat,
Og Lyset mig synes en dunkel Strøm,
Saa sort som en Nat.

Om Natten jeg sørger og drømmer ei meer,
Da skuer jeg Dig,
Mens Maanen glimter, og Stjernen seer
Fra Himlen til mig.

Du kommer og sætter Dig elskovsvarm
Paa mit Leie ned,
Du favner og trykker mig til Din Barm
Og smiler derved.

Og alle de Kysse, der hvirvledes hen
I Tidens Grav,
De stige som Aander nu op igjen
Af Nattens Hav.

Da husker jeg alle de Glæder, der svandt,
Som jeg deelte med Dig
Da glemmer jeg alle de Taarer, der randt,
Da Du svigted mig.
</body>
</poem>

<poem id="hauch2019011618" variant="hauch2002092902">
<head>
    <title>Den Elskede</title>
    <firstline>De hvideste Perler i Havet er spredt</firstline>
    <source pages="73-74"/>
    <quality>korrektur1,korrektur2,kilde,side</quality>
</head>
<body>
De hvideste Perler i Havet er spredt,
Og Bølgerne vandre derover,
Den Skat, Du søger og aldrig har seet,
Jeg her at beskrive Dig lover.

Først maa hun eie den yndigste Fod,
For Hjulet og Væven at træde,
Dertil et ærligt og trofast Mod,
Der deler Din Sorg og Din Glæde.

En Barm maa hun eie saa varm og saa fuld,
To Arme saa blendende hvide,
Dertil en Tunge saa reen som Guld,
Der tier og taler i Tide.

Og snildt maa hun flette sin Tankes Net,
Og Smilet maa røbe Forstanden;
Hendes Gang maa være saa svævende let,
Som Bølgens, der træder mod Stranden.

Og Øiet maa ligne den sagte Strøm,
Hvori sig Fuldmaanen maler;
Men Hjertet maa drømme saa mangen Drøm,
Hvorom ei Læberne taler.

Mig Nattergalen i grønnen Lund
Betroed, hvor hun havde hjemme,
Jeg lytted dertil i en Midnatsstund,
Og mon det om Morgenen glemme.
</body>
</poem>

<poem id="hauch2019011619" variant="hauch2019010414">
<head>
    <title>Forskiellig Attraae</title>
    <firstline>Hver Gang jeg stirred paa de gamle Skrifter</firstline>
    <source pages="75-77"/>
    <quality>korrektur1,korrektur2,kilde,side</quality>
</head>
<body>
<nonum><center><b>Han.</b></center></nonum>
Hver Gang jeg stirred paa de gamle Skrifter,
Da gad jeg sænke mig i Tidens Hav,
Da gad jeg offre Livet for Bedrifter,
Og for et Navn paa Hellas' Heltegrav.

<nonum><center><b>Hun.</b></center></nonum>
Hver Gang jeg stirred paa de gamle Skrifter,
Da vexle Lyst og Veemod i min Aand,
Og mellem Sagn om Oldtidens Bedrifter
Hans Navn jeg skriver med en frygtsom Haand.

<nonum><center><b>Hun.</b></center></nonum>
Hver Gang jeg ind i Ridderborgen triner,
Der stolt og rolig venter paa sit Fald,
Da lære mig de mægtige Ruiner,
At Storhed lever selv i Gravens Hal.

<nonum><center><b>Hun.</b></center></nonum>
Hver Gang jeg ind i Ridderborgen triner,
Da tænker jeg: O, var min Elskte her!
Da stod jeg skjult bag mægtige Ruiner,
Og flygted først, naar han kom ganske nær.

<nonum><center><b>Han.</b></center></nonum>
Hver Gang jeg skuer Stjernen i det Høie,
Da vinker den mig som en dristig Ven,
Og paa dens Bane hefter jeg mit Øie,
Og ønsker kun at vandre høit som den.

<nonum><center><b>Hun.</b></center></nonum>
Hver Gang jeg skuer Stjernen i det Høie,
Da vorder jeg saa længselfuld i Hu,
Da drømmer jeg om Stjernen i hans Øie,
Og om hvorhen dens Straaler falde nu.

<nonum><center><b>Han.</b></center></nonum>
Hver Gang min Tanke svang sig ud fra Landet,
Da ønsked jeg at heise hviden Seil,
Og skrive Kampens røde Skrift i Vandet,
Der min Bedrift fordobled i sit Speil.

<nonum><center><b>Hun.</b></center></nonum>
Hvergang min Tanke svang sig ud fra Landet,
Da ønsked jeg, han stod paa nære Kyst,
Mens ubemærkt jeg stirred ned i Vandet,
Det suged ind hans Billed i sit Bryst.

<nonum><center><b>Han.</b></center></nonum>
Men hæve Toner sig i Aftenrøden,
Da ønsker jeg at flyve bort med dem
Til Tryllelandet, som er skjult bag Døden,
For der at finde Heltelivets Hiem.

<nonum><center><b>Hun.</b></center></nonum>
Men hæve Toner sig i Aftenrøden,
Da dobbelt føler jeg, han er mig kjær.
Da ønsker jeg at følge ham i Døden,
For hist at tilstaae, hvad jeg dulgte her.
</body>
</poem>

<poem id="hauch2019011620" variant="hauch2002092901">
<head>
    <title>Dyvekes Sang i Vilhelm Zabern</title>
    <firstline>Naar Skytten udsender den hvasse Piil</firstline>
    <source pages="78"/>
    <quality>korrektur1,korrektur2,kilde,side</quality>
</head>
<body>
Naar Skytten udsender den hvasse Piil,
Maa Fuglen i Luften dale;
Han bad mig at seile vel hundrede Miil
Til sine forgyldte Sale.

I Bølgen svømmer med Dødens Mod
Den Fisk, der med Angelen leger,
De gjøde mit strømmende Hjerteblod
I Kongens forgyldte Bæger.

En Ørn opstiger bag salten Sø,
Dens Vinger er altfor sorte;
Hvo bygger det Skib, der fra Verdens Ø
Kan seile til Himmerigs Porte?

Foroven glimter det høieste Tag,
Med Perler og Guld uden Lige,
At falde derfra er slet ingen Sag,
Men vanskeligt did at stige.
</body>
</poem>

<poem id="hauch2019011621" variant="hauch2019010415">
<head>
    <title>Sang af Othello</title>
    <subtitle>(Efter en engelsk Folkesang, der findes i Shakspeares Othello.)</subtitle>
    <firstline>Den stakkels Pige sad ved det vilde Figentræ</firstline>
    <notes>
        <note>Gendigtning af Shakespeares <xref type="translation" poem="shakespeare2019011001"/>.</note>
    </notes>
    <source pages="79"/>
    <quality>korrektur1,korrektur2,kilde,side</quality>
</head>
<body>
Den stakkels Pige sad ved det vilde Figentræ,
        Syng om grønnen Piil!
Med Haanden paa Brystet, med Hovedet mod Knæ,
        Syng om grønnen Piil!

De klare Bølger flød, og de sukkede hver en:
        Syng om grønnen Piil!
De salte Taarer randt, saa de smelted hver en Steen,
        Syng om grønnen Piil!

Jeg kaldte paa min Elsker, men ak, hvad svared han?
        Syng om grønnen Piil!
,,Mig favner andre Qvinder og Dig en anden Mand,''
        Syng om grønnen Piil!
Af Pilen jeg flette vil min Krands.
</body>
</poem>

<poem id="hauch2019011622" variant="hauch2019010416">
<head>
    <title>Vanitas vanitatum</title>
    <subtitle>(Efter Göthe).</subtitle>
    <firstline>Jeg Intet fordrer paa Jorden meer</firstline>
    <notes>
        <note>Gendigtning af Goethes <xref type="translation" poem="goethe2019010801"/>.</note>
    </notes>
    <source pages="80-82"/>
    <quality>korrektur1,korrektur2,kilde,side</quality>
</head>
<body>
Jeg Intet fordrer paa Jorden meer,
        Hurra!
Derfor er jeg munter, spøger og leer,
        Hurra!
Og den, der drives af samme Hang,
Han række mig Haand og istemme min Sang
Ved Bægerets lystige Klang.

Jeg vendte mit Sind til det røde Guld,
        Hurra!
Min Barm da blev af Sorger fuld,
        Ak ja!
Thi Mynten var kun en utro Ven,
Og neppe havde jeg fanget den,
Saa rulled den bort igjen.

Til Qvinder vendte jeg nu mit Sind
        Hurra!
Da blegned af Sorger igien min Kind,
        Ak ja!
Den Falske søgte en Anden sig,
Den Trofaste blev mig kjedsommelig,
Den Bedste kom ikke til mig.

Jeg vendte mit Sind og paa Reiser gik,
        Hurra!
Og jeg forlod mit Fædrelands Skik,
        Ak ja!
Af fremmede Sæber blev snart jeg mæt,
Kosten var uvant og Sengen slet,
Og Ingen forstod mig ret.

Jeg søgte min Lykke paa Ærens Sti,
        Hurra!
Dog Andre ilede mig forbi,
        Ak ja!
Og trængte jeg frem med Kraft og Mod,
Da hefted sig Dadelen til min Fod,
Og Ingen var mere mig god.

Jeg vendte mit Sind og i Kampen drog,
        Hurra!
Vi strede med Kjækhed og Fjenden slog,
        Hurra!
Vi fulgte ham efter, jeg var ei seen,
Da knalded et Skud bag Skovens Green,
Og ak! jeg misted mit Been.

Nu Intet jeg søger paa denne Jord,
        Hurra!
Og fri jeg vandrer fra Syd til Nord,
        Hurra!
Til Enden stunder nu Sang og Fest,
Velan saa reise sig hver en Gjest
Og tømme den sidste Rest!
</body>
</poem>

<poem id="hauch2019011815">
<head>
    <title>Nomadeliv</title>
    <firstline>Aldrig fra de grønne Sale</firstline>
    <source pages="83-85"/>
    <quality>korrektur1,korrektur2,kilde,side</quality>
</head>
<body>
Aldrig fra de grønne Sale
Vandrer jeg til Staden ind,
Skilt fra Høider og fra Dale,
Skilt fra Lys og letten Vind.

Aldrig jeg fra Teltet flytter,
Søger Skjul bag Vold og Muur,
Aldrig jeg min Frihed bytter
Mod et skummelt Fangebuur.

Seer Du Floden hist, der iler,
Bruser mod det store Hav!
Dristig den i Solen smiler,
Skjøndt den vandrer mod sin Grav.

Stjernen glimter i sin Vane,
Stille kan den aldrig staae,
Færdes efter gammel Vane
I det ubekjendte Blaa.

Høstens vilde Fugl sig svinger
Til et sydligt, fremmed Land,
Aldrig den sin Længsel tvinger,
Før den naaer den fjerne Strand.

Ingen Strande dog der gives.
Der kan køle Fuglens Blod,
Snart den af sit Indre drives.
Mod den Kyst, den nys forlod.

Fuglen, Stjernen, Flodens Vande,
Er da de alene frie,
Og skal jeg tilbage stande
Som et Træ paa vilden Sti?

Samler Hjorden! Vi vil reise,
Bryder Teltets Bolig ned!
Hurtig skal det atter kneise
Paa et nyt og ukjendt Sted.

Min Kameel jeg snart belæsser,
Den skal knæle paa mit Bud,
Hesten, der paa Sletten græsser,
Bære skal min unge Brud.

Buen klinger, Strængen bæver,
Pilen svigter ei sit Maal,
Ulven, der sit Bytte kræver,
Synker for det hvasse Staal.

Slettens Søn ved Faren smiler,
Deilig er hans ranke Mø;
Frem hun som Gazellen iler,
Fanges den, da maa den døe.

Hendes Slør i Luften bølger,
Blikkets Glands det skjuler ei,
Vind og Sol og Maane følger
Paa den ubekjendte Vei.

Men naar til det dunkle Fjerne
Jeg har ført min bedste Skat,
Da skal Kjærlighedens Stjerne
Glimte gjennem Steppens Nat.
</body>
</poem>


<poem id="hauch2005052511">
<head>
    <title>Sangfuglen</title>
    <firstline>I Skoven synger den vilde Fugl</firstline>
    <source pages="86-87"/>
    <quality>korrektur1,korrektur2,kilde,side</quality>
</head>
<body>
I Skoven synger den vilde Fugl
Saa langt fra den banede Sti,
Dog Mængden kjender den ikke,
Den kommer ei der forbi.

- ,,Og kjender end Mængden mig ikke,
Det skal ei forstyrre min Fred,
Saa høit vil jeg hæve min Stemme,
At Vaaren skal smile derved.

Saa høit vil jeg hæve min Stemme,
At den kan til Himlen naae,
Og høres af Skovens Alfer
Og alle de Fugle smaa.

Og høre mig Skovens Alfer,
Da svigte mig Tonerne ei,
Og naar jeg har endt mine Sange,
Da kan jeg jo flyve min Vei. 

Og naar jeg har endt mine Sange,
Og naar mine Unger har Fjer,
Da flyver jeg til et bedre Land,
Da synger ei her jeg meer.

Da flyver jeg til et bedre Land
Ved Stjernernes natlige Glands,
Hvor Vaaren evindelig fletter
En aldrig visnende Krands.''
</body>
</poem>

<poem id="hauch2019011816">
<head>
    <title>Frihedslyst</title>
    <firstline>Du Fugl, der flyver i Luften fri</firstline>
    <source pages="88-89"/>
    <quality>korrektur1,korrektur2,kilde,side</quality>
</head>
<body>
Du Fugl, der flyver i Luften fri,
Vil hjem Du følge med mig?
- ,,Langt heller jeg bygger paa vilden Sti,
Og jeg kommer ikke til Dig.''

Men frygter Du ikke for Falkens Klo,
Og ei for den rivende Blæst?
- ,,Bag Lindens Blade jeg bygger i Ro,
Med Stormen flyver jeg bedst.''

O, kom! Du kjender Din Fordeel ei,
Du skal boe i en kongelig Sal.
- ,,Langt heller jeg vælger den brede Vei
Over Bjerg og dyben Dal.''

Hos mig skal Du spise det hvideste Brød,
Det klareste Vand skal Du faae.
- ,,Langt heller lider jeg Sult og Nød,
Naar fri jeg flyve maa.''

En Jomfru kjender jeg rank og skjøn,
Hun elsker Dig uden Svig.
- ,,Og var hun saa deilig som Linden grøn,
Hun passed dog ikke for mig.''

Saa flyv da, min Fugl og vær frank og fri,
Og syng i den vilde Natur!
Thi den, der har bygget paa vilden Sti,
Han trives kun slet i Buur.
</body>
</poem>

<poem id="hauch2019011817">
<head>
    <title>Afskedssang</title>
    <subtitle>ved Studenternes Besøg i Norge, i Sommeren 1851.</subtitle>
    <firstline>Vi seiled herhid med Jubelsang</firstline>
    <source pages="90-91"/>
    <quality>korrektur1,korrektur2,kilde,side</quality>
</head>
<body>
Vi seiled herhid med Jubelsang,
Snart seile vi atter tilbage,
Mens Fuldmaanen glimter paa Fjeld og Vang
Og drømmer om hensvundne Dage.

Snart drage vi hjem fra Norges Strand.
Til Danmarks grønklædte Slette,
Os skiller det rindende Nordenvand,
Men aldrig vi Norge forgjette.

Hvorhen vi saa færdes paa Verdens Ø,
Vi aldrig det Land skal glemme,
Hvor Gjestfrihed bygger ved Fjeld og Sø,
Hvor Venskab i Hjertet har hjemme.

Hvor Græsset blinker i Duggens Bad,
Mens Birken dufter i Dale,
Hvor hundrede Vandfald istemmer et Qvad
Om Livet i Bjergenes Sale.

Hvor Vaaren drømmer om Himlens Glands,
Der straaler, skjøndt aldrig den brænder,
Hvor Huldren synger bag Fjeldenes Krands
Om Skatte, som Verden ei kjender.

Nei aldrig vi glemme det Venskabsbaand.
Der snoer sig om Nordens Stammer,
Og aldrig vi glemme den mægtige Aand,
Hvis Ild mellem Fjeldene flammer.

Og Aanden skal færdes paa gammel Viis,
Mens Secler liig Vandbølger svinde;
Og nordiske Svaner skal synge dens Priis,
Saa aldrig det ganger af Minde.

De Bølger, der skiller en Ven fra sin Ven.
De kan dem vel atter forene,
Saa lever da vel, til vi samles igjen
Bag Lindens beskyttende Grene.
</body>
</poem>


<poem id="hauch2005052512">
<head>
    <title>Ved min Tilbagekomst til Norge i Aaret 1851</title>
    <firstline>Her saae jeg Lyset først bag Fjeldets Tinde</firstline>
    <source pages="92-93"/>
    <quality>korrektur1,korrektur2,kilde,side</quality>
</head>
<body>
Her saae jeg Lyset først bag Fjeldets Tinde,
Her fandt jeg tidlig alt et venligt Læ;
Her blev jeg vugget paa min Moders Knæ,
Mens Espen skjalv i Nattens sagte Vinde.

Ja, jeg det husker grant, her var jeg hjemme,
Her har jeg fisket i det dybe Vand,
Her har jeg leget paa den blege Strand,
Og aldrig kan min Barndoms Leeg jeg glemme.

Og her jeg vandred i de stille Dale,
Her saae jeg Elven i sit dybe Fald,
Her har jeg anet først min Musas Kald,
Mens Fossen larmed høit i Bjergets Sale.

Her blev med Fjeldets Aander jeg fortrolig,
Og her jeg fandt saa mangen ærlig Ven,
Som sikkert aldrig jeg skal see igjen,
Før hist vi samles i en bedre Bolig. 

Her svandt min Barndom bag de store Skove,
Hvor Klippens Hvælving liig en Kirke staaer,
Og hvor Solsorten synger sødt hvert Aar
I hellig Eensomhed for Gud at love.

Her førte Drømmens Aand mig tidt tilbage,
Hvor Rosen blomstrer nærved Fjeldets Bryst,
Hvor selv Naturen drømmer om den Lyst,
Som den har følt i Paradisets Dage.

Hvor Vaaren smiler liig en deilig Pige,
Med Øine klare liig den blanke Sø,
Med Blik, der viser, at hun snart maa døe
Og bytte Jorden bort mod Himlens Rige.

Nei aldrig glemmer jeg de gamle Minder,
Og skjøndt jeg fandt et andet Fædreland,
Skjøndt trofast vinker mig den danske Strand,
Min Tanke tidt dog Vei til Norge finder. 
</body>
</poem>

<poem id="hauch2019011624" variant="hauch2019010418">
<head>
    <title>Til Adam Oehlenschläger</title>
    <firstline>Den flygtige Lykke gik Skialden forbi</firstline>
    <source pages="94-95"/>
    <quality>korrektur1,korrektur2,kilde,side</quality>
</head>
<body>
Den flygtige Lykke gik Skjalden forbi,
Men Musen ham mødte paa eensomme Sti,
Hun styrked hans Sjæl i den jordiske Smerte,
Hun lokked den hellige Gnist af hans Hierte,
Og pusted den op, saa den gløder og brænder,
Og mægtige Luer mod Himmelen sender.

Og Luen sig deelte mod Øst og mod Nord,
I Luen stod skrevet det magiske Ord,
Hvorved han sig Vei gjennem Afgrunden baned,
Hvorved han har Alfer af Bierget opmanet,
Hvorved uden Skib han har seilet paa Havet,
Og tryllet til Liv, hvad der længst var begravet.

Ved det han de fjerneste Secler kan naae.
Ved det han kan Fuglenes Røster forstaae,
Og Skyernes Svæven og Bølgernes Larmen,
Oa Stormen, der raser i Menneskebarmen,
Og Tusmørkets Veemod og Kjærligheds Sødme,
Og Jomfruers Smiil og undseelige Rødme.

Hvad Løn skal da skjenkes den herlige Skiald,
Fordi han har oplukket Oldtidens Hal,
Fordi han har Asernes Veie gjenfundet,
Fordi han har Østen med Norden forbundet,
Fordi han har lært vore Hjerter at banke,
Fordi mod det Høie han hæved vor Tanke?

Han aldrig kan lønnes med udvortes Glands,
Men adlede Aander skal flette hans Krands,
Og Barmens veemodige svulmende Længsel,
Og Taaren, der bæver og bryder sit Fængsel,
Hans Magt skal bevidne, mens Tiderne svinde,
Og Sangen skal staae som hans evige Minde
</body>
</poem>

<poem id="hauch2005052513">
<head>
    <title>Sang til Adam Oehlenschläger</title>
    <toctitle>Sang til Adam Oehlenschläger den 14. November 1849</toctitle>
    <linktitle>Sang til Adam Oehlenschläger den 14. November 1849</linktitle>
    <subtitle>Mel.: Danmark deiligst Vang og Vænge, o. s. v.</subtitle>
    <firstline>Aldrig skal Dit Navn forgjettes i det høie Nord</firstline>
    <dates>
        <event>1849-11-14</event>
    </dates>
    <keywords>oehlenschlaeger</keywords>
    <source pages="96-97"/>
    <quality>korrektur1,korrektur2,kilde,side</quality>
</head>
<body>
Aldrig skal Dit Navn forgjettes i det høie Nord,
Medens Mænd paa Bølgen færdes og paa grønnen Jord;
Echo skal Dit Qvad gjentage,
Kaste det med Klang tilbage
Mellem Fjeld og dunkle Skove
Til den salte Vove. 

Der, hvor Granen høi og dristig trodser Vintrens Vind,
Medens Elvens Skum sig styrter over Klippens Tind;
Der, hvor hundred Nattergale
Fløiter i de dybe Dale,
Staae de Borge, Du har bygget
Og mod Storm betrygget.

Hver en Alder har vi skuet i Dit Digterspeil,
Den, som end i Tidens Bølger gaaer for fulde Seil,
Den, som under Myrther blunder,
Den, som snart mod Graven stunder,
Den, som end i Vuggen hviler
Og til Sorgen smiler.

Elskovs Fryd og Suk og Klage længst af Verden glemt,
Viisdoms gamle dunkle Lære bag et Billed gjemt;
Sandhed skjult bag Tidens Strømme,
Nordens Kraft og Østens Drømme,
Høie Glimt fra Oldtids Dage
Kaldte Du tilbage.

Nordens Aand har Du forstaaet, som den Faa forstod,
Dine Sanges dybe Kilder sprang fra Livets Rod;
Derfor vi dem aldrig glemme,
Stedse Danmark skal dem gjemme;
Før skal Bjerg og Dal forsvinde,
Før de gaae af Minde. 
</body>
</poem>

<poem id="hauch2019011818">
<head>
    <title>Til Digteren af ,,Lycksalighetens Ø''</title>
    <firstline>Der skinned saa mangt et Glimmerlys</firstline>
    <notes>
        <note><a poet="atterbom">Per Daniel Amadeus Atterbom</a> udgav sit lyriske epos <i>Lycksalighetens ö</i> i 1824.</note>
    </notes>
    <source pages="98-99"/>
    <quality>korrektur1,korrektur2,kilde,side</quality>
</head>
<body>
Der skinned saa mangt et Glimmerlys,
Som Folket med Undren saae,
Da raabte vel tusind Stemmer,
At aldrig de kunde forgaae.

Men Tidernes rindende Bølger
Sig dreie bestandig i Dands,
Og slukker Alt, hvad der glimter
Med laant og yderlig Glands.

Dog hist, hvor Polen opstiger,
Hvor Nordlyset blinker paa Snee,
Der luer en eensom Stjerne,
Som Mængden ei ret kan see.

Aarhundreder fulgte hverandre,
Og Riger og Verdner forgik,
Den eensomme Stjerne funkled
Alt efter sin gamle Skik.

Og dybt i Ætherens Bølger
Den lued som bag et Glar,
Da tusinde Lys var slukte,
Da glimted den lige klar.

Som Billed paa Dig og Din Virken
Den faste Stjerne mon staae,
De jordiske Blus kan slukkes,
Men ei kan Dit Lys forgaae.

Saalænge som Livet erindrer
Sin egen alvorlige Gang,
Saalænge skal ogsaa mindes
Om Astolph den herlige Sang.
</body>
</poem>

<poem id="hauch2019011626" variant="hauch2019010420">
<head>
    <title>Til Ludvig Tieck</title>
    <subtitle>
        <line>i Aaret 1833.</line>
        <line>(Med den tydske Oversættelse af Maastrichts Belejring.)</line>
    </subtitle>
    <firstline>Heel modig paa min Vandring kom jeg til dig engang</firstline>
    <source pages="100-101"/>
    <quality>korrektur1,korrektur2,kilde,side</quality>
    <keywords>tieck</keywords>
</head>
<body>
Heel mødig paa min Vandring kom jeg til Dig engang,
Da viste Du til Folket min ubekiendte Sang;

Til Folket, som jeg elsked' fra Barndommens Aar,
Der hver alvorlig Stræben og dristig Leg forstaaer;

Hvis Ild nedlokker Aanderne fra Norden med Lyst,
Som Fugle, der mod Syden nedflagrer i Høst.

- Ei Tordenskyen agter paa Vindenes Kast,
Den skyder sig i Bugter og seiler uden Mast;

Og skjulte Kræfter lokke den til en alvorlig Leeg,
Da Sommerdagen vorder som et Gjenfærd saa bleg;

Fra Dunkelheden udgaaer af Ild et mægtigt Hav,
De blege Svovelflammer slaae ned i Kæmpens Grav.

Som Tordenskyen vandrer, saa vandred ogsaa Du,
Og aldrig efter Vinden Du dreiede Din Hu.

Vi skued Dig som Yngling, vi skued Dig som Mand
At drages ustandselig mod Digternes Land;

At lokkes af hver Tanke, hvert indholdsrigt Ord,
Som Muserne befaled at tales ud paa Jord.

Du følger dem med Troskab og mærker deres Magt,
Selv naar de skjule Sangeren i udenlandsk Dragt.<note>Dragt.]Dragt</note>
</body>
</poem>

<poem id="hauch2019011627" variant="hauch2019010421">
<head>
    <title>Til Thorvaldsen</title>
    <firstline>Hvi funkler nu saa stærkt hver Ynglings Øie?</firstline>
    <source pages="102-103"/>
    <quality>korrektur1,korrektur2,kilde,side</quality>
    <keywords>thorvaldsen</keywords>
</head>
<body>
Hvi funkler nu saa stærkt hver Ynglings Øie?
Hvi hæver sig hver ædel Qvindes Barm?
Hvi maa den stolte Mand sin Pande bøie?
Hvi vorder selv den ældste Olding varm?
Hvi rører sig saa høit hver Digtertunge,
Mens Harpen klinger under Egens Blad?
Hvi høre vi hver Fugl i Lunden sjunge,
Mens gamle Fjender glemme deres Had?

En stor og sjelden Kunstner blandt os træder,
Derfor nu vorder hver en Yngling varm,
Derfor saa høit hver Digtertunge qvæder,
Derfor sig hæver mildt hver Qvindes Barm;
Derfor hver laant og løiet Glands bortsvinder,
Og Døgnets Letsind nu vi mærker ei,
Imens hver sand og ædel Tone finder
Til Kunstens store Søn en sikker Vei.

Alt hvad i Livet kraftig sig bevæger,
Det præged han for Evigheden af,
Det skjønne Barn, der med vor Smerte leger,
Den dunkle Aand, der stander ved vor Grav,
Den unge Pige, der sin Drøm forfølger,
Den Vises Stirren gjennem Skyens Rift,
De store Heltesagn i Tidens Bølger,
Og Troens bedste, helligste Bedrift.

Ja tidt skal Vinden vore Kyster svale,
Og ofte Smerten vexle skal med Lyst,
Og ofte Regnen falde skal i Dale,
Og mangt et Foraar skifte skal med Høst,
Og mangt et Skib skal end vor Jord omseile,
Og mangen Bølge naae den danske Strand,
Og længe Pilen skal i Sø sig speile,
Før atter der vil fødes slig en Mand.
</body>
</poem>

<poem id="hauch2019011819">
<head>
    <title>Til Danmarks Dronning, Caroline Amalie</title>
    <subtitle>(Skrevet i Aaret 1848).</subtitle>
    <firstline>Du høie Nordens Dronning</firstline>
    <source pages="104-105"/>
    <quality>korrektur1,korrektur2,kilde,side</quality>
</head>
<body>
Du høie Nordens Dronning
Der smykker vort elskede Land,
Saa vidt som Danmarks Kyster
Sig speiler i salten Vand.

Saavidt som Danmarks Kyster
Opdukker af Havets Skjød,
Du Enker og Smaabørn trøster
Og lindrer den Fattiges Nød.

Du Enker og Smaabørn trøster
Og rækker dem Hjelpens Haand;
Mod Himlen dog helst Du skuer
Og løfter mod den Din Aand.

Mod Himmelen helst Du skuer
Der fandt Du Din bedste Trøst,
Mens Haab og Kjærlighed qvaltes
I Verdens letfærdige Bryst.

Mens Haab og Kjærlighed qvaltes,
Og Troskab blev sjelden paa Jord,
Du i Dit Inderste sanked
Den evige Frelses Ord.

Du i Dit Inderste sanked
De Ord, hvori Livet er gjemt;
Derfor Dit Minde skal lyse,
Naar Døgnet er længst forglemt.

Engang Dit Minde skal lyse,
Og Folket skal glædes derved,
Og Danmark skal dybt bevæges
Ved Alt, hvad Du virked og led.

Ja, Danmark skal dybt bevæges
Og see Din Uskyldigheds Glands;
Det spaaer den danske Digter,
Der rækker Dig denne Krands.
</body>
</poem>


<poem id="hauch2019011628" variant="hauch1842a2">
<head>
    <title>Christiane Oehlenschläger</title>
    <firstline>Andre troe, det er nok</firstline>
    <source pages="106-109"/>
    <keywords>oehlenschlaeger</keywords>
    <quality>korrektur1,korrektur2,kilde,side</quality>
</head>
<body>
Andre troe, det er nok,
Naar et Suk, en flygtig medlidende Taare
De offre til Næstens Sorg.

Dig dog syntes kun lidt
En magtesløs Graad,
Men med Tungen skærpet til Kamp,
Med Løvemod i Barmen,
Med Begeistringens Ild
I den blussende Kind
Stred du for Sandhed og Ret.

Og mangen Gang har Du trodset
Den faldende Regn
Og den iiskoldtstormende Østvind;
Kun lidet agtede Du den,
Og lidet den end koldere Vind
Fra Spotterens Læbe,
Naar det gjaldt at kæmpe for Menneskers Vel.

Ofte du banked
Paa du Mægtiges Døre,
Ei for Dig, men for den,
Der uskyldig mod Vanheld stred;
Aldrig den Gang var Dig tung,
Der bragte den Trængende Hjelp,
Og tidt har Du vakt med et dristigt Ord
Af Søvne den slumrende Retfærd.

Havde Du levet i Tider,
Hvor det gjaldt
Med ubøiet Sind
At bøie sin Nakke for Staalet,
At besegle sit Ord med sit Hierteblod,
At offre sit Liv for den Elskedes Frelse,
Da var Du vandret til Graven
Med dristig Fod,
Og som Heltinde
Havde sildige Slægter Dig priist.

Heller ikke nu vil Du glemmes;
Thi en ædel Digter,
Danmarks herligste
Valgte Dig fremfor alle vort Lands
Guldlokkede Piger,
Og bandt sin Skjebne til Din,
Og længe stod Du ved hans Side,
Trofast med skærmende Blik,
Vaagende, værgende,
Kæmpende, aldrig hvilende,
Naar det gjaldt Dine Elskedes Vel.

Men den, som ei mildner sit Ord,
Som ei bøier sit Mod,
Som ei at smigre forstaaer,
Falder besværlig tidt,
Thi Sandheds Sol er for stærk for den Svage,
Og Tusmørket elske vi mest,
Naar den langsomtbesnærende Dæmring
Drager sit Slør
Over Himlens rødmende Kind. -

Derfor miskjendte Verden Dig,
Og Feighed svimled
Ved at skue det Mod,
Som den ei begreb.

Enkelte dog forstod Dig,
Og de vide det vel,
At aldrig et troere Hierte slog
I en Qvindes Bryst.

Men Eet jeg kjender
Som paa Jorden Du savned,
Et Blik af den valmu'bekrandsede Aand,
Den i sig selv hvilende,
Der lærte Stjernen at skinne med dæmpet Ildblik,
Med Mildhed og Fred
Fra dens høiere Kreds
Paa Tidens Vexel og Menneskets Vilkaar.

Derfor kom han, den seirende Helt,
Smertens Betvinger,
Forfængelighedens Fjende,
Sandhedens strenge Ven,
At trykke sit Kys paa Din Læbe,
At række Dig sin sneehvide Seierskrands,
At ryste Støvet af Din Aands Vinger,
Og at svale Din ildfulde Sjæl
I Evighedens Bølger,
Og skjenke Dig den Fred,
Som Du her maatte favne.
</body>
</poem>

<poem id="hauch2019011625" variant="hauch2019010419">
<head>
    <title>Ved A. W. Hauchs Død</title>
    <firstline>Du var en fornem Mand, dog det var fleer</firstline>
    <source pages="110"/>
    <quality>korrektur1,korrektur2,kilde,side</quality>
</head>
<body>
Du var en fornem Mand, dog det var Fleer,
Hvis stolte Gravhøi ingen Taare væder;
Men vi, som kjendte Dig, vi skatted meer
Dit Øies Glands end al Din ydre Hæder.

Du var en ædel og en udvalgt Aand,
Der aldrig hildedes i Sløvheds Lænke,
Du eied end et bedre Ridderbaand,
End det, som Dødelige kan bortskjenke.

Et Baand, der bandt Dig til Din Konge god,
Og til Dit Land og til hver ædel Tanke,
Som Egen bindes af sin stærke Nød
Til Skovens Grund, hvori den Kraft mon sanke.

Saa hviil da sødt! og paa Din Bautasteen
Skal ingen Smiger sine Mærker trykke,
Den stande skal som Du, saa fast og reen,
Dg nøgen Sandhed være skal dens Smykke.
</body>
</poem>

<poem id="hauch2019011820">
<head>
    <title>Ved H. C. Ørsteds Jordefærd</title>
    <firstline>Nu sank den Haand, der øved den sjeldneste Bedrift</firstline>
    <source pages="111-112"/>
    <keywords>oersted</keywords>
    <quality>korrektur1,korrektur2,kilde,side</quality>
</head>
<body>
Nu sank den Haand, der øved den sjeldneste Bedrift,
Nu brast det Blik, der læste den vanskeligste Skrift;
Nu flyve Rygtets Fugle mod Vesten og mod Øst,
Og bringe Sorgens Budskab fra Danmarks blege Kyst.

Thi der, hvor Stjernen blinker og høit paa Himlen gaaer,
Og der, hvor Malmen voxer og Jordens Hjerte slaaer,
Og der, hvor Elven synger sin underlige Sang;
Der læste han de Love, der styre Verdens Gang.

Hvad Ingen før har anet, det har hans Øie seet:
De Kræfter, der forbinde, hvad forhen syntes spredt,
Det skjulte Liv, der bæver i Jordens Ledemod;
De hemmeligste Gaader at løse han forstod.

Men skjøndt hans Navn nu spredtes med Ros i Verden ud,
Saa gik han dog uskyldig som Barnet til sin Gud,
Og trofast var hans Hjerte, og ydmyg var hans Aand,
Og hvem han kunde hjelpe, den rakte han sin Haand.

Aartusinder skal svinde og Slægter hvirvles hen,
Den Bygning, han har grundlagt, den blive skal igjen,
Og mangt et Land skal synke, men den skal rolig staae;
Hvi skulde vi da sørge, fordi han bort mon gaae!

Hvad her han skulde virke, det var tilendebragt,
Da vifted Aandens Vinger, da falmed Støvets Dragt,
Da drog han til de Lande, hvor Lysets Aander boe;
Hvi skulde vi misunde den Salige sin Ro!

---

<nonum><small><center><b>Da Liget blev baaret bort.</b></center></small></nonum>

Farvel, farvel, Du dybe Tænker,
Naturens store, sjeldne Ven!
Vi sikkert ei den Dag opleve,
Da vi Din Lige seer igjen.
Men skjøndt Du sank i Dødens Vande,
Skjøndt Graven dækker Dine Been,
Skal dog Dit Ord i Livet stande
Langt mere fast end Marmelsteen.
Hvad Du har virket, skal fornemmes,
Saalænge Videnskab bestaaer,
Hvad Du har været, skal ei glemmes,
Saalænge Danmarks Hjerte staaer.
</body>
</poem>

<poem id="hauch2019011821">
<head>
    <title>Mindedigt over J. Reinhard</title>
    <firstline>Saa vandrer ogsaa Du i Dødens Skygger</firstline>
    <source pages="113-114"/>
    <quality>korrektur1,korrektur2,kilde,side</quality>
</head>
<body>
Saa vandrer ogsaa Du i Dødens Skygger,
Du ædle Forsker, der med trofast Haand
Har virket stille som Naturens Aand,
Naar svøbt i Natten den sit Tempel bygger.

I dette Tempel søgte Du Din Lykke,
Naturens Tanker blev Din Laurbærkrands,
Den viste Du med dyb og sjelden Sands,
Men aldrig brugte Du den selv som Smykke.

Den Lov, der binder, hvad i Lyset leved,
Til det, der er i Dybets Mørke gjemt,
Du skued grant, men havde blot forglemt,
At hvad Du saae, Du ogsaa burde skrevet.

Derfor har de, der ikkun Skrifter veied,
Og der forvexled Tanken med dens Skin,
Og Mængden, der for Aanden tidt er blind,
Kun sjelden anet, hvad i Dig vi eied.

Hvad vil da Rygtet med sin Pralen sige,
Naar den, hvis Aand sig hæved høist fra Jord,
Naar den, der dybest fatted Livets Ord,
Tidt for et ringere Navn maa Pladsen vige!

Men Lilien blomstrer selv paa skjulte Steder,
Om Mængden seer den, det den agter ei,
Den vender dog sit Blik mod Lysets Vei,
Og Himlens Engle ved dens Duft sig glæder.
</body>
</poem>


<poem id="hauch2005052514">
<head>
    <title>Mindedigt over J. P. Mynster</title>
    <firstline>Slægter fødes, Slægter svinde, Tiden kommer, Tiden gaaer</firstline>
    <notes>
      <note>Indtastet efter Carsten Hauch: <i>Udvalgte Skrifter</i>, I-III, Poul Schjærf (red.), Holbergselskabet, Kbh., 1926-29, bd. III, pp. 244-245.</note>
    </notes>
    <source pages="115"/>
    <quality>korrektur1,korrektur2,kilde,side</quality>
</head>
<body>
Slægter fødes, Slægter svinde, Tiden kommer, Tiden gaaer,
Men den høie Polens Stjerne fast og uforandret staaer.
Saadan var Du, saadan stod Du, stedse med et roligt Mod,
Midt i Verdens vilde Kredsgang vakled aldrig dog Din Fod.

Tunge Storme, sorte Skyer, droge frem fra Vest til Øst,
Rolig stod Du midt i Stormen, dobbelt klar i Livets Høst,
Aldrig rokket, stærk og sikker, med et lyst og stille Blik
Saae Du fra Dit høie Standpunkt, hvad paa Jorden kom og gik. <!-- gik.] gik iflg. errata -->

- Al den Herlighed, der fandtes blandt Mangfoldige fordeelt,
Har Du samlet i Din Tanke til et stort og mægtigt Heelt,
Du Dit Huus paa Klippen bygged, dybt og fast blev Grunden lagt,
Du har viist, at Sjælens Ungdom kan betvinge Tidens Magt.

Skarp Forstand med høi Begeistring var forbunden i Dit Bryst,
Aldrig har i Herrens Tempel før vi hørt en saadan Røst, 
Kløgt og Vid og hellig Alvor mon hos Dig tilsammen boe,
Ordets Glød paa Dine Læber vidned om Din dybe Tro.

Villiens Kraft og mandig Styrke parred Du med Tankens Vægt,
Derfor stod Du som et Bolværk mod en vild og vantro Slægt,
Derfor skal Din Daad ei glemmes, aldrig glemmes skal Dit Ord,
Førend Troen reent er flygtet fra den kolde, dunkle Jord. 
</body>
</poem>

<poem id="hauch2019011822">
<head>
    <title>Paa Dronning Marie Sophie Frederikkes Begravelsesdag</title>
    <firstline>Nu aabnes Hallen, hvor de Døde sover</firstline>
    <source pages="116-117"/>
    <quality>korrektur1,korrektur2,kilde,side</quality>
</head>
<body>
Nu aabnes Hallen, hvor de Døde sover,
Hvor Oldtids Minder hugget er i Steen,
Nu toner Orglet ved de dunkle Vover,
Hvor Taarnet kneiser over Kongers Been;
    Thi Du vor Dronning føres nu til Graven.

Og al den Høihed, Du paa Jord har eiet,
Den tabe skal i Dødens Bo sin Glands;
Men hist hvor Sjælens Tanke vorder veiet,
Der skal Du smykkes med en bedre Krands,
    Skjøndt Malmets Tunger klinge nu ved Graven.

Thi naar Du selv paa Torne maatte træde,
Og naar Din Barm var spendt i Kummers Vaand,
Da fandt Du Trøst dog i de Andres Glæde,
Og i det Held, der udgik fra Din Haand;
    Men Danmarks Klokker klinge nu ved Graven.

Snart hviler Du, hvor Støvets Smerte svinder,
Hvor Himlens Fugle synge skal for Dig;
Men faderløse Børn med blege Kinder,
De græde høit og bittert ved Dit Liig,
    Mens Dødens Krands sig strækker over Graven.

Hvor skal de hen, hvo hører deres Klage,
Hvo skjenker dem for Nattestormen Ly,
Hvo skal nu trøste dem i Vintrens Dage,
Til hvilket Arnested skal nu de tye,
    Mens Danmarks Dronning slumrer sødt i Graven?

Den strenge Lov, den kjender ei vor Smerte,
Endskjøndt dens Vægtskaal veier Liv og Død;
Dog Støvet trænger til et kjærligt Hjerte,
Der smelte kan ved de Forladtes Nød;
    Men Fredens Lilie blomstre skal ved Graven.

Saa vil vi Dig da ei Din Fred misunde;
Skjøndt mangen Vaar og Høst skal svinde hen,
Og mangen Storm skal ryste Danmarks Lunde,
Til vi Din Lige skue skal igjen;
    Men Himlens Fugle synge skal ved Graven. -
</body>
</poem>

<poem id="hauch2019011823">
<head>
    <title>Epilog til ,,Hakon Jarl''</title>
    <subtitle>
        <line>paa Sørgefesten efter Oehlenschlägers Død</line>
        <line>(Fremsagt af Madame Nielsen)</line>
    </subtitle>
    <firstline>Saa est Du da nu skriinlagt Hakon Jarl</firstline>
    <source pages="118-122"/>
    <keywords>oehlenschlaeger</keywords>
    <quality>korrektur1,korrektur2,kilde,side</quality>
</head>
<body>
,,Saa est Du da nu skriinlagt Hakon Jarl''
Saa klang det ellers jo i Thoras Mund
Mod Enden af det store Kæmpedrama,
Der aldrig glemmes skal paa Danmarks Ø,
Saalænge Nordens Sprog i Norden tales.

Den sorte Kiste staaer paa Gulvet der,
Men denne Gang er det ei Hakon blot,
Vi tænke paa, naar vi betragte den;
Thi nys vi selv har lidt et større Tab
End Thora, da hun stod ved Hakons Liig.

Saa est Du da nu skriinlagt, store Skjald!
Som nylig glimred stolt i Sangens Hal,
,,Liig Solen, hvorfra Alting faaer sin Glands.''

- Saamangen Digter bandt en fyldig Krands,
Der tyktes Jer, saa duftende, saa frisk,
At I paa dette Sted den saae med Glæde.

- Og dog det hendtes Eder vel, naar Aar
Var rundne hen, og naar I atter saae,
Hvad Eder trylled i de svundne Dage,
Da var det, som det havde tabt sin Glands,
Som om en elsket Gjenstand viste sig
Med falmet Blik og med forældet Aasyn.

Ja, saadan skeer det tidt, kun altfor tidt;
Selv Aandens Blomster bære Tidens Mærke,
De spire frem i Vaar og klæde sig
I Lysets Herlighed en stakket Stund,
Saa glemmer Solen dem og vandrer bort,
Og deres Plads ei findes meer paa Jorden.

Men see! der gives ogsaa andre Blomster
Med uforvisnelig og evig Glands,
Der staae som Vidner om et bedre Hjem.
Liig Nattens Stjerner, der i evig Ungdom
Paa Sletten funkler og paa Fjeldets Top,
I Skov og Dal og paa den vilde Hede,
I Stæders Vrimmel og paa Havets Vei,
Saa glimte de paa Kunstens hvalte Himmel,
Og som vi skue dem i denne Stund,
Saa skal de skues af de yngste Slægter.

- Ja saadan er de Blomster, han har samlet,
Den store Skjald, der nylig os forlod.

- Thi Sangens Musa folded ud hans Vinger,
Og som en Fugl i broget Farvepragt,
Saa svang han sig til Morgenrøden hen;
Og høit mod Norden steg han som en Ørn,
Og Oldtids Kæmpekraft han nu begreb,
Og mange Syner saae han paa sin Vei
Og hørte Røster fra de dunkle Grave.

Og Veemod suged han af gamle Sange,
Da lærte han at fatte Høstens Tungsind,
Og Vindens Suk og Natviolens Duft,
Og Rosens Drøm i dugbesprængte Dale,
Og Elskovs Magt og al den Længsel, der
I Vaarens Stund om Pigens Leie svæver.

Men hver en Skat, som paa sin Vei han fandt,
Den lyse Herlighed i Østens Sale,
Den stærke Malm, som dybt i Norden gjemmes,
Det klare Guld i Morgenrødens Aasyn,
Og Troskabs Ædelsteen paa Qvindens Barm,
Og den uendelige, dybe Rigdom,
Der glimter i Uskyldighedens Øie:
Alt dette samled han med sjelden Kunst,
Og dypped det i Evighedens Vande,
Og saadan sanked han de sjeldne Smykker,
Som Tidens Taager aldrig kan fordunkle.

- Vi saae ham fødes i et ringe Huus,
Og dog var ingen Drot saa rig som han,
Og uden Sværdslag indtog han en Verden.

- Men da nu Jordens Gjerning var fuldbragt,
Da stunded han tilbage til sit Hjem.
Og rolig skued han paa Gravens Rædsel
Fast med et Smiil og uden mindste Frygt;
Thi vel han følte det, og vel han vidste,
At hine store Vinger, der ham bar
I Kunstens Leeg igjennem Rum og Tiden,
At de for Alvor nu ham skulde bære
I Dødens Stund til Paradisets Kyst,
Det rette Fædreland bag Graven skjult,
Det skjønne Land, hvorom han selv har sungen:
,,Hvor Elementer ikke fjendtlig stride,
,,Hvor unge Roser staae i evig Mai,
,,Hvor sødt Uskyldighedens Engleklynge
,,Om Herkulskøllen sine Lilier snoer,
,,Hvor om den Evige de Stærke synge.
,,Forenet i et høit og helligt Chor''<note>* Citeret af <a poem="oehlenschlaeger2019012801,85-92">,,Digterens Hjem''</a>.</note>.

Fred med hans Støv, og Hæder med hans Minde!
Ja skjøndt han os forlod, skal dog hans Virken,
Hans høie Kraft bestandig os ledsage;
Og tidt skal vi hans Aand beundre, naar
I Balders Chor med Sprogets Marmorblokke
Han kjæk og dristig leger, kaster dem
Saa let omkring, som var det Straahalm kun,
Der drev i Høstens Vind; og naar han atter
I Morgenrødens Land med Lympha seiler,
Mens Sangen flyder gjennemsigtig klar,
Som Bækkens Bølger gjennem Blomsterenge;
Og naar med Hakon han i Kampen drager
Og maner Aander frem, saa fast man troer,
At man de stærke Vingeslag kan høre
Af Odins Møer, der flagre gjennem Luften.

Ja, slig en Skjald har Norden før ei seet,
Og længe skal vi vente, til igjen
En saadan Digtersjæl vor Jord besøger.
Derfor vi lægge vil paa Kisten ned
Den store Krands til Tegn paa Folkets Hyldest;
Thi han skal aldrig glemmes i vort Nord,
Saalænge Hekla brænder under Snee,
Saalænge Aanden høre kan og see,
Saalænge Sproget toner til vor Lyst,
Saalænge Hjertet slaaer i Folkets Bryst.
</body>
</poem>

<poem id="hauch2019011824">
<head>
    <title>Selskabssang</title>
    <subtitle>(sungen i en Forsamling af unge Venner)</subtitle>
    <firstline>Det Vinter er, og dog skal ei vi fryse</firstline>
    <source pages="123-124"/>
    <quality>korrektur1,korrektur2,kilde,side</quality>
</head>
<body>
Det Vinter er, og dog skal ei vi fryse,
Saalænge Barmen svulmer frisk og fuld,
Og medens Arnens Luer end kan lyse,
Og Øiets Stjerne blinker over Muld.
Lad Somrens Ild da skimtes i Din Tale,
Trods Mørke, Storm og Snee og Vinterslud!
Og lad os flye fra hine stolte Sale,
Hvor Kulden boer og Livet slukkes ud!

Thi skjøndt for Sandhed vi os gjerne bøie,
For Skjønheds Magt og for den Vises Aand
Og for den Glands, der boer i Qvindens Øie
For Heltesværdet i en ædel Haand:
Saa skal vor Sjæl ei lægges dog i Lænker,
Og Talens Frihed er os Alle kjær;
Enhver skal ærligt sige, hvad han tænker,
Et dristigt Ord fornærmer Ingen her.

Og gjennem Tiden skal sig Tanken svinge
Og hente Smykker hjem, som ei forgaaer,
Den friske Roser skal til Vintren bringe,
Og modne Frugter til den unge Vaar;
Paa Musers Enge vil vi Blomster sanke
Og hænge dem i Hallen til vor Lyst,
Og Ild vi hente vil fra Sydens Ranke,
Fra Qvindens Smiil og fra det varme Bryst.

Og Øiet tale skal, naar Læben tier,
Og Alvorsord skal blande sig med Skjemt,
Og Ungdomslyst med gamle Melodier,
Og Fremtidshaab med hvad der længst er glemt;
Men iiskold Spot, der Kraft og Ungdom dræber,
Den falske Kløgt, der veier hvert et Ord,
Og Hadets Smiil paa Avinds blege Læber
Skal aldrig finde Plads ved dette Bord.
</body>
</poem>

<poem id="hauch2019011629" variant="hauch2005052502">
<head>
    <title>Afskedssang til Academisterne i Sorøe</title>
    <subtitle></subtitle>
    <firstline>Jeg veed et Sted, som jeg har elsket længe</firstline>
    <source pages="125-127"/>
    <quality>korrektur1,korrektur2,kilde,side</quality>
</head>
<body>
Jeg veed et Sted, som jeg har elsket længe,
Dets Navn skal aldrig i mit Hierte døe,
Der leger Fisken mellem Blomsterenge,
Der synger Droslen ved den dybe Søe;
Der glider Baaden langsomt under Landet,
Mens Bølgen sukker under Aarens Slag,
Den ranke Hjort tidt speiler sig i Vandet,
Naar Maanens Skin forvandler Nat til Dag,

Jeg veed en Egn, omkrandset rundt af Lunde,
Hvor Bøgen suser for den sagte Vind,
Hvor gamle Minder dybt i Skoven blunde,
Og vie den til stille Tænkning ind;
Bag Lindens Blad dog høres Fugleqvidder,
Og Nattergalen her en Tilflugt fandt,
Hvor store Navne dybt i Barken sidder,
Og voxe større med hvert Aar, der svandt.

Jeg veed en By, den er saa taus og stille,
Den synes ringe for den ydre Sands,
Den pragtløs er og dertil meget lille
Og savner ganske Hovedstadens Glands;
Men hvo der vandred ved dens dunkle Vove,
Og hvo der saae dens Roser spire frem,
Og hvo der hviled i dens gamle Skove,
Han sikkert aldrig vil forglemme dem.

Nei sikkert aldrig dette Sted I glemmer,
Hvor I har vandret tidt ved Venskabs Haand,
Hvor Vaaren hilses først af tusind Stemmer,
Imens den smiler som en salig Aand,
Hvor I har skuet Skyens Leeg i Vinden,
Og drømt maaskee Jer bedste Foraarsdrøm,
Og hvor I Taaren rysted let af Kinden,
Saa den for evig sank i Glemsels Strøm.

Her har I forsket i de Vises Skrifter <!-- Der findes en version (tidligere eller senere?) med gransket] forsket -->
Og Tanker læst, der aldrig vorde glemt,
Her har I stirret i de dybe Rifter,
Hvor Jordens Aand har sine Skatte gjemt,
Her Eders Blik har vendt sig tidt tilbage
Og skuet Tidens underlige Gang,
Og her I grubled over Fremtids Dage,
Mens Haabet sang for Jer sin gamle Sang.

- Saa drager bort! nu Tiden er udrunden,
Og lever vel og kommer snart igjen!
Og lad de Blomster, som I her har funden,
Til Frugter modnes, hvor I vandre hen;
Thi Sølv og Guld, dem skal I ikke sanke,
Dem har I aldrig lært at finde her,
Men Aandens Frugt, den indholdsrige Tanke,
Det er den Skat, der er os ene kjær.
</body>
</poem>

<poem id="hauch2019011630" variant="hauch2001082301">
<head>
    <title>Ved det skandinaviske Naturforskermøde 1840</title>
    <firstline>Hvor dunkle Fjorde gjennem Landet trænger</firstline>
    <source pages="128-130"/>
    <quality>korrektur1,korrektur2,kilde,side</quality>
</head>
<body>
Hvor dunkle Fjorde gjennem Landet trænger,
Hvor Hjulet suser, og hvor Strømmen gaaer,
Hvor Granen dristig over Svælget hænger,
Hvor Bjerget blegt i Maaneglandsen staaer,
Hvor Himlen klar i stille Skove blinker,
Mens Stormen sover under Klippens Barm,
Det er det Land, hvor Hjemmet Eder vinker,
Hvor først I vaagned i Naturens Arm.

Hvor Kirken hæver sig bag Blomsterhøie,
Hvor Taarnet kneiser bag den gamle Lind,
Mens Morgenduggen staaer i Rosens Øie,
Der glimter venlig i den lune Vind,
Hvor Nattergalen løfter mildt sin Stemme,
Mens Bøgen grønnes over Kæmpens Grav,
Der er vort Fædreland, der har vi hjemme,
Hvor Leen klinger ved det sølvblaa Hav.

Ja, lang er Veien fra den Ø, der svømmer,
Liig Svanens Yngel, over Vandets Speil,
Til Nordens Fjeld, der under Skyen drømmer,
Mens Elven spænder ud sit hvide Seil;
Og længe varer det, før Stemmen klinger
Fra Sverrigs Heltekyst til Danmarks Land,
Og tidt maa Falken svinge sine Vinger,
Før den fra Norge naaer til Siællands Strand.

Og dog I saae det i de høie Sale,
Hvor Sølvet glimter giennem Stenens Rift,
Og vi det aned i de dybe Dale,
Hvor Vaarens Finger skrev sin grønne Skrift;
Ja Blodet røber det i vores Kinder,
Paa Læben klinger det med hellig Lyst:
En reen og høi og mægtig Aand forbinder
De trende Folkefærd ved Nordens Bryst.

Naturens Søn, hvis store Fakkel flammer
Paa Himlens Hvælving og det mindste Kryb,
Paa Liliens Blad, i Stenens gamle Kammer,
I Siælens Folder og i Tankens Dyb,
Han veed og kjender og han har det fundet
Det Baand, der samler Livet til et Heelt;
Han aner, seer, hans Sjæl den har udgrundet,
Den Kraft, der binder, hvad der synes deelt.

Derfor vi lytte til hans Tale gjerne,
Der springer klar af Tankens dybe Sø,
Og om den Eenhed vil vi Alle værne,
Der binder Nordens Bjerg til Nordens Ø;
Ja den skal mærkes i vor Aands Bedrifter,
I Ordets Klang, i Øiets rene Blaa,
Og den skal skues i de Vises Skrifter,
Der aldrig kan og aldrig vil forgaae.
</body>
</poem>

<poem id="hauch2019011825">
<head>
    <title>Sang ved Studenternes Møde 1845</title>
    <subtitle>Mel: Kong Christian stod ved høien Mast</subtitle>
    <firstline>Nei, Nordens Aand kan ei forgaae</firstline>
    <source pages="131-132"/>
    <quality>korrektur1,korrektur2,kilde,side</quality>
</head>
<body>
Nei, Nordens Aand kan ei forgaae,
Det veed vi vist.
Saa fast som Dovres Klipper graae
Den skal i Tidens Bølger staae,
Og aldrig kan dens Kraft forgaae,
Det veed vi vist;
Thi den med Livet er i Pagt,
Og den kan spotte Dødens Magt
Og List.

Dens Minde trodser Tid og Grav,
Mens Secler flye;
I Sagas Skrift, paa Sangens Hav,
Ved Kunstens store Tryllestav,
Det svæver over Tid og Grav,
Mens Secler flye,
Og vækker Modet, der bortveg,
Mens Haabets Stjerne blinker bleg
Bag Sky.

Ja, vi vil gjemme Mindets Ord
Med trofast Hu;
Og hvor vi vandre hen paa Jord,
Der vil vi virke for vort Nord,
Med Mod og Kraft og Alvorsord
Og trofast Hu;
Og aldrig briste skal vort Baand,
Og flye skal Tvivlens feige Aand
Med Gru.

Vi sværge ved vor vakte Sands
Og Mindets Røst,
Og ved de faldne Heltes Krands,
Og ved de svundne Tiders Glands,
Der glimter for den vaagne Sands
Ved Mindets Røst:
At vi for Nordens store Navn
Vil synke selv i Dødens Favn
Med Lyst.
</body>
</poem>

<poem id="hauch2019011826">
<head>
    <title>Nordisk Sang, 1845</title>
    <firstline>Skjøndt Seclerne flygte som Drømme</firstline>
    <source pages="133-135"/>
    <quality>korrektur1,korrektur2,kilde,side</quality>
</head>
<body>
Skjøndt Seclerne flygte som Drømme.
Dog end vi forglemte det ei,
At Livet i mægtige Strømme
Fra Norden har banet sig Vei;
Og Saga, der stirrer i Tiden,
Har vidnet om Hedenolds Mod,
Og Bølgen, der vandrer saa viden,
Blev farvet af Kæmpernes Blod.

Og Duggen, der blinker og svinder
I Skoven ved Dannemarks Hal,
Er Alfernes Taare, der rinder
Ved Tanken om Heltenes Fald;
Og Vindenes Hære, der svæve
Fra Skaane til Dovrefjelds Rift,
Er Suk, der i Luften sig hæve
Ved Mindet om Nordens Bedrift.

Nu Heltene længst ere døde,
Nu sværmer ei Sjælen saa vildt;
Men kunde vi Kraften gjenføde,
Som Oldtids Bersærker har spildt,
Og kunde vi tænde dens Flamme
Og jage saa Sløvheden bort,
Hvor fandtes en ædlere Stamme?
Hvad Land kunde lignes med vort?

Og mægted med Aand vi at stride,
Som fordum vi strede med Sværd,
Og mægted vi Døden at lide
For det, som gi'er Livet dets Værd,
Og mægted vi Tvivlen at kue,
Der tynger paa Sjælen som Bly:
Da skulde ved Nordpolens Bue
Som Stjerner det lyse paany.

Og er vi end skilte ved Rummet,
Ved Vand og ved Klipper og Steen,
Saa har dog vort Hjerte fornummet,
At Aanden og Villien er een;
I Aanden skal Alle vi mødes,
Og Tvedragt skal skifte med Fred,
Ved Aanden skal Norden gjenfødes,
Og Verden skal undres derved.

Naar Aanden sin Straale nedsender,
Og Kraften gjenvinder sit Syn,
Naar Modet, der blussende brænder,
Ei dræber i Blinde som Lyn:
Da svinder vort Nag og vor Kummer,
Da enes, hvad forhen var deelt,
Da vaagner vort Folk af sin Slummer,
Da vorder vort Land til et Heelt.
</body>
</poem>

<poem id="hauch2019011827">
<head>
    <title>Krigssang</title>
    <subtitle>(skreven i Aaret 1848)</subtitle>
    <firstline>Nu svæver dristig frem det danske Flag</firstline>
    <source pages="136-137"/>
    <quality>korrektur1,korrektur2,kilde,side</quality>
</head>
<body>
Nu svæver dristig frem det danske Flag,
Det Fjenden føle skal paa Kampens Dag,
Og høit det klinger over Land og Sø:
,,For Danmarks Hæder er det skjønt at døe.''

Og Danmarks Sønner frygte Kampen ei,
Dets gamle Banner viser Helten Vei,
Og Mindets Stjerne glimter over Sky,
Og Danmarks Aand er vaagnet op paa ny.

Og rolig leger den med Død og Grav,
Som Vinden leger paa det vilde Hav,
Og stoler trygt paa sine Vingers Magt
Og møder Dybets Rædsler med Foragt.

I Fredens Aar fast som en Kvinde mild,
Paa Kampens Dage som en Løve vild,
Og tro som Guld mod Drot og Fædreland,
Saa var fra Arilds Tid den danske Mand.

Forræderi han aldrig kan forstaae,
Men han kan ærlig kæmpe, ærlig staae,
Og det skal rygtes paa den vide Jord,
At Mod og Troskab have Hjem i Nord.

Han aldrig leget har med Pligt og Ed,
Han aldrig trygle vil om skændig Fred,
Og ei han pletter Danmarks gamle Glands,
Før binder selv han sig en Dødningkrands.

Nu svæver dristig frem det danske Flag,
Det Fjenden føle skal paa Kampens Dag,
Fra Jylland klinger det til Sjællands Ø:
,,For Land og Konge vil vi gjerne døe.''
</body>
</poem>


<poem id="hauch2019011631" variant="hauch2019010422">
<head>
    <title>Gravsang</title>
    <subtitle>(Frit behandlet efter Shakspeares Cymbeline).</subtitle>
    <firstline>Frygt ei Sommersolens Magt!</firstline>
    <notes>
        <note>Gendigtning af Shakespeares <xref type="translation" poem="shakespeare2019010901"/>.</note>
    </notes>
    <source pages="138-139"/>
    <quality>korrektur1,korrektur2,kilde,side</quality>
</head>
<body>
Frygt ei Sommersolens Magt!
Frygt ei Vinterstormens Drøn!
Du Din Gjerning har fuldbragt,
Du gaaer hjem at faae Din Løn.
Gyldne Lokker, Pigers Kunst,
Alt skal vorde Støv og Dunst.

Frygt ei for Tyranners Kiv!
Du staaer langt fra Vold og Svig,
Egen og det mindste Siv
Er det samme nu for Dig;
Kongen og de Lærdes Kunst,
Alt skal vorde Støv og Dunst.

Frygt ei Tordenkilens Brag!
Frygt ei for Lavinens Lyd!
Frygt ei Ondskab og Bedrag!
Du har endt Din Sorg og Fryd;
Had og Elskov er omsonst,
Alt skal vorde Støv og Dunst.

---

- Saa hviil da rolig bag disse Træer!
Gid intet Ondt maa komme Dig nær,
Gid Tryllerens Haand maa skye Dig,
Gid urolige Aander maae flye Dig!
</body>
</poem>

<poem id="hauch2019011632" variant="hauch1842a0">
<head>
    <title>Gravsang</title>
    <firstline>Stirrer ei i Graven ned</firstline>
    <source pages="140-141"/>
    <quality>korrektur1,korrektur2,kilde,side</quality>
</head>
<body>
Stirrer ei i Graven ned
Med de taarefyldte Blikke!
Thi han er i Graven ikke,
Han er hist i Evighed.

Hisset har en kjærlig Fader
Mangen Bolig fjern og nær,
Venlig staaer hans Stiernehær,
Sine Børn han ei forlader.

Vugger han Dig blid i Arm,
Læg Dig rolig da til Hvile!
Dobbelt venlig vil Du smile,
Naar Du vaagner ved hans Barm.

Giv ham da Din gamle Dragt!
Mens Du slumrer under Løvet,
Mens vi stirre ned paa Støvet,
Virker han en ny med Pragt.

Taagen over Graven gaaer,
Vi bevare dunkle Minder,
Men vi see kun hvad der svinder,
Ikke hvad der forestaar.

Ei ved Døden at betragte
Kan vi granske Livet ud,
Men hvo slaaer sin Lid til Gud,
Han kan Døden vel foragte.
</body>
</poem>

<poem id="hauch2019011633" variant="hauch2019010901">
<head>
    <title>Aftensang</title>
    <subtitle>(Efter Claudius)</subtitle>
    <firstline>Alt Skoven sig fordunkler</firstline>
    <notes>
      <note>På grundlag af Claudius' <xref type="translation" poem="claudius2001091301"/>.</note>
    </notes>
    <source pages="142-143"/>
    <quality>korrektur1,korrektur2,kilde,side</quality>
</head>
<body>
Alt Skoven sig fordunkler,
Den gyldne Stjerne funkler
Paa Himlen reen og blid;
Sin Ret Naturen kræver
Og over Engen svæver
Den hvide Damp ved Aftentid.

Hvor roligt Jorden hviler
Bag Nattens Slør og smiler
Saa mild og sommervarm;
Fast liig et stille Kammer,
Hvori al Dagens Jammer
Forglemmes skal i Søvnens Arm!

Betragter Maanens Lue!
Den er kun halv at skue,
Og er dog skjøn og klar;
Som denne hulde Maane,
Er Meget, som vi haane,
Fordi vort Blik ei blev det var.

Vi stolte Adams Slægter
Kun saare lidet mægter,
Og Meget veed vi ei;
Vi efter Skygger jage,
Og mangen Kunst opdage,
Og komme længre fra vor Vei.

Gud Fader i det Høie,
Lær mig at skjelne nøie
Det Sande fra sit Skin!
Og, mens jeg er i Live,
Lad liig et Barn mig blive!
Skjenk mig et fromt, enfoldigt Sind!

Og brister saa mit Hjerte,
Skjenk uden Sorg og Smerte
Den sidste Hvile mig!
Og naar Du har den skjenket,
Lad Sjælen uforkrænket
Opstige fra sin Grav til Dig!

Saa kold er Nattens Vove,
Nu vil jeg rolig sove,
Giv mig, o Gud, Din Fred!
See naadig til min Slummer,
Og trøst mig i min Kummer,
Og trøst min syge Nabo med!
</body>
</poem>

<poem id="hauch2019011828">
<head>
    <title>Den Forladte</title>
    <firstline>Det var en Aften i den kolde Høst</firstline>
    <source pages="144-149"/>
    <quality>korrektur1,korrektur2,kilde,side</quality>
</head>
<body>
Det var en Aften i den kolde Høst,
Den lave Riisbøg stod i rødbruun Dragt,
De tunge Perler hang paa Skovens Blade,
Som om de sørged over Somrens Død.
I Lunden hørtes ingen Fuglesang,
Og Vinden slumred; kun et eensomt Møl,
Der, altfor sildig født, ei havde fuldbragt
Det Hverv endnu, hvortil det var bestemt,
Bevæged sig med støvbedækte Vinger
Og lydløs Flugt imellem Skovens Grene.

Da nærmed sig med langsom Gang en Vandrer,
Hvis Aasyn stemplet var med Sorgens Mærke;
Hans Øies Blik var indadvendt, som om
Han intet Ydre saae, men søgte kun
I Sjælens Dyb sin egen Kummers Billed.
Tilsidst han satte sig i Græsset ned,
Med Haanden støttet mod den blege Kind,
Ved Foden af en Eeg, der stod ved Veien.

- Den stakkels Vandrer havde nylig tabt
Et elsket Barn, en lille femaars Pige,
Med silkebløde Haar og Øine blaae,
En yndig Rosenknop, kun altfor fiin
For Vinterstormen paa den kolde Jord;
En Paradisets Fugl, der fløien var
Paa lette Vinger ned til Jordens Kreds,
Og der paa lette Vinger, hvortil Støvet
Kun hefted svagt, sig atter svang tilbage.

Alt Aaret forhen Moderen var død,
Den lille Pige var hans sidste Skat.

Han havde siddet flere Nætter ved
Den Lilles Seng og skuet, angstbeklemt,
Hvorledes Dødens Skyer vælted sig
Om hendes Aasyn, medens Sjælen drog
Sig dybt tilbage til det Inderste,
Indtil den med et Suk fra Læben fløi.

- Snart laae hun smykket som en Engel hvid,
En Myrtestængel holdt hun i sin Haand,
Og Døden havde kun, saa syntes det,
Paa selsom Viis forædlet hendes Træk.

Paa denne Dag han havde fulgt den Døde
Og seet den lille Kiste sænkes dybt
I Jord og vædet Graven med sin Graad.

- ,,Hvad skal jeg længer her!'' saa brød han ud,
,,For mig har Jordens Blendværk tabt sin Glands,
,,Dens tomme Glæder er mig kun en Afsky.''

,,Hvor stor var ei Din Skjønhed!'' vedblev han,
,,Og dog den var en Gaade, dækket med
,,Et Slør for Verden; jeg kun kjendte den.
,,Dit lille Hoved hviled ved mit Bryst,
,,Og glad jeg lytted til Din Røst, der klang
,,Liig Toner af en fremmed Fugl i Skoven;
,,Jeg saae Dit Smil, Din lette Gang, hvormed
,,Du, liig en Alf, paa Veien iled frem;
,,Jeg saae Dig i Dit Øies dybe Blaa,
,,Det var et magisk Speil, hvori en hellig
,,Og himmelsk Aand med Undren skued paa
,,En ukjendt Jord.''
                ,,Ja, Du var fløien ned
,,Fra Paradiset, for at vise mig,
,,At det, som er en Hemlighed for Verden,
,,Er mere værdt end al dens falske Glimmer.

,,Jeg elsker ingen jordisk Qvinde meer,
,,Og ingen ydre Skjønhed mig bedaarer;
,,Jeg elsker kun et blegt og lille Barn,
,,Der holder i sin Haand en Myrthestængel,
,,Jeg elsker kun og ønsker kun en Grav.''

Saa talte han, mens Sjælens Blik sig fæsted
Alt meer og meer paa de forsvundne Dage.

- Tilsidst han hensank næsten som i Slummer
Thi han var træt af Vaagen og af Sorg.
Da aabned sig den Verden for hans Øie,
Der stiger frem, liig Stjerneglands i Natten,
Af Søvnens dunkle Dyb, ja liig et Billed,
Dog blegt og svagt, af Evighedens Syner,
Naar fjernt de glimte gjennem Gravens Port.

Det forekom ham, som en velbekjendt
Og elsket Skikkelse paa Veien gik
Og nærmed sig og standsed ved hans Side.

,,Du maa saa stærkt ei græde,'' hvisked den,
Imens en lille Haand hans Kind berørte;
Det var som lune Vindes Vift i Vaaren:
,,Thi naar Du græder saa, da falder der
,,En Skygge selv paa Paradisets Glæder.
,,Dog maa Din Sorg ei heller reent forsvinde;
,,Thi kun i Sorgen har Du mig endnu,
,,I Jordens Glæder staaer jeg fjernt og glemt;
,,Men Smerten er det stærke Baand, hvorved
,,Din Sjæl skal drages mod det stille Land,
,,Hvor jeg Dig venter med bestandig Længsel.''

,,Jeg er endnu en Frugt,'' saa blev hun ved,
,,Der ei er moden, derfor maa jeg dvæle
,,Ved Gravens Port, ved Paradisets Indgang,
,,Hvor Evighedens lyse Morgenglands
,,Kun glimter fjernt og svagt i Horizonten.
,,Og dog er ogsaa der et deiligt Land,
,,Thi dybe Floder findes der og Vande,
,,Hvis Speil ei brydes af den mindste Vind,
,,Og Roser blomstre der paa smekkre Stængler,
,,Hvis Skjønhed ingen jordisk Aand begriber,
,,Og ranke Træer med evig friske Blade,
,,Som ingen Orm og ingen Vexlen kjender;
,,Og i de dunkle Skove synge Fugle,
,,Hvis Røst er fuld af Haab og dybe Længsler,
,,Som Ingen fatter, før ham Graven favner.
,,Der leger jeg paa Blomsterenge med
,,De skjønne Børn, der tidlig gik herfra,
,,Mens lyse Skikkelser i Luften sees,
,,Og store Stjerner speile sig i Vandet.
,,Der saae jeg ogsaa tidt min Moders Aasyn,
,,Saa klart som Maanens, der til Jorden smiler
,,Med stille Fred, men aldrig den berører.
,,Hun har mig sagt, at jeg skal vente paa
,,Din Ankomst i det dæmringslørte Land;
,,Thi Du skal føre mig, og Haand i Haand
,,Vi vandre skal mod Øst, mod Livets Opgang.''

- Saa talte hun og vinked end med Haanden
Til Afskedstegn og svandt saa hen i Luften.
Men i det Fjerne klang en dæmpet Røst:
,,Dvæl ei for længe! hist jeg venter Dig.''

- Da flygted bort en lille Sky bag Skoven,
Og Bøgen skjalv og rysted fra sin Isse
De sidste Blade ned i Aftnens Stund.

- Men op af Græsset sprang den blege Vandrer
Og følte sig i Sjælen trøstet, skjøndt
Han gjennem Marv og Been en Gysen mærked,
Som Aanderigets Nærhed havde fremkaldt.

Og tankefuld han vandred mod sit Hjem,
Mens Maanen glimted bag de nøgne Grene.

Dog trende Døgn derefter var han død;
Thi den, der kaldes af en Aand fra Graven,
Saa siges der, hans Sjæl har ingen Ro
Paa Jorden meer, men drages som en Trækfugl
I Høstens Dage mod sit bedre Hjem.
</body>
</poem>

<poem id="hauch2019011829">
<head>
    <title>Befrielsens Aand</title>
    <firstline>Prise skulle vi Gud</firstline>
    <source pages="150-157"/>
    <quality>korrektur1,korrektur2,kilde,side</quality>
</head>
<body>
Prise skulle vi Gud,
Fordi han skjenked os
Den favre, frugtbare Jord,
Og smykked den
Med Skovens Løvtag
Med Engenes Pragt
Og de rindende Vande,
Og omhvælvede den
Med Skyernes flagrende,
Mangefarvede Slør,
Gjennemglødet
Af Morgen og Aftenglands.

Prise skulle vi ham
For Sommerens modnende Kraft,
Og for Vinterens Hvile,
Og for det klare Dagslys,
Der ustandselig strømmer
Mellem Opgang og Nedgang,
Og for den hellige Nat,
Naar de evigvandrende Stjerner
Nedglimte
Liig Løfter om en lysere, uhenvisnelig Sommer,
Skjøndt Mørket hersker paa Jorden.

Lovet være Gud
For hver en Gave,
Som Timerne bringe;
For den blomstersmykkede Vaar,
Naar Skovduen synger,
Og for den rige Høst,
Naar Morgenstjernen vinker til Arbeid,
Mens den aftagende Maane
Vender sin Segl
Ned mod de svulmende Kornax.

Ja, takke vil jeg ham
For hver en Fryd
Og for hver en Smerte,
Thi den kaldte min Sjæl tilbage
Fra Livets Letsind;
Dog allermest
Fordi han befalede Dig,
Du befriende Dødsengel,
At nærme Dig til Menneskenes Boliger.

Vel veed jeg at skatte
Din mindre mægtige Broder,
Han, der, omflagret af Drømmenes Hær,
Ryster sin valmubekrandsede Tinding
Hver Nat ved mit Leie;
Vel føler jeg,
At ogsaa han har blandet en Draabe
Fra Foryngelsens Væld,
Som Du bevogter,
I det Bæger, han rækker mig;
Men jeg veed ogsaa,
At det Bedste, han eier,
Er en Gave fra Dig,
Og at de Stjerner,
Der nedblinker i Din Nat,
Ere langt mægtigere
End de, der glimter over hans Isse.

- Men Jordens Sønner
Have dannet sig Afguder af Malm,
Hentet fra Dybet,
Og de kaste sig i Støvet for dem
Og sige:
,,Hvad have vi andre Guder behov?''
Og de bygge sig Boliger
Af Bjergets Marmor
Og sige:
,,Lader os blive her,
,,Vi begjere ingen anden Himmel!''
Og de kalde den en Daare,
Der troer paa det,
Som ikke kan gribes med Hænder.

- ,,Vanvittige!''
Saa klinger deres Røst,
,,Har Du seet Støvet røre sig
,,I Dine Grave?
,,Har Du hørt Stemmer dernede,
,,Der hviskede om de Dødes Liv?
,,Eller troer Du,
,,At Du engang skal høre dem?
,,Nu vel!
,,Saa forsk igjen og atter igjen!
,,Stig ned i Jordens Afgrunde!
,,Sænk Dig i Oceanets Strømme!
,,Fæst Lysets Vinger til Dine Skuldre
,,Eller lad dets Straaler bære Dig
,,Til hine Drømmeverdner,
,,Hvorpaa Dit Øie stirrer i Natten,
,,Til hine Steder, hvor Lystaagerne boe,
,,Hvor Syvstjernen stiger,
,,Hvor Medusahovedet blinker,
,,Medens Ørnen flyver mod Nedgang,
,,Og see, om Du finder den Eviges Spor
,,Mellem Stjernerne!
- ,,Men Du finder det ei,
,,Kun Død og Forgængelighed finder Du;
,,Ja selv i Dine hellige Byger
,,Aander der en Tvivl
,,Midt i det Haab, de forkynde.

- Nei, jeg tvivler ei;
Thi jeg veed, at den, der forsker med Troskab,
Skal finde.
Og hans Blik skal klares,
Medens Aarene rinde,
Og det ydre Syn fordunkles;
Og hans Aand skal voxe,
Medens den jordiske Skikkelse nedbøies,
Og Rynkernes Net lægger sig derover.

Ja, var ikke Du,
Hellige Dødsaand,
Hvor saae vi da Ende paa Jordens Nød,
Paa de Stoltes Overmod,
Paa de Uretfærdiges Vold,
Og paa Forfølgernes Rasen!
Men Du er den Ubestikkelige,
Der aldrig bøier sig
Hverken for Guld
Eller jordisk Høihed.

Du er den bittre Galde,
Der adskiller Næringen fra det, der skal forkastes.

Hvis vort Liv var uskyldigt,
Og vi kjendte det Maal,
Hvortil Du fører os,
Da skulde Jubel tone mellem Gravene
Og hellig Glæde ved den Elskedes Baare;
Og kun ringe vilde den Fryd være,
Hvormed Moderen leder
Sin blomstrende Datter
Til Brudefaklens Glands,
Imod den,
Hvormed hun da skulde see hendes Billed
Udstrakt,
Med en Myrthekrands om de blege Lokker,
At henbæres til Dødens Bolig.

Men Afgudernes Dyrkere,
Forhærdelsens og Trodsens Børn,
Og de, hvis Pander mærkedes
Med Cainsmærket,
Maae med Rette frygte Dig;
Thi vel bortvisker Du
Det jordiske Støv,
Der tynger paa Sjælen,
Dog de Mærker, som dyb Uretfærdighed
Har indbrændt deri,
De træde stærkere frem
Ved Din Berøring,
Og de bortvaskes kun
Med Angerens Taarer
Af den Eviges Haand.

Derfor synes det,
Som Rædsel og Skræk
Holde Vagt mellem Gravene;
Dog aner den Vise,
At Befrielsens Aand
Skal møde ham der
Under Nattens Klædning.

Hvi skulde han da klage
Over at Forgængelighedens Glæder forsvinde
Naar han veed,
At Du skal oplukke hiint Land,
Hvor hans Elskede boe,
Og hvor Lysets Skikkelser vente ham,
Medens Veien til dem
Daglig vorder kortere!

Ja, han mærker vel
Dit Aandepust,
Hvor Hoben aldrig søgte Dig;
Thi han veed, at Kjærlighedens Maanskin
Kun er en Afglands
Af Din Herlighed;
Og han aner Din befriende Magt
I Heltens dristige Daad,
Og mellem de blege Marmorbilleder
I Kunstens Hal,
Hvor de Døde lever;
Og i Digternes hellige Syner,
Naar de mildne
Den skærende Smerte med Veemods Dug
Og med Glimt af en høiere Glæde;
Og i Andagtens Stund,
Naar Jordlivets Lænker løsnes,
Og Længselens Vinger voxe,
Liig Trækfuglens,
Naar Afreisen forestaaer.

---

Dog der gives et sortere Dødsmulm,
I den stjerneløse Nat,
Hvor Dæmonerne boe.
Vee den, der forvilder sig did,
Og hører Lyden af Fortabelsens Vande,
Der nedbruser i Afgrunden.

Men der klinger en Røst fra oven:
,,Fader, forlad dem,
,,Thi de vidste jo ei,
,,paa hvilken Vei de gik!''

Og der klinger en anden Røst,
Og Aanderne skjælve,
Som de skulde splittes ad,
Men Ordet er dunkelt,
Og Ingen af dem, der skabtes,
Forstaaer det.
</body>
</poem>

<section>
<head>
    <title>Geistlige Sange</title>
</head>
<content>


<poem id="hauch2019011634" variant="hauch2019010423">
<head>
    <title>Vexelsang ved en Kirkeconvert</title>
    <subtitle>(Efter en Oversvømmelse paa Vestkysten af Jylland)</subtitle>
    <firstline>Stormen hviner, Skoven bæver, Hytten skjælver under Strand</firstline>
    <source pages="158-159"/>
    <quality>korrektur1,korrektur2,kilde,side</quality>
</head>
<body>
<nonum><center><b>Chor af Qvinder.</b></center></nonum>

Stormen hviner, Skoven bæver, Hytten skjælver under Strand,
Vilde Skrig i Natten klinger,
I Skyen flyer paa vaade Vinger,
Dybets Vande fremad bruse,
Løst er Havets stærke Sluse,
Bjælker knage, Diger briste, Bølger skylle høit paa Land.


<nonum><center><b>Chor af Mænd.</b></center></nonum>

Bjælker knage, Diger briste, knust er Vandets Fangebuur,<!-- knust] knuust iflg. errata. -->
Dybt i Dybet Hytten svinder,
Aldrig hiem du Veien finder,
Alt har Bølgen dig berøvet,
Knæl og græd og synk i Støvet!
Skjælv og dø og frygt i Døden den fordærvende Natur!


<nonum><center><b>Chor af Qvinder.</b></center></nonum>

Du, som aldrig til Din Broder bragte Hjelp og Haab og Trøst,
Kan du rolig Øiet lukke,
Medens tusind Munde sukke?
Vover du ved Tant at glædes,
Medens tusind Øine vædes?
Gyser ei Din Sjæl i Nattens for den stærke Dommers Røst?


<nonum><center><b>Chor af Mænd.</b></center></nonum>

Han, der agter Kongers Stolthed ikke meer end sorten Muld,
Han, der Bølgens Bælte binder,
Han, der Vei i Natten finder,
Han, hvis Ord bevæger Dybet,
Han, hvis Øie tæller Krybet,
Han skal komme, han skal dømme, han skal veie Tankens Guld.


<nonum><center><b>Chor af Qvinder.</b></center></nonum>

Tiden skifter, Ormen gnaver paa de stolte Slægters Pragt; 
Kun den Daad, jeg har bedrevet,
Kun det Liv, min Sjæl har levet,
Kun den Skat, mit Hierte finder,
Kun den Kraft min Villie vinder,
Den er min, naar Gravens Aander lege med den visne Dragt.


<nonum><center><b>Begge Halvchor forenede.</b></center></nonum>

Her, hvor mine Døde sove, Herre, vil du høre mig:
Styrk og led og bøi mit Hjerte!
Lad mig modnes ved min Smerte,
Ved de Sorger, der mig saare!
Skjenk min Siæl en frugtbar Taare,
At den renset kan opstige fra den dunkle Grav til Dig!
</body>
</poem>


<poem id="hauch2019011635" variant="hauch2019010424">
<head>
    <title>Psalme</title>
    <firstline>Solen i sin klare Glands</firstline>
    <source pages="160-161"/>
    <quality>korrektur1,korrektur2,kilde,side</quality>
</head>
<body>
Solen i sin klare Glands,
Som paa Himmelbuen svømmer,
Natten med sin Stjernekrands,
Der om Evigheden drømmer,
Gaae som Børn i Ledebaand
For den stærke Herrens Haand.

Lynets Sky paa Himlen mørk,
Naar den vildt i Natten svæver,
Stormens Fugl i Luftens Ørk
Naar den høit sin Vinge hæver,
Bølgen med det hule Bryst,
Skjælve dog for Herrens Røst.

Er Din Siæl af Kummer mat,
Viser Verden Dig sin Vrede,
Staaer Du eensom og forladt
Som en Ravn paa vilden Hede,
Hæv Dit Blik mod Himlems Blaa,
Da skal al Din Sorg forgaae!

Han, som hører Hjortens Skrig,
Naar den langt fra Kilden vanker,
Han skal ogsaa høre Dig,
Kast da bort de feige Tanker!
Knæl og bed og dæmp Din Graad,
Da har Smerten tabt sin Braad!
</body>
</poem>

<poem id="hauch2019011636" variant="hauch2019010425">
<head>
    <title>Lovsang</title>
    <firstline>O, Herre! jeg vil gaae, hvorhen du kalder</firstline>
    <source pages="162-163"/>
    <quality>korrektur1,korrektur2,kilde,side</quality>
</head>
<body>
O, Herre! jeg vil gaae, hvorhen Du kalder,
Thi jeg det veed, o Gud!
At ei den mindste Spurv til Jorden falder,
Naar ei det er Dit Bud.

Og boede jeg, hvor Isens Pandser spænder
Sig over Nordens Barm,
Og vandred jeg, hvor Ørknens Flamme brænder,
Mig favned dog Din Arm.

Ja mødte Hvalen mig bag Dybets Vover
Paa stumme Rædslers Vei,
Og stod jeg, hvor Løvindens Afkom sover,
Din Haand mig svigted ei.

Og sank jeg ned til Sølvets skjulte Leie,
Hvor Jordens Skatte groer,
Og hæved jeg mig høit paa Vindens Veie,
Jeg fandt igjen Dit Spor,

Og stod jeg der, hvor Nattergales Tunger
Forkynde Vaarens Priis,
Og der, hvor Ravnen mader sine Unger,
Jeg fandt Dig ligerviis.

Ja, var min Fod saa let som Kildevældet,
Der sprudler under Sky,
Og fløi med Ørnens Flugt jeg over Fjeldet,
Jeg kunde Dig ei flye.

Og stod jeg der, hvor Dagens Blomst udspringer
Bag Østens lyse Sti,
Og fløi jeg vort paa Aftenrødens Vinger,
Jeg fløi Dig ei forbi.

Og vandred jeg, hvor Morgenstjerner flammer
I Livets Ungdomsskjær,
Og slutted jeg mig ind i Dødens Kammer,
Da var Du atter der.

Og kunde jeg hver dunkel Taage sanke,
Som Natten klækker ud,
Og gjemme dybt deri min stumme Tanke,
Jeg skuffed ei min Gud.
</body>
</poem>

<section level="3" id="hauch2019012801">
<head>
    <title>To geistlige Digte</title>
    <subtitle>(Frit behandlede efter Novalis)</subtitle>
</head>
<content>

<poem id="hauch2019011637" variant="hauch2019010426">
<head>
    <title><num>1.</num>Min Sjæl, hvad kan Du meer begjere</title>
    <firstline>Min Sjæl, hvad kan Du meer begjere</firstline>
    <notes>
        <note>Gendigtning af Novalis' <xref type="translation" poem="novalis2005060513"/>.</note>
    </notes>
    <source pages="164-166"/>
    <quality>korrektur1,korrektur2,kilde,side</quality>
</head>
<body>
Min Sjæl, hvad kan Du meer begjere,
Naar han i Dit Paulun vil boe,
Naar han Din Kjærlighed vil nære
Og skjenke Dig sin faste Tro?

De stirre vildt i alle Kroge
Og søge Lys paa Mørkets Vei,
De troe sig Alle meget kloge
Og kjende dog til Frelsen ei.

En tænker, at han den skal gribe,
Og Guldet er hans Vinding kun,
En vil den hele Jord omskibe
Blot for en Lyd af Rygtets Mund.

En søger Glands i Kamp og Fare,
En løber efter Laurens Blad,
Og Alle hilder Lykkens Snare,
Men Lykken gjør dem ikke glad.

Har han da ei Jert Syn oplukket,
Har I da glemt den sande Skat,
Har I da glemt, at han har drukket
Den bittre Kalk i Dødens Nat?

Har I ei seet de gamle Skrifter,
Ei læst om ham et fattigt Ord,
Har I ei hørt om hans Bedrifter,
Hvordan hans Vandel var paa Jord?

Hvordan han kom til Kedrons Dale,
Undfanget af den kydske Brud,
Hvordan den klang den høie Tale,
Der gik fra ham i Verden ud?

Hvordan han sig til Støvet lænked
Af Medynk med den sunkne Jord
Hvordan han sig i Graven sænked
Som Grundsteen for sin Kirke stor?

Kan dette Budskab Jer ei røre,
Var denne Mand ei Sandheds Tolk?
Vil I ei aabne Hjertets Døre
For den, der døde for sit Folk?

Vil I ei trodse Spot og Fare,
Naar han Jer skjenker Liv og Trøst,
Vil I ei Siælen reen bevare,
Naar han den holder ved sit Bryst?

O tag mig hen Du Lysets Bringer,
Du Troens Helt, Du Livets Ord!
Naar alle Dødens Klokker klinger,
Saa veed jeg dog, hvor Frelsen boer.

Du skal mig til de Elskte bære,
Der vandre fjernt bag Gravens Hal,
For dig nedknæle Himlens Hære,
Og dog hos mig Du dvæle skal.
</body>
</poem>


<poem id="hauch2019011638" variant="hauch2019010427">
<head>
    <title><num>2.</num>Der gives saa bange Tider</title>
    <firstline>Der gives saa bange Tider</firstline>
    <notes>
        <note>Gendigtning af Novalis' <xref type="translation" poem="novalis2005060512"/>.</note>
    </notes>
    <source pages="167-168"/>
    <quality>korrektur1,korrektur2,kilde,side</quality>
</head>
<body>
Der gives saa bange Tider,
Der gives en Nat saa sort,
Hvor tause Gjenfærd glider
Igjennem Mørkets Port.

Paa Himlens Hvælving lyner
Et Glimt af Dødens Skjær,
Og Rædselens blege Syner,
De komme Dig sagte nær.

Da brister Haabets Anker,
Du Afgrundssvælget seer,
De vildtoprørte Tanker
Ei lyde Villien meer.

Afsindinghed staaer og truer,
Dig lokker Mørkets Drøm,
Da slukkes Øiets Luer,
Da standser Pulsens Strøm.

Siig, hvo har Korset baaret
Til Trods for Verdens Nød;
Hvo blev til Kampen kaaret
Imod den bittre Død?

Betragt hans dybe Vunder,
Da faaer Dit Hjerte Ro;
Og knæl for Tidens Under,
Og vær Din Længsel tro!

En Engel skal Dig føre
Til Frelsens fjerne Strand,
Der skal du Toner høre
Fra det forjettede Land.
</body>
</poem>

</content>
</section> <!-- To geistlige Digte -->

<poem id="hauch2019011639" variant="hauch2019010428">
<head>
    <title>Et geistligt Digt</title>
    <subtitle>(Efter Schenkendorf)</subtitle>
    <firstline>Stedse maa jeg derpaa grunde</firstline>
    <source pages="169-170"/>
    <!-- TODO: Find originalen. -->
    <quality>korrektur1,korrektur2,kilde,side</quality>
</head>
<body>
Stedse maa jeg derpaa grunde
I den gamle hellige Bog,
Hvordan i Judeæs Lunde
Herren vandred from og klog.

Hvordan han med milde Lader
Paa det høie Bierg mon staae,
Hvordan som en kjærlig Fader
Han velsignede de Smaa.

Hvordan han de Syge læged,
Lindred den Betrængtes Savn,
Hvordan han den Arme kvæged,
Kaldte ham med Brodernavn.

Hvordan han hver Synder trøsted,
Der bekymret til ham kom,
Og det haarde Hierte rysted,
Frelste det fra Dødens Dom.

Stedse maa jeg derpaa grunde
I den gamle hellige Bog,
Hvordan i Judæas Lunde,
Han hvert Hjerte til sig drog.

Han har trolig Hjorden ledet,
Som ham Himlens Herre gav,
Om dens Vandring har han fredet
Med sin milde Hyrdestav.

Herre, jeg mit Leie kaarer,
I Din Hjord og ved Din Fod,
Lad mig smelte hen i Taarer,
Frelst og salig ved Dit Blod.
</body>
</poem>

<poem id="hauch2019011640" variant="hauch2019010429">
<head>
    <title>Gudhengivenhed</title>
    <subtitle>(Frit omarbejdet efter Paul Gerhard.)</subtitle>
    <firstline>Mod Herrens Aasyn gaaer min Vei</firstline>
    <source pages="171-174"/>
    <quality>korrektur1,korrektur2,kilde,side</quality>
    <!-- TODO: Find originalen. -->
    <keywords>gerhardt</keywords>
</head>
<body>
Mod Herrens Aasyn gaaer min Vei,
Ham vil jeg lade raade,
Han synes streng, men er det ei,
Hans Straf er selv en Naade;
Han bygged Himlens høie Tag,
Han aldrig mig forlader,
Og slaaer han end med stærke Slag,
Saa er han dog min Fader.

En Fader, det er soleklart.
Vil ei sit Barn bedrøve,
Og skeer det, er det aabenbart
For det ved Sorg at øve;
Ja, kasted end hans stærke Haand
Mig ud i Bølgedybet,
Saa veed jeg dog, at Herrens Aand
Kan finde mig blandt Krybet.

Hvor fik jeg vel mit Ophold her
I Jordens Kamp og Fare,
Hvis ikke Herren stod mig nær,
Og vilde mig bevare?
Med ham blier selv den sorte Nat
Saa lys som Morgenrøden,
Hvad ei han holder, synker brat
Og gives hen til Døden.

Hos ham er Viisdom og Forstand,
Hos ham er ei Forvandling,
Og Tid og Sted dem kjender han
Til Hvile som til Handling,
Og hvad han gjør, er herlig gjort
Og maa til Lykken føre,
Selv naar han lukker Glædens Port
Og aabner Sorgens Døre.

Du tænker vel, naar Du ei har,
Hvad Kjød og Blod begjere,
At slig en Byrde tung og svar
Du ei formaaer at bære;
Da Sorger i hver Krog Du seer
Og lader Smerten raade
Og husker ei, at hvad der skeer,
Er til Din egen Baade.

Den Herre, der med mægtig Aand
Af Støv Dig kunde skabe,
Han holder og Din Siæl i Haand
Og kan den aldrig tabe;
Derfor Du vente maa med Ro,
Til Du hans Stemme hører,
Da skal han bygge Dig en Bro,
Der til Din Frelse fører.

Den Sæd blier sikkert altfor let,
Der savner Regn og Væde,
Og Aandens Fakkel brænder slet
I Sol og lutter Glæde;
Den Urt, der bringer bitter Vee,
Kan skjenke røde Kinder,
Saa maa Dit Øie Sorgen see,
Før det sin Frelse finder.

Nu vel, min Gud, saa lægger jeg
Mit Liv i Dine Hænder,
Du har beredet mig min Vei,
Du bedst min Bane kjender;
Saa tag mig i Din stærke Favn!
Jeg vil Dig lydig være,
Jeg veed, det vorder mig til Gavn,
Og Dig til Glands og Ære.

Naar Haabet vinker i det Blaa,
Jeg vil det ikke vrage,
Og skal jeg gjennem Tjørne gaae,
Da vil jeg ikke klage.
Og skal jeg blive her paa Jord,
Da vil jeg vente rolig,
Og hvor Du vil i Syd og Nord,
Der fæster jeg min Bolig

Og aabner sig den Vei saa trang,
Hvor Kind og Øie blegner,
Velan, jeg gjerne gaaer den Gang,
Som Herren mig betegner.
Ja, glad jeg føler Dødens Magt;
Thi den skal did mig bringe,
Hvor Herren breder ud sin Pragt,
Mens Himlens Klokker klinge.
</body>
</poem>


</content>
</section> <!-- Geistlige Sange -->

<section>
<head>
    <title>Romancer</title>
</head>
<content>

<poem id="hauch2019011641" variant="hauch2019010430">
<head>
    <title>Frelseren paa Vandet</title>
    <firstline>Den gyldne Sol sank ned i Vesterlide</firstline>
    <source pages="175-178"/>
    <quality>korrektur1,korrektur2,kilde,side</quality>
</head>
<body>
Den gyldne Sol sank ned i Vesterlide,
De sidste Straaler over Vandet spille,
Og Alt er taust og høitidsfuldt og stille,
Da seer en Snekke man ved Kystens Side.

Den klare Maane sig af Bølgen hæver,
Og Støvets Øie den til Himlen vinker,
Og Lysets Krone giennem Natten blinker,
Mens lette Taager høit i Luften svæver.

Da nærmer sig en liden Flok fra Landet,
Det er den høie Christus med sin Skare,
Fra Capernaum agter han at fare,
Og Snekken føre skal ham over Vandet.

Det store Seil sig ud for Vinden spiler,
Den dunkle Snekke glider frem af Havnen,
Men Frelseren sig lægger bag i Stavnen,
Og træt af Dagens Møie der han hviler.

Men da nu Petrus seer, at Herren sover,
Da taler høit han efter gammel Vane,
Om hvad han haaber, troer og halvt kan ane,
Mens Snekken gynger paa de sagte Vover:

,,Et Glavind vil jeg ved min Hofte binde;
,,Thi Ravnens Unger flyve skal mod Norden,
,,Og Davids Scepter skal betvinge Jorden,
,,Og Herrens Ild er optændt mod min Fjende.''

,,Og Kongers Arving skal ved Kedron stride,
,,Og Zions Løve skal af Søvn han vække,
,,Og Stormens Ørn hans Seiersvogn skal trække,
,,Og Morgenrøden foran ham skal stride.''

,,Og Død og Liv skal han med Sværdet veie,
,,I Blod skal Juda dyppe sine Hænder,
,,Og Benjamin skal knuse Fjendens Lænder,
,,Og Sol og Maane skal for ham sig neie.''

,,Og Ophirs Guld skal smykke Basans Helte,
,,Og høit vor Stemme skal i Kampen runge,
,,Og Morgenstjerner om vor Glands skal sjunge,
,,Og vi skal fængsle dem til Zions Bælte.''

- Saavidt var Petrus kommen i sin Tale,
Da blinke hvide Lyn paa Nattens Kinder,
Og fjerne Hyl blier hørt paa Klippens Tinder,
Thi Vinden suser gjennem Bjergets Sale.

Den vilde Søfugl paa sin Rede skriger,
En selsom Lysning gjennem Luften vifter,
Og Stjernen skjælver, mens den Farve skifter.
Og Stormen sænker sig, og Bølgen stiger.

Og Skyens Drage giennem Luften seiler,
Og Egen sukker i Judæas Lunde,
Og rundt om Skibet tude Stormens Hunde,
Og som en vælig Ganger Bølgen steiler.

Og Nattens Rædsel hvert et Øie blænder,
Og Hvirvelvinden over Dækket feier,
Og som en Tragt den vilde Sø sig dreier,
Og Roret brister i den Stærkes Hænder.

Da raaber Petrus: ,,Reis Dig, Du, som sover,
,,Og see, hvor Bølgen over Dækket sprøiter,
,,Stat op og hør den Sang, som Vinden fløiter,<!-- Stat op og] Stat og iflg. errata. -->
,,Stat op, Messias, tæm de vilde Vover!''

— Men før hans Ord i Stormen Vei kan finde,
Da seer han Christus ved sin Side stande
Og strække Haanden over Dybets Vande;
Da standser Bølgen og de stærke Vinde.

Og Maanen viser sig paa Himlen atter,
Og Stjernen glimter efter gammel Vane,
Og Skibet skrider fremad som en Svane,
Mens Vandets Speil sig over Dybet glatter.

Da monne Snekkens Mænd paa Christus skue:
,,Hvo er dog denne, der gjør Lynet bange,
,,Der glatter Vandet som en tæmmet Slange,
,,Der med en udstrakt Haand kan Veiret kue?''

Men Frelseren sig om til Petrus vender:
,,Din Tanke svulmer som den sorte Bølge,
,,Dit Hjertes Hovmod kan Du ikke dølge,
,,Den sande Vei endnu Du neppe kjender.

,,Dog er Du bedre selv end Dine Tanker,
,,Derfor jeg kom at redde Dig fra Døden,
,,Thi Du har stolet paa min Hjelp i Nøden,
,,Og Du har følt, at jeg er Troens Anker.

,,Men Støvets Krone skal jeg aldrig eie,
,,Og Jordens Kongespiir jeg ei skal kræve,
,,Og dog skal Dybet for mit Aasyn bæve,
,,Thi jeg er Frelsens Lys paa Nattens Veie.

,,Og alle de, der mig af Hjertet kalde,
,,De skal mig vist paa Livets Snekke skue,
,,Og de skal mærke, jeg kan Stormen kue,
,,Thi jeg er sendt at reise dem, som falde.''
</body>
</poem>

<poem id="hauch2019011642" variant="hauch2005052503">
<head>
    <title>Tvekampen</title>
    <firstline>Med Seier krandset stod den svenske Hær</firstline>
    <source pages="179-185"/>
    <quality>korrektur1,korrektur2,kilde,side</quality>
</head>
<body>
Med Seier krandset stod den svenske Hær,
For første Gang var Tilly overvunden,
Ved Leipzig traf ham Gustav med sit Spær,
Hans Mod er brudt, hans bedste Kraft er svunden;
Sit høie Maal nu stander Kongen nær,
Hans Kæmper alt har Vei bag Elben funden
Der, liig en Vandsnog, i sin Barndom ranet,
Med Hvislen flyer igjen til Oceanet.

I Skoven høres ei den mindste Vind,
Kun fjern og eensom Klosterklokken bæver,
Da standser Kongen, tankefuld i Sind,
Af sine bedste Kæmper Raad han kræver;
Han vier dem i sine Planer ind,
En dunkel Skygge paa hans Pande svæver,
Og Heltens Tale klang i Aftenrøden
Liig Sværdets Tunge, naar den bringer Døden.

Hans Herskerblik, hans Ord, hans Læbes Smiil
Henriver pludselig de raske Kæmper,
Og hver en Helt, han være nok saa vild,
Sig efter Kongens Mening gjerne læmper,
Kun En alene tvinger ei sin Ild,
Og intet Vink hans Dristighed neddæmper;
Han Seaton hed, og var i Skotland baaren,
Og Kongen havde ham til Ven udkaaren.

Og høi og kraftig hæver sig hans Barm,
Sin Hu at dølge han ei eftertragter,
Men Heltens Tale vækker Kongens Harm,
Han Taushed bød, men Seaton ei det agter;
Da hæver Gustav pludselig sin Arm,
Og Vreden ei at tæmme meer han magter,
Men Seaton blegner som et Liig og svinder,
Thi Kongens Haand har rammet Heltens Kinder.

- Men hver en Dag, naar Mørket stander nær,
Naar Faklen tændes, og naar Solen viger,
Paa Sletten snart og snart bag dunkle Træer
Forsamles Kongen og den mindste Kriger,
Og knæler ned i Aftnens Rosenskjær,
Mens Nattens Fugl i Østen langsomt stiger,
Og mens den breder sine sorte Vinger,
En deilig Psalme gjennem Leiren klinger.

Did ogsaa denne Dag mon Gustav gaae,
Da toner en af Luthers gamle Sange:
,,Ved egne Kræfter lidt vi kun formaae,
,,Dog er der En, der aldrig vorder bange,
,,Og Ordet urørt skal de lade staae,
,,Og liden Tak dertil de skulle fange,
,,Vi have lært det troligt at bevare,
,,Det er vort Skjold mod Synd og Død og Fare.''

Men da nu længst den høie Melodie
Var i den dunkle Natteluft forsvunden,
Da vandrer Kongen hvert et Telt forbi,
En enlig Vei han har i Krattet funden;
Og fremad skrider han paa Nattens Sti,
Og tænker paa den Dag, der er udrunden,
Og paa den Skkald, der havde Psalmen skreven,
Og paa den Ild, hvoraf han frem blev dreven.

,,En anden Ild har dreven dig i Dag,''
Saa tænkte han, og mon paa Maanen skue,
Der stod i Luften som en Lampe svag,
En brukken Ring da syntes ham dens Lue,
Hvis bedste Deel var truffen af et Slag,
Et gyldent Troskabspant, hvis halve Bue
Var reven bort af Tidens dunkle Vande,
Hvori sig Fortids Lys med Taager blande.

,,Ak,'' sagde Kongen, ,,hvo er den, hvis Fod
,,Ei snuble kan, mens end han er i Live?
,,For heftig blussed stundom vel mit Mod,
,,Paa Vredens Tjørne kan man let sig rive,
,,Og Ærens Træ maa gjødes tidt med Blod,
,,Hvis friske Frugter det skal atter give,
,,Men ærlig Anger kan forsone Brøden,
,,Og jeg vil kæmpe for min Tro til Døden.''

Da svinder Maanens Ring bag Skyen bort,
En enkelt Stierne blinker kun foroven,
Og Nattens Drage vorder mere sort,
Og Gustav hører nære Trin i Skoven;
,,Nu,'' tænker han, ,,det er en eensom Hjort,
,,Det feige Dyr blier tidt ved Nat forvoven.''
Da Skyen atter bort fra Maanen viger,
Og Kongen standses af en enlig Kriger.

Det Seaton er, han ligner fast en Aand,
Der alt med Gravens Rædsler er fortrolig,
Der ikke fængsles meer af hine Baand,
Der binde Siælen fast til Lysets Bolig,
Paa Sværdets Hefte lægger han sin Haand,
Kong Gustav ham betragter taus og rolig,
Da træder Seaton pludselig tilbage,
Og Haanden sank, der vilde Sværdet drage.

,,Forvovne! vil Du kæmpe nu med mig?''
Saa taler Kongen, ,,det Dig lidet nytter.''
- ,,Nei, kun min Afsked fordrer jeg af Dig,
,,Da til et bedre Land jeg Foden flytter;
,,Thi Gustavs Arm er nu en Tidsel liig,
,,Der saarer Mænd, og Krybet kun beskytter.''
- ,,Din Afsked skal jeg Dig i Teltet skikke.''
Da iler Seaton bort med mørke Blikke.

Og førend Morgenbønnen end er læst,
Et Bud fra Kongen ham hans Afsked bringer,
Og rask bestiger han sin skotske Hest,
Med skarpen Spore han den fremad tvinger,
Hvor Heden strækker sig mod Nord og Vest,
Hvor Lyngen sparsom gjennem Sand fremspringer.
Da seer en Rytter han, hvis Kaabe bølger
I Morgnens Vind, og der ham hurtig følger.

Stærkt hvirvler Stormen mellem Sand og Steen,
Og ryster Lyngen og dens blege Klokker,
Dog findes her ei nogen Qvist og Green,
Hvoraf den rive kan de grønne Lokker,
Kun Støvet jager den, som letten Reen
Paa Nordens Fjeld opjager Sneens Flokker,
Der, Seaton liig, nu mangle Grund og Kjerne,
Og drives uden Rast imod det Fjerne.

Tilsidst han kommer til et lidet Land,
Der skjermes rundt af Dannerkongens Øie,
Der hersker Freden længst, og ingen Mand
Kan der med Spær og Landse Retten bøie,
Der ender sig den lysegule Sand,
Der hviler Seaton mellem Blomsterhøie,
Da seer en Rytter han paa kulsort Ganger,
Og ikke meer at hvile han forlanger.

- ,,Hvi har Kong Gustav giennem Storm og Blæst,''
Saa taler Seaton, ,,fulgt mig over Heden?''
- ,,Jeg var din Konge nys, nu er jeg Gjest
,,I dette Land, der skjermes rundt af Freden.''
- ,,Hvi kommer væbnet Du paa kulsort Hest,
,,Som Dødens Engel, midt i Livets Eden?''
- ,,Her herskerFred, her ender sig mit Rige,
,,Og som i Døden er jeg her Din Lige.''

- ,,Hvi binder Du Din Hest bag disse Træer,
,,Og drager Sværdet fra Din venstre Side?''
- ,,Jeg er ei Konge meer paa Sletten her,
,,Som Ligemand, vil jeg med Dig nu stride.''
- ,,Jeg veed, at Tvekamp var Dig aldrig kjær,
,,Hvor kan jeg da paa denne Høimod lide?''
- ,,Et uretfærdigt Slag Din Kraft har fældet,
,,Det skal med Sværdet vorde nu gjengjeldet.''

Da styrter Seaton pludselig til Jord,
Paa Gustavs Haand hans hede Taare rinder:
,,Nei, hvor Du staaer est Du en Konge stor,
,,I intet Land det Herskertegn forsvinder,
,,Som trykket blev ved et almægtigt Ord,
,,Da Du blev til, paa Dine Heltekinder,
,,Og aldrig kan jeg voxe til Din Lige,
,,Paa Jorden ei og ei i Himlens Rige.''

- ,,Vil, spurgte Gustav, ,,tro mig tjene Du,
,,Da skal ei meer jeg vredes ved Din Tale?''
- ,,Ja jeg vil tjene Dig med ærlig Hu,
,,Thi Du mit Mod har vakt igjen af Dvale.''
- ,,Vel,'' svared Kongen, ,,Du er adlet nu,
,,Et draget Sværd skal i Dit Skjold Du male.''
- Saa red de lystig bort i Morgenrøden,
Og snart ved Lützen fandt de begge Døden.

En Gravsteen ligger paa den vilde Sti,
Der sank Kong Gustav midt i Kampens Lue,
Og ingen Vandrer kommer der forbi,
Som ikke dvæler ved den sunkne Tue,
Ved Siden af er Marken ganske fri,
Og intet Mindetegn er her at skue,
Der lagdes Seaton ned med Kinder hvide,
Han sank i Døden ved Kong Gustavs Side.
</body>
</poem>

<poem id="hauch2019011643" variant="hauch2005052504">
<head>
    <title>De to Øxer</title>
    <subtitle>(Efter et Sagn fra Christian den Andens Tid.)</subtitle>
    <firstline>Det sidste Dagslys taber sig i Nat</firstline>
    <source pages="186-192"/>
    <quality>korrektur1,korrektur2,kilde,side</quality>
</head>
<body>
Det sidste Dagslys taber sig i Nat,
Den blege Dæmring dybt i Vesten svinder,
Det høie Fruetaarn staaer nu forladt,
Og Himlens Stjernekreds om Hvile minder.
Den arbeidsvante Flok sig fjerner brat,
Der forhen svæved under Taarnets Tinder,
Med hurtig Fod den sig mod Hjemmet vender,
Hvor Arnens Lue for den Trætte brænder.

Den gamle Winfred staaer tilbage kun,
Hans strenge Blik paa Kirkemuren svæver,
Sit Dagværk veier han i Nattens Stund,
Hans Tanke klar sig gjennem Mørket hæver,
Da stiger Maanen frem paa Himlens Grund,
Dens røde Glimt paa Taarnets Tinde bæver,
Men Winfred vender sig og vandrer ene
Fra Kirken bort bag dæmringslørte Grene.

Og som han træder frem i Maanens Skjær,
En Yngling nærmer sig bag Lindens Buer.
,,Hvad vil Du, Conrad, bag de høie Træer?
Dit Øie svimmelt gjennem Natten luer.''
- ,,Vi skilles ad, jeg dvæler ei hos Jer,
,,I har mig dadlet strengt, det ei mig huer,
,,Derfor som Svend jeg aldrig meer Jer gjester,
,,Min Kunst forstaaer jeg, som den bedste Mester.''

- ,,Viig bort, Dumdristige, fra Winfreds Vei!
,,Hovmodig Selvtillid Din Sjæl forvirrer.''
- ,,Jeg er saa god som I, jeg viger ei,''
Gjensvarer Conrad, mens hans Læbe dirrer;
,,Hvad I formaaer, det mægter ogsaa jeg,
,,Og skjøndt med Harm Jert Øie paa mig stirrer,
,,Jeg Trods dog byder Jer i Mod og Kræfter;
,,Thi Jer i ingen Daad jeg stander efter.''

,,Nu,'' svarer Winfred, ,,Hovmod gaaer for Fald;
,,Dog hvad mod mig Du synded, vil jeg glemme;
,,Men hvis jeg Dig som Mester agte skal,
,,Maa Sjælens Vildskab Du med Kraft betæmme;
,,For det at prøve vil i Taarnets Hal
,,Vi samles snart, der skal en Kamp bestemme,
,,Hvo Seierskrandsen til sin Isse fæster.''
- ,,Vel,'' Svaret lød, ,,jeg der Dig sikkert gjester.''

- Den næste Dag, da mod det fjerne Vands
Sølvblanke Speil den klare Sol mon glide,
Mens lange Skyer viftede med Glands,
Liig store Faner, dybt i Vesterlide,
Da hæved dristig sig i Taarnets Krands
Den unge Svend ved Mester Winfreds Side;
En Øxe Winfred i sin Høire svinger,
De blanke Haller ved hans Fodtrin klinger.

,,Hør, unge Mand, det er et farligt Spil,''
Saa taler Winfred, mens han langsomt stiger,
,,Betænk Dig vel, Du hører Dybet til,
,,Hvis Du tilside kun en Tomme viger.''
- ,,Nu,'' svarer Conrad med et haanligt Smiil,
,,Gaa Du tilbage, hvis Dig Modet sviger.''
Da vorde tause Mester Winfreds Læber,
Og mere dristig han mod Spidsen stræber.

Med faste Skridt bestandig frem de gaae
Paa høie Trapper gjennem steile Gange,
Tilsidst det fierne Kirkens Uhr de naae,
Hvor Taarnets Ringe vorde mere trange,
Paa smalle Biælker uden Frygt de staae,
Hvortil befæstet er de Stiger lange,
Hvorhen selv Kjækheds Fod sig sjelden vover,
Hvor Nattens Ugle liig et Gjenfærd sover.

Men dybt i Afgrundssvælget ved sin Fod
Kan Conrad end de store Klokker skue,
Hvis Toner strømme liig en vældig Flod,
Og for hvis Røster selv de Døde grue;
Dog gaaer han videre med freidigt Mod,
Og snart han svæver over Kuplens Bue,
Den sorte Røg han seer i Dybet dale,
Og Luften blinker gjennem Taarnets Sale.

Da standser Winfred pludselig sin Gang:
,,Kan Du ei høre Klokkerne, der ringer?
,,Og dybt i Kirken lyder Orglets Klang,
,,Dets klare Toner sig i Luft opsvinger,
,,Det spiller, synes mig den samme Sang,
,,Som naar de Døde man til Graven bringer.''
- ,,Nei,'' svarer Conrad, ,,det er Luftens Vinde;''
Og atter stige de mod Taarnets Tinde.

Paa ny dog standser Winfreds faste Fod:
,,Seer Du det sorte Kors, der hist sig hæver?
,,Det sattes hid med et gudfrygtigt Mod
,,Til Skræk for Mørkets Aander, naar de svæver,
,,Liig Flaggermuus, der tørster efter Blod,
,,Om Taarnets Spiir, hvor Maanens Straale bæver,
,,Der vil vi hvile, før vi vandre længer.''
- ,,Nei,'' Svaret lød, ,,jeg ei til Hvile trænger.''

Tilsidst de nærme sig til Taarnets Tind,
Og høre Lyden af de gyldne Fløie,
Der snoe sig langsomt i den svage Vind,
Mens Spirets Stjerne funkler i det Høie.
Da standser Winfred tredie Gang sit Trin,
Og seer paa Conrad med opmærksomt Øie,
Og peger rolig fremad med sin Finger,
Hvor letten Sky sig gjennem Luften svinger.

En Bjælke ligger der af stærken Eeg,
I Luften strakt fra Taarnets sidste Bue.
Did nærmer sig - o rædselfulde Leeg!
O, hjelp ham Christ, at ei hans Siæl maa grue!
Thi hvis en Tomme kun hans Fod nu veg,
Da aldrig meer han Dagens Lys vil skue.
- Did nærmer Winfred sig og Foden hæver,
Og mellem Jord og Himmel taus han svæver.

Med Øxen i sin Haand han frem mon gaae,
Ei over Bjælkens Rand hans Øie trænger,
Ved Taarnets Fod sig vælte Taager graae,
Dets Spidser hæve sig, liig skarpe Tænger;
Den lette Spurv saa høit kan neppe naae,
Muursvalen under ham i Luften hænger,
Med stille Gang den klare Sol nedglider,
Mens Winfred langsomt frem paa Bjælken skrider.

Først ved dens Spidse standser han sin Fod,
Høit Øxen blinker i den Stærkes Hænder,
Og fast han hugger den med roligt Mod
Og sikker Haand, hvor Egebjælken ender,
Tilbage skrider saa den Mester god,
Med strenge Blik han sig mod Conrad vender:
,,Nu hent mig Øxen, Svend, hvis Du vil være
,,Din Mesters Ligemand i Kunst og Ære!''

Den unge Mand sig reiser med et Smiil,
Med raske Fjed han hen mod Bjælken springer,
Hans Øie trænger, liig en dristig Piil,
I Dybet ned, mens kjækt han frem sig svinger;
Da kommer Flaggermusen frem med Iil,
Og væver Mørkets Net med magisk Finger;
Med vildsom Flugt den gjennem Luften glider,
Mens fast og dristig Conrads Fod fremskrider.

Til midt paa Broen gaaer han uden Gru,
Der trang imellem Død og Liv hensvæver;
Men der han standser med tvivlraadig Hu;
En selsom Stemme giennem Luften bæver:
,,Siig hvilken Øxe, Mester, mener Du?
,,Thi der er to, der sig fra Bjælken hæver.''
- Da klinger Winfreds Røst i Aftenrøden:
,,Nu hjelpe Gud Din arme Sjæl i Døden!''

O vee, o vee! Knap Ordet er forbi,
Og knap det Vei igjennem Luften finder,
Før Conrad vakler paa den smalle Sti,
Og ned han styrter fra de høie Tinder;
Fra Dødens Magt ham Intet meer kan frie,
Vel hundred Alen dybt hans Legem svinder,
Og Afgrundsslangen ved sit Bytte klæber,
Men Blodet viger bort fra Winfreds Læber.
</body>
</poem>

<poem id="hauch2019011830">
<head>
    <title>Den gamle Ganger</title>
    <firstline>Prinds Carlo har sig vendt fra Verdens Tant</firstline>
    <source pages="193-197"/>
    <quality>korrektur1,korrektur2,kilde,side</quality>
</head>
<body>
Prinds Carlo har sig vendt fra Verdens Tant,
Skjøndt end han ei har naaet sin Alders Sommer,
Og han er viis og kjender Loven grant,
Og er en sindig og retfærdig Dommer.

Hans Fader hersked i Neapels Land,
Og han gav Dommens Sværd i Sønnens Hænder,
Og bygged ham en Borg ved Sommas Strand,
Der, hvor Vesuv i Nattens Mørke brænder.

Og naar ved Daggry Mulmet svinder hen,
Og Stjernen slukker sig paa Solens Veie,
Da samle sig de vise Lovens Mænd
I Prindsens Hal, for Retten der at pleie.

Ved Hallens Indgang er en Klokke stor,
Hvis dybe Toner gjennem Borgen bæver,
Naar blot man rører ved den tynde Snor,
Der letbevægelig paa Muren svæver.

Til alle Tider paa den travle Dag
Kan sig Enhver ved Klokkens Hjelp nu nærme,
Og har i Sandhed han en ærlig Sag,
Da veed han vist at Loven vil ham skjerme.

Prinds Carlo tankefuld i Hallen staaer,
En eenlig Svend kun dvæler ved hans Side,
Mens Vintervinden gjennem Dalen gaaer,
Og Nattens Skygger over Engen glide.

- ,,Jer Faders Gaard er fuld af Liv og Lyst,
Saa mæler Svenden, mens han Hallen lukker,
,,Hvi vil I dvæle da paa denne Kyst,
,,Hvor Bølgen sørgelig ved Stranden sukker?''

- ,,Den hele Skabning sukker jo paa Jord,
,,Selv Creaturet mod Forløsning længes;
,,Men jeg bør her fortolke Lovens Ord,
,,At ei for stærkt de Svage skulle trænges.''

Saa taler Carlo med alvorlig Aand,
Og knap han ender, før sig Snoren rører,
Som om den droges af en sagte Haand,
Og Klokkens Toner man i Borgen hører.

,,Gaa strax og siig, at Porten aabnes skal!''
Saa byder Prindsen, hurtig Svenden lyder
Og stiger ned, hvor sig i bugtet Fald
Rundt om sin Midte Snegletrappen skyder.

Høit Faklen flammer, mens han fremad gaaer,
Med faste Skridt ad Gangen hen han triner,
Han standser ei, før han ved Porten staaer,
Dens tunge Fløidør paa sin Hængsel hviner.

Og langsomt aabnes den i Nattens Blæst,
Forsigtig Svenden Foden fremad flytter,
Da seer ved Faklens Lue han en Hest,
Der mod den høie Muur sit Hoved støtter.

Af Kulde skjælver den i Vintrens Vind,
Dens dybe Suk kan gjennem Natten høres,
I Klokkens Snor den har sig viklet ind,
Da maatte Malmet i sin Hvælving røres.

Dog Svenden leer og iler bort med Spot,
Og snart sit Budskab mon han Carlo bringe:
,,Min ædle Prinds! det er en Ganger blot,
,,Der ved Din Port sig øver i at ringe.''

- ,,Den føres skal,'' saa Prindsens Gjensvar lød,
,,Til Staldens lune Bo, det strengt jeg byder,
,,Der skal den finde Tilflugt i sin Nød,
,,Og pleies vel, til Dagens Sol frembryder.''

Den næste Morgenstund, da Lovens Mænd
I Borgen samle sig for Dom at fælde,
Da føres langsomt gjennem Gaarden hen
En Ganger graa, der synes mat af Ælde.

Den med tungsindigt Øie seer mod Jord,
Dens Kraft er brudt, den sig mod Graven helder,
Hvordan den fangedes i Klokkens Snor
I Nattens Mørke, nu Prinds Carlo melder.

,,Den Ganger, der fandt Vei i Nattens Blæst,''
Saa lød en Dommers Røst ved Prindsens Side,
,,Den fordum var en mægtig Ridders Hest,
,,Jeg selv har seet Capetio den at ride.''

- Capetio kaldes da til Prindsens Slot,
Hans Haar er hvidt, hans Ungdom længst er svunden:
,,Den Ganger, Prinds, jeg kjender meget godt,
,,Ved den i Kampen tidt jeg Vei har funden.

,,Dens Gang var let, dens Øie var som Ild,
,,En bedre Stridshest ingen Ridder eier,
,,Den som en Løve var i Kampen vild,
,,I mangt et Slag den førte mig til Seier.

,,Men Alderdommen lammer nu dens Flugt,
,,Den er en Skygge kun fra svundne Dage,
,,Den gavner ikke meer, dens Ild er slukt:
,,Thi syntes mig, jeg maatte bort den jage.''

Men Carlo veier Ordet i sin Hu,
Kun efter Retfærd vil sin Dom han læmpe:
,,I fordums Tid var ogsaa tapper Du,
,,Du var en drabelig og sjelden Kæmpe.

,,Men Alderdommen lammer nu Din Flugt,
,,Du er en Skygge kun fra svundne Dage, '
,,Du gavner ikke meer, Din Ild er slukt,
,,Det er da klart, at vi Dig bort maa jage.''

- Da sank Capetio ned ved Prindsens Fod,
Hans Hjertes Skyld sig maler i hans Øie,
Og han, som fordum kjæk i Kampen stod,
Maa nu med Skjælven sig i Støvet bøie.

Ham skjenkes Naade, dog paa Prindsens Bud
Han først maa sværge høit - saavist som Anger
Kan Synderen forsone med sin Gud -
Taknemlighed at vise mod sin Ganger.

Saa stiger han i Gaarden ned paa ny,
Og bringer den med egen Haand tilbage
Til Staldens Bo, hvor nu den finder Ly
Og pleies vel paa sine gamle Dage.
</body>
</poem>


<poem id="hauch2019011644" variant="hauch2019010431">
<head>
    <title>De syv Børn</title>
    <subtitle>(digtet i Aaret 1816)</subtitle>
    <firstline>Med røden Kind, med Fiær, der vendte</firstline>
    <source pages="198-210"/>
    <quality>korrektur1,korrektur2,kilde,side</quality>
</head>
<body>
Med røden Kind, med Fjer, der vendte
De silkebløde Dunn for Vinden,
Med Falk paa Bryst, med Tømmer spændte,
Holdt paa en Hest, saa let som Hinden,
Ved Borgen Ridderdamen prægtig.
Mens Vindelbroen nedsank vægtig.

Paa vilden Hingst sad vilden Ridder,
Men Svenden paa en ringre Ganger.
I Skov ei hørtes Fugleqvidder,
Fra Green forjoges Vaarens Sanger;
Det grønne Græs, bedækt med Telte,
Om Skoven slog et hvidligt Bælte.

Med Haandtag mødtes, med Pokalen
Til Randen fyldt, den tætte Skare;
Men vældig svang sig over Dalen,
Liig Tordenveir, dog uden Fare,
Fra Taarnets stærkt forgyldte Krone
Basunens dumpe Bryllupstone.

Dog hun, den skjønne Brud, sig fjerner,
Den unge Lok for Vinden bæver,
Hun kalder, og en Skare Terner
Paa hendes Vink alt Foden hæver;
Hun vinker dem fra Lundens Grene,
Og vanker bort med Een alene.

,,Saa skal I vifte hen, I Vinde,
,,Min Vaar, min Ungdomskrands i Mulde!
,,Saa skal min Jomfrurose svinde,
,,Beundring skiftes om til Kulde;
,,Saa skal jeg staae, liig Rosens Tjørn,
,,En falmet Viv blandt mine Børn!''

Saa taler hun, den Terne neier
Sig ydmygst dybt bag Mosesivet.
,,Ak, al den Glæde Verden eier
,,Min ædle Viv, blev Eder givet,
,,Jeg fødtes til Jer Træl at være,
,,Men I skal leve høit i Ære.''

- ,,Seer Du ei hist med blege Læber
,,Ved Bækkens Rand den stakkels Kvinde,
,,Et Barn ved hendes Bryst sig klæber,
,,Saa hendes Liv og Kraft mon svinde;
,,Som Jomfru var hun frisk at skue,
,,Syv Børn mon hendes Skjønhed kue.''

Saa taler hun, den Terne hefter
Sit hvasse Blik paa Borgens Lilie.
Hun stander still', hun tænker efter:
,,Mechtilde, Viv, er det Din Villie?
,,Vil i en evig Vaar Du gløde,
,,Og vil Du intet Foster føde?''

,,Du siger, hvad jeg vil, min Terne.''
— ,,Tænk efter vel, hvad Du forlanger.''
— ,,Tænk selv, at Du min Sorg kan fjerne.''
— ,,Nu vel, jeg dybt i Skoven ganger,
,,Jeg bringer En, som vel Dig trøster,
,,Du giøre selv saa, hvad Dig lyster.''

Og da hver Giest til Borgen iled,
Da Natten feired over Dagen,
Mens Maanen bleg ved Seiren smiled
Og skjulte den med blege Lagen,
Kun kort før Brudefaklen flammer,
Mechtilde sidder i sit Kammer.

Af Fest og Larm og Angst bedøvet,
Hun mellem Kuld og Hede gruer,
Og skjælvende som Espeløvet,
Hun seer paa Dørens hvalte Buer.
Da springer op de som for Vinde,
Paa Tærsklen staaer en gammel Qvinde.

En gammel Qvind mod sorte Klæder
Hun snoer sig sagte som en Slange,
Hun ydmyg hen for Bruden træder
Og siger: ,,Vær mit Barn ei bange!
,,Jeg veed Din Sorg og kan den tvinge,
,,Din Terne monne hid mig bringe.

,,Du frygter Aldrens hvide Smukke,
,,Du frygter Børn og Angst og Smerte,
,,Vær rolig, Barn! de skal ei trykke
,,Dig tungt just paa Dit bange Hjerte;
,,Du est en ung og deilig Frue,
,,Og Sorgen bør Dig ikke kue.

,,Hvis paa min Kunst Du vilde lide,
,,Dens Kraft Du sikkert engang sanded;
,,Dog maa Du gaae ved Midnatstide,
,,Hvor Møllens Hjul gaaer rundt for Vandet,
,,Hvor Strømmen dybt fra Slusen falder,
,,Der vil jeg stande, naar Du kalder.''

Den Gamle svandt, men halvt kun vaagen
Mechtilde skjalv, forladt af Varme;
Dog snart hun glemte Drømmetaagen,
Varmt krystet i sin Brudgoms Arme,
Paa Jagt, paa Gang'ren, ved hans Side,
Hun glemte snart sin Angst og Qvide.

De muntre Terner Væven sloge,
Mechtilde sad i Fruerstue;
Da smiled En med Øine kloge:
,,Hil være Jer, min stolte Frue!
,,Jert Livbaand er for trangt'' hun meldte,
,,Vi væve Jer et Fruerbelte.''

Da Kindens røde Roser svinde:
,,Sligt Ord Du vover at frembære,
,,Du frækforvovne Tjenerinde!
,,Det er ei saa, det skal ei være,
,,Før hvile skal mit Liig paa Baare!''
Da blegned alle Terner saare.

Mechtilde synker dybt i Tanker;
Hun hviler ved sin Husbonds Side,
Med Bæven hendes Hjerte banker,
Og op hun staaer ved Midnatstide.
Mens Ridd'ren slumrer paa sit Leie,
Hun iler gjennem Borgens Veie.

Hun dreier Portens Laase listig,
Hvert Trin gjenlød fra Borgens Stene.
Hun sænker Broen sagte, listig,
Nu staaer hun alt paa Engen ene.
Hun hører Egens Blade suse,
Og fjernt hun hører Vandet bruse.

Og som hun gaaer, hun seer fremskride
En eensom Vandrer gjennem Skoven.
Han træder frem i Klæder hvide,
Mens Maanen glimter klar foroven;
Han hæver høit sin Røst: ,,Mechtilde!
,,Hvi gaaer i Natten Du saa silde?''

Hun følger Hjertet selsomt banke,
Det var, som om han kunde drage
Af Sjælen frem den skjulte Tanke,
Hun kan ei holde den tilbage,
Og Ordet over Læben glider,
Mens Himlens Lys med Mørket strider.

,,Du kjender mig?'' saa mon hun spørge,
— ,,Jeg kjender Dig og Dine Drømme.''
— ,,Saa veed Du og, hvi jeg maa sørge. 
,,Og færdes her ved Vandets Strømme.''
— ,,Jeg Alting veed, hvad Du kan sige;
,,Vend om! den Gamle vil Dig svige!''

— ,,Og kjender Du, som Alting kjender,
,,Den Smerte, som en Viv maa lide,
,,Naar hendes Ungdom Ryggen vender,
,,Naar hendes Lokker vorde hvide,
,,Naar Angst og Qval mit Legem saarer
,,Og slukker Øiets Glands i Taarer?

,,Naar Barmens kjække Fylde svinder,
,,Naar ranke Væxt af Fødsler tvinges,
,,Naar Rødmen flyer fra mine Kinder,
,,Naar rundt af Børn mit Fjed omringes,
,,Naar jeg med falmet Skjønhed sniger
,,Mig frem til Spot for unge Piger?''

— ,,Forvænte Viv! Du kjender ikke
,,Den Skat, der blev en Moder givet,
,,Hun er en Fryd for Engles Blikke,
,,Hun vandt den bedste Krands i Livet,
,,Og med et Suk, der sagte stiger,
,,Hun hilses af de unge Piger.''

— ,,En Jomfrus Lod mig meer forlyster,
,,Paa Jord jeg intet Bedre kjender;
,,Høit hvælve sig de unge Bryster,
,,Hun skjuler dem med sine Hænder;
,,Hun Haaret i en Fletning føier,
,,Og Nakken af dens Vægt sig bøier.''

— ,,Og troer Du ei, at Grenen zirer
,,Det store Træ, hvoraf den springer?
,,Hver Blomst, der høit i Toppen spirer,
,,Sin Moders Ros mod Himlen bringer,
,,Og modnes een kun i det Høie,
,,Da har Du Fryd for al Din Møie.''

— ,,Det være som det vil, mig huer
,,Min egen Villie dog at følge.''
— ,,Og veed Du ogsaa, hvad Dig truer,
,,At i Dit Skjød sig alt mon dølge
,,Et spædt, uskyldigt Foster stille?
,,Det maa Du først ved Livet skille.''

— ,,Ja røver det, hvad meer end Livet
,,Jeg elsker, alt mit Haab, min Lykke,
,,Det Bedste, hvad paa Jord er givet,
,,Min Ungdom og min Skjønheds Smykke.
,,Da myrder jeg, hvo mig vil myrde,
,,Og kaster bort, hvad er til Byrde.''

— ,,Er det Din Villie fast og rolig,
,,Din Villies Magt kan Ingen tvinge,
,,Saa gaa! der staaer Din Hjelpers Bolig,
,,Der staaer hun selv ved Hjulets Ringe.''
Mechtilde seer den Gamle stande
Ved Møllens dybe dunkle Vande.

Den Gamles Knæe sig ydmygt neie,
Saa aabner hun den lukte Sluse,
Hun viser Vandet andre Veie,
At frit det kan til Møllen bruse,
Med Iil det sine Strømme sender,
Og Hjulet vælter sine Tænder.

Den Gamles Been sig sagte flytte:
,,Mechtild! Du mærke paa min Tale!
,,Vil Du Din Sorg mod Ungdom bytte,
,,Det maa Dit Barn med Blod betale.''
— ,,Saa tag det hen!'' hun sagte siger,
Mens Blodet ræd fra Kinden viger.

Hun føler grant den Gamles Hænder,
De tynge hendes Liv mod Jorden;
Dog snart hun knap sig selv gjenkjender,
Hun rank og smal er atter vorden,
Hun hæver høit af Fryd sin Stemme,
Da kan hun fjernt en Graad fornemme.

Sex Gange vender hun tilbage,
Hvor Hjulet rundt for Vandet svæver,
Sex Gange hører hun det klage,
Som naar et Barn af Smerte bæver,
Den sidste Gang den Gamle taler:
,,Nu skal Du see, hvad Møllen maler.''

Mechtilde ind ad Døren triner,
Der skjuler sig bag Pilens Grene,
Da vorde blegere blege Miner,
Der drypper Blod fra Møllens Stene;
Et Barn sig under Hiulet vender
Og knuses langsomt af dets Tænder.

Da flyder Angrens bittre Taare,
Mechtilde bleg til Borgen bæres,
Ved Dag og Nat hun skjælver saare,
Hun stedse meer og meer hentæres;
Hun stedse seer den fæle Qvinde,
Og Blodet under Hjulet rinde.

Hun vorder stedse bleg og bange,
Naar fjernt et Barn hun monne skue.
Hun aldrig tør i Kirken gange,
Og aldrig under Altrets Bue;
Thi høit de fromme Børneklynger
Til Herrens Priis fra Choret synger.

Alt meer og meer slaaer Smerten Rødder,
Tilsidst hun bær' sin Sorg ei længer;
Hun synker til sin Husbonds Fødder,
Den sorte Daad fra Læben trænger,
Sin svare Brøde høit hun siger,
Men Ridderen ræd tilbageviger.

Med bortvendt Kind, han taler ikke,
Til Døren peger kun hans Finger;
Hun aldrig mere seer hans Blikke,
En Terne bort den Blege bringer.
Hun maa fra høien Borg bortvige,
En Gysen for hver Viv og Pige.

Og for de rige Purpurklæder
En haaret Særk blier hende givet;
Med blottet Fod hun Veien træder,
En Strikke bærer hun om Livet,
En Hat, belagt med Muslingskaller,
Med side Læg fra Issen falder.

En sparsom Drik kun Tungen qvæger,
Hun eensom gaaer, som til sin Brøde,
Hun tømme maa det bittre Bæger,
Hun betler for hver Dør om Føde;
Alt længst er hendes Skjønhed borte,
Da naaer hun til Lorettos Porte.

Der staaer i Kirkens Chor opstillet,
Til Bøn og Tro og Andagt kaaret,
Den hellige Jomfrus høie Billed,
Der blier af Englevinger baaret;
Men det er Nat og Lampens Lue
Nedblinker mat fra Kirkens Bue.

Mechtilde raver som i Blinde,
Skjøndt Straaler gjennem Natten ile,
Hun ei til Altret Vei kan finde,
Tilsidst hun sætter sig til Hvile;
Thi Søvn og Mathed hende tvinger,
Da vifter det i Luft som Vinger.

Syv Børn igjennem Kirken svæver
I hviden Dragt paa Nattens Veie,
Saa drømmer hun, mens Hjertet bæver,
Da nærme sig til hendes Leie;
Der standse de med sagte Klage,
Men Echo kaster den tilbage.

,,Vi er den Børneflok,'' de sukked,
,,Der engang hviled ved Dit Hjerte,
,,Men Jordens Indgang fandt vi lukket
,,Og maatte flye med Qval og Smerte,
,,Og maatte bort som Skygger vige
,,Til den ufødte Verdens Rige.''

Da seer hun Blik i Loftet lue
Som Stjerner paa den hvalte Himmel,
Og Syner fylde Kirkens Vue,
Hun seer en selsom, talløs Vrimmel,
Liig Bølger, der i Vinder bæve,
Liig Svaner, der i Luften svæve.

,,Det er et Folk med Dig forbundet,''
Saadan det ældste Barn mon tale:
,,De skulde Vei til Jorden fundet
,,Ved os; dog nu til Støvets Dale
,,Vist aldrig deres Fjed sig vender,
,,Det hindret blev af Hjulets Tænder.''

Da vaager op med Skræk Mechtilde,
Mens Lysets Sol i Østen stiger;
,,Det er forbi, det er for silde!''
Saa taler hun, mens Mørket viger,
,,En Verden har min Udaad slukket,
,,For mig har Himlens Port sig lukket.''

- ,,Nei Himlens Port er aldrig lukket,
,,Saalænge Angrens Taare brænder,
,,Og Naadens Lys er aldrig slukket,
,,Naar Sjælen kun til Gud sig vender;
,,Thi han kan ei sin Skabning glemme,''
Saa taler mildt en mægtig Stemme.

Den kommer fra det høie Billed,
Der blier af Englevinger baaret,
Og der i Kirkens Chor er stillet,
Og er til Bøn og Andagt kaaret;
Det hulde Blik hver Synder trøster,
Et Barn hun mildt i Armen kryster.

Mechtilde skuer op fra Jorden,
Nu kan til Altret Vei hun finde,
Den hvide Pillegrim fra Norden
Hun kjender i den høie Qvinde,
Hun og den lille Dreng gjenkjender,
Hun saae ham under Hjulets Tænder.
</body>
</poem>

<poem id="hauch2019011645" variant="hauch2019010432">
<head>
    <title>Prindsessen af England</title>
    <subtitle>(digtet i Aaret 1816)</subtitle>
    <firstline>Alviva var Konningens Søster huld</firstline>
    <source pages="211-215"/>
    <quality>korrektur1,korrektur2,kilde,side</quality>
</head>
<body>
Alviva var Konningens Søster huld,
Hun blomstred som Markens Lillie,
Ung Edvin stirrer saa tankefuld,
Prindsessen kun eied hans Villie.

Med sikkre Piil han redder sin Drot
Paa Jagten fra Bjørnen den brune,
Et Smiil var hans Løn, medens Had og Spot,
Snart risted ham Glemselens Rune.

Dog banker et Hjerte med hemmelig Kraft,
Ret aldrig det kan ham glemme,
Paa Gangen han hører et raslende Taft,
I Skumringen lyder en Stemme:

,,Hvis, Ridder, Du gaaer, hvor i Aftenens Glands
Mod Strandbredden Bølgerne seiler,
Du finder en Mø med en Blomsterkrands,
Den skjenker hun gjerne sin Beiler.''

— ,,Havbølgen iler mod Stranden hen,
Den ene knuser den anden,
Og Ordet spildes af troløs Ven,
Ret aldrig jeg kommer til Stranden.''

— ,,Hvis, Edvin! Du vanker i Lunden i Nat,
Hvor Roserne blomstre med Lilie,
Du finder en Mø bag det sorte Krat
Med Elskov og trofast Villie.''

— ,,Min Jomfru! Du lokker en fangen Hiort,
Kun Een har mig tæmmet alene,
Jeg følger kun hende, jeg vanker ei bort,
Mig lokker ei Lundenes Grene.''

— Men Sløret synker fra Jomfruens Kind,
Hun skjælver og blusser saa saare;
Han blegner og rødmer med henrykt Sind,
I Øiet fremtrænger en Taare.

Han hæver sin Røst, hun hvisker: ,,Tys!
Vi samles ved Midnatstide.''
Han trykker paa Haanden et brændende Kys,
Saa svinder hun let til Side.

Men Speideren træder for Kongen brat:
,,Ung Edvin Dig trodser forvoven,
Din Søster bortvandrer hver eneste Nat,
Og samles med ham i Skoven.''

Da vorder Tyrannen af Harme hvid,
Mens Rynkerne Panden fure,
Et Fængsel sig aabner ved Midnatstid
Med Mug paa de fugtige Mure.

Og Jorden hilser den unge Vaar
Vel tyve, ja flere Gange,
Mens Edvin sidder med sølvgraae Haar,
I Fængslet, en sørgende Fange.

Hans Ungdom bortsvinder, hans friske Natur,
Forgjeves er alle hans Kampe,
Fiirbenen kryber paa fugtige Muur,
Imellem de giftige Svampe.

Et eensomt Lys i den store Hal
Med Møie kun adspreder Taagen,
En pibende Muus er hans eneste Skjald,
Der dristig sig nærmer fra Krogen.

,,Og er Du min eneste Ven i min Nød,''
Han støtter sit Hoved til Staven,
,,Jeg deler med Dig mit skimlede Brød,
Min trofaste Sanger i Graven!''

En Midienat, mens han sidder paa Straae,
Og Søvnen flyer fra hans Øie,
Da skydes til Side den tunge Slaa,
Og Porten sig aabner med Møie.

Frøen sig pladsker i muddrede Vand,
Mat brænder den døsige Lue,
Da skuer han staae paa det graahvide Sand
En bleg og skjælvende Frue.

Den øvre Verden han husker saa lidt,
Som Liget, der ligger paa Baare,
Dog neppe hun kommer med sagte Skridt,
Da brister han heftig i Taare.

Den deiligste Jomfru, paa Jorden gik,
Var nu en bedaget Qvinde,
,,Alviva!'' han sukker med udslukt Blik,
Mens Taarerne strømmeviis rinde.

De Lokker, der ned over Hælen hang,
Nu vare som Sølv at skue,
,,Jeg vilde kun see dig en eneste Gang,''
Saa sukker den blege Frue.

,,Ak Gud, jeg har søgt Dig i tredive Aar
Med Elskov og inderlig Længsel,
Først nu jeg Dig finder med sølvgraa Haar,
I Dybets sorteste Fængsel.''

— ,,Jeg sidder alt her i saa lang en Tid,
Og havde fast glemt at græde,
Dog nu da jeg seer Dig af Sorgen hvid,
Maa atter min Kind sig væde.''

Da sukked saa dybt den blege Viv,
Mens Edvin sit Øie nedsænker:
,,Stjaalen de har os vort lange Liv
Med Vold og grusomme Rænker.''

En Gang de sad i den yndige Vaar
Med Elskov og sagte Latter,
Med Ungdomskrands i det lokkede Haar,
Nu sidde de sammen atter.

De tænke tilbage paa fordums Lyst,
Med veemodsvulmende Hjerte,
Da hæver med Suk sig det fulde Bryst
Og brister af inderlig Smerte.
</body>
</poem>

<poem id="hauch2019011646" variant="hauch2019010433">
<head>
    <title>Kong Knud i Odense</title>
    <subtitle>
        <line>En Romance</line>
        <line>i fem Sange</line>
    </subtitle>
    <firstline>Alt funkler Stjernen over Kirkens Tag</firstline>
    <source pages="216-227"/>
    <quality>korrektur1,korrektur2,kilde,side</quality>
</head>
<body>
<nonum><center>1.</center></nonum>

Alt funkler Stjernen over Kirkens Tag,
Og Mørket hviler paa de lange Veie,
Og Trællen slumrer efter travle Dag,

Men Konning Knud staaer vaagen ved sit Leie,
Af svare Tanker er hans Hjerte træt;
,,Før,'' siger han, ,,vil ei jeg Magten eie,

Før jeg vil eftergive Kirkens Ret,
Og see paa Faren med et frygtsomt Øie,
Og hylde det, som nedrigt er og slet.

De vilde Flokke falde skal til Føie,
Og jeg skal være dem et Tugtens Riis,
Og i sin Gang de skal ei Retten bøie;

Men give Tiende paa christenviis,
Og bygge Templer i de dunkle Dale,
Hvori vi sjunge kan til Herrens Priis.''

Saavidt var Kongen kommen i sin Tale,
Da seer sin Broder han med Skiold og Spær,
Skjøndt Søvnen nys ham dyssed dybt i Dvale.

— ,,Hvad vil den Kæmpe, som jeg mest har kjær,
Hvad vil den Helt, som Frygten aldrig kuer,
Hvad vil min Benedict i Natten her?''

— ,,Tro ei paa Blak! hans Blik mig ikke huer,
Hans Broder hængte vi paa Skovens Green,
Og Hevnen dybt i Trællens Hjerte luer.''

— ,,Hans Broder dømte jeg paa Tingets Steen,
Han vel fortjente for sin Synd at bøde,
Dog Blakke selv vist gjør mig ingen Meen.''

— ,,Ha vogt Dig vel! Seer Du ei Ilden gløde?
De vrede Bønder sankes under Ø,
Og uden Hær, hvordan vil Du dem møde?''

— ,,Før frygted aldrig Du paa Land og Sø,
Du veed, at Christus over Livet raader,
Naar han Dig kalder, bør Du gjerne døe.

— ,,Min ædle Drot! her Taushed lidet baader,
Og ærligt talt, en Drøm mig ængsted nys,
Maaskee Du løse kan dens dunkle Gaader.''

— ,,Fortæl, min Benedict! tidt Sjælens Lys
Igjennem Drømme vil sig aabenbare,
Som Stjerneglimt igjennem Nattens Gys.''

— ,,En vældig Snekke saae jeg frem at fare,
Dens røde Vimpel mon til Himlen naae,
Mens hvide Seil den over Bølgen bare.

Og Stjerner blinked mellem Skyer graae,
Og vrede Bølger slog mod Snekkens Side,
Og Dødninghelte jeg i Stavnen saae.

En Psalme klang fra deres Læber hvide,
Og aldrig før jeg hørte saadant Qvad,
Det lød som Svanesang ved Midnatstide.

Men du var fremmest i den lange Rad,
Da blev mit Pandser let som Ørnens Vinge,
Og hen jeg droges, hvor min Konge sad;

Mens dobbelt høit jeg hørte Sangen klinge.''

---

<nonum><center>2.</center></nonum>

Vildt Vinden suser over Danmarks Vang,
Som Suk det lyder og som Glam af Hunde,
Mens Nattens Timer gaae den vante Gang.

Ei lyster Kongen da i Hal at blunde
Og eensom vandrer han i Byen ud,
Hvor Kirken kneiser bag de dunkle Lunde.

Den selv han pynted som en Christi Brud
Med Krone, Spiir og med forgyldte Ringe,
Der vil han eensom bede til sin Gud.

Der skal hans Aand til Lysets Væld sig tvinge,
Mens Mørket tynger paa den snevre By,
Da hører han de klare Klokker klinge.

De gyldne Fløie glimter under Sky,
I Laasen klinger alt den blanke Nøgle,
Og Kirkeporten springer op med Gny.

Da flygter bort med Skræk hver spættet Øgle,
Der nærer sig af Gift bag Gravens Steen,
Mens blege Spøgelser i Natten gjøgle.

Den høie Konning ind ad Døren treen,
Han iler hen, hvor Nattens Gjenfærd viger
For Lampens Lys ved Sanct Albani Been.

Der knøler han til Jord, mens Maanen stiger
Høit over Kirken, som en Tanke klar,
Der gjennem Mørket efter Solen higer.

Da vorder Kongens Hjerte som et Glar,
Og uden Selvbedrag kan han erkjende
Den Vei paa Jorden, som han vandret har.

Thi som i Døden ofte det skal hænde,
Saa ruller Livet ham igjen forbi,
Og Aarets Kreds han seer tilbagevende.

Og ved en skjult og underlig Magie
Seer han den Tid, der svandt i Vesterlide,
I nyfødt Glands paa Morgenrødens Sti.

Da hæver Stemmen han ved Midnatstide,
Hans Tale klinger over Mulm og Grav:
,,Jeg seer mit eget Liv forbi mig skride.

Jeg seer mig smykket med den gyldne Stav,
Jeg seer mig Røgelse til Templet bringe,
Jeg seer mig færdes over salten Hav.

Det blanke Glavind seer jeg mig at svinge,
Jeg seer mig fælde Dom bag Skovens Green,
Og fjernt en Vuggesang jeg hører klinge.

Og skjøndt jeg veed, at ingen Siæl er reen,
At Støvets Gierning viftes bort som Skummet,
Der bryder sig paa Klippens sorte Steen.

Saa har mit Hierte dog det Ord fornummet,
Der kalder Livet frem af Gravens Nat,
Naar Jordens Tungemaal er længst forstummet:

Derfor jeg veed, at jeg er ei forladt.''

---

<nonum><center>3.</center></nonum>

Da nu han veiet har hver svunden Stund,
Da klinger der en Røst bag Altrets Kierte,
Saa Kirken skjælver i sin dybe Grund:

,,Din Tro Dig luttret har i Synd og Smerte,
Thi den, der lytte vil til Livets Ord,
Han Frelsens Dom har skrevet i sit Hjerte.''

Og atter klinger det i Luft og Jord,
Og ingen Muur kan Kongens Øie hindre,
Og Aander skuer han fra Syd til Nord.

Bag Skyens Rifter de liig Stierner tindre,
Hvis gyldne Flammer Mørkets Magt ei kuer,
En glimter mere stærkt, en anden mindre.

Men dybt i Dybet brænder andre Luer,
Og gjennem Natten kan han Skygger see,
Og hører Ord, for hvilke Sjælen gruer.

Thi opad klinger det i navnløs Vee:
,,Jeg kaldtes viis og kunde Runer riste,
Dog Runer hjelper ei for Dødens Lee.''

— ,,Jeg var en Drot og maatte Kronen miste,
Nu maa jeg skjælve hver en Midnatsstund,
Naar sorten Maddik banker paa min Kiste.''

— ,,Jeg søger Guld endnu paa Gravens Bund.''
— ,,Jeg føler Tørst, men ak! jeg mangler Læber.''
— ,,Jeg føler Hunger og jeg mangler Mund.''

— ,,Mod Jordens Glands mit brudte Hjerte stræber,
Dog aldrig løfter jeg den tunge Steen,
Og hvert et Ledemod til Dybet klæber.''

— ,,See Flammen brænder i den visne Green,
Om Vellyst drømmer jeg paa Gravens Pude,
Men ak! jeg favner kun de muldne Been.''

— Da skuer Kongen<note>skuer Kongen] skuerK ongen</note> op mod Kirkens Rude,
Hvor bedre Syner for hans Øie staae,
Og Gravens Hunde holder op at tude.

Men Nattens Lilier funkler i det Blaa.

---

<nonum><center>4.</center></nonum>

Alt klinger Skoven høit af Fugleqvidder,
De lyse Straaler sig i Østen sanke,
Men rolig Kongen end i Choret sidder.

Mod Nattens Syner vender sig hans Tanke,
Skjøndt Dagens Lampe høit paa Himlen hænger,
Skjøndt skarpe Spær paa Kirkedøren banker.

En trofast Skare gjennem Kirken trænger,
Da mæler Benedict, den Drot for Helte:
,,Snart kommer Fjenden hid med Spyd og Stænger.

Men vi skal møde ham med Sværd fra Bælte,
Og før mod dig han skal sit Glavind svinge,
Skal mangen Træl i eget Blod sig vælte.''

Da mæler Knud: ,,Jeg hører Krigsraab klinge,
Dog hvis Du føie vil min sidste Villie,
Da skal Du mig en Præst i Kirken bringe.''

Snart staaer en Geistlig ved den sorte Tilie,
Hvor blege Billeder i Støvet smuldre,
Hvor Korset krandses af den hvide Lilie.

Men udenfor man hører Kampen buldre,
Da knæler Knud hver ydre Glands berøvet,
Thi Purpurkaaben falder fra hans Skuldre.

Men Kongen løfter den igjen af Støvet
Og lægger ydmyg den i Præstens Hænder.
Saa skrifter han, dog er han ei bedrøvet.

Thi skjøndt han Jordens Afmagt dybt erkjender,
Saa lader rolig han dog Lykken raade,
Thi han har seet et Lys, der evig brænder.

Og Glimt han skuet har af Christi Naade,
Og han har stirret gjennem Gravens Rige,
Hvor løses skal tilsidst den store Gaade;

Hvor Jordens Mørke skal for Klarhed vige.

---

<nonum><center>5.</center></nonum>

Men efter Hevn de vrede Bønder hige,
Med opbragt Hu de rundt om Kirken sværmer,
Som Ulve graae, der høit af Blodtørst skrige.

Dog nødig Flokken sig til Porten nærmer,
Thi der staaer Benedict, han ei sig skiuler,
Og mod hans Glavind intet Pandser skjermer.

Da mæled Blak, mens han mod Jorden skuler:
,,En Fugl jeg veed, som ingen Frygt kan tvinge,
Dens Næb kan gjennembore Staalets Buler.

Lad nu de hvasse Spyd mod Ruden klinge,
Da skal Kong Knud til Verdens Ende sove,
Jeg er hans Ven og vil ham Hvilen bringe.''

— ,,Du sorte Niding, lumsk som Havets Vove!
Du Basilisk, der med Dit Blik kan dræbe!
Du værste Hugorm i de danske Skove!

Saalænge stum ei vorder Tidens Læbe,
Skal Rygtets Grib Din Indvold sønderslide,
Og Spot og Haan skal til Dit Navn sig klæbe.''

Saa taler Benedict med Læber hvide,
Og frem han styrter i det vilde Stevne,
Da maa den sorte Blak i Græsset bide.

Men selv i Døden kan en Snog sig hevne,
Et Spyd man skuer over Altrets Kjerte,
Det fandt sin Vei igjennem Vinduets Revne.

Og nær det trænger ind ved Kongens Hjerte,
Hvis røde Purpurstrøm med Støv sig mænger,
Da sukker Benedict af Harm og Smerte.

Sit store Skjold paa Kirkens Dør han hænger,
Og dobbelt dristig leger han med Døden,
Thi ei begjerer han at lede længer.

Men Kongen agter ei sit Hjertes Bløden,
Hans Stemme klinger, som naar Fuglen daler
Med milde Toner giennem Aftenrøden.

,,Du hviden Christ!'' saa han i Døden taler:
,,Lad nu min Sjæl til Paradiset svømme!
I Dine Hænder jeg min Aand befaler.

Nu, Benedict, forstaaer jeg vore Drømme,
Og atter Synerne sig aabenbare,
Som jeg har skimtet gjennem Nattens Strømme.

Paa vilden Hav jeg seer en Snekke fare,
Som Afgrundsmagterne forgjeves true,
Som aldrig hildes kan i Dybets Snare.

Og dog kan Siælen ei sin Rædsel kue,
Naar Mørkets Børn sig frem mod Lyset strække,
Mens dybt det sukker under Kirkens Bue.

Men Kirken selv det er den høie Snekke,
Den skal min Sjæl til Paradiset føre,
Dens røde Vimpel mon til Himlen række.''

— Han taler meer, men det kan ingen høre,
Saa synker han til Jord med Miner blide,
Mod Kirkens Indgang vender sig hans Øre.

Da seer man Benedict mod Choret skride,
Hvor ingen Fjende meer sit Glavind svinger,
Ved Altret standser han ved Kongens Side.

Og gjennem Kirkens Skib hans Stemme klinger:
,,Nu er jeg saaret fast til Hjertets Rødder,
De dybe Vunder mig til Døden tvinger.''

Saa synker livløs han til Kongens Fødder.
</body>
</poem>

<poem id="hauch2019011647" variant="hauch2019010434">
<head>
    <title>Kong Olaf og hans Skaller</title>
    <firstline>Konning Olaf sidder i Garderik med sine gode Hofmænd</firstline>
    <source pages="228-236"/>
    <quality>korrektur1,korrektur2,kilde,side</quality>
</head>
<body>
Konning Olaf sidder i Garderik med sine gode Hofmænd,
I Norge sidder den gamle Bjørn med Sværdet ved sin Lænd.
Der voxe favre Blomster paa Fjeldet.

I Norge sidder den gamle Bjørn, han spejder fra Borgens Tind,
,,Christ give jeg maatte det spørge, vi finge bedre Vind.''

Han speider fra Borgens Tinde, han ganger ind og ud
,,At Olaf kom til Norrig i Aar, det give den øverste Gud.

Jarl Hakon og Englands Konning de raade for Land og Rige,
Christ give, jeg maatte leve den Dag, jeg saae dem af Norrig at vige.''

Jarl Hakon lader Bud udgaae de norske Kæmper at vinde,
,,Da først skal vi nyde Landet med Ære, naar vi kunne Bjørnen binde.''

Ind da træde de Sendebud, de stedes for Egebord:
,,Olaf Digre sidder i Holmgaard, nu hersker Kong Knud i Nord.

Konning Knud og Hakon Jarl, de byde Jer Fred og Leide,
Hvis I vil komme til Nidaros og ende den lange Feide.''

— ,,Saa tidt har jeg jaget den vilde Los og Ulven igiennem Tjørn,
Den skal ei tjene den griske Høg, der kan tjene den kongelig Ørn.''

— ,,Kong Knud, han er en Herre saa gjev, I kjender ham vel af Ry,
Og vil Du ham ikke med Æren tjene, da skal Du med Skam bortflye.'',

— Herr Bjørn rasler med Brynien blaa og med sin Pandsersærk,
,,Og skulde jeg svige Kong Olaf, da blev det et Nidingsværk.''

Herr Bjørn griber sit lange Spyd og sit forgyldte Skjold,
,,Og det skal koste Jert røde Blod, før I mig fanger i Vold.''

— ,,Herr Bjørn, I bær Jert Navn med Ret, I er i Talen hvas,
I viser gjerne Jer Huggetand, alt som den vilde Bas.''

Saa listelig loe de Sendebud: ,,I standse Jer vilde Færd,
Den leger ei godt med Tunge, der strax vil lege med Sværd.''

Saa rysted de paa Egebord de Sølverpendinger hvide,
,,Dem skjenker Dig alle den rige Knud, hvis han paa Dig kan lide.''

Da Bjørnen saae det hvide Sølv, begyndte den at skule,
,,Saamænd,'' da meldte den liden Smaadreng, ,,nu fanger ei Skjoldet Bule.''

,,Saamænd,'' da meldte den gamle Bjørn, ,,Herr Knud er en Drot med Ære,
,,Ret aldrig saae jeg saa meget Sølv, som her monne sammen være.''

,,Ret aldrig saae jeg saameget Sølv i dette fattige Land;''
Saa drog han op til Nidaros, der blev han Jarlens Mand.

Og det stod hen i Uger, ja vel i Maaneder fem,
Ret aldrig mæled Herr Bjørn et Ord i alle dem.

Og det stod hen i Maaneder ni, da spørges det over Ø,
Kong Olaf samler en vældig Hær, og Jarlen er sunken i Sø.

Herr Biørn sadler sin høie Hest og tager sit Pandser paa,
,,Christ give, nu Norrig maatte sin rette Høfding faae.''

Saa rider han til Garderik, der axler han sit Skind,
Saa træder han i Høienloft for Konning Olaf ind.

,,Herr Bjørn, velkommen til Garderik! I sige mig for sand,
Om Munkene læse Messer endnu ved Norges Strand.

Om Munkene læse Messer endnu i Herrens Huus,
Om end i Choret brænde de høie Alterlius.

Om end i Lunden Du hørte de Klosterklokker gaae,
Og Jomfruer, der sjunge, som Nattergale slaae.

— ,,End hørte jeg i Lunden de Klosterklokker at gaae,
Og Jomfruer, der sjunge, som Nattergale slaae.''

End læse de skallede Munke Messer ved Norges Strande,
End skued jeg paa Alteret de hvide Lys at stande.''

— ,,Dernæst, min gode Skaller! Du sige mig Besked,
Om end den norske Bonde vil holde mig sin Eed.''

— ,,Saadan den norske Bonde vil holde Dig sin Ed,
At fremmer han sin Villie, da fanger Du evig Fred.''

— ,,Gud raader for Held og Seier, det gaa da som han vil;
Dog hvi vil Norges Bønder begynde dette Spil?''

— Da blev den gamle Bjørn saa tankefuld i Sind,
,,Naar Ror og Anker glippe, da driver det Skib for Vind.''

— ,,Og hør, min gode Skaller! Du talte, som bedst Du kunde,
Men aldrig mindes jeg før den Dag, da Dine Øine de runde.

Og aldrig mindes jeg før den Dag, da Bjørnens Læber var hvide,
Og aldrig forhen skjalv dens Been, naar vi drog ud at stride.''

Da synker ben gamle Hirdmand til Konningens Fod,
,,Christ give, jeg Din Vrede maa sone med mit Blod.

Jarl Hakon jeg gik til Haande, det blev med Sølv betalt,
Men var han ikke druknet i Aar, da havde mig Sorgen qvalt.''

— Kong Olaf strækker sin hvide Haand mod Bjørn foruden Svig:
,,Stat op, min gode Skaller, bed Gud tilgive Dig!

Stat op, min gode Skallere og sæt Dig ved min Side!
Svigter den boldeste Kæmpe, paa hvem kan man da lide!''

Det var den høie Konning, han spænder Sværd ved Bælte,
Hannem følger i Plade tolvhundrede raske Helte.

Og da de kom til Stiklestad, begyndte saa blodig en Trætte,
Saa glad da vorder den gamle Ravn, han venter sig nu at mætte.

I Midten ginge de Spillemænd, høit<note>høit] Høit</note> gjaldede Kampens Horn,,
De Pile flyve saa tykt i Flok, som Haglen i Bondens Korn.

I Skoven løb er den sulten Ulv, den tager til at tude,
De Pile flyve saa tykt i Sky, som Sneen paa Bondens Rude.

Herr Bjørn stander sin Konge nær, han leger med Spyd og Stang,
Alle de Kæmper ham turde bie, de sank i grønnen Vang.

Herr Bjørn stander sin Konge nær, han er en Kæmpe bold,
Alle de Pile, som Olaf trued, opfanged han i sit Skjold.

Alle de Mænd, der mod Olaf stevned, han mon til Jorden slaae,
,,Herr Konge! de ere for mange, og vi ere altfor faa.

De Kæmper lege med Buer og Spyd, det er mig ei meer til Lyst.
Det sidste Sværd, Dig trued, opfanged jeg i mit Bryst.

Brudt er mit Skiold og min gode Stang, ei meer skal jeg Jernet slide,
Gud signe dig, Du Ædeling! jeg lægger mig ved Din Side.''

Da nikked Kongen venlig, han stod i eget Blod,
Saa sank han til Jorden, Herr Bjørn laae ved hans Fod.

Herr Bjørn sig valgte den bedste Plads, han vilde hos Konningen være,
De skal ei skilles i Døden ad, der vandred sammen med Ære.
Der voxe favre Blomster paa Fjeldet.
</body>
</poem>


<poem id="hauch2019011648" variant="hauch2001112601">
<head>
    <title>Magnus og Knud Lavard</title>
    <firstline>Herr Magnus han stirrer i Vinternatten ud</firstline>
    <notes>
      <note>Inspireret af Anders Sørensen Vedels <xref poem="vedel2000050406"/></note>
    </notes>
    <source pages="237-238"/>
    <quality>korrektur1,kilde,side</quality>
</head>
<body>
Herr Magnus han stirrer i Vinternatten ud:
,,Christ give jeg maa svale min Hevn paa Hertug Knud!''

Et Lønbrev han skriver saa tankefuld med Sned:
,,Du møde mig i Harrestad, der vil vi tales ved.''

Herr Magnus han spænder sit Glavind ved Lænd,
,,Ham hilse Danmarks Piger, mig følge Danmarks Mænd.''

Herr Magnus han rider med Kjæmper ved sin Side,
,,Nu vil vi bede Hjorten og see hvor den mon lide.''

Og da de kom til Harrestad, hvor Skovens Fugle boe;
Da møder dem Knud Hertug, saa listelig de loe.

,,Nu skrifte du, min Frænde, hvad ei du skrifted før,
,,Hvo Guldkronen fanger, naar Dannerkongen døer.

,,Og hør, min unge Frænde, du synes mig saa bleg,
,,Nu vil vi skifte Riget ved Sværdenes Leeg.''

De jærnklædte Kæmper opløfted deres Spær,
Saa vog de den Herre ved Fuldmaanens Skiær.

Da sprang der frem en Kilde, den sank igien i Hav,
Det var de Danskes Taarer, der flød ved Heltens Grav.

O, Danmark, paa Rænker du aldrig dig forstod,
Det har du tidt betalt med dit reneste Blod.
</body>
</poem>

<poem id="hauch2019011831">
<head>
    <title>Havfruen ved Samsø</title>
    <firstline>Den høie Bølge vælter sig halv graa og Hælften hvid</firstline>
    <source pages="239-243"/>
    <keywords>christian4</keywords>
    <quality>korrektur1,kilde,side</quality>
</head>
<body>
Den høie Bølge vælter sig halv graa og Hælften hvid,
Og Havets Bælte svulmer, det var ved Jevndøgnstid,
Sydvestvinden kuler mod Samsøs blege Strand,
En Fiskerbaad henglider paa det oprørte Vand.

Den ranke Mast sig neier mod Havets brudte Speil,
Mens Bølgeskummet sprøiter paa det barkede Seil,
En Fisker sad ved Roret, hans Søn ved Fokken sad,
Sit skarpe Blik han vender imod Bølgernes Rad.

Mælte den unge Fisker alt i sin Kofte graa:
,,Jeg seer en sneehvid Vandfugl, som aldrig før jeg saae,
,,Den synes mig saare dristig, den agter Stormen ei,
,,Og høi og rank den svæver paa den skumklædte Vei.''

Da lød den Gamles Stemme: ,,Gud os i Naade fri!
,,Det er en Havets Jomfru, hun seiler her forbi;
,,Da gjelder det at kæmpe mod Afgrundens Svig,
,,Naar Havfruen Dig møder, liig et svømmende Liig.''

Mæled den gamle Fisker, han dreied Seil for Vind:
,,Gid aldrig Dig fange den hedenske Kvind!''
Men Stormen vældig sused, den døved fast hans Røst,
Da dreied han sin Snekke mod Samsøs blege Kyst.

Dog nærmere ham kommer den frygtelige Viv,
Sit Hoved har hun krandset med Søtang og Siv,
Hun skriger som en Søravn, der kæmper mod Storm,
Halvt synes hun en Kvinde og halvt en skællet Orm.

Saa let som Fuglen flyver, hun færdes over Hav,
Snart dukker hun sit Hoved i den svulmende Grav,
Snart hæver hun sig atter paa Bølgernes Bro,
Fingrene var at skue fast som Havørnens Klo.

I Fingregabet blinker den udspændte Hud,
Saa dristig hun sig vugger, den blege Havets Brud.
I Vinden sig bevæger hendes kulsorte Haar,
Med skælbugtet Hale hun i Bølgerne slaaer.

En Fisk hun har i Hænde, den greb hun under Vand,
Sig Smiil med Alvor blander paa Læbernes Rand,
Bevægelig som Bølgen, der bugter sig ved Ø,
Ligner hun snart en Havtrold og snart en deilig Mø.

Men da hun nu sig nærmed paa Bølgerne de graae,
Da mærkedes et Jertegn, som før man sjelden saae,
Thi pludselig blev Vandet saa glat som et Speil,
Ugjerne skued Fiskerne de slappede Seil.

Dog Havfruen vinked og hævede sin Røst,
Mens Strandfuglen lytted paa den tangklædte Kyst.
Heel selsomt blinked Vandet i Aftensolen rød,
Og mosbegroede Hoveder kom frem af Havets Skjød.

Og Havbundens Yngel sig sanked under Strand,
Mens Vindene slumred paa det hvilende Vand,
Da glemtes hvert et Fjendskab, og Havets syntes trygt,
Da leged de mindste Fiske med Haien uden Frygt.

,,De deiligste Kvinder,'' saa sang hun under Ø,
,,I Afgrunden vandre bag den sporløse Sø.
,,Der mærkes ei til Kuld, ei til Vinterens Gys,
,,Der dandser Havets Jomfru ved Faklernes Lys.

,,Vidunderlige Skatte, som Verden aldrig saae,
,,De smykker i hendes Bolig selv den dunkleste Vraa,
,,Og Lilier, Anemoner og Perler uden Tal
,,De voxe der ved Siden af den rødeste Koral.

,,Men Lilien sig bevæger og viser, den kan gaae,
,,Mens Havslangen snoer sig imellem Klipper graae,
,,Og naar dens Farve blegner, da skifter den Ham,
,,Vinker jeg den med Haanden, da nærmer den sig tam.

,,Vindene kun lege med Havets ydre Rand,
,,Men aldrig naae de Bunden, der trygt vi slumre kan,
,,De Bølger i det Fjerne som Kirkeklokker slaae,
,,Da lokker os en Længsel, som selv vi ei forstaae.

,,Da pludselig jeg stiger i Vind og i Blæst,
,,Og sadler i Maanskin min vildeste Hest,
,,Møder jeg da paa Bølgen den knejsende Fregat,
,,Da klinger høit min Latter i den stormfulde Nat.

,,Da ryster jeg mod Skibet mit udslagne Haar,
,,Hvis da Dit Hjerte skjælver, Du vist til Grunde gaaer,
,,Thi Armene jeg løfter høit over vilden Hav,
,,Og river Dig fra Dækket i den bælmørke Grav.

,,Men svigter ei Dig Modet, jeg svømmer tidt forbi;
,,Thi Havfruen smiler paa den Dristiges Sti,
,,Og Helten betvinger selv den vildeste Magt,
,,Jeg elsker den, der skuer paa Døden med Foragt.

,,En Drot skal nu fødes til Havfruens Lyst,
,,En slig har længe manglet paa Danmarks grønne Kyst,
,,Han blande skal med Bølgen sit kongelige Blod,
,,Og Havet skal bevidne, at ei han mangler Mod.

,,Svigter den falske Lykke tilsidst ham paa Land,
,,Skal han den atter fange med Sværd paa salten Vand,
,,Og Riget skal han styre, saa ei hans Navn kan døe,
,,Mens Bølgen sig vælter om Danrigets Ø .''

- Saa Havfruen synger, mens Dagslyset veg,
Saa svandt hun hen i Taagen som en Veirstøtte bleg,
Da vaagned atter Vinden og flagred høit i Sky,
Mens Fiskersnekken søgte sig ved Stranden et Ly.

Dog Maanedsdag derefter, da Vaaren frembrød,
Da klang det over Landet, en Kongesøn var født,
Det var den fjerde Christian, hans Navn kan aldrig døe,
Mens Bølgen sig vælter om Danrigets Ø.
</body>
</poem>


<poem id="hauch2019011649" variant="hauch2005052505">
<head>
    <title>Schveitseren</title>
    <firstline>Farvel du gamle Qvinde, nu gaaer jeg, mens jeg kan</firstline>
    <source pages="244-246"/>
    <quality>korrektur1,kilde,side</quality>
</head>
<body>
,,Farvel du gamle Qvinde, nu gaaer jeg, mens jeg kan,
Til Kongen udi Frankrig, han eier et sieldent Land.

Hans Hofmænd drikke Vinen af blinkende Pocal,
Den drikker og de Vogtere, der stande ved hans Hal.

Han eier Guldklenodier, dertil de Perler hvide,
Dem skienker han de Krigsmænd, der hielpe ham at stride.''

- ,,Ak Hugi! hvis du reiser og vinder noget Guld,
Det er ei værdt saa meget som det sorteste Muld;

Som det sorteste Muld under sommergrønne Lind,
Og som den vilde Vipstiert, der i Gaarden flyver ind.''

- ,,Ak Moder! den vilde Vipstiert, den flyver ind og ud,
Den elsker sine Vinger og hader Vinterslud.

Og alle de smaa Fugle, de flyver ad Marken hen,
Slet ingen lærer dem Veien, de komme dog igien.''

- Saa drog han til Frankrig og tiente Kongen tro,
Han mangled ikke Guldet, dog var han sielden fro.

Om Vinteren han sukked, naar Isen laae paa Vand,
Da ønsked han sig Vinger, at flyve til sit Land.

Om Sommeren han sidder med Haanden under Kind,
Saa tankefuld betragter han den sommergrønne Lind.

- ,,Og hør du vilde Vipstiert, mig tykkes, at engang
Jeg saae dig bag Bierget og hørte din Sang.

Du qviddred, som du pleier og vendte din Hals,
Det kan jeg vel erindre, dit Qvad var ei tilfals.

Du vendte dig hvert Øieblik og kom i Gaarden ned,
Flyver du did ad Aare, saa tag min Hilsen med.''

- ,,Jeg fløi derfra og fløi dertil og sang bag Lindeblad,
Der sad en gammel Qvinde, hun aldrig var glad.

Jeg fløi derfra og fløi dertil et andet Aar igien,
Da bare de den Gamle til Kirkegaarden hen.''

- Den næste Vaar begyndte de Konger en Kiv,
Det maatte mangen Ungersvend betale med sit Liv.

De stærke Skarer mødtes ved Alpernes Fod,
De stridsvante Landser vilde lædske sig i Blod.

Da sank de blege Krigsmænd, som Løvet i Høst,
Blandt dem den unge Sveitser med giennemstunget Bryst.

Den næste Dag drev Hyrden sit Qvæg bag Biergets Top,
Og leged paa sit Alpehorn, da vaagned Hugi op.

Og Hyrden leged anden Gang, da smiled Hugi blidt:
,,Nu hørte jeg de Toner, jeg tænkte paa saa tidt.''

Og Hyrden leged tredie Gang, da Hugis Øie brast:
,,Nu føler jeg tilvisse, jeg kommer hiem i Hast.''
</body>
</poem>

<poem id="hauch2019011650" variant="hauch2019010435">
<head>
    <title>Bjergpigen</title>
    <firstline>Der leged en Svend i den grønne Lund</firstline>
    <source pages="247-252"/>
    <quality>korrektur1,kilde,side</quality>
</head>
<body>
Der leged en Svend i den grønne Lund,
Det klinger i Bjergenes Sale,
Han leged paa Harpen ved Midnatsstund
Der siunger en Fugl over Dale.

Og naar han sang under Lindeblad,
Det klinger fra Biergenes Sale,
Da lytted den Fugl, der paa Grenen sad,
Da blomstrede Rosen i Tale.

Og naar han leged ved rindende Aa,
Det klinger i Biergenes Sale,
Da standsede Fisken at høre derpaa,
Der siunger en Fugl over Dale.

Og aldrig banked saa koldt et Bryst,
Det klinger i Biergenes Sale,
At ikke det smeltede ved hans Røst,
Naar Roserne blomstred i Dale.

,,Og hvor har du nemmet det gyldne Spil?''
Det klinger fra Biergenes Sale,
,,Det fanger hver Qvinde, der lytter dertil,
Mens Fuglen siunger i Dale.''

— ,,Jeg satte mig ned ved den rindende Flod,
Der springer fra Biergenes Sale,
Den deiligste Jomfru da for mig stod,
Mens Roserne blussed i Dale.

Og Barmen var fyldig, men Kinden hvid,
Det sukked i Biergenes Sale,
Hun ligned en Svane ved Midnatstid,
Der siunger en Fugl over Dale.

Den Jomfru stod under grønnen Lind,
Det sukked i Biergenes Sale,
Da sagtnedes Veir og da stilledes Vind,
Da glemte de Haner at gale.

,,,,Og vil du i Bierget følge med mig,
I Dybet voxer en Lilie,
De deiligste Sange jeg synger for dig,
Thi du har bøiet min Villie.

Og du skal skue den dybeste Strøm,
Der falder fra Biergenes Sale,
Og du skal drømme deu længeste Drøm,
Mens Roserne blomstrer i Dale.

Og du skal standse den susende Vind,
Der klinger i Biergenes Sale,
Og du skal bøie de Jomfruers Sind,
Der siunger en Fugl over Tale.

Og du skal hvile ved hviden Barm,
Det sukker i Bjergenes Sale,
Det er, som du vugged i Bølgens Arm,
Mens Roserne blomstrer i Dale.

Og du skal kysse den Læbe fiin,
I Dybet voxer en Lilie,
Det er, som du drak af den klareste Viin,
Og jeg skal fremme din Villie.''''

— ,,,,O, Jomfru! du qvæder som Fuglen paa Qvist,
Det klinger i Biergenes Sale,
Dog frygter jeg Helveds Rænker og List
Og Fuglen, der siunger i Dale.''''

— ,,,,Ak kiendte du Elskovens Glæder og Qval,
Det sukker i Biergenes Sale,
Saa gierne da giested du Mørkets Dal,
Thi Roserne blusser i Dale.

Ja naar jeg dig favner og trykker i Haand,
I Dybet sig skjuler en Lilie,
Det kalde de Helvedes Fængsel og Baand,
Men du har bøiet min Villie.

Og Helvedes Ild er min Læbe varm,
I Dybet brænder en Lilie,
Og Helvedes Iis er min sneehvide Barm,
Men du har bøiet min Villie.

Og Øiets Flamme der aldrig forgaaer,
Det funkler i Biergenes Sale,
Og Hiertet, der higer, og Hjertet, der slaaer,
Mens Roserne blusser i Dale:

Det kalde de Afgrundens evige Brand,
Det sukker i Biergenes Sale,
Den dæmper ei Bøn, den slukker ei Vand,
Mens Fuglen siunger i Dale.''''

Saa greb hun min Haand i den Midnatsstund,
Det sukker i Biergenes Sale,
Saa fulgte jeg hende til Dybets Grund,
Mens Roserne blussed i Dale.

Vel hundred Miil giennem Stenen jeg steg,
Det klinger i Biergenes Sale,
Og lærte saamangen selsom Leeg,
Mens Fuglene sang over Dale.

Hun kyssed min Læbe, hun kyssed min Kind,
Det sukker i Biergenes Sale,
Saa hviled hun hos mig i Maanens Skin,
Mens Roserne blussed i Dale.

Og hun mig lærte det gyldne Spil,
Det klinger i Biergenes Sale,
De deiligste Jomfruer dandsed dertil,
Mens Fuglene sang over Dale.

Hun lærte mig Runer, mens Hanen gol,
I Dybet sig skiuler en Lilie,
Men aldrig skued jeg Dag eller Sol,
Og hun har fremmet sin Villie.

Og aldrig jeg bad til den høieste Gud,
I Dybet voxer min Lilie,
Tilsidst hun slap mig af Bierget ud,
Da hun havde fremmet sin Villie.

Hun førte mig under den Lind saa grøn,
I Dybet voxer en Lilie,
Saa hvisked hun til mig et Ord udi Løn,
,,,,Nu har jeg fremmet dim Villie.

Farvel, min allerkiæreste Ven,
Det klinger i Bjergenes Sale,
Jeg visselig veed, at vi samles igien,
Saa pluk nu de Roser i Dale!''''

Hun hviskede til mig et hemmeligt Ord,
Det sukked i Biergenes Sale,
Saa vandred jeg rundt paa den brede Jord,
En siungende Fugl over Dale.

Og naar jeg sang under Lindeblad,
Det klinger i Biergenes Sale,
Da lytted den Fugl, der paa Grenen sad,
Og Roserne blomstred i Dale.

Og naar jeg leged ved rindende Aa,
Hun svared i Biergenes Sale,
Og Fisken standsed at høre derpaa,
Der siunger en Fugl over Dale.

Og naar jeg rørte det guldne Spil,
Da klang det i Biergenes Sale,
De Jomfruer blegned, der lytted dertil,
Mens Roserne blussed i Dale.

Jeg skued saamangt et fremmed Land,
Det klinger i Biergenes Sale,
Jeg lokked saamangen Lilievand,
Der siunger en Fugl over Dale.

Dog aldrig blev jeg for Sorgen fri,
Det sukker i Biergenes Sale,
Og hver en Kirke den gik jeg forbi,
Mens Klokkerne klang over Dale.
</body>
</poem>

<poem id="hauch2019011832">
<head>
    <title>De tre Haarlokker,</title>
    <toctitle>De tre Haarlokker</toctitle>
    <indextitle>De tre Haarlokker</indextitle>
    <linktitle>De tre Haarlokker</linktitle>
    <subtitle>et Digt i fem Romancer.</subtitle>
    <firstline>En Lampe glimter ene</firstline>
    <source pages="253-265"/>
    <quality>korrektur1,kilde,side</quality>
</head>
<body>
<nonum><center>1.</center></nonum>

En Lampe glimter ene
Bag Linden saa grøn,
Elina hun sidder
Ved Leiet hos sin Søn.

Saa tungt han trækker Veiret,
Og Pulsen banker mat,
Og ængsteligt han skjælver
I den dæmrende Nat.

Men Taarnfløien sukker,
Imens den dreier sig,
Og Hundene de tude,
Som om de lugted Liig.

,,Nys var Du, min Henrik!
,,Som Rosen saa rød,
,,Nu er Du bleg som Linet,
,,Og Du ligner en Død.''

Hun skuer hen til Klokken,
Men den er længst i Staa
Kun Dødninguhret flittigt
I Væggen monne slaae.

Det banker uden Ende,
Det skjenkes Dig omsonst,
Og aldrig det behøver
At trækkes op med Kunst.

,,Ved Stranden boer en Olding,
Saa mæler den Terne god,
,,Han trøster vel min Frue,
,,Hvis ei hun mangler Mod.

,,Han er en sjelden Læge,
,,Skjøndt Verden ham beleer,
,,Og Fremtidens Mærker
,,Han i Stjernerne seer.''

---

<nonum><center>2.</center></nonum>

Elina hun vandrer
Igjennem Busk og Krat,
Hvor Fuglene de slumre
Ved Maanskin og Nat.

Og Dødninger hun skimter
Bag Kirkegaardens Muur
Og hører hæse Rester
Fra Gravens Fangebuur.

Og Taarnets Fløie sukke,
Mens hun dem, gaaer forbi,
Og Natravnen skriger
Paa den eensomme Sti.

Men ei den hende skrækker,
Hun iler kun mod Strand,
Der skuer hun en Hytte
Ved det selvblanke Vand.

En Olding staaer ved Døren,
Han langsomt nærmer sig:
,,Hvad vil Du her, o Kvinde!
,,Hvi kommer Du til mig?''

- ,,Du veed det jo, min Herre,
,,Du kjender hver Bedrift,
,,I Stjernerne Du læser
,,Den funklende Skrift.''

Men Gubben hende vinker,
Hun gaaer i Hytten ind
Og sætter sig i Krogen,
Saa tankefuld i Sind.

Sit Navn hun maa ham sige,
Sin Fødselsstund dertil,
Den Gamle da begynder
Saa underligt et Spil.

Og Hammen af en Hugorm,
Og Hjertet af en Hund
Nedgraver han i Jorden
Ved dunkle Midnatsstund.

Da hører hun det hvisle
Da hører hun det gjøe.
,,Min Datter, det er Bølgen,
,,Der brydes under Ø.''

Han skuer op til Himlen,
Han skuer ned til Jord,
Tilsidst til Elina
Henvender han sit Ord:

,,Ja visselig Naturen
,,Kan lignes ved en Bog,
,,Dog vil dens Tegn Du læse,
,,Da maa Du være klog;

,,Thi snart er de for store,
,,Og snart er de for smaa,
,,Dertil har Bogens Autor
,,Ei sat sit Navn derpaa.

,,Elinalil, Du mærke,
''Hvad jeg vil sige Dig,
,,Tre vægtige Lokker
,,Dem skal Du bringe mig.

,,Den første skal Du klippe
,,Ved Issen af Dit Haar,
,,Den anden af den Syge, '
,,Hvis Liv i Fare staaer.

,,Den tredie skal Du hente
,,Ved Stjernernes Skjær
,,Fra den, der fremfor Alle
,,paa Jorden er Dig kjær.

,,Af dem vil en Knude
,,Jeg slynge Dig i Løn,
,,Den lægge Du paa Hjertet
,,Af Din dødssyge Søn.''

---

<nonum><center>3.</center></nonum>

Elina hun vandrer
Igjennem Nattens Vind,
Snart staaer hun i sin Bolig,
Saa tankefuld i Sind.

Den første Lok ved Issen
Hun klipper af sit Haar,
Den anden af den Syge,
Hvis Liv i Fare staaer.

Den tredie hende giver
Bag sommergrønne Lind
Den Husbond, hun sig valgte
Med frivilligt Sind.

Atter Elina vandrer
Til den tangklædte Strand,
Hvor Hytten sig speiler
Udi det salte Vand.

Den Gamle hende møder,
Hun rækker ham sin Skat,
Da ryster han sit Hoved
I den bælmørke Nat:

,,De tvende kan jeg flette,
,,Dem skar Du ei omsonst,
,,Den tredie Lok sig kruser
,,Og spotter al min Kunst.''

Elina hun blegner
Og vandrer hjem igjen:
,,Hvor skal en Lok jeg skaffe,
,,Hvis det er ikke den?

,,Dog Lokken m aa jeg finde,
,,Hvordan det saa gaaer,
,,Maaskee min gamle Moder
,,Den bærer i sit Haar.''

Snart stander hun ved Stranden
Igjen med frygtsom Aand,
Den sneehvide Haarlok
Hun holder i sin Haand.

Den Gamle hende møder,
Hun rækker ham sin Skat,
Da ryster han sit Hoved
I den bælmørke Nat:

,,De tvende kan jeg flette,
,,Dem skar Du ei omsonst.
,,Den tredie Lok sig kruser
,,Og spotter al min Kunst.''

---

<nonum><center>4.</center></nonum>

Elina hun sukker:
,,Hvem elsker jeg da meer
,,End Dig, min ædle Husbond,
,,Og Dig, min Moder kjær?''

Da rødme hendes Kinder,
Og Barmen banker fuld,
Da mørknes hendes Øine
Som det sorteste Muld.

Atter Elina vandrer,
Saa lang er hendes Vei,
Dog mattes aldrig Foden,
Og Haabet svigter ei.

Og da tilsidst hun standser,
Da staaer hun ved et Slot,
I Gaarden høres Latter,
Der blander sig med Spot.

Der høres saa vild en Latter,
Den klinger igjennem Dal,
Der glimte hundred' Lamper
Hden hvælvede Sal.

Elina dristig træder
Paa den Trappe saa bred,
Ei vover nogen Tjener
At standse hendes Fjed.

Elina hun stander
I den hvælvede Sal,
Der sidder Slottets Herre
Ved den blinkende Pocal.

De Tærninger han kaster
Med dristige Sving,
Sig Lykkehjulet dreier
Evindelig i Ring.

Elina staaer i Salen
I tause Midnatsstund,
Hun fæster sit Øie
Paa den indlagte Grund.

Mæler da Slottets Eier:
,,Jeg har kun liden Tid,
,,Hvad vil Du mig, o Qvinde!
,,Hvi er Du kommen hid?''

- ,,O Herre! Du ei afslaae
,,En Moder hendes Bøn!
,,Du ene det besidder,
,,Der hjelpe kan min Søn.''

- ,,Man række hende Spise,
,,Man række hende Viin!
,,Jeg tænker, det vil være
,,Den bedste Medicin.''

- ,,Din Viin maa Du beholde,
,,Af Spise har jeg nok,
,,Jeg fordrer af Dit Hoved
,,Kun den kulsorte Lok.

,,Den loved Du mig fordum,
,,Dog svigted Du Dit Ord,
,,Thi kom jeg den at hente
,,Her ved Dit eget Bord.''

Da dreier han sit Aasyn
Og ryster sine Haar,
Da kjender han den Qvinde,
Der bleg paa Gulvet staaer.

Da vorder Øiet dunkelt,
Da falmer hans Kind,
Saa følger han Elina,
I Sidekammeret ind.

---

<nonum><center>5.</center></nonum>

Elina staaer ved Stranden,
Fast som en Gravens Aand,
Den kulsorte Haarlok
Hun holder i sin Haand.

Da hører hun det hvisle,
Da hører hun det gjøe,
Hun tænker, det er Bølgen,
Der brydes under Ø.

Den Gamle hende møder,
Hun giver ham sin Skat,
Saa vandre de tilsammen
I den dæmrende Nat.

Mens Fuldmaanens Rose
Besprængt med Duggen staaer,
Mens Melkeveien blinker,
Bag Buskene de gaaer.

Og Knuder mon han binde,
Og Knuder mon han slaae,
Saa Edderkoppen nærmed sig
At stirre derpaa.

Da hendes Lok berørte
De andre Lokker to,
Det var, som om den leved
Og vilde dem omsnoe.

Tilsidst hende Gubben rækker
Det Baand paa dunklen Sti:
,,Du selv har Knuden knyttet,
,,Nu er Din Sorg forbi.

,,Kun Kjærlighed kan trodse
,,Den dunkle Skjebnens Lov,
,,Kun Kjærlighed kan kæmpe
,,Med Døden om sit Rov.''

Atter Elina vandrer
Jgjennem Busk og Krat
Og stander i sin Bolig
I den selvsamme Nat.

Den Knude, der af Gubben
Blev slynget i Løn,
Den lægger hun paa Hjertet
Af sin dødsyge Søn.

Da lukke sig hans Øine,
Da smiler hans Mund,
Før Aftenstjernen blinker,
Han er alt karsk og sund.

Da Linden tabte Løvet,
Og Svalerne fløi bort,
Da bare de til Kirken
En Liigkiste sort.

En Dreng med sin Fader
Ved Kisten nærmest gaaer,
En bleg, alvorlig Qvinde
Laae paa den sorte Baar.

En bleg, alvorlig Qvinde
Og dog i Døden skjøn,
Det er den unge Moder,
Der reddet har sin Søn.
</body>
</poem>


</content>
</section> <!-- Romancer -->

<section>
<head>
    <title>Tillæg af blandede Digte</title>
</head>
<content>

<poem id="hauch2019011833">
<head>
    <title>Dionysos</title>
    <firstline>Hesperus vifted sin Fakkel i Luft, da bragtes en ukjendt</firstline>
    <source pages="266-271"/>
    <quality>korrektur1,kilde,side</quality>
</head>
<body>
Hesperus vifted sin Fakkel i Luft, da bragtes en ukjendt
Gjest til Midas's hvælvede Hal, ham mæoniske Bønder
Med mangfoldige Baand havde fængslet og flettede Vidier,
For ham at føre som Træl til den mægtigtbydende Hersker;
Derfor de fanged ham, da han slumred i Græs ved Mæandros'
Langsomtrullende Strøm, der med Ulyst nærmer sig Havet.
Selsom han var at see; thi hans fiint tilspidsede Øren
Lignede næsten et Kids, der behændig med spaltede Klove
Følger Moderens Skridt og endnu ei fra Melken er afvænt.
Øinene lyste med Glands, men Skægget var hvidt som en Oldings,
Vaklende skred han frem med en Vedbendkrands om sin Isse.

Men da for Kongen han stod, bevæged han Øiet og stirred
Rundt i den hvælvede Hal som en Mand, der førtes i Slummer
Over det hvidgraa, fraadende Hav til en ubekjendt Strandbred,
Hvor han vaagner tilsidst fra Børnene skilt og den Hustru,
Der i hans Fædrenehal forskjønned hans natlige Leie.
Saadan stirred den fremmede Mand med Forundring og udbrød:
,,Hvo er dog I, der binde med Magt den Uskyldiges Hænder?
,,Hvorfor førtes jeg hid fra den langsomtrullende Flodstrøm,
,,Der i den hellige Midnatstund mig dyssed i Slummer?''

- Da gjensvared den Drot, der behersked det høie Timolos:
,,Vi er de Mænd, der beboe Mæonias græsrige Dale,
,,Og der drikke det blaalige Vand ved Caystrios Flodseng.
,,Men, Du Fremmede, siig uden Sky, hvorfra Du er kommen,
,,Om Dig ernærer med gylden Frugt den milde Demeter,
,,Eller paa Græs Du fører de høitopklattrende Geder,
,,Der sig sprede paa Fjeldene rundt, til Helios daler,
,,Eller Du plukker den Valnød grøn og sanker i Forraad
,,Piggede Olden til Vinterbrug og den dunkle Kastanie.''

- Ham gjensvared med Smiil den vedbendkrandste Silenos,
Thi det var ham, som Bønderne bandt, da han slumred ved Floden:
,,Ei mig ernærer med gylden Frugt den milde Demeter,
,,Ikke paa Græs jeg fører de høitopklattrende Geder,
,,Der sig sprede paa Fjeldene rundt, til Helios daler;
,,Ikke jeg Plukker den Valnød grøn eller sanker i Forraad
,,Piggede Olden til Vinterbrug og den dunkle Kastanie.
,,Mig opholder med Kraft den hellige Gud Dionysos,
,,Der ledsages af Biernes Sværm, en uendelig Skare.
,,Duftende Honning bringe de mig, mens under hans Fodtrin
,,Ranker sig hæver i Kreds selv midt i den goldeste Udørk.
,,Naar jeg træder paa dem, udvælder en strømmende Kilde,
,,En krystalklar Drik, der bortjager hver Sorg og hver Smerte;
,,Dagen glider i Festtog hen, ja ofte ved Midnat
,,Hører jeg klapprende Bækkners Lyd, mens vilde Mænader
,,Dreie ved Fakkelskin i Dandsen de smidige Lemmer.''

Da gjenmæled den vældige Drot, der behersked Timolos:
,,Selv har den Phrygiske Fløite jeg hørt og skuet Mænaden
,,Med det plettede Daadyrskind om den fyldige Lænd og
,,Vindruklaser i Haar og den aldrig visnende Vedbend.
,,Dandsende træder hun frem med sin Thyrsusstav, hende følger
,,Guden selv paa den rullende Vogn og den hornede Satyr
,,Med tvekløftede Fod og Fauners behændige Klynge,
,,Og den mægtige Pan, forfærdelig er han at skue;
,,Bjergene skjælver i dyben Grund, hvor Sværmen sig viser,
,,Echo gjentager dens Sang, og dens Øine funkle med Ildglands.''

- Ham gjensvared med Kløgt den vedbendkrandste Silenos:
,,Sikkert det er Dig bekjendt, hvordan den høie Semele
,,Blev fortæret af Ild, da forvoven hun fordred at skue
,,Herskeren Zeus i hans Guddoms glands, omkrandset af Lynglimt,
,,Som ham seer i Olympens Hal den mægtige Here.
,,Nødig han dengang kom, dog ham bandt et ubrødeligt Tilsagn;
,,Da forbrændte til Støv den blomstrende Datter af Cadmos,
,,Skjøndt hun var svanger ved Zeus med den hellige Gud Dionysos.
,,Dog kan ei Lyn fortære den himmelbaarne Kronions
,,Æt, de fylde den kun med uudslukkelig Flamme;
,,Derfor brænder endnu Dionysos Barm, og i Druen
,,Leger Olympens Lyn; dog ei dræbende meer, men formildet,
,,Skjenker det Liv og Ungdomsglands selv til Oldingens Øie.''
- Atter gjenmæled den vældige Drot bag Timolos's Bjergryg:
,,Fremmede, sandt er Dit Ord! ja skjøndt Du synes en Olding,
,,Dog forbauser mig høit Dit Øies Glands og Din Tales
,,Umodstaalige Kraft, saa neppe jeg fatter i Sindet,
,,Om Du bør kaldes en Mand eller en udødelig Guddom.''

- Ham gjensvared med Kløgt den vedbendkrandste Silenos:
,,Mig Dionysos skjenked sin Kraft, thi ikke den fængsles
,,Ene til Rankens Barn, den dunkeltrødmende Drue,
,,Der med sværmerisk Ildblik halvt sig skjuler bag Høstløv;
,,Men og i Liliens hellige Dyb, i Valmuens Vaarblus,
,,I den stilleste Drøm, i den balsamdryppende Nat, der
,,Hæver sig af Forglemmelsens Flod med funklende Lysblik,
,,Hersker Lyæus med Kraft; ja selv den hellige Sanger
,,Kjender ham vel; thi med tvedeelt Tind opstiger Parnasset,
,,Over den ene throner i Solglands Phoibos Apollo,
,,Men den anden behersker den hellige Gud Dionysos.''

- Atter gjenmæled den vældige Drot bag Timolos's Bjergryg:
,,Ei er det jordisk Kløgt, men en Udødeligs Ord, der
,,Klinger igjennem Din Mund og bevæger Din svulmende Læbe,
,,Derfor jeg løsner Din Haand; thi farligt er det at fængsle
,,Den, som en Gud har kjær, og hvis Fjed en Dæmon beskytter.''

Saadan talte den vældige Drot; men Vidiernes Fletning
Brast om Silenos' Haand af sig selv, og det vifted i Hallen,
Som naar en Midnatsstorm sig hæver paa mægtige Vinger,
Pludselig, uforudseet, den Skovene fylder med Susen.
Porten opsprang med Hast under Klang af Fløiter og Cymbler,
Luftige Billeder flei gjennem Hallen hen, mens en brandguul
Løve paa Gulvet stod og rysted den vaiende Manke.
Vindruranker fletted et Net, saa Væggene skjultes,
Drømme med halvtbeslørede Blik under Bladene flagred,
Faklerne glimted med blaaligt Skjær, mens udenfor funkled
Med uendelig Glands Ariadnes Krone paa Himlen.
Pludselig Guden i Hallen stod med Mænaderues Sangchor,
Fauners behændige Flok og den dristigspringende Satyr,
Og med den mægtige Pan, forfærdelig er han at skue;
Da sig opløfted den festlige Sang under Stjernernes Natglands:

,,Hil Dig, mægtige Gud, Diouysos, Du to Gange Fødte!
,,Lænker knuser Du let, og den tvetungede Giftsnog
,,Nærmer sig tam paa Dit Bud, og min Haand betvinger den dristig,
,,Snoer om Midien den fast i dobbeltknyttede Ringe,
,,Mens ved mit svulmende Bryst den med hviden Melk sig ernærer.
,,Var ikke Du, da vilde den ideligt nagende Sorg og
,,Smaalig Bekymring ængste mit Sind for den jordiske Nødtørft,
,,Til med Snildhed jeg sanked en Skat, en uendelig Mængde,
,,Enten af Sølv eller Guld eller langsomtvandrende Hornqvæg.
,,Men Du vækker Begejstringens Ild i mit dristige Hjerte,
,,Vækker selv Dødens Lyst hos den mandigtkæmpende Kriger;
,,Og naar jeg endelig nærmer mig Styx, hvor de blodløse Skygger
,,Hvirvles som Levet i Hestens Storm og uendeligt Regnskyl,
,,Møder igjen jeg Dig der med den mægtige Persephoneia,
,,Som Bekæmper af Dødens Skræk og Behersker af Orkus,
,,Atter gjenfødes jeg da, naar jeg skuer Dit hellige Aasyn.''

- Saaledes klang til Fløiternes Lyd Mænadernes Chorsang,
Dog før Sangen var endt, udsluktes de skinnende Fakler,
Eensom Drotten i Hallen stod, og Silenos bortveg, mens
Synerne svandt som en Drøm i Morgendæmringens Tvelys.
</body>
</poem>

<poem id="hauch2019011651" variant="hauch2005052506">
<head>
    <title>Sløret</title>
    <subtitle>(Efter et græsk Sagn.)</subtitle>
    <firstline>Festlig bredte sig Faklernes Glands fra kneisende Høisal</firstline>
    <source pages="272-278"/>
    <quality>korrektur1,kilde,side</quality>
</head>
<body>
Festlig bredte sig Faklernes Glands fra kneisende Høisal
I den dæmrende Nat, da Ikarios, Høvding i Sparta,
Fæsted sin Datter bort, den yndigtrødmende Jomfru,
Penelopeia med hviden Slør til Drotten Odysseus.
Hundrede Harper klang i den kølige Nat, medens Maanen
Iled med Jomfrugang i den skyfri Luft over Himlen,
Smilende mildt til Pigernes Chor, der dansed i Rækker
Rundt under Fakkelglands, mens de sang de skiønneste Sange.

Men da Natten var endt, og den rosenkindede Eos
Steg fra ægæiske Strand henover de østlige Høie,
Vaagned den sindrige Helt, den behændige Konning Odysseus.
Støtted sig tankefuld til sin Haand, dog ei længe han dvæled,
Før han fra Leiet opsprang, samt axled den prægtige Kiortel,
Kastede Kaaben omkring sin Barm og omspændte sit Glavind.
Derpaa befaled han Svendenes Flok med Iil at fremdrage
Den letrullende Vogn, der paa Kobberhiul sig bevæged.
Selv han til Stalden gik, hvor de rigeligtnærede Heste
Stode med stærken Hov og rysted de vaiende Manker.
Lidet kun brød sig den øvrige Flok om Konningens Ankomst,
Tvende dog kiendte ham vel samt dreied de smidige Nakker
Rundt ved hans Trin; dem i Fordumstid ham Ikarios skienked.
Derfor han elsked dem høit blandt Gangernes Flok, og han vasked
Tidt i klareste Vand de rigtnedfaldende Manker;
Tidt han hented dem selv den saftige Kløver, der voxer
Bag Taygetes's Bierg i Dalen dybt, hvor Eurotas
Evig det deiligste Græs forfrisker med rullende Bølger.
Spiiltougenderne løste han nu, men Gangerne fulgte
Frivillig Drottens Fied, og han spændte dem begge for Karmen,
Derpaa med høien Røst han kalded Ikarios Datter.

Flux Penelope hørte den kaldende Drot, og hun adlød;
Med behændige Fied fremtreen den herlige Jomfru,
Artemis liig, hun stod paa den grønsværdækkede Gaardsplads
Tankefuld med et Suk og betragted den græsrige Fielddal,
Hvor i de lethenglidende Barndomsdage hun leged.
Aldrig meer hun skulde den see, thi med Helten Odysseus
Drog hun nu bort til et ukiendt Land, der sig skiuler bag Bølgen.

Ogsaa Ikarios kom, thi den valmukrandsede Slummer
Krysted i Favn ham kortere nu, end den pleied i Fordums-
Tid, naar han træt hiemvendte sin Fod fra Jagt eller Krigstog.
Men da han Gangerne saae og den inderligtelskede Datter
Der ham favned med Graad, da blegned hans mandige Kind, og
Ordene fløi af hans Mund, liig en Vinterstorm over Heden.

,,Rænkefuldeste Mand! thi aldrig sagde du forhen,
At du til Ithakas Øe vilde strax hiemføre min Datter.
Hvor Vandfuglene skriger i Sky, hvor den giøende Sælhund
Tidt opklavrer paa Land, for at flye den sorte Poseidon;
Alle de Havuhyrer, der fostredes af Amphitrite,
Driver hun rundt om din Øe, hvor Vinden evindelig suser.
Selv den tidseltyggende Ged med Forfærdelse seer dem,
Naar den springer fra Steen til Steen paa det høie Neriton.
Bedre det visselig var at færdes i qvægrige Sparta,
Ved Eurotas, den hellige Flod, hvor Bierne sværme,
Hvor krumhornede Oxer i Kløvermarkerne vandre,
Mens de vælige Føl, med Halen høit og med Manken
Flagrende vildt heniler i Flok til den herlige Flodseng.''

Ham giensvared med Iil den behændige Konning Odysseus:
,,Rigeligtmalkende Køer, der i Flok omvandre paa Sletten,
Eier du visselig her i fieldombeltede Sparta,
Ved Eurotas, den hellige Flod, hvor Bierne sværme.
Mig behager dog meer det skovbekrandste Neriton,
Hvor Vandfuglene skriger i Sky, og den giøende Sælhund
Tidt opklavrer paa Land, for at flye den sorte Poseidon;
Mig behager langt meer den i Kreds sig dreiende Svale,
Der omflagrer min Borg, og de tidseltyggende Geder,
Der opklattre fra Steen til Steen mellem Ithakas Fielde.''

Saa han talte, da nærmed sig langsomt Penelopeia;
Begge den herlige Vogn besteg, og med løsnede Tømmer
Hestene traved saa let, som den Vildt opsporende Jagthund,
Naar bag skaldede Green den Artemis viser et Daadyr.

Nær Lakedaimon en Lund man seer, hvor den hellige Flodgud
Med ustandselig Kraft fremvælter sin Strøm, for at lædske
Den veifarende Mand og de Hiorde, der græsse paa Sletten;
Høitopstræbende Popler danner om Kilden en Halvkreds,
Mens den smidige Vandpiil helder sig ud over Bølgen.
Men da Odysseus saae de evindeligsusende Popler,
Dreied han Tømmen omkring, og forlod bestøvede Landvei,
Thi forsmædelig Tørst ham drev mod den hellige Kilde.
Men da Tørsten var slukt, og igien han nærmed sig Veien,
Saae han en ilende Fiirspændsvogn, hvorom Støvet sig hvirvled,
Liig den hvidgraa Dunst, der fra Solnedgang og til Midnat
Vælter sig langsomt frem over Moser og fugtige Engbund.
Paa den prægtige Vognstol sad i skinnende Kiortel
Drotten Ikarios; selv han styred de vælige Heste.
Men da han nærmere kom, han Tømmerne dreied behændig,
Til de rullende Hiul ved Siden løb af Odysseus,
Da fra den straalende Vognstol høit han hæved sin Stemme:
,,Du, som jeg elsked saa høit, som Jorden det hellige Dagslys,
Vil du forlade mig nu, da meest jeg behøver dit Selskab?
Ei kan det glæde mig da min herlige Hiord at betragte,
Ei de rødmende Bær i Morbærlunden at plukke;
Ei at hvile ved rislende Bæk, hvor de salige Nympher
Samles ved Midnatstid, for i Ring at dandse paa Sletten;
Visne vil jeg da snart, som den høitopklattrende Vedbænd,
Naar den rives fra Barken løs, hvor den grønnedes forhen,
Herlig at skue for Mænd, og til Fryd for springende Geder.''

Inderlig græd Penelope da og strakte sin Arm ud
Mod den herlige Drot, Odysseus taug, og med Svøben
Drev han de vælige Gangere frem, saa Hiulene gnistred.

Atter Ikarios hæved sin Røst, mens Støvet sig hvirvled
Høit bag rullende Hiul og skiulte de mægtige Vognspor:
,,Aldrig Penelopeia, du forhen viste mig Haardhed,
Og jeg fortiente den ei, thi jeg trofast vogted din Barndom.
Men nu favner mig snart den hæsligtblikkende Dødsmø,
Da kan du reise til Ithakas Land, thi vandrer jeg engang
Over Forfærdelsens Eng, hvor den rædsomme Persephoneia
Stirrer paa mig, da svinder Tanken i Barm, og jeg glemmer
Hurtig i Skyggernes Kreds hvad her bevæged mit Hierte.''

Inderlig græd Penelope da og strakte sin Arm ud
Mod den herlige Drot, men Odysseus taug, og med Svøben
Drev han de vælige Gangere frem, saa Hiulene gnistred.

Atter Ikarios hæved sin Røst, mens Støvet sig hvirvled
Høit bag rullende Hiul, og skiulte de mægtige Vognspor.

,,Er da meer ubøielig du, end Aidos Behersker?
Ham dog rørte den thrakiske Skiald, der til Erebos nedsteg
Efter sin elskede Viv, men du er jo haard som en Klippe.
Vil du ei høre mit Ord, velan da jeg drager tilbage
Til mit eensomme Hiem, for at vente den iiskolde Dødsmø.
Ingen Beslægtet følger mig da, ingen grædende Jomfru
Skærer en Lok af sit Haar, for at smykke min afsides Grav, kun
Regnen og Duggen skal græde for mig, og Biergenes Nympher
Skal beplante min Grav med vild Cypres og med Hvidtiørn,
Maanen skal skienke den Lys i den sildige Nat, medens Stormen
Sukkende farer forbi, men stum er Penelopes Tunge!''

Intet Penelope svared, men vendte sit Blik mod Odysseus,
Dragende dybt sit Veir, da standsed han Vognen og udbrød:

,,Vel, du mægtige Drot, du fast bevæger mit Hierte,
Sielden det gavner en Mand, med Magt at tvinge sin Hustru.
Lad da Penelope selv, den Herlige, vælge sin Lod, thi
Ofte taler en styrende Gud fra Qvindernes Læber,
Vil hun svigte den Mand, hun valgte nys i sin Ungdom,
Da maa hun drage med dig til det fieldombeltede Sparta,
Jeg dog følger dig ei, mig binder usigelig Længsel
Fast til Ithakas Øe, hvor Bølgerne, sorte som Bly, sig
Vælte mod Strand, thi der jeg skued det herlige Dagslys.''

Ængstelig vented Ikarios nu og Helten Odysseus
Den afgiørende Stund, naar Penelope valgte sin Skiebne.
Men hun rødmed og taug og vendte sit Blik mod Odysseus,
Skovduen liig, der iilsomtflyvende kæmper mod Stormen.
Vingernes Slag og det higende Hierte driver den fremad,
Men tilbage den driver igien den susende Stormvind.
Saadan vakled Penelopes Sind, thi hun inderlig ønsked
Aldrig at svigte den Mand, hun valgte sig nys i sin Ungdom;
Oldingen elsked hun dog, og den vidtsigstrækkende Fielddal,
Hvor i sin Barndomstid, beskiermet af Skovenes Nympher,
Ofte hun vandred paa vildsom Sti ved Eurotas's Flodbred.

Helten Odysseus greb da den Tvivlendes Haand, og han udbrød:
,,Ei dig tvinge jeg vil, skiøndt af Attraa banker mit Hierte;
Derfor sige du frit, om den mægtige Viv, Aphrodite,
Driver dig med ustandselig Kraft mod Ithakas Fieldøe,
Eller til Sparta følge du vil, hvor Ikarios venter
Den besnærende Gud Hermeias, hvem Siælen maa følge
Over Okeanos Strøm til den evigdæmrende Slette,
Hvor Asphodelosblomsterne groe med det høie Granattræ,
Hvor, som Taager i Høst, omflagre de flygtige Skygger.''

End Penelope rødmende sad, dog pludselig vakte
Eros, den mægtige Gud, i Hiertet en hellig Beslutning.
Frem hun strakte sin Haand mod det høitopviklede Slør og
Folded det ud, saa det dybt nedsank i mangfoldige Bugter,
Over Aasyn og Blik, dog rødmed hun end giennem Sløret,
Fuldmaanen liig, naar den rødmer bag Sky i den sildige Vaarnat.

Vel begreb nu den aldrende Drot Penelopes Mening,
Og han trygled ei meer, men vendte sin Vogn imod Sparta;
Dog hvor det dybtnedfaldende Slør havde skiult hendes Øine,
Kneised en Støtte snart til Blufærdigheds hellige Guddom,
Huggen af Marmorsteen, som et Minde for kommende Slægter.
</body>
</poem>

<poem id="hauch2019011652" variant="hauch2005052507">
<head>
    <title>Hunden til Maanen</title>
    <subtitle>(En Allegorie, skreven under Baggesens Angreb paa Oehlenschläger.)</subtitle>
    <firstline>Maane, mit Blik forhadt, stat still' og hør paa min Biæffen!</firstline>
    <source pages="279-282"/>
    <keywords>baggesen,oehlenschlaeger</keywords>
    <quality>korrektur1,kilde,side</quality>
</head>
<body>
Maane, mit Blik forhadt, stat still' og hør paa min Biæffen!
Stands Afsindige, hviil paa din Vei! thi du iler mod Nedgang.
Ingen saa dristig, som du, saa stor, saa blodig romantisk,
Tindrer blandt Midnatslys og blandt høitblinkende Stierner.
Nøites du med beskednere Glands, da funkled du ærbart
I din spærrede Ring, og ei du andre fordunkled.
Derfor med critiske Glam jeg dadler i Stiernernes Navn dig;
Thi du nedsender forvirrende Blus afsindigt til Jorden.
Alle de Blomster, paa Marken jeg seer, fordærver din Veemod,
Hvert et Træ phantastisk gyselig staaer i din Skygge,
Strækker med Giøglerkraft sin Green, fornegtende Sandhed!
Selve til Mennesket tidt den afsindige Drøm har du nedsendt,
Thi naar du stirrer med Speiderblik til Jomfruens Vindue,
Straaler usædeligt ned paa en Barms halvdækkede Hvælving,
Paa Guldfletningens Flod med din Glands, med Valmuestænglen,
Ofte forbudt, forvildende Lyst du vækker i Sindet.
Derfor jeg lider dig ei, forførende lefler din Straale,
Mangler Klarheden reent og svæver chaotisk i Dæmring.
Lidt kun du Konst forstaaer, liig Tyven du kommer i Tusmørk,
Thi bør jeg som Vægter ved Midnat hindre din Idræt.
Ingen saa godt som jeg undervise dig kan, thi jeg fatted
Konsten fra Grund, jeg kan bringe dig flux bortkastede Tørklæd;
Stokken igien jeg henter i Vand og bærer forsigtig
Madkurven fyldt og bestiæler den ei, skiøndt gierne jeg lysted.
Hvad forstaaer vel af Sligt, Ubehøvlede, du i din Natglands?
Slikker du Selskabets Spyt, naar Høfligheden det byder?
Kan du kiækt dig betvinge, som jeg, der mig reiser paa to Been,
Skiøndt min Natur er et fiirbenet Dyrs? Hvad eller forstaaer du
Konstig paa lodne Poter dramatisk en fransk Menuet at
Dandse til Pibernes Lyd? Deraf jeg roser mig dristig,
Skiøndt det kosted mangfoldige Prygl og Ærgrelse fuldtop.
Intet du fatter af Sligt, du svæver phantastisk i Luften,
Lunefuld kun i vexlende Glands med foranderlig Skive.
Mig fastholder den classiske Lænke, dens hellige Jernbaand,
Daglig til Hundehuset, saa nær ved Gratiers Vaaning,
Snedkeren limed det fast og Maleren strøg det med Rødkridt,
Men om Natten jeg gaaer med en dyrkiøbt Smags Politietegn.
Dog haardnakket du tier endnu og løber i Taaget,
Aldrig du holder mig Stand bag din Skyes vildtvexlende Digtning.
Ha, phantastiske Trold! hvi ei naaer min critiske Tand dig?
Upartisk jeg myrded dig da, thi mit Med er uskyldigt,
Kun for Stiernernes Ære jeg biæffer og udrækker Tungen.
Men du foragted mit Glam, det høit optirred til Harm mig;
Thi ved ustandsede Vandfald hist jeg tiente paa Møllen,
Stial behændig af Kiøkkenets Søm en hængende Pølse.
Svendene mærkede dog min Svig, de mig fulgte med Stænger,
Men det var Nat, og jeg glammede fælt med gnistrende Harmblik,
Da dem betog forfærdelig Frygt; en Syndernes Hevner,
En Gienganger kaldte de mig, en uløselig Gaade.
Da jeg bemærkede Sligt, strax viste jeg frygteligt Tænder,
Folkene knæled for mig, stolt søndersled jeg min Pølse;
Men da svæved du frem, og de saae i din høiere Lysning
Sort med skaldet og dinglende Svands en langøret Hund kun.
Alle med Skoggerlatter bespotted den paniske Skræk da,
Saarende Slag og Spark forfulgte mig Stakkel paa Flugten,
Pølsen tabte jeg reent, fra den Tid jeg hader dit Aasyn,
Upartisk for min Pølses Skyld og for Stiernernes Ære.
At mig Misundelse drev, du troede, men ak det var Pølse.
Var jeg en Avindsyg, da siig: Mon jeg før havde rost dig?
Det har jeg giort dog tilforn, erindrer du vel, det var Vinter,
Sneen var falden i Dal, du bestraalede Fieldenes Iistop,
Maanskin dæmrende skialv paa den utaalmodige Biergstrøm,
Men hver Fieldkløfts Gab en Grav fast ligned fra Oldtid,
Viste bag brustne Steen tykskægget en Fortidens Krigshelt,
Mens Fieldskraaningens Spids var svøbt i Demant- og Metalglands;
Thi du laante til Natten dit Skin, og du blomstred i Mørket,
Selsomt faldt da dit Lys paa Sneen, jeg løb over Sletten,
Og mig behaged den Skygge, som sort jeg kasted i Maanskin,
Større jeg skued i Skyggen mig selv og roste dig dengang.
Klog jeg raadte dig da at straale ved Vinterens Tid kun,
At foragte den brogede Blomst med barnlige Lysglands,
Somren i Morgenland og det høistletsindige Foraar.
Du dog undveg enfoldig mig steds og fulgte mit Raad ei.
Men jeg berømte dig end og logred behændig med Halen,
Bød dig dale til Jord og sætte dig frit ved min Side,
Høit, høit, høiere steds, skiøndt steds jeg dybere nedsank.
Broderskab jeg dig ædel tilbød og at skure din Skive
Med min behændige Svands, og at lære Belysningens Konst dig.
Men du ønsked mit Broderskab ei, lod haant ad min Konst og
Ad min behændige Svands; sligt jeg tilgiver dig aldrig.
Derfor et dagsky Murmeldyr jeg kalder dig høit nu,
Ret en Drømmer i Sky, en Ildbrand-digtende Reiser.
Og jeg det klart kan see, skiøndt tilforn dig elsked' Apollo,
Skiøndt han dig sendte sit Lys, du snart opsluges af Skyen;
Maanelampen, som aldrig jeg fik, gaaer ud inden kort Tid,
Mens jeg lænket til Vaulundurs Steen høit biæffer min Viisdom.
</body>
</poem>

<poem id="hauch2019011653" variant="hauch2005052508">
<head>
    <title>Sang af Bajazet</title>
    <firstline>Du kastede dit Blik paa mig, og jeg forfærdedes</firstline>
    <source pages="283-284"/>
    <quality>korrektur1,kilde,side</quality>
</head>
<body>
Du kastede dit Blik paa mig, og jeg forfærdedes,
Thi tvende Flammer brændte deri,
De brændte mig i min Siæl.

Naar jeg lægger mig, da staaer du for mig,
Og jeg seer dig i din Herlighed, som jeg saae dig første Gang.

Jeg husker det vel, dit Klædebon var sort,
Men din Hals mere hvid, end en Melkopal.

En fiin Kløft bølger i din Halses Midte,
Den antyder en større, der sænker sig
Mellem din Barms Hvælvinger.

Dine Arme ere to sneehvide Vandslanger.
Tvillinger, der svømmer efter samme Moder.

Letbøielige ere dine Fingre; hvo vilde trykke dem
Uden med Elskovs milde Tryk?
Og dog saae jeg dem saare hverandre i Vrede.

Jeg vidste hvorfor, og min Siæl forfriskedes,
Liig en Nellik' i Nattens Dug,
Thi den hele Aften havde jeg ikke talt med dig.

Jeg havde ikke talt med dig, thi jeg var syg i Hiertet,
Dødssyg af mine Tvivl.

Da mælte din Haand med et Vredestegn,
Elskov lyste fra dine Fingre, og min Sygdom svandt.

Hvi talte du om andre Qvinder?
Hvi sagde du, jeg skulde elske dem?
Da du vidste, det smertede mig.

Og hvis jeg nu elskede dem,
Vilde du føle nogen Glæde derved?

Dine Læber bedrøve mig, thi de ere for smalle for Kiærlighed,
Og dog skiønnere, end nogen Qvindes, jeg forhen saae.

Paa dit Haars Farve har jeg længe tænkt,
Men kan aldrig udgrunde den;
Thi den svæver imellem Bruunt og Guult.

Dine Øine ere som Morgenen paa Havet.
Dit Hoveds Slør som hængende Taager over Søen.

Men dine Kinders Blomster ere vordne blege,
Og jeg glædede mig derover,
Thi nu skulle de Andre kun halvt frydes
Ved min Roses Glands.

Jeg glædede mig derover,
Thi det mindede mig om de Dage,
Hvori Tidens Slør skal dække din Deilighed for Verden,
Og hvori jeg alene skal kiende den.
</body>
</poem>

<poem id="hauch2019011834">
<head>
    <title>Den sidste Nonnes Sang</title>
    <subtitle>(Af Maastrichts Beleiring)</subtitle>
    <firstline>Som i de gamle Templer</firstline>
    <source pages="285-286"/>
    <quality>korrektur1,kilde,side</quality>
</head>
<body>
Som i de gamle Templer
Fra Hedenold vi see,
Saa staaer paa høien Alter-
Nu Tiden med sin Lee.

Et Slør af Spindelvæve
Om Kirken sig mon snoe
Mens dybt i Graven slumrer
Den gamle Verdens Tro.

Jeg var den sidste Søster,
Der her maatte vandre,
Jeg vil kun lukke Døren,
Saa gaaer jeg med de Andre.

I kan mig ikke følge,
Naar jeg gaaer til min Fred,
I kan mit Navn ei nævne,
Thi I det ikke veed.

Men naar min Time kommer,
Da stiger fjernt og nær
Af sammensunkne Kister
En blegnet Jomfruhær.

Med Myrtekrands om Hovedet,
Med afskaarne Haar,
De synge gamle Psalmer,
Som Ingen meer forstaaer.

Kun Myrtekrandsen blomstrer,
Men Aasynet seer ud
Som gamle Skrifter, blegede
Af Regn og af Slud.

De gaae i lange Klæder,
Som Ingen bærer meer,
De fælde tunge Taarer,
Som Verden ei seer.

De bære bort en Kiste,
Bedækt med Blomster blaae,
Og foran svæver Korset,
Mens sagtelig de gaae.

Da bøier hver en Helgen sig
For den eenbaarne Gud,
Da gaaer den sidste Fakkel
I Kirkedøren ud.
</body>
</poem>

<poem id="hauch2019011654" variant="hauch1842a1">
<head>
    <title>Bekjendelsen</title>
    <firstline>Lykkelig den Sanger</firstline>
    <source pages="287-289"/>
    <quality>korrektur1</quality>
</head>
<body>
Lykkelig den Sanger,
Som Vaaren skienker
En Krands af Violer,
Giennemflettet med Crocus,
Med Anemonens flygtige Blomst,
Og den blaa Hyacint,
Hvis Lokker glindser i Duggen.

End lykkeligere den,
Om hvis Harpe Sommeren slynger et Net
Af blussende Roser,
Fremavlet af den seirende Phoebus
Og den østlige Sky,
Der rødmer ved at see ham,
Liig den frygtsomme Jomfru,
Der aner sin Brudgoms Nærhed.

Men jeg blev henviist
Til den dunkle Egn
I Skyggen af den sildige Høst,
Hvor jeg lytted til Jordens Stemme,
Naar den sukker ved Midnat
Over sine visnede Børn,
Og fylder Siælen med Veemod,
Medens Stiernerne blinker i Vinden.

Derfor vendte sig Mange bort fra min Sang,
Som fra Vinterstormen og Høstens Blæst;
Og ikke har Folket
I tætte Klynger
Lyttet til min Harpe,
Der aldrig bekrandstes af Blomster.

Har jeg fremlokket Taarer i Nogens Øie,
Eller bragt hans Barm til at svulme,
Eller lært ham fra det visnede Jordliv
At hæve Blikket mod Himlen,
Lidet hørte jeg derom.

Thi sielden har et Haandtryk,
Et venligt Blik,
End sieldnere en smeltet Menneskesiæl
Betalt mig for min Sang.

Et dog trøster mig:
Den ydre Glands har mig aldrig bedaaret;
Aldrig har Smiger lokket en Tone frem
Paa min Læbe.
Heller jeg taug - langt heller -
End jeg hæved min Røst,
Naar ei i min Siæls Dyb Sangen fødtes,
Og gierne kiøbte jeg min Musas Frihed
Med Verdens Glimmer;
Med dette Adelsbrev vil jeg smykke min Harpe,
Som ingen Blomster bekrandse.

Et Andet trøster mig end:
Thi jeg stirred paa Tidernes Løb,
Og skiøndt dybt mig smerted Menneskets Qval,
Saa følte jeg dog den høie Giengieldelses Ret,
Hvis hellige Finger,
I det den fælder sit Offer,
Over dets Grav
Henpeger mod Evigheden.

Og tidt har Maanens vexlende Skive
Skinnet paa min Vei
I det falmede Løv;
Og tidt saae jeg Syvstiernen
Og den himmelske Svane
Blinke med dobbelt Glands
I den mørke Høstnat;
Da aned jeg, at der gives Tanker, der,
Stiernerne liig,
Ikke lyse for Jorden, men over den.
</body>
</poem>

</content>
</section> <!-- Tillæg af blandede Digte -->


<!--
<poem id="hauch2019011616" variant="hauch2019010412">
<head>
    <title>Sang af Hamadryaden</title>
    <firstline>Mig ængster urolige Drømme</firstline>
    <quality>korrektur1,kilde,side</quality>
</head>
<body>
Mig ængster urolige Drømme,
Jeg kan dem ei ret forstaae,
Dog skiælver jeg liig en Forbryder,
Naar jeg dem tænke maa.

,,Og skiælver du liig en Forbryder,
Da gaaer du en farlig Vei,
Betro dig dog til din Moder,
Hun vist forlader dig ei.''

Jeg siger det ei til min Moder,
Skiøndt aldrig hun har mig forladt;
Jeg kæmper imod, til den klare Dag
Opsluges af sorten Nat.''

,,Og kæmper du hele den klare Dag,
Saa bringer dog Aftenen Fred;
Om Natten maa du dog hvile,
Da hviler din Smerte med.''

Saa lidt min Smerte sig hviler,
Som Aftenens vildeste Vind,
Om Natten vaagner med større Kraft,
Den Tanke, der ængster mit Sind.

,,Og vaagner den Tanke med større Kraft,
Der aldrig din Hu forlod, ,
Mod Enden kommer, den rolige Søvn,
Den fængsler det vildeste Mod.''

Som Barn jeg kiendte kun rolig Søvn,
O! var jeg et Barn igien!
Dog nu sig fletter i hver en Drøm
En elsket, en fiendtlig Ven.
</body>
</poem>

<poem id="hauch2019011623" variant="hauch2019010417">
<head>
    <title>Til Adam Oehlenschlager</title>
    <subtitle>(I et Exemplar af Sørgespillene Bajazet og Tiber.)</subtitle>
    <firstline>Hvor Faa forstaae den sære Kunst, til Livet</firstline>
    <quality>korrektur1,kilde,side</quality>
</head>
<body>
Hvor Faa forstaae den sære Kunst, til Livet
At lytte liig en Svane skiult bag Sivet,
At svæve stor i en phantastisk Drøm,
Al dukke Hov'det dybt i Verdens Strøm,
At svømme dristig paa de store Tider,
Der langsomt mellem Jord og Himmel glider.

Hvor Faa blev Sangen af Apollo givet,
En Oldings Blik, der skuer over Livet,
Forenet ved en underlig Magie
Med Ungdoms Lethed, Kraft og Phantasie,
En ildfuld Siæl, energisk som en Mands,
Forenet med en Qvindes dybe Sands,

Som Barnet skyldfri, kløgtig som en Slange,
Den hemmelige Konst forstaae ei Mange; 
Dog see, du gik den vanskelige Vej,
At følge dig kun fiernt ei mægter jeg,
Dog du har viist mig Skjaldens Kald og Pligt,
Dig skylder jeg og vier jeg mit Digt.
</body>
</poem>
-->

</workbody>
</kalliopework>

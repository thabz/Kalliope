<?xml version="1.0" encoding="UTF-8"?>
<!DOCTYPE kalliopework SYSTEM "../../data/kalliopework.dtd">
<kalliopework id="1869" author="hauch" status="incomplete" type="poetry">
<workhead>
   <title>Nye Digtninger</title>
   <year>1869</year>
   <quality>korrektur1</quality>
    <notes>
        <note>Teksten følger førsteudgaven af Carsten Hauch: <i>Nye Digtninger</i>, C. A. Reitzels Forlag, Kbh., 1869.</note>
        <note>Noter med en foranstillet asterisk er Hauchs egne.</note>
        <note>Novellen <i>Bellman</i>, pp. 153-301, er pt. eneste udeladelse i Kalliope.</note>
    </notes>
    <pictures>
        <picture type="titlepage" src="1869-p1.jpg">Titelbladet til <i>Nye Digtninger</i> (1869) lyder ,,.Nye Digtninger, / af / C. Hauch. // Kjøbenhavn. / C. A. Reitzels Forlag. / 1869.''</picture>
    </pictures>
</workhead>
<workbody>


<poem id="hauch2018030701">
<head>
    <title>Til Dronning Caroline Amalie</title>
    <firstline>Min sidste Digterkrands paa Jordens Kyst</firstline>
    <notes>
        <note>Teksten følger Carsten Hauch: <i>Nye Digtninger</i>, C. A. Reitzels Forlag, Kbh., 1869, p. ii.</note>
    </notes>
    <quality>korrektur1,kilde,side</quality>
</head>
<body>
Min sidste Digterkrands paa Jordens Kyst
Den vier jeg til Dig, Du Danmarks Lyst,
Der from og ædel gjennem Livet glider,
Uden at plettes af de dunkle Tider,
Du ædle Dronning, som blev Landets Trøst.
</body>
</poem>

<section>
<head>
    <title>Digte ved særskilte Anledninger</title>
</head>
<content>

<poem id="hauch2018030702">
<head>
    <title>Dronning Caroline Amalie</title>
    <subtitle>(med et Uhr, der blev hende givet, halvtredsindstyve Aar efter hendes første Ankomst til Sorgenfri)</subtitle>
    <firstline>Et Uhr kun viser Timerne og hvert Minut, der gaaer</firstline>
    <notes>
        <note>Teksten følger Carsten Hauch: <i>Nye Digtninger</i>, C. A. Reitzels Forlag, Kbh., 1869, pp. 3-5.</note>
    </notes>
    <quality>korrektur1,kilde,side</quality>
</head>
<body>
Et Uhr kun viser Timerne og hvert Minut, der gaaer,
Og Dagen, der bortglider og aldrig stille staaer;
Men hvergang Tidens Ende forkyndes af dets Slag,
Hvergang dets Viser nærmer sig til Aarets sidste Dag,

Da synes det at spørge: ,,Imens jeg gik min Vei,
,,Og medens Himlens Stjerner sig dreied rundt som jeg,
,,Og medens frem vi dreves af en hemmelig Magt,
,,Hvad har i dette Tidsrum Du virket og fuldbragt?''

Vel den da, ædle Dronning, der svare kan, som Du,
Oprigtig og med Sandhed og uden Frygt og Gru:
,,Jeg standsede de Taarer, der randt i Armods Vraa,
,,Jeg trøsted de Forladte, jeg mættede de Smaa.''

Thi stedse Du erindred, hvad Din Frelser har sagt,
De Ord, der trodse Dødens og Tidernes Magt,
Og aldrig svinde bort i Forglemmelsens Elv:
,,Hvo mætted Een af disse, han mættet har mig selv.''

Ja saadan har Du virket, mens her Du mon boe,
Men meer end al Din Gjerning dog var Din faste Tro,
Og skjøndt til Høihed kaaren, til Magt og Kongeglands,
Dit Hjerte dog Dig smykked med den skjønneste Krands.

Halvtredsindstyve Somre Du vandred blandt os her,
Og blomstred meget skjønnere end alle Havens Træer,.
Og som en deilig Lilie Dig stedse Vaaren fandt,
Ved Godhed og ved Ynde Du Alle til Dig bandt.

Derfor vi Alle takke Dig paa denne skjønne Dag,
Der minder om Din første bag <w>Sorgenfris</w> Tag,
For hver en venlig Tanke, for hvert et venligt Ord,
For Alt, hvad Du har virket for Himlen her paa Jord;

For Øine milde Gjerninger, der var vor bedste Trøst,
For Dine milde Blikke, der var vor bedste Lyst,
For hver en Stund, Du vandred med os bag disse Træer,
For Alt, hvad Du har været, og hvad endnu Du er.
</body>
</poem>

<poem id="hauch2018030703">
<head>
    <title>Ved Afsløringen af Oehlenschlägers Statue</title>
    <subtitle>den 21de October 1861</subtitle>
    <firstline>Mens Sekterne svinde, mens Tiderne gaae</firstline>
    <notes>
        <note>Teksten følger Carsten Hauch: <i>Nye Digtninger</i>, C. A. Reitzels Forlag, Kbh., 1869, pp. 6-7.</note>
    </notes>
    <keywords>oehlenschlaeger</keywords>
    <quality>korrektur1,kilde,side</quality>
</head>
<body>
Mens Sekterne svinde, mens Tiderne gaae,
Dit Minde skal staae;
Thi neppe begyndte Din tidligste Sang,
Da var det som Alfer, der qvæde paa Vang;
Det var, som om Aander Du maned af Jord
Med et selsomt Ord;
Snart klang det som Vinden i Bøgenes Sale,
Som Stormenes Røst i den sildige Høst,
Snart smelted Du Hjertet i hemmelig Lyst,
Det var, som naar Vaaren drømmer i Dale.

Og Du vendte Dit Øie mod Tidernes Hav,
Mens Du leged paa Harpen af Guld,
Og Dig hørte de Kæmper, der hviled i Grav,
Og de reiste sig atter af Muld,
Og det lyste med Glands over Fjeld, over Ø,
Og det glimted som Lyn over Sky,
Og nu aldrig de mere kan ældes og døe,
Du har skjænket dem Livet paany.

Lad Sekler da svinde, lad Tiderne gaae,
Dit Minde skal staae;
Din Harpe fortrylled det undrende Nord,
Engang skal den trylle den hele Jord;
Dens Echo skal trænge til Syden sig frem,
Dog er her Dit Hjem;
Hvor Kilderne risle bag grønklædte Høie,
Der lærte Dig Bragi sit deiligste Qvad,
Mens Fuglene lytted bag Lindeblad,
Mens Oldtidens Aander omsvæved Dit Øie.
</body>
</poem>

<poem id="hauch2002092907">
<head>
    <title>Bernhard Severin Ingemann</title>
    <firstline>Reen uskyldig kun Du leved for Dit ædle Digterkald</firstline>
    <notes>
        <note>Teksten følger Carsten Hauch: <i>Nye Digtninger</i>, C. A. Reitzels Forlag, Kbh., 1869, pp. 8-9.</note>
    </notes>
    <keywords>ingemann</keywords>
    <quality>korrektur1,kilde,side</quality>
</head>
<body>
Reen uskyldig kun Du leved for Dit ædle Digterkald.
Derfor Danmark aldrig glemmer Dig, sin elskelige Skjald;
Tro Du var imod Din Konge, mod Dit Land og mod Din Gud,
Alle Dine bedste Sange sprang af denne Troskab ud.

Som en Fugl fra Paradiset var Du fløiet til os ned,
Fjernt Du stod fra Verdens Vrimmel, i Din Sjæl var evig Fred,
Og med Stjerneglands i Øie svømmed Du i Tidens Strøm, -
Drømte selv bag hvide Lokker mangen selsom Digterdrøm.

Men i Drømmen var der Sandhed, i Din Leg alvorlig Tro,
Let kan Dine Digtervinger derfor naae til Lysets Bo,
Ingen dunkel Plet formørker, ingen Skyld betynger dem,
Oldingen med Barnets Uskyld har de ført nu til hans Hjem.

Unge Roser skal fremspire af Din Gravhøi Aar for Aar,
Danmarks Døttre skal med Taarer vandre did i Høst og Vaar,
Nattergalen ovenover skal forkynde ved sin Sang,
At Du Dannmarks Hjerte smelted ved Din Harpes milde Klang.
</body>
</poem>

<poem id="hauch2018030705">
<head>
    <title>Michael Wiehe</title>
    <firstline>Du var en dyb og ædel</firstline>
    <notes>
        <note>Michael Wiehe (1820-1864), kongelig skuespiller.</note>
        <note>Teksten følger Carsten Hauch: <i>Nye Digtninger</i>, C. A. Reitzels Forlag, Kbh., 1869, pp. 10-11.</note>
    </notes>
    <pictures>
        <picture src="hauch2018030705-p1.jpg">Harald Paetz (fotograf): <i>Michael Wiehe som Chevalieren i Ninon</i>. Det kongelige Bibliotek.</picture>
        <!-- http://www.kb.dk/images/billed/2010/okt/billeder/object6056/da/-->
    </pictures>
    <quality>korrektur1,kilde,side</quality>
</head>
<body>
<!-- TODO: Portræt på http://www.kb.dk/images/billed/2010/okt/billeder/object6056/da/ -->
Du var en dyb og ædel,
En ægte Ridderaand,
Du brød Dig selv Din Bane
Med fri og dristig Haand.

Du løfte Sjælens Vinger
Af Støvets Fangebuur,
Og overskred dog aldrig
Den beskedne Natur.

Du laante mangen Digtning
En selsom Trylleglands,
Og skjenked tidt til Andre
Din egen Laurbærkrands.

Hvor ofte bar vi lyttet
Naar med Din skjønne Røst
Og med de dybe Toner,
Der fødtes i Dit Bryst,

Du smelted hvert et Hjerte,
Og fængsled hvert et Blik,
Det var, som om Dit Ord blev
Forvandlet til Musik.

Det var som om vi lytted
Til Elverpigens Sang,
Det var, som midt i Vintren
Vi saae en Blomstervang.

Men Danmarks bedste Sønner
De sank i Gravens Nat,
Kun Mindet er tilbage,
Kun Savnet er vor Skat.

Forladte, blege Danmark,
Forsvunden er Din Glands,
Snart er Din Pande smykket
Kun med en Dødningkrands.
</body>
</poem>

<poem id="hauch2018030706">
<head>
    <title>Til Digteren H. C. Andersen</title>
    <subtitle>den 6te September 1869.</subtitle>
    <firstline>Du var et fattigt Barn af Lykken forladt</firstline>
    <notes>
        <note>Teksten følger Carsten Hauch: <i>Nye Digtninger</i>, C. A. Reitzels Forlag, Kbh., 1869, p. 12.</note>
    </notes>
    <keywords>andersen</keywords>
    <quality>korrektur1,kilde,side</quality>
</head>
<body>
Du var et fattigt Barn af Lykken forladt,
Og dog i Dit Indre var gjemt en sjelden Skat,
Men længe det vared, for vi det kunde see,
Vi saae kun en fattig Fugl i Regn og Vintersnee.

Du ligned selv den Fugl, Du besang i Din Vaar,
En deilig Digtersvane, født i en Hønsegaard,
Men da Du saa blev voxen, og Din Stemme fik Klang,
Da sang Du, saa det toned over Fjeld, over Vang.

Du havde Svanevinger, Du fløi mod Syden ned,
Den halve Verden saae det og undredes derved;
Og hvor Du Dig viste, og hvor Din Sang fandt Ly,
Der svandt den kolde Vinter, der blev det Vaar paany.
</body>
</poem>

<poem id="hauch2018030707">
<head>
    <title>Det Reitzelske Firmas Jubilæum</title>
    <subtitle>den 1ste Mai 1869</subtitle>
    <firstline>Der staaer et Huns ved Sjællands grønne Strande</firstline>
    <notes>
        <note>Teksten følger Carsten Hauch: <i>Nye Digtninger</i>, C. A. Reitzels Forlag, Kbh., 1869, pp. 13-14.</note>
    </notes>
    <quality>korrektur1,kilde,side</quality>
</head>
<body>
Der staaer et Huns ved Sjællands grønne Strande,
Dets Grund med fast og sikker Haand er lagt;
Dets Eiers Navn er kjendt i mange Lande,
Skjøndt er det støttet er til ydre Magt.
I Aandens Rige fandt han sine Skatte,
For Kunst og Viden stifted han et Hjem,
Men ingen Grændser er paa Jorden satte,
Hvorhen hans Virken ei kan trænge frem.

I ærlig Flid dog kun han søgte Vinding,
Han aldrig smykked sig med fremmed Glands,
Den Hæderskrands han vandt omkring sin Tinding,
Den var hans egen, den var ganske hans,
Og ingen Falskhed boede paa han Læber,
Og fast og sikker var han i sit Ord;
Og hvad han var, dertil hans Afkom stræber,
Med trofast Aand den følger end hans Spor.

Med Kunstens Sønner har han aldrig tinget,
Det var hans Fryd at see dem veltilfreds,
Og mangen Aand, der svæver end bevinget
I den uendelige Digtnings Kreds,
Den stod han bi, thi han forstod at ane,
Hvad der sig rører i det unge Bryst,
Han hjalp den frem at bryde sig en Bane
Til Landets Hæder og til Folkets Lyst.

Det er i Dag halvhundred Vintre siden,
At dette Huns sig reiste stort og fast,
I dem saamangen Drøm svandt hen i Tiden,
I dem saamangen Sæbeboble brast;
Gid Herrens Haand og Husets milde Stjerne
Beskytte det endnu i Lykkens Spil,
Saa det om Kunst og Videnskab kan værne
Endnu i hundred Aar og hundred til.
</body>
</poem>

<poem id="hauch2018030708">
<head>
    <title>Ved Soraner-Festen</title>
    <subtitle>den 13de December 1862</subtitle>
    <firstline>Vi veed et deiligt Sted</firstline>
    <notes>
        <note>Teksten følger Carsten Hauch: <i>Nye Digtninger</i>, C. A. Reitzels Forlag, Kbh., 1869, pp. 15-16.</note>
    </notes>
    <quality>korrektur1,kilde,side</quality>
</head>
<body>
Vi veed et deiligt Sted,
Af Dannerskoven skjermet,
Ved Vandets grønne Bred;
Der bygger Lundens Nattergal
Med tusind andre Fugle
I Vaarens grønne Sal.

Der svandt Jer Ungdom hen,
Der fandt I mange Glæder
Og mangen trofast Ven,
Og skued Livets Morgenskjær,
Mens Bølgen sig forlysted
I Læ af gamle Træer.

Den klare Himmelglands,
De gyldne Morgendrømme,
Der vække Barnets Sands,
De vinke Sjælen til sit Hjem,
Endskjøndt i Livets Kampe
De Fleste glemme dem.

Men vi har ei dem glemt,
Og hvad der syntes svundet,
Er i vort Hjerte gjemt;
Vi elske Livets Morgenlyst,
De unge gamle Dage,
De lever i vort Bryst.

Og rynkes end Din Kind,
Og falme Vaarens Blomster
I Livets kolde Vind,
Og vorder Luften mørk og tung,
Skal Mindet dog Dig styrke,
Og holde Sjælen ung.

Den Tid, der kom og veg,
Da Livet halvt var Alvor
Og halvt en deilig Leg,
Den blomstre skal for Jer paany,
Liig Vaarens unge Roser
Ved Sorøs gamle By.
</body>
</poem>

<poem id="hauch2018030709">
<head>
    <title>Polen og Danmark</title>
    <firstline>Atter stride Polens Sønner paa den vante Viis</firstline>
    <notes>
        <note>* Det første af disse to Digte er skrevet under den sidste polske Kamp, det andet er skrevet efter vor egen ulykkelige Krig.</note>
        <note>Teksten følger Carsten Hauch: <i>Nye Digtninger</i>, C. A. Reitzels Forlag, Kbh., 1869, pp. 17-20.</note>
    </notes>
    <quality>korrektur1,kilde,side</quality>
</head>
<body>
<nonum><small><center>Før.</center></small></nonum>

Atter stride Polens Sønner paa den vante Viis,
Deres Daad maa Hjertet smelte, var det end af Iis,
Deres Kamp i Dal og Skove
Og ved Weichselflodens Vove
Skal af Mindet evig gjemmes,
Den kan ei forglemmes.

Guld og Rigdom, Glands og Lykke gjerne hen de gav,
Aldrig de af Kampen trættes, trodse Død og Grav
For at frelse Land og Rige;
Vil man finde deres Lige,
Maa til længst forsvundne Dage
Blikket gaae tilbage.

Vidt i Nord og Syden spredtes Been af Polens Børn,
End dog paa sit Heltebanner flagrer hviden Ørn;
Lænker kan den ikke tvinge,
Atter løfter den sin Vinge,
Dristig den paa Valen svæver,
Og dens Fjende bæver.

Høit den sine Sønner kalder, den vil være fri,
Den sit gamle Hjem vil frelse, vi vil staae den bi,
Thi dens Ret er klar som Solen;
Danmark lære skal af Polen
Ei ved Overmagt at skrækkes,
Naar til Kamp det vækkes.

---

<nonum><small><center>Nu.</center></small></nonum>

Vort Haab og de gjøglende Drømme.
Svandt hen i Glemsels Elv,
Den Leg, der med Polen legtes,
Den leges nu med os selv.

Man taler om Verdens Fremskridt,
Om Videnskabens Seir,
Thi vi kan færdes med Dampen
Til Trods for Vind og Veir.

Og vi kan sende Tanken
Som Lyn gjennem Dybets Hal,
Og vi kan bore Kanoner
Til tusinde Menneskers Fald.

Men Tiden er dog barbarisk,
Og driver et blodigt Spil;
Naar kun den tjener Voldsmænd,
Hvad nytter da Kløgten til?

Hvor tidt blev det sagt og skrevet
Ved Synet af Polens Vrag:
,,En saadan skjændig Udaad
Var nu en umulig Sag.''

Og dog den hændes atter
Til Danmarks bittre Vee,
Man taler derom i Aviser,
Og lader den rolig skee.

Man vasker sin Haand som Pilatus,
Og giver det Onde Magt;
Thi Danmarks og Polens Helte
Er længst i Graven lagt.
</body>
</poem>

<poem id="hauch2018030710">
<head>
    <title>Sange ved Universitetets Sørgefest over Kong Frederik VII</title>
    <firstline>Nys førtes Kongen bort paa sorten Baare</firstline>
    <notes>
        <note>Teksten følger Carsten Hauch: <i>Nye Digtninger</i>, C. A. Reitzels Forlag, Kbh., 1869, pp. 21-23.</note>
    </notes>
    <keywords>frederik7</keywords>
    <quality>korrektur1,kilde,side</quality>
</head>
<body>
I.

Nys førtes Kongen bort paa sorten Baare,
Den gode Konge, der var Landets Trøst,
Og paa hans Kiste faldt vor tunge Taare,
Mens Bølgen sukked ved den danske Kyst.

I Farens Stund, da Oprør vilde raade,
Da Løgn og Frækhed trodsed Retfærds Aand,
I Stormens Tid, da Landet stod i Vaade,
Blev Kongespiret givet ham i Haand.

Nu er han død, nu raser Stormen atter,
De trænge frem med Trods og Overmagt,
Og Trudsler blande sig med Haan og Latter, M
ed Løgnen har igjen de sluttet Pagt.

Vi er kun Faa, og de ei Skaansel kjende,
De bruse frem som Havets vilde Flod;
Gud, giv os Kraft til Faren bort at vende
Som danske Mænd med kjækt og roligt Mod.

Paa Herrens Himmel Haabets Stjerner tindre,
I mangen Kamp beskærmed han vor Ø;
Ved Sorg og Smerte renser han vort Indre,
Thi maatte Danmarks gode Konge døe.

Kun Herren veed, hvordan sig Alt skal vende,
Hvad Vind der blæse skal paa Tidens Hav;
Men vi vil aldrig Danmarks Fane skjænde,
Det vil vi love ved vor Konges Grav.


II.

Mens Oprør og Vold hans Rige trued,
Mens Lynet blinked i Kampens Nat,
Med kongeligt Blik han paa Folket skued,
Han sagde: ,,Jeg gi'er Jer min bedste Skat!''
    Saa skjænked han Frihed i Landet.

Da glimted der Straaler i Danmarks Øie,
Da flammed Nordlys i Himlens Sal,
Da maatte selv Frækhed og Løgn sig bøie,
Og Fjenderne blegned og sank paa Val;
    Thi Frihed hersked i Landet.

Og Tidens Kløgt, der ei meer var bunden,
Sin Tryllestav over Danmark svang,
Og Meer blev i femten Aar der vunden,
End før i hundred Vintres Gang;
    Thi Frihed hersked i Landet.

Ja, Frihed den er nu Danmarks Fane,
Den vil vi værge med Liv og Blod;
Den skal ingen jordisk Magt os rane,
Og aldrig skal Fjenden den troede med Fod;
    Thi Retfærd hersker i Landet.
</body>
</poem>

<poem id="hauch2018030711">
<head>
    <title>Fædrelandssang</title>
    <firstline>Saa er forstummet nu den stolte Tale</firstline>
    <notes>
        <note>Teksten følger Carsten Hauch: <i>Nye Digtninger</i>, C. A. Reitzels Forlag, Kbh., 1869, pp. 24-26.</note>
    </notes>
    <quality>korrektur1,kilde,side</quality>
</head>
<body>
<nonum><center>Før Dannevirkes Rømning.</center></nonum>

Saa er forstummet nu den stolte Tale
Der over Havet kom fra Bretlands Sale,
Der lød som Varselsord fra Bølgen blaa,
At Danmark ei alene skulde staae,
At Englands Folk vor Ret ei vilde glemme.

En bedre Luftning kom fra Norges Strande,
Den kom fra Fjeldet ved de dybe Vande,
En ærlig, tro, en stærk og mandig Røst,
Der fandt en Vei til Danmarks varme Bryst,
Mens Sverigs ædle Sønner sade hjemme.

Granklædte Fjeld, hvor jeg mon Lyset skue,
Trofaste Folk, som Frygten ei kan kue,
Du stedse mindes skal paa Danmarks Vang,
Thi Ord og Tanke, Digt og Heltesang
Til evig Tid med Dig skal os forene.

Vi er kun Faa, og vi har mange Fjender,
Med List og Falskhed de vort Land omspinder,
Men vi det veed, at Løgnen skal forgaae,
Kun Ret og Sandhed kan for Gud bestaae,
Det er vor Trøst, endskjøndt vi strider ene.

Langt heller døe end svigte Børn og Qvinder,
Og glemme Nordens Glands og store Minder,
De høie Heltesagn i Tidens Skjød,
Det skjønne Sprog, der ved vor Vugge lød,
Og klang som Tryllesang bag Danmarks Skove.

O, sødt at døe for Danmarks gamle Rige!
Langt heller døe end feigt for Fjenden vige,
Og taale Skjændsel, Hovmod og Foragt!
Hvis Du tør døe, da svinder Fjendens Magt,
Da vender Vinden sig paa Tidens Vove.

De skal ei juble meer ved Folkets Qvide,
Og de skal ei vort Rige sønderslide,
Og træde Danmarks Banner under Fod,
Før skal det farves af vort Hjerteblod,
Og Danmarks Seier af vor Grav skal stige.

Men svinder hen vor Magt for Fjendens Vælde,
Da boer der Brødre bag de gamle Fjelde,
Da voxe Sønner frem i Dalens Skjød,
Og de skal hevne deres Fædres Død,
Og Nordens Kraft skal frelse Danmarks Rige.


<nonum><center>Efter Dannevirkes Rømning.</center></nonum>

Vor Lykke, den var som et Skum paa Vand,
Der bæres af lette Vover,
Og stiger og synker og knuses mod Strand,
Mens Stormene synge derover.

Hvad vi har vundet, det vandt vi ei,
Det vandt kun de kolde Vinde,
Thi de har det spredt paa Vintrens Vei.
Vi vandt kun det bittre Minde.
</body>
</poem>

<poem id="hauch2018030712">
<head>
    <title>Branden i Drammen d. 14de Juli 1866</title>
    <firstline>Hvilke Rædsler, hvilke Tider</firstline>
    <notes>
        <note>Teksten følger Carsten Hauch: <i>Nye Digtninger</i>, C. A. Reitzels Forlag, Kbh., 1869, pp. 27-32.</note>
    </notes>
    <quality>korrektur1,kilde,side</quality>
</head>
<body>
Hvilke Rædsler, hvilke Tider,
Fuld' af Qval fra Syd til Nord!
Er det ei, som Dybets Aander
Havde fæstet Bo paa Jord?

  Seer I Flammerne hist,
  Der blinker i Sky?
  Snart Ilden omspænder
  Den halve By.
  Hellige Gud, hvo hjælper os i vor Nød!
  Himlen er luerød,
  Tusinde Gnister sig hæver
  Med Nordvestvinden i Pagt,
  Stormen susende svæver,
  Og styrker Ildens Magt.

  Seer Du Flammernes Leg?
  Staa ikke der saa bleg!
  — Her det nytter ei at klage.
  Ildens vilde Drage
  Gjennem Luft sig svinger,
  Alt den Kirken truer.
  Klokkens Tunge klinger
  Høit i Taarnets Krands,
  Kirkespiret laaner Glands
  Af de blanke Luer.

  Elementets Aander
  Afryste deres Lænker.
  Hvad der syntes bygget
  For at trodse Aarhundreder,
  Det nu sig sænker,
  Som en flammende Glød,
  I en altfor tidlig
  Og uventet Død.

  — ,,Stille! Maaskee findes Hjælp endnu!
  Maaskee!
  Frygter ei Ildens Harm!
  Herhen, kjække Brødre!
  Alt vi vove maae,
  Her det gjælder fast at staae.
  Her Elven snoer sig
  Forbi den langstrakte By,
  Her vil vi dristig kæmpe,
  Vi vil ei Faren flye.

  — Ha, det lykkes!
  Gud vil os befrie;
  Elementets Aander
  Har paany vi bundet
  Vi har Redning fundet,
  Faren er forbi.''

----

  Vee! — De bryder atter frem
  De vilde Luer,
  Med Dybets Dæmoner i Pagt,
  Paa hundred' Veie
  Gjennem Røg og Aske,
  Hvorhen man sig vender.
  Og hele Flodens Magt
  Formaaer ei meer at standse dem.

  Seer I? Kirken brænder!
  Og Orgelet spiller for sidste Gang
  En Sørgesang,
  Og Alle flye.
  I et Hav af Flammer
  Synker vor By;
  Og Sprøiterne selv
  Fortæres af Ilden,
  Der speiler sig i den rindende Elv.

  — Det er som en Verden, der skal forgaae,
  Den, som nylig svømmed i Overflod,
  Er nu en Betler,
  Og eier ingen Vraa,
  Hvor han kan skjule sin Elendighed.

  Og Glands og Haab og Fremtids Lykke
  Synke nu hen i Gruus,
  Forladte Qvinder flygte
  Fra det brændende Huus.

Hvilke Rædsler, hvilke Tider
Fuld af Qval fra Syd til Nord!
Er det ei, som Dybets Aander
Havde fæstet Bo paa Jord?

----

  — Kun i et lidet, svagt og flygtigt Omrids
Har jeg et Billed givet af den Skjæbne,
Der rammed vore Brødre høit i Norden
I de ulykkelige tvende Døgn,
Da Tusinde og atter Tusinde
Blev drevne bort fra deres gamle Hjem.
Og blege Skikkelser paa Ilden stirred,
Der, som en grusom Slange, strakte sig
Igjennem Røgen og de lange Gader,
Og Børn og Mænd og Qvinder vandred bort
I lange Rækker paa den vilde Sti,
Og Ingen vidste, hvor den næste Dag
Han skulde hvile sine trætte Lemmer.

O Du, som har et Hjerte, der endnu
Ei vorden er til Steen i Verdens Jammer,
Du vil ei negte de Betrængte Hjælp.

  — ,,Og hvo har hjulpet os,
  Da vi var i Nød?
  Dengang grusomme Voldsmænd
  Sønderreve vort Land,
  Da vi fortvivlede stirred
  Mod Syd og mod Nord,
  Mens al den Trøst vi fik,
  Kun var tomme Ord;
  Enhver hjælpe sig selv i Ulykken,
  Som han kan,
  Det er den Lære, Verden giver.''

O, haardt og grusomt taler Du. — Hvori
Har den ulykkelige By da syndet?
Skal den nu bode for, hvad kolde Statsmænd,
Der veied Alt paa Egennyttens Vægtskaal,
Har virket og forskyldt? — Nei, viser Verden,
At, skjøndt vort Land er vorden Offer for
En grusom Statskunst, har dog Andres Uret
Endnu ei kølnet vore danske Hjerter;
Ja, viser Verden, at det ei var Mundsveir,
Dengang vi taled om det nære Slægtskab
Imellem Nordens Folk, og om den Aand,
Der har sit Udspring i de ældste Tider,
Og der forbinder, hvad der synes deelt,
Og samler trende Stammer til et Heelt,
Og knytter Norges Fjeld til Danmarks Ø,
Og tidt har slumret, men dog ei kan dø.

Er Nordens Aand da vaagnet nu for Alvor,
Som i de bedste Timer vi har haabet,
Og er den ikke slumret ind paany,
Saa viis det nu med Handling, ei med Ord.
</body>
</poem>

<poem id="hauch2018030713">
<head>
    <title>Sang til Danmark</title>
    <subtitle>(Da Slesvigerne gjæstede Kjøbenhavn)</subtitle>
    <firstline>Vort Danmark var et herligt Land</firstline>
    <notes>
        <note>Teksten følger Carsten Hauch: <i>Nye Digtninger</i>, C. A. Reitzels Forlag, Kbh., 1869, pp. 33-35.</note>
    </notes>
    <quality>korrektur1,kilde,side</quality>
</head>
<body>
Vort Danmark var et herligt Land
    I Fordums Tid.
Det smiler mildt ved Havets Strand
Og speiler sig i salten Vand,
Og det var Kæmpers Fødeland
    I Fordums Tid.
Hvor Bølger bruse høit i Chor,
Det ligger som en Perle stor
    Og hvid.

Og der var Fryd og Fuglesang
    Ved Danmarks Fjord,
Og der var fuldt af Harpeklang
Og Kæmpeleg paa grønnen Vang,
Men nu der høres Klagesang
    Ved Danmarks Fjord;
Thi Brødre reves fra vort Bryst,
Og vi har tabt vor bedste Trøst
    Paa Jord.

Dog Fjenden bryde kan vor Fred
    I retløs Færd,
Hans Hest kan trampe Sæden ned,
Og slide Lemmer Led fra Led,
Og han kan trodse Landets Fred
    I retløs Færd;
Men Hjertet gaaer sin skjulte Vei,
Og Villiens Troskab dræbes ei
    Med Sværd.

Thi vil vi trodse Stormens Brag
Med Kraft og Mod,
Og troe mod Gud og Landets Sag
Vi vente vil en bedre Dag,
Og skride frem i Stormens Brag
    Med Kraft og Mod,
Og mindes under Tidens Vægt,
At vi er født af samme Slægt
    Og Blod.

Du stedse var vort Hjerte kjær,
Du Danmarks Ø,
I Solens Glands i Morgenskjær,
Men nu, da Sorgen staaer Dig nær,
Du er os vorden dobbelt kjær,
    Du Danmarks Ø;
Thi os ei blænder Lykkens Spil,
Og før vor Tro vi svigte, vil
    Vi døe.
</body>
</poem>

<poem id="hauch2018030714">
<head>
    <title>For Upsalenserne</title>
    <firstline>Bag græsklædte Høie der ligger en By</firstline>
    <notes>
        <note>Teksten følger Carsten Hauch: <i>Nye Digtninger</i>, C. A. Reitzels Forlag, Kbh., 1869, pp. 36-37.</note>
    </notes>
    <quality>korrektur1,kilde,side</quality>
</head>
<body>
Bag græsklædte Høie der ligger en By,
Der Svearigets Vugge mon stande.
Saavidt over Jorden sig bredte dens Ry,
Den ligger bag Mælarens Vande.

Der synger ingen Nattergal bag Busk og bag Træer
Om Kærligheds Fryd og dens Smerte;
De deiligste Toner dog hører man der,
De komme fra Menneskets Hjerte.

Hvo engang dem hørte, han glemmer dem ei,
Heelt selsomt de klinger i Dale,
De finde til Hjertet en dybere Vei,
End Sangen i Sydboens Sale.

Der søges i Jorden ei Sølv eller Guld,
Men Guldet boer i Menneskets Indre.
Der hentes ingen Rigdom af Afgrundens Muld,
Høit Upsalas Stjerner mon tindre.

Og Aander os hilser i Høst og i Vaar,
Hvor Fyrisaaen vælter sine Strømme,
Som aldrig skal glemmes, før Verden forgaaer,
For Tiderne blegne som Drømme.

Men heller ei skal glemmes, mens Timerne flye,
Mens Seklernes Minder sig sanke,
At fordum stod et Tempel i Upsalas By,
Der værned om Eenhedens Tanke.

Hvad splittedes i Tiden, skal samles igjen,
Thi Slægternes Blindhed er svunden;
Hvo før var os fremmed, er nu vor bedste Ven,
Sig selv har vort Norden gjenfunden.

Velkommen da hid efter Vinterens Nat,
Mod Kysten de Vaarbølger træde,
Os Upsala sendte nu sin ædleste Skat,
Vi hilse den med Gammen og Glæde.
</body>
</poem>

<poem id="hauch2018030715">
<head>
    <title>Sang i Rosenborghave i Anledning af Kronprindsens Formæling</title>
    <firstline>Vort Land, vort elskte Fædreland!</firstline>
    <notes>
        <note>Teksten følger Carsten Hauch: <i>Nye Digtninger</i>, C. A. Reitzels Forlag, Kbh., 1869, pp. 38-40.</note>
    </notes>
    <quality>korrektur1,kilde,side</quality>
</head>
<body>
Vort Land, vort elskte Fædreland!
Vort Nordens Fryd og Lyst!
Hvor Rosen blusser under Strand,
Hvor Bøgen staaer ved hviden Sand,
Omkrandset af det sølvblaa Vand,
Der svulmer ved Dit Bryst.

Hvor Minder vinke fjernt og nær
Fra Tidens svundne Vaar
I Morgenglands, i Aftenskjær;
Hvor Kilden risler under Træer,
Ved Kysten vrimler Snekkers Hær,
Saalangt vort Øie naaer.

Ja, deilig er den danske Vang,
Omsnoet af vilden Hav,
Og fuld af Fryd og Fuglesang
Og Foraarsglands og Leers Klang,
Mens Bækken gaaer sin vante Gang
Ved Heltens gamle Grav.

Og dog, mit Land, Du sørged tidt,
Og bleg er end Din Kind,
Dit Bryst blev ofte sønderslidt,
Og megen Uret har Du lidt,
Og Øine Børn blev spredte vidt
I Storm og Hvirvelvind.

Men dog i Uveir, som i Fred
Skal fast Din Stamme staae;
Dens Rod i Dybet dybt gaaer ned,
Endskjøndt i Omfang lidet bred;
Vi haabe, troe, ja vist vi veed,
Den aldrig skal forgaae.

Og nu Du støttes af den Pagt,
Der sprang af Tidens Væld,
Og der vor Fryd har atter vakt,
Og har os Lys og Lykke bragt,
Og viist os Vei til Ros og Magt
Og til vor Fremtids Held.

Du ædle Par, som til vor Trøst
Skal boe i Danmarks Land,
Og knytte Norden Bryst til Bryst,
Du mindes skal til Folkets Lyst,
Saalænge Bølgen ved vor Kyst
Omsnoer den danske Strand.
</body>
</poem>

<poem id="hauch2018030716">
<head>
    <title>Sang i Anledning af Kronprindsens Formæling</title>
    <subtitle>Afsungen hos Enkedronningen</subtitle>
    <firstline>Hellige Forbund, der nys blev begrundet</firstline>
    <notes>
        <note>Teksten følger Carsten Hauch: <i>Nye Digtninger</i>, C. A. Reitzels Forlag, Kbh., 1869, pp. 41-43.</note>
    </notes>
    <quality>korrektur1,kilde,side</quality>
</head>
<body>
Hellige Forbund, der nys blev begrundet,
Aldrig noget bedre blev sluttet i Nord,
Danmark og Sverig hinanden har fundet,
Rygtet skal udbrede det vidt over Jord.
Fanerne vifte, de røde, de blaae,
Vindenes Alf dem i Luften bevæger,
Blussende Roser ved Øresund staae,
Aabne det deilige Bæger.

Atter skal Brødre med Kjærlighed mødes,
Brødre, der blev adskilt ved Tidernes Harm,
Kraftig og stor skal vort Norden gjenfødes,
Luttret og forædlet ved Kjærligheds Barm.
Maanen, der blinker paa Fjeld og i Dal,
Hvisker derom til de dæmrende Skove,
Trængsel og Tvedragt og Fortidens Qval
Svinder i Glemselens Vove.

Alfer, der lette paa Bølgerne træder,
Der fra Paradiset og Solen steg ned,
Helte, der kæmped for Norden med Hæder,
Hedengangne Slægter skal smile derved,
Seieren vindes, naar Trøstab faaer Magt,
Troskaben voxer i Tidernes Smerte,
Saga skal signe den hellige Pagt,
Gjemme den dybt ved sit Hjerte.

Du, som vort Danmark med Sverig forbinder,
Du, som nu har bygget med Lyst og i Løn
Broen, der Vei over Øresund finder,
Frederik, vor Glæde, Du Fremtidens Son!
Himlen ledsage Din Brud paa sin Vei!
Hun, som Dig fulgte fra Sveriges Bjerge,
Nordboens Troskab, den svigter Jer ei,
Den er Jert sikkreste Værge.

----

I, som vor Fremtid i Hjerterne gjemme,
I, som trofast deelte vor Sorg og vor Lyst
I, som har lyttet til Folkenes Stemme,
Nordens ædle Konger, vort Haab og vor Trøst
I, som med Omhu og tankefuld Aand
Rigernes Vilkaar og Skjæbne har veiet.
Sildige Slægter skal signe det Baand,
Som I har knyttet og pleiet.

Ædle Fyrstinde bag Sveriges Høie!
Danmarks hulde Dronning bag grønklædte Lund
I, som med Mildhed og moderligt Øie
Vogtet har de Unge i Barndommens Stund,
I har dem lært, medens Tiden den gaaer,
Norden at elske, at skjænke det Lykke,
Dobbelt det at elske, naar Sorgen det naaer,
Det er Jert fagreste Smykke.
</body>
</poem>

<poem id="hauch2018030717">
<head>
    <title>Ved Carl den Femtendes Besøg i Kjøbenhavn 1862</title>
    <firstline>Der boer en Kongeslægt med Glands</firstline>
    <notes>
        <note>Teksten følger Carsten Hauch: <i>Nye Digtninger</i>, C. A. Reitzels Forlag, Kbh., 1869, pp. 44-45.</note>
    </notes>
    <quality>korrektur1,kilde,side</quality>
</head>
<body>
Der boer en Kongeslægt med Glands
    I Sverigs Land.
Den vandt saamangen Seierskrands,
Der glimter med en evig Glands,
Den gik til Kampen som til Dands
    For Sverigs Land;
Dens Rygte trodser Tid og Grav,
Den aldrig glemmes skal paa Hav
    Og Strand.

En anden Slægt sin Bolig fandt
    Paa Danmarks Kyst.
Den hersked mildt, mens Tiden randt,
Ved Retfærd den vort Hjerte vandt,
I den hver Dansk et Forsvar fandt
    Med trofast Bryst;
Den løfted høit det danske Flag.
Den følge vi til Dommens Dag
    Med Lyst.

Og nu de Slægter sammen staae
    Med Venskabs Id;
Thi glædes Fjeld og Bølge blaa,
Nu Norden kan sig selv forstaae,
Nu svinder bort hver Skygge graa
    Fra fordums Tid.
Naar Enighed i Norden boer,
Vi frygter ei den hele Jord
    I Strid.
</body>
</poem>

<poem id="hauch2018030718">
<head>
    <title>Til Sølvbryllupsfesten</title>
    <subtitle>den 26de Mai 1887.</subtitle>
    <firstline>Nu hæver Nattergalen høit sin Stemme</firstline>
    <notes>
        <note>Teksten følger Carsten Hauch: <i>Nye Digtninger</i>, C. A. Reitzels Forlag, Kbh., 1869, pp. 46-50.</note>
    </notes>
    <quality>korrektur1,kilde,side</quality>
</head>
<body>
<nonum><center><i>Til Kongen og Dronningen.</i></center></nonum>

Nu hæver Nattergalen høit sin Stemme,
Den unge Rose staaer i Duggens Bad,
Vi fik en Sorg, som vi kan aldrig glemme,
Dog ofte Fryd og Smerte følges ad,
Og Glædens Aand kan smile gjennem Taaren,
Og Kronen tabe kan sin tunge Vægt,
Sølvbryllupskrandsen blomstrer nu i Vaaren,
I Kongehallen staaer en ædel Slægt.

Ja, Drot, Du kjender Sorgens dunkle Veie,
Du veed, at Kronen er ei blot til Lyst,
Og Du har ligget vaagen paa Dit Leie,
Og Danmarks Vee har tynget paa Dit Bryst;
Thi Høihed lidt maa Smertens Sti betroede,
Mens Armods Sønner slumre kan i Ro,
Dog Sorgen selv kan vendes om til Glæde,
Naar Drot og Folk kun er hinanden troe.

Gid Danmarks Kongepar velsignet være
Med Bryllupskrandsen i det dunkle Haar!
Gid mangt et Aar det end maa Kronen bære,
Saa Danmarks Vinter vendes kan til Vaar!
Et kjærligt Sind skal Himlens Gud forsone,
Og han skal vorde Dannerkongens Skjold,
Et trofast Folk skal stolte Landets Throne,
Og Retfærds Aand skal skjærme den mod Vold.

----

<nonum><center><i>Til Kronprinds Frederik.</i></center></nonum>

Din Borg er bygget bag de danske Skove,
Hvor Droslen synger ved den dunkle Vove:
  Og Du skal bli'e i Danmark
  Og boe ved Bølgen blaa,
  Og Du skal værge Landet,
  Og Dig vi stole paa.
Danmarks Haab har til Dig sig bundet,
Danmarks Søn har vort Hjerte vundet,
Danmarks Søn!

----

<nonum><center><i>Til Georg I., Hellenernes Konge.</i></center></nonum>

Gud gav Dig en Krone, saa yndig seer den ud,
Den fængsled Din Hu som den favreste Brud.
I Danmark er Du født, men i Syd skal Du boe,
Og Danmark og Hellas Dig elske begge To.

I Syd voxer Ranken saa herlig og rig,
De dejligste Fugle skal synge for Dig;
De ædeligste Roser skal blusse til Din Lyst,
Dog seent vil Du glemme den blege danske Kyst.

Men snart skal Du seile til Grækenlands Øer,
Gud skjænke Dig Held og den blideste Bør!
I Danmark er Du født, men i Syd skal Du boe,
Og Danmark og Hellas Dig elske begge To.

----

<nonum><center><i>Til Prindsesserne Alexandra og Dagmar.</i></center></nonum>

To Kongebørn vandred paa Danmarks grønne Bang,
Mens Fuglene qviddred paa Grene,
De smiled og lytted til Elskovens Sang,
Men Danmark glemmer dem aldrig.

Den Ene de satte paa Themsens Strand,
Mens Fuglene qviddred paa Grene,
Den Anden de førte til Nevastrømmens Rand,
Men Danmark glemmer dem aldrig.

Hvergang vi dem skued, da syntes. Himlen blaa,
Mens Fuglene qviddred paa Grene,
Gud skjænke dem Lykke, hvorhen de mon gaae,
Men Danmark glemmer dem aldrig.

-----

<nonum><center><i>Til Prinds Valdemar og Prindsesse Thyra.</i></center></nonum>

End lege to Børn paa grønnen Vang,
De lytte til Fryd og til Fuglesang,
    Men Legen den gaaer saa let gjennem Lunden.
To yndige Knopper paa Danmarks Kyst,
Og de skal voxe til Folkets Lyst,
    Men Legen den gaaer saa let gjennem Lunden.

----

<nonum><center><i>Slutningschor.</i></center></nonum>

Ja, høit sig hæver Dannerkongens Stamme,
Dens ædle Grene gaae mod Vest og Øst,
Dens Frugter modnes skal i dydens Flamme,
Dens favre Blomster smykke skal hans Høst;
I Storm og Blæst, i Solskin og i Skygge
Skal Danmarks Aand beskjærme Træets Rod,
Og Himlens Fugle skal bag Stammen bygge,
Og Fred og Frihed blomstre ved dens Fod.
</body>
</poem>

<poem id="hauch2018030719">
<head>
    <title>Til Prindsesse Dagmar</title>
    <subtitle>(Ved hendes Afrejse)</subtitle>
    <firstline>Nei Du vil, Du kan det aldrig glemme</firstline>
    <notes>
        <note>Teksten følger Carsten Hauch: <i>Nye Digtninger</i>, C. A. Reitzels Forlag, Kbh., 1869, pp. 51-52.</note>
    </notes>
    <quality>korrektur1,kilde,side</quality>
</head>
<body>
Nei Du vil, Du kan det aldrig glemme,
Skjøndt en Throne vinker Dig i Øst,
Skjøndt i Keisersale Du har hjemme,
At Din Vugge stod paa Danmarks Kyst.

Droslens Qviddren i de danske Skove,
Pilens Billed i den danske Sø,
Maanens Blinken i den blege Vove,
Naar den nærmer sig til Danmarks Ø;

Aftenrøden, der bag Skyen drømmer
Om et Paradiis i høien Nord,
Maagens Leg, naar den i Luften svømmer
Over Bælt og Sund og Isefjord;

Danmarks Vaar, der bryder Vintrens Fængsel,
Rosens Smiil ved Sjællands grønne Strand,
Al den Ungdoms Lyst og Sjælens Længsel,
Der Dig binde til det danske Land;

Nei dem vil, dem kan Du aldrig glemme,
Vi det veed, det være skal vor Trøst,
Danmarks Barn vil Danmarks Minde gjemme,
Skjøndt det vandrer paa en fremmed Kyst.
</body>
</poem>

</content>
</section>

<section>
<head>
    <title>Lyriske Digte og Romancer</title>
</head>
<content>

<poem id="hauch2018030720">
<head>
    <title>Livets Qvad</title>
    <subtitle>Efter H. W. Longfellow</subtitle>
    <firstline>Fortæl mig det ei, Du blege Tænker</firstline>
    <notes>
        <note>Gendigtning af Longfellows <xref poem="longfellow1999063003"/>.</note>
        <note>Teksten følger Carsten Hauch: <i>Nye Digtninger</i>, C. A. Reitzels Forlag, Kbh., 1869, pp. 55-57.</note>
    </notes>
    <quality>korrektur1,kilde,side</quality>
</head>
<body>
Fortæl mig det ei, Du blege Tænker,
At Livet skal som en Drøm forgaae.
Din Sjæl synes død, naar Søvn den lænker,
Alt er dog ei sandt, hvad synes saa.

Livet kan ei sig selv opgive,
Ikke det fængsles paa Gravens Fjæl,
At Du er Støv og til Støv skal blive,
Blev dog ei sagt om Menneskets Sjæl.

Ikke vi skabtes til Rov for Sorgen,
Heller ei til en evig Vaar,
Handle vi skal, saa den Dag i Morgen
Ei seer os der, hvor vi stod i Gaar.

Kunsten er lang, og kort er Livet,
Hjerterne slaae, skjøndt de veed det ei,
Liig Trommernes Chor, med Slør omgivet,
Dødningemarschen paa Gravens Vei.

Men naar de mægtige Kræfter vælde
Frem paa den brede Val til Slag,
Lad Dig da ei som Qvæget fælde,
Staa som en Helt paa Kampens Dag!

Stol ei paa Fremtids Haab og Smiger!
Glem ei Din Gjerning ved Fortids Barm!
Grib det Nu, der af Døgnet stiger,
Tro mod Din Gud, med dristig Arm!

Lær af de Mænd, hvis store Minder
Aldrig slukkes i Tidens Strøm,
At Du kan skjænke den Stund, der svinder,
En Glands, der er meer end en flygtig Drøm;

En Glands, der i Nattens Mørke luer
Høi og klar over Sorgens Sø,
En skibbruden Broder, som Døden truer,
Maaskee den fører til Frelsens Ø.

Saa lad da til Daad Din Hu sig vende,
Med Hjertet høit imod Skjæbnens Slag!
Lær at gaae frem og lær at fuldende!
Lær at vente til Høstens Dag!
</body>
</poem>

<poem id="hauch2018030721">
<head>
    <title>En stor Samtidig</title>
    <firstline>Jeg har en mægtig Ven</firstline>
    <notes>
        <note>Teksten følger Carsten Hauch: <i>Nye Digtninger</i>, C. A. Reitzels Forlag, Kbh., 1869, pp. 58-59.</note>
    </notes>
    <quality>korrektur1,kilde,side</quality>
</head>
<body>
Jeg har en mægtig Ven.
Før slentred han paa Gaden om, og Intet gad han gjøre;
Men nu han veed at føre
Med Dristighed sin Pen;
Han ligger som en Cerberus ved Foden af Parnas,
Og den, han viser Tænder, faaer der slet ingen Plads.

Thi han har stedse Ret
Selv naar han handler Uret, naar han det Bedste vrager,
Os intet Værk behager,
Naar han det kalder slet;
Fast Ingen understaaer sig at fælde nogen Dom,
Før man har læst i Bladene, hvad han har sagt derom.

Han er et stort Geni,
Thi selv hvad ei han fatter, han herlig dog forklarer,
Han trodser alle Farer
Og har et stort Parti.
Han gaaer ei frem med Læmpe, dog er han grusom ei,
Og roser lidt en Stymper, naar han bukker paa hans Vei.

Hvad der var sandt ifjor,
Og hvad der syntes rigtigt, da Vinden stod i Vesten,
Det dreier han med Blæsten,
Naar den slaaer om i Nord,
Vil sige, naar det passer sig for dem, han stander bi,
Thi Sandhed er kun sand, naar den gavner hans Parti.

Han hyller Alt i Dunst,
Dog bag hans dunkle Tale man aner skjulte Skatte,
Hvad før var let at fatte,
Det skjuler han med Kunst;
Han er en grundig Tænker, han skriver excellent,
Halv er han en Politikus og halv en Recensent.

Han kan bevise Dem,
At alle Ting bør skues paa Vrangen ei paa Retten,
At Sex og Sex er Tretten,
At To og To er fem;
At Vintersneen brænder, at Vaarens Sol er graa,
Og hører De hans Tale, da troer De selv derpaa.

Han har en stor Forstand
Hans ypperlige Regnekunst ham lader ei i Stikken,
Ja selv i Politiken
Han dem bevise kan,
At den, der skal regjere, slet Intet bør forstaae,
Og hører De Beviset, da troer De selv derpaa.
</body>
</poem>

<poem id="hauch2002092906">
<head>
    <title>En ung Piges Klage</title>
    <firstline>Ja Stjernerne var Skyld deri</firstline>
    <notes>
        <note>Teksten følger Carsten Hauch: <i>Nye Digtninger</i>, C. A. Reitzels Forlag, Kbh., 1869, pp. 60-61.</note>
    </notes>
    <quality>korrektur1,kilde,side</quality>
</head>
<body>
Ja Stjernerne var Skyld deri,
Den fjerne lyse Hær,
Thi da jeg dem betragted,
Han kom mig sagte nær.

Og paa min Læbe trykked han
Et Kys ved Stjerneglands,
Da jeg mig vilde værge,
Da var alt Kysset hans.

En anden Gang i Maaneskin
Han stod bag Havens Træer,
Og da jeg mindst det vented,
Han kom mig atter nær.

Og atter da han kyssed mig,
Og tog mig i sin Arm,
Og da jeg vilde vredes,
Da loe han af min Harm.

Naar Maanelys og Stjerneglands
Med Amor er i Pagt,
Hvor kan en stakkels Pige
Da modstaae Elskovs Magt.
</body>
</poem>

<poem id="hauch1869a0">
<head>
    <title>Da jeg var syg</title>
    <firstline>Naar Nattens Børn sig hæve</firstline>
    <notes>
        <note>Teksten følger Carsten Hauch: <i>Nye Digtninger</i>, C. A. Reitzels Forlag, Kbh., 1869, pp. 62-63.</note>
    </notes>
    <quality>korrektur1,kilde,side</quality>
</head>
<body>
Naar Nattens Børn sig hæve
Og kue Livets Mod,
Naar Sot og Sygdom kræve
At lædskes i vort Blod;

Naar hver en Dag i Qvaler
Sig sænker til os ned,
Mon Himlen hist betaler,
Hvad jeg i Støvet led?

— Forlad mig, hvis mit Hjerte
Har fristet Dig, min Gud!
Jeg veed, at Sorg og Smerte
Henveires paa Dit Bud.

Men naar engang Din Stemme
Mig kalder af Gravens Skjød,
O, lad mig da forglemme
Den bittre Livets Nød!

Og alle de falske Glæder,
Og Mængdens Had og Gunst,
Og Verdens Spot og Hæder,
Og Rygtets Qvalm og Dunst!

Lad mig som Barnet glide
Mod Evighedens Bo!
Jeg ønsker ei at vide,
Jeg ønsker kun at troe.

Vug mig i Digterdrømme
Høit over Tid og Grav,
Hvor Lysets Aander svømme
Paa Evighedens Hav.
</body>
</poem>

<poem id="hauch2018030724">
<head>
    <title>Et astrologisk Syn</title>
    <firstline>I høie Stjerner, der paa Nattens Sti</firstline>
    <notes>
        <note>Teksten følger Carsten Hauch: <i>Nye Digtninger</i>, C. A. Reitzels Forlag, Kbh., 1869, pp. 64-66.</note>
    </notes>
    <quality>korrektur1,kilde,side</quality>
</head>
<body>
    I høie Stjerner, der paa Nattens Sti
    Med lyse Blikke glider mig forbi!
    Uendelige Hær!
    Der stille svæver over Skovens Hal,
    Hvis Tal
    Ei nogen jordisk Tanke kommer nær.

    Du blege Svane, der i Æthren svømmer,
    Hvis Tegn i Melkeveiens Midte luer,
    Og I Pleiader, som i Natten drømmer,
    I lethenflagrende sneehvide Duer!
    Og Du Orion, der i Pragt fremsvæver,
    Og kæmpestor paa Himlens Veie skrider!
    Du høie Perseus, hvis Sværd sig hæver
    Saa blankt endnu som i de ældste Tider!

    I klare Stjerner alle, der med Glands
    Fletter om Jorden Eders Midnatskrands!
    I sære Nattelys, der aldrig hvile,
    Der smile til vort Foraar og vor Høst,
    Hvis Straaler glide ned som gyldne Pile,
    Der ile vingelet fra Vest til Øst.

    Jer lyse Bo staaer langt fra dem, der græde,
    Med hellig Ro betragter I vor Glæde,
    Og dog I vinke mig med fjerne Blikke,
    Men Eders Stjerneblik forstaaer jeg ikke.


<nonum><small><center>Stemmer fra oven.</center></small></nonum>

I langstrakte Baner vi maale Tid og Rum,
Hvor deres Grændser sattes, vi veed dog Intet om,
Vi stiger og vi daler i Vinter og i Vaar,
Dog aldrig vi forvildes, hvor vidt vor Bane gaaer.

Paa ubekjendte Veie vi flette vort Net,
Og dog ved Aarets Ende vi staae paa samme Plet,
Hvor Du ifjor os skued bag Fjeld, Hav, Træer,
Da spørge Dig vore Blikke, hvorvidt Du kommen er.

Hver Gang et Aar forsvinder og bli'er i Glemsel slukt,
Da spørge Dig vore Blikke, hvordan Du det har brugt,
Om ei Du stred tilbage, og om Du standsed ei,
Mens uden Rast og Hvile vi gik den lange Vei.

Alt hvad med ærlig Villie Din Aand har tænkt og drømt,
Alt hvad med Kraft Du virked, og hvad Du har forsømt,
Hver stor og ringe Gjerning og hver forspildt Bedrift
Har vi bag Skyen skrevet med gylden Runeskrift.

Vi agter ei Din Kummer, vi agter ei Din Vee,
Hvad Frugt Din Sorg har baaren, det vil vi ene see,
Din Kummer skal forsvinde, liig Skum under Strand,
Kun hvad i Sorgen modnes, derpaa det kommer an.

Vee Dig, naar Du Dig nærmer tilsidst til Din Grav,
Hvis aldrig Du har agtet de Vink, vi Dig gav,
Og hvis de høie Syner fra Lysets Morgenland
Kun speiled sig i Dit Indre, liig Solblink i Vand.
</body>
</poem>

<poem id="hauch1869a1">
<head>
    <title>Vinteren</title>
    <firstline>Titan af de blege Vover</firstline>
    <notes>
        <note>Teksten følger Carsten Hauch: <i>Nye Digtninger</i>, C. A. Reitzels Forlag, Kbh., 1869, p. 67.</note>
    </notes>
    <quality>korrektur1,kilde,side</quality>
</head>
<body>
Titan af de blege Vover
Løfter lavt sit Hoved op,
Larven under Jorden sover,
Bladet sover i sin Knop.

Bølgen sænker sig og viger,
Slumrer ind bag Snee og Iis
Uglen høit i Natten stiger,
Skriger paa sin vante Viis.

Vinden larmer ovenover,
Vække vil den bundne Sø,
Dobbelt dybt kun Larven sover,
Isen blinker under Ø.

Frøen sunken er i Dvale,
Hviler i sin Seng bag Siv,
Stormens Røst og vilde Tale
Vækker ei det bundne Liv.
</body>
</poem>

<poem id="hauch1869a2">
<head>
    <title>Det vaagnende Foraar</title>
    <firstline>Taagen splittes, Isen brister, Solen høit paa Himlen staaer</firstline>
    <notes>
        <note>Teksten følger Carsten Hauch: <i>Nye Digtninger</i>, C. A. Reitzels Forlag, Kbh., 1869, pp. 68-70.</note>
    </notes>
    <quality>korrektur1,kilde,side</quality>
</head>
<body>
Taagen splittes, Isen brister, Solen høit paa Himlen staaer,
Vintren paa sin hvide Ganger flygter for den unge Vaar,
Sneen i dens Lokker smælter, falder ned som Regn paa Vang,
Stormen suser i det Fjerne, det er Vintrens Afskedssang.

Krybet, der i Jorden slumred, hæver sig mod Lysets Hjem,
Og den gule Crocus blomstrer, og Violen pipper frem
Frygtsom end og skjult i Græsset for at see, om det er sandt,
At den milde Vaar har seiret, og at Vinterisen svandt.

Frøen dukker op af Kjæret, Pilen speiler sig i Vand,
Rosenbusken staaer i Knopper, Viben skriger under Strand,
Lærken stiger, Stæren fløiter, Droslen slaaer sit vante Slag,
Gjøgen synger, som den pleier, Storken gjæster Bondens Tag.

Og det jubler høit i Skoven, høit det klinger under Sky
Om det hellige Vidunder, som er skeet i Aar paany,
Om den Green, der skjalv i Vintren, som et dødt og vissent Siv,
Og nu skyder friske Blade, blomstrer i fornyet Liv.

Bølgen vugger sig ved Kysten, driver end sin gamle Leg
Med de lette Lysets Alfer, der fra Solens Ring nedsteg.
See, da kommer letbevinget Svalen over salten Hav,
En Magnet den har i Brystet, som Naturens Aand den gav.

Som den fast og sikkert leder, saa den sig forvilder ei
Gjennem Nat og Blæst og Taager paa de lette Skyers Vei
Til de blomsterklædte Dale, hvor i Nord dens Rede staaer,
Hvor den favnes af den milde, den aurikelkrandste Vaar.
</body>
</poem>

<poem id="hauch1869a3">
<head>
    <title>Bøn</title>
    <firstline>Hellige Gud</firstline>
    <notes>
        <note>Teksten følger Carsten Hauch: <i>Nye Digtninger</i>, C. A. Reitzels Forlag, Kbh., 1869, pp. 71-72.</note>
    </notes>
    <quality>korrektur1,kilde,side</quality>
</head>
<body>
Hellige Gud,
Du, som gav den letbevingede Svale
En Viser i Brystet,
Der fører den sikkert
Selv i det dunkleste Natmulm
Over det ukjendte Hav
Til de fjerne Strande,
Hvortil dens Higen driver den,
Giv Du ogsaa mig,
Hvad Du ikke negtede
Den ringe huusvilde Fugl,
Giv mig en Magnet i mit Bryst,
Der, uden at svigte,
Kan føre mig gjennem Gravens Nat,
Over Dødens dæmrende ubekjendte Vande,
Til den evige Vaar,
Hvor intet Blad gnaves af Ormen,
Hvor en høiere Sol lyser
End den, der glimter i Støvets Verden;
Til det Land, hvor Freden boer,
Og hvortil en aldrig betvungen
Hellig Længsel drager mig.

Og som jeg skuede klart,
Skjøndt langt borte,
Svævende i Aftenrødens Glands,
I mine bedste,
Stilleste Øieblik.
</body>
</poem>

<poem id="hauch2018030728">
<head>
    <title>Den vilde Rose</title>
    <firstline>Lykkelige Skovens Datter</firstline>
    <notes>
        <note>Teksten følger Carsten Hauch: <i>Nye Digtninger</i>, C. A. Reitzels Forlag, Kbh., 1869, pp. 73-75.</note>
    </notes>
    <quality>korrektur1,kilde,side</quality>
</head>
<body>
I.

Lykkelige Skovens Datter,
Der med Stjerneglands i Øie,
Leger paa Din smækre Green
Med de milde Foraarsvinde.

Du fik Liv, da Morgenrøden,
Blussende bag Purpurskyer,
Halv i Skjul bag Vaarens Taager,
Kyssed Skovens unge Gud.

Aftenstjernen har Dig kjær,
Lærer Dig som den at blinke
Gjennem Duggens Perler klare,
Den er selv en deilig Blomst;

Halv en Rose, halv en Lilie
Smiler fjernt den til Dig ned,
Som en Paradisets Engel
Smiler til en jordisk Søster.

Bleg og mild og taus og stille
Vogter Luna paa Din Slummer,
Svømmer i de sølvblaae Vande,
Mens Du drømmer under Løvet;

Drysser af sit gyldne Horn
Duggen ned paa Dine Blade,
Saa Du vaagne kan til Livet
Dobbelt frisk i Morgengry.


II.

Men naar Solens Øie brænder,
Naar af Græsset Duggen svinder,
Kommer ned en dristig Lysalf,
Lokket af Din Rosenglands.

Nærmer sig paa lette Vinger,
Sødt beruset af Din Vellugt,
Flagrer om den smækre Stengel,
Hvor Du rødmer i Din Skjønhed.

Og tilsidst med Elskovs Lyst
Sænker han sig i Dit Bæger;
Dobbelt Dine Kinder blusse,
Naar Du mærker, han er nær.

Men naar han sig atter fjerner,
Da maae Dine Kinder blegne,
Dog Du smiler end i Døden,
Let den kun Din Isse rører.
</body>
</poem>

<poem id="hauch2018030729">
<head>
    <title>Planternes Liv</title>
    <firstline>Lykkelige Lysets Børn</firstline>
    <notes>
        <note>Teksten følger Carsten Hauch: <i>Nye Digtninger</i>, C. A. Reitzels Forlag, Kbh., 1869, pp. 76-78.</note>
    </notes>
    <quality>korrektur1,kilde,side</quality>
</head>
<body>
Lykkelige Lysets Børn,
Der i Vaar og Høst og Sommer,
Fletter Eders Blomstertæppe,
Gyldensmykket, regnbufarvet,
Dugbesprængt og solbestraalet,
Over den forløste Jord.

Men naar Mørket vinder Seier,
Slumrer I bag Sneens Lagen,
Frygter ei for Vinterstormen,
Drømmer end om Lys og Sommer,
Til et Blink af Solens Øie,
Til et Pust af Vaarens Aande,
Til et Chor af hundred Fugle
Kalder Jer igjen til Livet
I fornyet Ungdomsglands.

Da I vaagner, da I kommer,
Spire, svulme, mylre frem,
Fletter atter Eders Tæppe,
Guult og rødt og hvidt og blaat,
Dugbesprængt og purpurfarvet,
Blandet med det friske Grønne,
Gyldensmykket, solbestraalet,
Medens Gjøg og Lærke synger.

Saadan i en evig Vexel,
Medens Tiden gaaer og svinder,
Glider I paa Drømmens Vande
Gjennem Nat og lyse Dage,
Gjennem Regn og Storm og Vinter,
Gjennem Høst og Vaar og Sommer,
Fra Forvandling til Forvandling,
Uberørt af Synd og Smerte,
Ubekjendt med Dødens Rædsel,
Ængstes ei af Frygt og Anger,
Kjende kun til Livets Glands.

---

Saadan glider ogsaa hisset
De forløste Aander,
Saligt drømmende,
Uden Angst og Sorg,
Med Udødelighedens Glands i Øie
Gjennem ubekjendte Verdner
I tusinde Forvandlinger,

Hvoraf hver kun er et Larveslør
For et nyt og høiere Liv,
Indtil omsider den høieste Livsblomst
I uforgængelig Glands,
Hilset af Evighedens Fugle,
Udfolder sig ved Veiens Ende.

Men I staae som Billeder,
Hellige Hieroglyfer,
Solbeskinnede,
Og dog dunkle,
Ved Veiens Begyndelse
I Støvets Land;
Lykkelig den, der forstaaer at tyde
Jer tause Billedskrift.
</body>
</poem>

<poem id="hauch2018030730">
<head>
    <title>En Oldings Afsked</title>
    <subtitle>Et pantheistisk Livsbillede; frit omarbeidet efter L. Schefer</subtitle>
    <firstline>Jeg løser Eder nu</firstline>
    <notes>
        <note>Teksten følger Carsten Hauch: <i>Nye Digtninger</i>, C. A. Reitzels Forlag, Kbh., 1869, pp. 79-81.</note>
    </notes>
    <quality>korrektur1,kilde,side</quality>
</head>
<body>
Jeg løser Eder nu
Af min Tjeneste
I hellige Aander i den store Natur!
I har stedse tjent mig troe;
- Som en Moder tjener sit Barn.
Tause, glade
Døe I selv med mig
Saaledes, som I kunne døe,
I Evigunge,
Der hvert Øieblik
Hengive Jer som Offere,
Men Eders Død er kun en stedse gjentagen
Hellig Forvandling.

Alt, hvad jeg eied,
Og hvad jeg var,
Er Eders,
Og det opløser sig nu
I een eneste Taare.
— Bestandig opsteg Solen
Og sænked sig igjen
Til rette Tid,
Og Maanen kom til rette Tid,
Og Søvnen
Bestandig i det rette mødige Øieblik.

Til rette Tid
Stod den unge Jomfru der,
Som gaves mig til Hustru;
Til rette Tid
Laae Barnet i hendes Skjød;
Til rette Tid modnedes Jordbærret
Og Kirsebærret,
Og den svulmende Drue.

Til rette Tid
Blev mit første Hovedhaar hvidt;
Til rette Tid,
Efter Eders vise Beslutning,
Døde min Hustru,
Skjøndt min Lovsang her
Smelter i Graad.
Værer da takkede
For Alt, hvad I gav og hvad I tog,
Med tusinde Taarer!

— Til rette Tid
Vil I snart forvandle
Og Eder med mig,
Værer da løsbundne
Fra min Tjeneste!
Jeg tager Intet med
Uden min egen Skygge
</body>
</poem>

<poem id="hauch2018030731">
<head>
    <title>Den indiske Kriger</title>
    <firstline>Dybt indviklet i Tankernes selsomtslyngede Retgang</firstline>
    <notes>
        <note>Teksten følger Carsten Hauch: <i>Nye Digtninger</i>, C. A. Reitzels Forlag, Kbh., 1869, pp. 82-86.</note>
    </notes>
    <quality>korrektur1,kilde,side</quality>
</head>
<body>
Dybt indviklet i Tankernes selsomtslyngede Retgang
Stod en ungdommelig Helt, udsprungen af Krigernes Stamme,
Nadir kaldte han sig, hans Slægt udstrakte sit Scepter
Over det frugtbetyngede Land, hvor den hellige Ganges
Vælter sin Strøm med uendelig Kraft imod Oceanet.
Dybt nedsunken i Tanker stod den herlige Yngling;
Nys han med kraftfuld Haand beseired utallige Fjender,
Eensom og tankefuld han stod paa den blodige Valplads,
Hvor en uendelig Krigerflok laae henstrakt i Støvet.
Ynglinger skued man der og Mænd, forskjellig i Alder,
Nylig de blomstred i Kraft, dem glæded den hellige Solglands,
Morgenrøden i Øst og Duggen, der blinker i Græs, og
Lotusblomster! i Dybet født, der af Vandet opstiger.
Nu de som Offere laae for den altfortærende Dødsgud,
Nogle lemlæstede grumt, et forfærdeligt Syn, medens Andre
End bevared i Død et blegnende Skjær af den Skjønhed,
Der dem smykked, for Øiets Glands udsluktes i Natmulm.
,,Har jeg da Ret dertil med det ubarmhjertige Glavind
At forstyrre den Kraft, der boer i Menneskets Indre.
Jeg, som fra Barndomstid dog inderlig ønsked at skaane
Selv de umælende Slægter, det lethenspringende Vilddyr
Og den bevingede Grib, ja selv den spraglede Giftsnog,
Skjøndt bag Templets Hal den tidt forstyrred min Andagt.''
Saadan mæled med Suk den tankefuldgrublende Nadir.
Men da traadte ham nær en Olding med sneehvide Lokker,
Majestætisk at see trods Alderens Vægt, ja hans Øie
Glimted endnu med Ungdomsglands og vidunderlig Styrke.
Nadir gjenkjendte hans Aasyn vel, thi mangfoldige Gange
Havde han for ham mødt i den lethenglidende Barndom;
Tidt i Skoven de taltes ved, hvor med Indsigt og Viisdom
Og med vidunderlig Kløgt han leded Ynglingens Tanke.
Men det var Vishnu selv, den hellige Gud, der opholder
Verden med kraftfuld Haand og i tusind Forvandlinger færdes
Mellem Menneskets Børn, beredt til at skjænke dem Bistand.
,,Skuet jeg har,'' han mæled, ,,den Tvivl, der bevæger Dit Hjerte,
Men jeg sprede den vel, et Sandhedsord jeg forkynder:
Aldrig mægter Dit Glavind, Søn — thi det er umuligt —
Nogen at røve det Liv, der sprang af det evige Livsvæld,
Ingen ihjelslaae Du kan, det mægter ei selv nogen Guddom.
Aanden vandrer sin Vei, forklædt i mangfoldige Dragter,
Indtil bestandig forandret og dog bestandig den samme,
Luttret og reen den synker med Glands til den Eviges Hjerte.
Du bør dog rygte Dit Kald, og naar Landet behøver Dit Glavind,
Svigte Du ei, men overlad til den evige Domstol,
Der tildeler Enhver sin Ret, at veie vor Fremtid.''

---

Saadan talte den hellige Gud og forsvandt; men en Lysbro
Steg over Jord og betegned hans Vei. Da mærkede Nadir,
At en guddommelig Haand det Taageslør havde løftet,
Som Forvildelsens Mø havde bredet rundt om hans Øie;
Sjælen igjen fandt Ro og han værned med Sværd og med Retfærds
Aand om sit Folk og erhverved en uforgængelig Hæder.
</body>
</poem>

<poem id="hauch2018030732">
<head>
    <title>Det ubekjendte Land</title>
    <firstline>Der leved engang en Sanger</firstline>
    <notes>
        <note>Teksten følger Carsten Hauch: <i>Nye Digtninger</i>, C. A. Reitzels Forlag, Kbh., 1869, pp. 87-91.</note>
    </notes>
    <quality>korrektur1,kilde,side</quality>
</head>
<body>
Der leved engang en Sanger,
Forglemt er nu hans Navn,
Men dengang hans Rygte bredtes
Med Vinden fra Havn til Havn.

Hvergang han Harpen rørte,
Hvergang dens Toner klang,
Det lød som Suk fra Skoven
Ved Nattergalens Sang.

Og døende Kæmpers Klage,
Og Elskovs Sorg og Lyst,
Og Stormens vilde Stemmer
Gjenløde fra Skjaldens Bryst.

— ,,Hvor har Du de Toner nemmet,
Hvor har Du lært Din Sang?''
Saa mæled en fager Jomfru,
Der mødte ham paa Vang.

,,Og havde jeg tabt min Fader,
Og var min Moder død,
Jeg troer, naar Du rørte Din Harpe,
Jeg glemte min bittre Nød.''

— Han svared: ,,Jeg engang slumred
Ved Skovens dunkle Rand,
Men da jeg atter vaagned,
Jeg stod i et ukjendt Land.

Der glimted Træer og Skove
Med overjordisk Pragt,
Dem gnaved ei Støvets Orme,
Dem kued ei Stormens Magt.

Der Fugle med Purpurvinger
Sig vugged bag Lindeblad,
Langt skjønnere klang deres Qviddren
End noget jordisk Qvad.

En høi, besløret Qvinde
Jeg ved min Side saae,
Klart gjennem Sløret tindred
De Øine himmelblaae.

Jeg skimted hendes Aasyn,
Det skinned med Maaneglands,
Om Issen det fagre Guldhaar
Sig snoede rundt i Krands.

Hun sang de deiligste Sange,
Mens Kilderne risled dertil,
Det var som i Luften bæved
Det deiligste Strængespil.

Og Alt, hvad hun sang og talte,
Den ranke, fagre Viv,
Det stod som et Billed i Sløret,
Der havde det vundet Liv.

Det var, som de gamle Bedrifter
Tilbage fra Graven kom,
Og hændtes i samme Time,
Hvori hun sang derom.

Da svandt hver jordisk Taage,
Jeg kunde vort Liv forstaae,
Det voldte vel Tryllesløret,
Hvori jeg det dengang saae.

Hun sagde: ,,,,Mit Slør er vævet
,,,,Ved Paradisets Kyst
,,,,Hvor Tiden atter gjenvinder
,,,,Sin Ungdoms svundne Lyst,

,,,,Og Skoven og Luften og Fjeldet,
,,,,Og Flodens rindende Vand
,,,,Bevare her en Erindring
,,,,Fra Livets Morgenland.''''

Omsider hun bøied sit Hoved,
Da syntes hun dobbelt skjøn,
Et Ord hun til mig hvisked
Heel gaadefuldt i Løn.

Hun sagde: ,,,,Hvergang Du længes
,,,,Og inderlig trænger til Trøst,
,,,,Behøver Du blot at nævne
,,,,Med høi og lydelig Røst

,,,,Det Ord, Du nylig hørte,
,,,,Da samles vi atter her.''''
Saa mæled den fagre Qvinde
Og svandt bag Skovens Træer.

Men ak! hun svandt for stedse,
Igjen vi mødtes ei,
Det Ord, hun til mig hvisked,
Desværre det glemte jeg.

Dog Alt, hvad Dig bevæger,
Naar jeg mon Harpen slaae,
Det er kun en bleg Erindring
Af hvad jeg dengang saae.

Men tidt, naar Fuglen synger
Skjult under Lindens Blad,
Da vaagner med større Klarhed
Mindet om hendes Qvad.

Thi mangen Fugl af de Mindste,
Som qviddre ved Bækkens Rand,
Den husker endnu en Tone
Fra Paradisets Land.''
</body>
</poem>

<poem id="hauch2018030733">
<head>
    <title>Tidernes Omskiftning</title>
    <firstline>Der høres en gammel Klage</firstline>
    <notes>
        <note>Teksten følger Carsten Hauch: <i>Nye Digtninger</i>, C. A. Reitzels Forlag, Kbh., 1869, pp. 92-94.</note>
    </notes>
    <quality>korrektur1,kilde,side</quality>
</head>
<body>
Der høres en gammel Klage,
  mens Tiden svinder hen,
Og hver en Slægt, der fødes,
  gjentager den igjen:
,,Paa Jorden Alting skifter,
  alt Levende maa døe,
,,Og Intet er bestandigt
  paa denne Verdens Ø.
,,Foraaret snart bortiler
  med sin Aurikelglands,
,,Med Nattergalen og Gjøgen
  og Hyacintens Krands,
,,Med Skovens lyse Farver,
  og med dens bedste Lyst,
,,Og alle dens favre Tunger
  forstumme skal i Høst.
,,Og Elskovs Rose blegner,
  dens Liv var en Sommerblund,
,,Duggen blinker i Græsset
  og svinder i samme Stund.
,,Og Dagens Blomst maa segne
  for Høstmandens Lee,
,,Og Høsten igjen maa vige
  for hviden Vintersnee;
,,Og Kindens Purpur falmer,
  og Livets Glæde flyer,
,,Ungdom og Skjønhed svinde
  som brogede Morgenskyer.
,,Den allerfavreste Jomfru,
  der svæved let i Dands,
,,Liig Bølgen, der sig vugger
  i Solstraalens Glands,
,,Kan Du vel engang skue,
  mens Tiden stille gaaer,
,,Med Alderens hvide Due
  paa de blegnende Haar.''

---

Ja Vaar og Ungdom svinde,
  ja, det er visselig sandt,
Langt værre det dog var,
  hvis de aldrig forsvandt.
Vel Dig, at Du kan ældes,
  det viser Dig Din Vei,
Kun Støvet og Muldet
  og Fjeldet ældes ei.
Vel Dig, at Du kan visne,
  det viser, Du er fri,
At ei Du her skal blive
  men vandre skal forbi
Med Lyset er Du kommen,
  i Lyset skal Du boe,
Paa Jord er Du en Fremmed
  og finder der ei Ro.
Og Skjønhed og Ungdom
  og Vaar og Nattergal
De komme ned som Aander
  fra Paradisets Sal.
Som deilige Fugle
  fra Morgenrødens Land,
Der drage Dig med Længsel
  til Hjemmets fjerne Strand,
Men kues af Jordens Taager,
  thi dvæle de kun kort,
Og neppe har Du seet dem,
  saa flyve de atter bort;
Dog Alt, hvad elsker Lyset,
  skal følge dem paa Vei,
Kun Muldet og Mørkets Magter
  forlade Jorden ei.
</body>
</poem>

<poem id="hauch2018030734">
<head>
    <title>Tidernes Fremgang</title>
    <firstline>En gammel Stamme har i Danmark levet</firstline>
    <notes>
        <note>Teksten følger Carsten Hauch: <i>Nye Digtninger</i>, C. A. Reitzels Forlag, Kbh., 1869, pp. 95-101.</note>
    </notes>
    <quality>korrektur1,kilde,side</quality>
</head>
<body>
En gammel Stamme har i Danmark levet,
Hvis Navn svandt hen, som var i Vand det skrevet.

Men nu af Glemsels Hjem,
Af dunkle Kjær bag dybtnedsunkne Grene,
Af Gruus og Sand bag mosbegroede Stene,
De gamle Slægter strække Hovedet frem.

De høsted intet Hø og intet Korn,
Og ingen Plov de gjennem Muldet kjørte,
Og ingen Harpeleg man dengang hørte,
Kun vilde Toner klang fra Vindens Horn.

Da gjested ingen Stork de danske Dale,
Da saae man ingen Spurv og ingen Svale,
Og ingen Lærke jubled under Sky.
Og ingen Drossel sang i vore Skove,
Kun Vinterfugle, der med Kulden flye,
Fandt Vei til Danmark over salten Vove.

— Da voxed der i Danmark ingen Bøg,
Kun Fyr og Gran,
Som Tiuren gjested og den vilde Høg,
Og Maager flagred over hviden Strand,
Og dreied sig i Kreds med hæse Røster
Og Ørnen seiled dem bag Sky forbi;
Men ingen Snekke saaes paa Havets Sti,
Kun Dybets Angel gjested vore Kyster,
Hvor Ulven graa
Forfulgte Hjorten og den lette Raa.

— Men Sekler kom og svandt,
Og andre Slægter Vei til Norden fandt.

---

Da kom tilsidst et Folk, der heelt var klædt i Jern,
Mod det de gamle Slægter ei kjendte noget Værn,
De flygted bort som Blade for Vinden i Høst,
Det var en Hellestamme med staalhærdet Bryst.

Den bredte sig paa Sletten, i Skov og paa Vang,
Da fik vor Saga Stemme, da vaagned vor Sang,
Da flygted Ulv og Vildsviin, dertil den brune Tiur,
Da seired en høiere, en mere stor Natur.

Da først med lyse Bøge smykked sig Danmarks Lund,
Da knoppedes unge Roser ved Bælt og Øresund,
Da først den lette Svale fandt Ly ved Nordens Vove,
Gjøgen og Nattergalen da gjested de danske Skove.

Men stærke Kæmpeskarer gik atter ud fra Nord,
For Klangen af deres Vaaben skjalv den hele Jord,
Tunge var deres Glavind, dristigt deres Mod,
De tørsted efter Kampen, som Ulven efter Blod.

Da Landet blev underbygget af store Heltegrave,
Da svæved lette Snekker omkring paa alle Have,
Og sused vældig frem, som Ørnen under Sky,
Hvor de sig viste, maatte Fjenderne flye.

Som Marsviin, der lege med den bølgende Sø,
Saa leged Nordens Helte med Døden under Ø,
Lykkelig pristes den, som til Seier blev kaldt,
Lyksalig ogsaa den, som i Kamplegen faldt.

Ham gjested Odins Møer paa den blodige Val,
Løfted paa lyse Vinger ham til Valhallas Sal,
Hvor Livet var ingen Byrde, men en bestandig Fest,
Der leved han hos Odin som en kjærkommen Gjest.

Nordens Helte sværmed mod Vest og mod Øst,
Herrer de var over Havet; paa den fremmede Kyst
Grunded de mangt et Rige, de kunde kraftig slaae,
Veien tilbage dog fandt kun saare Faa.

---

Da kom der fra Syden atter en anden Tro,
Ridderborgen hæved sig høit over Bondens Bo,
Den kneised paa Sletten, den skuedes over Hav,
Dog knæled de stolte Slægter for Frelserens Grav.

Kun for det hellige Kors vilde Ridderen sig bøie,
Klosteret sig bredte med sine forgyldte Fløie.
Da saae man fagre Jomfruer, som lytted til Harpeklang,
De lytted og i Lunden til Fryd og Elskovssang.

Alle de gamle Minder var dog ei glemt endnu,
Til Tapperhed og Manddom stod Ridderens Hu.
Skjøndt Tankerne sig forandred i Tidernes Strøm,
Skjøndt Troen paa Valhalla var en forsvunden Drøm,

Leged man dog med Landser og vilde nødig flye,
Og Skjaldesang sig blanded med Kamp og Vaabengny.
End vare de Glavind tunge, stærkt var Heltens Mod,
End tørsted han efter Striden, som Ulven efter Blod,

Og leged med Døden Tærning, foragted Fredens Værk,
Men Bonden søgte Tilflugt under Krumstaven stærk,
Der kunde med Ro han bygge, høste med Fred sit Korn,
I Skoven hørtes Hundebjæf og Klang af Ridderens Horn.

Han elsked høit sin Jagthund, sin Hest og Falken hvid,
Hans Liv svandt hen i Kampleg, i Feider, i Strid.
Han leged med de Farer, han selv havde skabt,
Hans allerbedste Kræfter gik dog for Landet tabt.

Men Ridderborgen hensank i Tidernes Nat,
Uglen bygged i Taarnet, omsnoet af Tjørn og Krat,
Ei længer man sig dækked med Brynier af Staal,
Aanden nu fik et andet, et høiere Maal.

Man forsked i Dybets Indre, i Lysbølgen blaa,
Afgrundens dunkle Runer lærte man at forstaae,
Man lærte dens Kraft at tvinge med Kløgtens Tryllestav,
Menneskets Tanke hersked i Luft, Jord, Hav.

Og dog de gamle Feider, den trodsige Natur
Sank ei i Døden med Ridderborgens Muur:
Sørgeligt er det at skue i Tidernes Elv,
Hvordan i bitter Tvedragt vi sønderrev os selv.

Hvad gavner det, om Aanden veed om Dybet Besked,
Naar Landet gaaer i Stykker og slides Led fra Led,
Naar Kræfterne splittes, som Skummet paa Vand,
Hvo skal føre vort Værge, naar selv vi ikke kan?

Vor Tid er meget kløgtig, den kjender mangen Kunst,
Den seiler over Jorden ved Damp og ved Dunst;
Derpaa de gamle Helte vist aldrig har forsøgt,
De havde Kæmpens Styrke, men mangled Dvergens Kløgt.

Vi vide saare meget, som ei de tænkte paa,
Men hvad vi meest behøve, det kunde de forstaae:
At færdes som Mænd over Hav over Ø,
Og kunde de ei seire, forstode de at døe.

Dog end de gamle Minder lever i Sang og Tale,
Som evige Stjerner de glimter over Dale,
Endnu kan vi dem skimte i Tidernes Nat,
Blandt Alt, hvad Saga gjemmer, er de vor bedste Skat.

Ved dem skal forynges vort Liv i Nordens Hjem,
Blodsdraaber fra vort Hjerte, der sprang i Sorgen frem,
Skal sig med dem forene, skimtes bag Skjaldens Ord,
Da først faaer Sjælen Vinger, naar Alt er mørkt paa Jord.

Da skal den Skat gjenfindes, som syntes længst forødt,
Da skal igjen forbindes, hvad til Enighed blev født,
Da skal vi først det mærke, da skal vi forstaae,
At dog vi ginge fremad, skjøndt ei det syntes saa.
</body>
</poem>

<poem id="hauch2018030735">
<head>
    <title>Ledas Sønner</title>
    <firstline>Orion glimter i sin Midnatsglands</firstline>
    <notes>
        <note>Teksten følger Carsten Hauch: <i>Nye Digtninger</i>, C. A. Reitzels Forlag, Kbh., 1869, pp. 102-109.</note>
    </notes>
    <quality>korrektur1,kilde,side</quality>
</head>
<body>
Orion glimter i sin Midnatsglands,
De drømmende Pleiader foran svæve.
Kastor og Pollux sig i Syden hæve,
Maanen kun lyser med sin halve Krands.

En Storm har raset, dog den alt er endt,
Den vilde Hvirvelvind i Sky bortviger;
Naar Ledas Sønner op af Havet stiger,
Da flygter Stormen, det er vel bekjendt.

En dunkel Snekke nærmer sig til Land,
Den vugger sig paa Bølgens hvalte Bue,
Den skimtes kan ved Maanens blege Lue,
En ædel Sanger staaer ved Snekkens Rand.

Men indadvendt mod Sjælen er hans Syn,
Det er en Skjald, hvem Musen aldrig svigter,
Simonides, den laurbærkrandste Digter,
Han stander taus, og slukt er Øiets Lyn.

Til Heltes Hæder tidt hans Lyra klang,
Og alle Sorger den til Hvile bringer,
Og alle Læber smile, naar den klinger,
Og rige Gaver vandt han med sin Sang.

Men nu han stander taus i Fremmerstavn,
Om andre Digte nu hans Tanke drømmer
End dem, som Grækenland saa høit berømmer,
Og der har skaffel ham saa stort et Navn.

,,Jeg beiled altfor tidt til Fyrsters Gunst,
,,I Kongers Hal jeg kun min Lyra stemte,''
Saa tænkte han, ,,og jeg de Magter glemte,
,,Som aldrig plettes kan af Støvets Dunst.

,,I, som har frelsk mig fra en tidlig Grav,
,,Til Eders Priis jeg vier nu min Tunge,
,,Om Eders Lys og Høihed vil jeg sjunge,
,,I, som har Magten paa det vilde Hav.''

— Kong Skopas hersker i Thessaliens Land,
Og for hans Villie maae sig Alle bøie
Fra Oetas Fjeld og til Olymp det høie,
Fra Pindus til den tangbeklædte Strand.

Til Skjaldens Hjemstavn sendte Skopas Bud,
At han, som Guden skjænked Sangens Gave,
Hvis Qvad fandt Gjenlyd over fjerne Have,
Skal brede Kongens Ros i Verden ud.

Hvad Fyrsten vil, det modstaaer Skjalden ei,
Og i den aabne Kongehal han træder,
Og atter beiler han til jordisk Hæder,
Mens Nattens Stjerner gaae den vante Vei.

Han stemmer Harpen ved den Stoltes Fod,
Og priser høit hans Mod og Helteflamme,
Hans Magt og Rigdom og hans gamle Stamme,
Thi den var sprungen ud af Guders Blod.

Da skimter han igjen Orions Glands,
Og seer Pleiaderne som hvide Duer
Og Tvillingstjernen, der i Østen luer,
Mens Maanen lyser med sin halve Krands.

---

Pludselig da tier Skjalden, og hans Lyra vorder stum,
Og af høie Tanker greben stirrer han mod Himlens Rum,
Mod den klare Tvillingstjerne, der ham Liv og Redning gav,
Der behersker Hvirvelvinden og det vildt oprørte Hav.
Atter dog hans Røst sig hæver, atter høres Lyrens Klang,
Mere fyldig er dens Toner, mere dristig er hans Sang.
Ordet flyver fra hans Læber, som en Fugl mod Hjemmets Kyst,
Af en mægtig Guddom dreven, Intet standse kan hans Røst.
Høit han sang om Himlens Syner, om den lyse Stjernerad,
Men især om Ledas Sønner, der skal stedse følges ad,
Der alt her i Livet knytted en bestandig, evig Pagt,
Der med stærk, forenet Villie overvandt selv Dødens Magt,
Der ved Heltemod og Troskab Veien fandt til Himlens Fred,
Fra hvis lyse, milde Blikke Haab og Redning strømme ned,
Der paa Jord med ingen Brøde smitted deres Seierskrands,
Der med evig Kraft og Klarhed glimte nu i Stjerneglands.

— Høit og længe Sangen toned, Nattens Timer gled forbi,
Alle Kongens Mænd stod fangne ved et mægtigt Trylleri.
Alle studsed, Alle lytted, revne hen af Sangens Strøm,
Hjertet skjalv og Barmen svulmed i en salig Digterdrøm:
,,Det er ei hans vante Toner, det er ei hans vante Viis,
,,Aldrig dog en Sang saa deilig sang han før til Guders Priis;
,,Det er Sangens Drot Apollo, der har skjænket ham sin Magt,
,,Det er ham, der disse Tanker har i Skjaldens Indre vakt.''

— Men da Sangen var til Ende, og da efter gammel Skik
Skjalden sig for Kongen bøied, sad han der med sænket Blik,
Kold, som huggen ud af Marmor, uberørt af Sangens Lyst,
Stolt og stum, med Purpurkaaben hyllet om det tause Bryst.
Længe sad han taus og stille, med sit Øie vendt mod Jord,
Dog tilsidst han hæved Blikket, høit i Hallen klang hans Ord:
,,Denne Sang jeg ei kan lønne, thi den var jo ei til mig,
,,Men til Ledas Tvillingsønner, lad da dem belsnne Dig!''

— Neppe Kongens Ord var udtalt, før man i den høie Hal
Saae en Yngling pandserklædt, der vinked ad den ædle Skjald:
,,Tvende Kæmper staae i Gaarden, kalder Dig af Hallen ud,
,,Skynd Dig, Fremmede! det haster, thi det er et vigtigt Bud.''

— Da Simonides ham fulgte, traadte frem i Nattens Blæst,
Saae han Ingen, som ham vented, Maanen rødmed dybt i Vest.
Tvende Mænd paa hvide Heste skimted han paa vilden Sti,
Som to Stjernestud i Natten føre hurtig de forbi,
Flammer sad paa deres Hjelme, lyste med et selsomt Skin,
Deres Spær og Brynier glimted som to Stjerneblink i Vind.

— Medens nu han stod forbauset, troede knap sit eget Syn,
Hørtes Tordenskrald i Dybet, og der glimted røde Lyn.
Og da han mod Slottet stirred, vaklede det høie Tag,
Pludselig det sank til Jorden med et vildt og rædsomt Brag.
Vee! der var ei Haab om Redning, Borgen sank i Dybets Skjød,
Kongen og hans hele Følge fulgtes i den bittre Død.

Store Stene faldt fra Bjerget, Stormen gjennem Luften foer,
Ildens røde Drage vaagned, rakte Tungen frem af Jord.
Haner galed, Ulve tuded, Alt forsvandt i Røg og Dunst,
Kun Simonides blev reddet ved de milde Guders Gunst.

— Snart dog blev det atter stille, Maanen svandt bag Skovens Træer,
Kastor og den høie Pollux glimted med det vante Skjær.
</body>
</poem>

<poem id="hauch2018030736">
<head>
    <title>Den Lykkeligste</title>
    <firstline>Hvo var den Lykkeligste her paa Jord?</firstline>
    <notes>
        <note>Teksten følger Carsten Hauch: <i>Nye Digtninger</i>, C. A. Reitzels Forlag, Kbh., 1869, pp. 110-115.</note>
    </notes>
    <quality>korrektur1,kilde,side</quality>
</head>
<body>
Hvo var den Lykkeligste her paa Jord?
Saa spurgte Croesus alt i Oldtids Dage.
Den vise Solon svared længst derpaa,
Og vel man mærker i den Vises Ord,
At ei de ydre Kaar hans Dom bestemmer.

Men der var En, som ei han kunde nævne;
Thi end hun slumred der, hvor Livets Aander
I Stilhed ruger over Fremtids Skatte,
Og dog blandt alle dem, hvis Held han priser,
Var Ingen lykkelig paa Jord som hun!

---

Det var i hine qvalomspændte Dage,
Da nys man havde seet den blege Frelser
Med Tornekrandsen om den blodige Tinding
At bøie Hovedet for Dødens Magt.

Og da man havde hørt hans milde Læber,
Der dog var Sandhedens og Livets Kilder,
I bitter Qval at sukke ned fra Korset
,,Min Gud, min Gud! Hvi har Du mig forladt?

Den frække Mængde spotted ham og skreg:
,,Lad see! lad see! Han var en stor Profet,
Stor som Elias var, ja endnu større,
Saa meente jo de Mænd, der fulgte ham,
Og der nu flygtet er som Støv for Vinden.

Men han har sagt, at efter trende Dage
Vilde han reise sig igjen af Graven;
Lad see, lad see, om nu han holder Ord!''

Da skjulte Solen sig bag dunkle Taager,
Og Jorden skjalv og Templets Forhæng brast,
Og Dødningbeen sig rørte dybt i Graven,
Det var som Gud i Himlen selv var død.

Og Troen vakled i sin dunkle Grund;
Frafald og Feighed havde lammet selv
De Bedstes Kraft, og Mørkets Magter jubled.

---

— Det var ved Morgengry den tredie Dag
Efter det Øieblik, den høie Frelser,
Omspændt af Qval, opgav sin Aand paa Korset.
Dog blev hans Been ei brudt, som det var Skik
Med dem, der Døden led paa Korsets Træ.
Men han blev taget ned og svøbt i Liin,
Og han blev henlagt i en Klippegrav,
En vældig Steen tilspærred Gravens Indgang,
Og pandserklædte Mænd bevogted den.

Da nærmed sig en Flok af stille Qvinder,
De havde tjent ham tro i Galilæa,
Og havde fulgt ham nys paa Dødens Vei,
Dengang han vandred bleg til Golgatha,
Og havde vædet Korsets Fod med Taarer,
Og da de saae hans Kamp og Qval i Døden,
Blev deres Kjærlighed kun dobbelt stærk.

Og nu de nærmed sig, da Natten veg,
De vilde stige ned i Gravens Indre,
Der hugget var i Klippens Hvælving ud,
For end engang at see de ædle Træk.
De bragte Myrrha med og Specerier,
Og kostelige Salver, Aloe;
For at bevare, hvis det kunde lykkes,
De hellige Levninger i Dødens Bo
Fra Dybets fæle Kryb og sultne Larver,
Der hente Næring selv fra Gravens Rædsler.

— Da løfted Solen op i Øst sit Hoved,
Og Zions Taarne glimtede som Ild.
Men ei de agted det, og saae det neppe,
Thi deres Hu var kun mod Graven vendt.
De hvisked sagte: ,,Hvordan skal det gaae?
Og hvo skal vælte Stenen bort fra Dybet?''
Da hørtes Tordenskrald og Jorden bæved,
Og Herrens Engel nedfoer som et Lyn,
Og see! Den store Steen var væltet bort,
Og Vagten spredte sig til alle Sider.

De blege Qvinder veg med Skræk tilbage,
Dog var der Een, som Frygten ikke standsed,
Hun kaldte sig Maria Magdalena,
En deilig Qvinde, der var bleven frelst
Fra Mørkets Fristelser og Syndens Magt
Ved hendes Kjærlighed og Tro paa Christus.
Nu stod hun udenfor ved Gravens Indgang
Og stirred ind, hvor Jesus havde ligget,
Da saae hun tvende Mænd, som sad i Graven,
Og deres Klæder var som Bjergets Snee,
Men den, hun søgte, Jesus, saae hun ei.

— De sagde: ,,Qvinde, hvorfor græder Du?''
,,Fordi,'' hun svared, ,,de har taget bort
Min Herres Legem, og jeg ikke veed,
Hvor nu han er.''

                Men da hun vendte sig,
Skued hun Jesus staae ved hendes Side;
Men ei hun kjendte ham, og Jesus spurgte:
,,Hvi græder Du? Hvad søger Du i Graven?''

Hun sagde: ,,Herre! har Du taget ham
Af Graven ud, saa siig, hvor har Du lagt ham?''

Da sagde Jesus: ,,Kjender Du mig ei,
Maria?'' — Nu hun kjendte ham og sank
I stum Henrykkelse til Jorden ved
Sin Herres Fod.

                Men Jesus veg tilbage,
Han sagde: ,,Qvinde, rør mig ei, men reis Dig!
Og vend tilbage! Siig til mine Brødre,
Til Petrus og Johannes og de Andre,
At jeg gaaer foran dem til Galilæa,
Der skal de skue mig endnu til Afsked,
Før jeg opstiger til min Faders Rige.''

Og hun gik bort til Petrus og Johannes,
Med Salighedens Glands i Sjæl og Øie,
For at forkynde, hvad hun havde seet,
Og hvad den høie Mester havde sagt.

---

Hun var den Første mellem alle dem,
Som Herren elsked her i Støvets Land,
Der skuet har den gjenopstandne Christus.
Og hun var lykkeligst iblandt dem Alle.

Men da de Andre spredtes vidt paa Jord,
Og bredte Troen ud i alle Lande,
Da sad hun stille ved den hellige Grav
Og vented Frelserens Tilbagekomst.

Hun saae ham aldrig meer i Støvets Land;
Men hendes Troskab blev dog ikke skuffet,
Thi hun blev dragen af sit Hjertes Længsel,
Og hendes Aand fandt snart i Døden Vei
Til den hun elsked og til Lysets Rige.
</body>
</poem>

<poem id="hauch2018030737">
<head>
    <title>Den christne Slavinde</title>
    <subtitle>et Digt i to Romancer</subtitle>
    <firstline>Den gamle Kong Astolf sukker</firstline>
    <notes>
        <note>Teksten følger Carsten Hauch: <i>Nye Digtninger</i>, C. A. Reitzels Forlag, Kbh., 1869, pp. 116-129.</note>
    </notes>
    <quality>korrektur1,kilde,side</quality>
</head>
<body>
1.

Den gamle Kong Astolf sukker,
Hans Sjæl er sorrigfuld,
Thi Døden, som ei kan vindes
Med Smiger og med Guld,
Den sidder nu paa hans Tærskel,
Og stirrer i Hallen ind,
Hvor Drottens eneste Barn
Hviler med blegen Kind.

Hvad hjalp ham nu hans Rigdom
Og al hans Herskerglands,
Og at han tidt havde vundet
I Slaget Seirens Krands,
Hvad hjalp hans Helterygte,
Der spredtes fra Vest til Øst;
Hvad hjalp ham de falske Guder,
Som hidtil vare hans Trøst?

Hvad Kunst og Indsigt mægted,
Det dengang blev forsøgt,
De lærdeste Mænd og de Vise
Raadsloge med Kunst og Kløgt,
Om de kunde frelse det Kongebarn
Fra Sygdom og tidlig Død,
Dog groede den Urt ei paa Jorden,
Der lindred Barnets Nød.

Det var i de første Dage,
Der skjænked os Christi Fred,
Da Sandhedens piinte Vidner
Med Glæde for ham led,
Da selv han nys havde vandret
Paa Jord til Menneskets Trøst,
Da Troen flyttede Bjerge,
Saa Smerten blev til Lyst.

Da traadte frem en Hofmand,
Han tjente ved Kongens Bord,
Han bøied dybt sit Hoved,
Han mæled et selsomt Ord:
,,Jeg veed en fattig Qvinde,
Hun er af ringe Stand,
Og dog hun eier Kræfter,
Som ei begribes kan.

Hun sanker ei Urter og Rødder
Ved Midnatsmaanens Skjær,
Hun offrer til ingen Guder
I Skyggen af dunkle Træer.
Hun blev i Krigen fangen,
Hun træller Dag og Nat,
Dog frelser hun tidt de Syge,
Som Lægen har forladt.''

Man henter den fattige Qvinde,
Hun kommer paa Kongens Bud,
Hun siger: ,,Om det skal lykkes,
Det veed kun Himlens Gud.''
Hun staaer ved den Syges Leie,
Hun bøier sig til ham ned,
Da mæler den stolte Konge,
Og sukker tungt derved:

,,Hans Læber ligned en Rose,
Der smiler i Morgenglands,
Hans Øie ligned et Solblink,
Der funkler i Vaarens Krands;
Han svæved saa let over Engen,
Som Hjorten med sin Hind,
Men nu han ligner de Blomster,
Der visner i Vintervind.''

,,Det er den gamle Klage'',
Saa svared den Qvinde fær,
,,At Menneskets Vaar bortsvinder
Som Regnbuens lette Skjær.
Det blander Sorg og Veemod
I Jordens bedste Lyst.
Men nu maa Du her ei dvæle,
Hvis jeg skal bringe Trøst.''

Hun synker hen i Tanker,
Den Qvinde gjæv og stærk,
Ret som om Kraft hun samled
Til et alvorligt Værk;
Hun staaer i Hallen ene Kongens
Med Kongens blege Søn,
Saa knæler hun ved hans Leie
I from, alvorlig Bøn.

De Ord, hun da mon tale,
De bleve mig aldrig sagt,
Dog stor var Ordets Virkning,
Og stærk var Bønnens Magt;
Hun dvæled fra Solens Nedgang
Til dunklen Midnatsstund,
Tidlig den næste Morgen
Var Drengen karsk og sund.

Da skjælver den Drot af Glæde,
Han favner sin frelste Søn,
Han siger: ,,Du gode Qvinde,
Du skal ei savne Løn.
Jeg skjænker Dig Frihed og Ære,
Jeg smykker med Guld Din Hal,
Alt, hvad Du vil begjære,
Dig aldrig negtes skal.''

Hun svarer: ,,Jeg mig bryder
Om Guld og Hæder ei,
Men dersom Du vil forlade
Den mørke Vantros Vei,
Og følge Jesum Christum,
Den høie Himlens Søn,
Da skjænker Du mig den bedste,
Den allerherligste Løn.''

Da skifter Kongen Farve,
Til Harm sig vender hans Hu,
Han siger: ,,Forvovne Qvinde,
Hvad vil, hvad fordrer Du?
Skal nu jeg svigte de Guder,
Der fulgte mig nær og fjern,
Der skjærmed mit Land gjennem Sekler
Og var mine Fædres Værn?

Skal nu jeg forraade de Magter,
Der styrket har mit Mod,
Der hærded i Kamp mit Glavind,
Saa Fjenden sank i Blod?
Hvis Andre saa frækt havde talet,
Ei skulde de glædes derved,
Men da Du min Søn har reddet,
Jeg skjænker Dig Frihed og Fred.''


2.

Kong Astolf bestiger sin Ganger,
Alt i den sene Høst,
At lege med Piil og Bue,
Det var hans bedste Lyst.
Han jager det grumme Vildsviin,
Dertil den stærke Bjørn,
Tilsidst han sig forvilder
Bag Klipper, Krat og Tjørn.

Men Stormen i Luften larmer,
Den hæver høit sin Røst,
Et hundredfoldigt Echo
Den svarer fra Klippens Bryst,
Da skjælver den lette Ganger,
Den mon til Fjeldet flye,
Den løber omkaps med Vinden
Og med den vilde Sky.

Han hører Bække suse,
Han hører Vande gaae,
Tilsidst hans Ganger standser
Alt i den Dæmring graa.
Kong Astolf springer af Hesten,
Han kjender ei meer sin Vei;
Han staaer ved Dybets Afgrund,
Og dog han seer den ei.

Men Regnen falder i Strømme
Paa Nattens sorte Sti,
Det var, som om dunkle Drømme
I Taager ham gled forbi;
Og Hvirvelvinden begynder
Sin gamle Leg paany,
Det var, som en Regn af Stene
Faldt ned fra vilden Sky.

Der blinker Lyn paa Fjeldet,
Da skuer den Herre bold
En steil og lodret Klippe,
Der ligner en uhyre Trold;
Om Issen den bærer en Steenkrands,
Den kneiser bag Krat og Torn,
Med hundrede Tinder og Takker
Og Tænder og skarpe Horn.

Men rædselfuldl sig sænker
I Dybet ved hans Fod
Et Svælg vel tusind Alen,
Da svinder brat hans Mod.
Det var, som blege Gjenfærd
Opstege fra Dal og Vang
Og lokked ham ned i Svælget
Med selsom Tryllesang.

Da løfter ham Stormens Vinger,
,,Ak!'' sukker den Herre god,
,,Skal jeg i Afgrundssvælget
Nu bades i eget Blod!''
Men Hvirvelvinden ham hæver,
Hans Uheld vorder Held,
Thi som en Fugl han svæver
Nedad det bratte Fjeld.

Han skimter en Glands i det Fjerne,
Mildtfunklende, bleg og hvid,
En Flamme, liig en Stjerne,
Der blinker ved Midnatstid.
Den sender de lange Straaler
Imellem Busk og Træer,
Og midt i Vindens Hvirvel
Den brænder med roligt Skjær.

Da mæler Konning Astolf
Med Øiet mod Lyset vendt:
,,Nu har jeg lært Frygt at kjende,
Som før jeg ei har kjendt''.
Saa skrider han dristig fremad,
Hans Angst er nu forbi,
End falde tunge Regnskyl
Paa Nattens dunkle Sti.

End Hvirvelvinden larmer
Rundt om de Klipper graae,
Han svøber sig i sin Kappe
Og agter ei derpaa,
Han vader gjennem Strømme,
Han trænger gjennem Krat,
Det fjerne Lys ham leder
Midt i den sorte Nat.

Tilsidst han seer i Skoven
En Plads for Træer bar,
Der brænder den stille Flamme,
Den skinner igjennem Glar;
Da klares atter Luften,
Og Nattetaagen flyer,
Han skuer den fulde Maane
Mellem de brudte Skyer.

Nærved det Lys sig hæver
Et Kors i Læ for Vind,
Det glimter gjennem Mørket
I Fuldmaanens klare Skin,
Og Træerne snoe sig sammen,
De ligner en dunkel Krands,
Det synes fast, som Flammen
Fra Korset faaer sin Glands.

Da træder frem en Qvinde
Bag Skovens gamle Træer,
Hun siger: ,,Min ædle Herre,
Du være velkommen her,
Da Du mig Frihed skjænkte,
Da flygted jeg herhen,
Jeg hemmelig stedse tænkte, -
Vi skulde sees igjen.

Jeg reiste her en Hytte
Ved Egetræets Rod,
Jeg tændte denne Flamme,
Der brænder ved Korsets Fod;
Her har jeg daglig knælet
For Dig i ivrig Bøn.''
Da kjender han den Qvinde,
Der reddet har hans Søn.

Han tænkte: det blev min Lykke,
At hun paa Jord er født.
Han siger: ,,Nu har Du atter
Betvungen den bittre Død;
Jeg droges mod Afgrundssvælget
Af en forfærdelig Magt,
Det Lys, Du i Natten tændte,
Det har mig Frelse bragt.''

— ,,Der er kun Een, der frelser
Fra Døden her og hist,''
Saa mæler den gode Qvinde,
,,Hans Navn er Jesu Christ;
Thi han er Livets Kilde,
Han kuer Mørkets Aand,
Jeg er et ringe Redskab
Kun i hans stærke Haand.''

Kong Astolf staaer i Tanker
Ved Skovens dunkle Rand,
Hun fører ham til sin Hytte,
Hun pleier ham, som hun kan;
Hun reder der hans Leie,
Han synes glad og fro,
Men skjøndt han er træt og mødig,
Han finder ingen Ro.

Heel tidlig næste Morgen
Han samles med sine Mænd,
De takke de høie Guder,
At de ham fandt igjen;
De sige: ,,Vi søgte forgjæves
I Taager og vilden Blæst,
Vi saae kun dybt i Dybet
Din sønderknuste Hest.''

Han stiger igjen paa Fjeldet,
Hvor rislende Bække gaae,
Hvor Dødens Aand ham trued
Under de Klipper graae,
Hvor Bjerget lodret stiger
Og kneiser bag Krat og Torn,
Med hundrede Tinder og Takker
Og Tænder og skarpe Horn.

Han bøier sig ud over Dalen,
Han seer igjen med Gru
Det gabende Svælg i Dybet,
Da vexler fært hans Hu,
Han mæler: ,,De skjulte Kræfter,
Der gik fra Korset ud,
Har hjulpet mig tvende Gange,
Heel stærk er Korsets Gud.''

Saa vender han tilbage,
Han griber den Qvindes Haand,
Han siger: ,,Jeg har fornummet,
At Christ er Frelsens Aand,
Han hjælper i Qval og Mørke,
Naar Andet ei hjælpe kan,
Thi vil jeg, man skal ham dyrke
Nu i mit hele Land.''
</body>
</poem>

<poem id="hauch2018030738">
<head>
    <title>Et Kongesyn</title>
    <firstline>Før Gustav Adolf, Sverigs Konge god</firstline>
    <notes>
        <note>Teksten følger Carsten Hauch: <i>Nye Digtninger</i>, C. A. Reitzels Forlag, Kbh., 1869, pp. 130-139.</note>
    </notes>
    <quality>korrektur1,kilde,side</quality>
</head>
<body>
Før Gustav Adolf, Sverigs Konge god,
Drog ned mod Syd at ende Verdens Qvide,
Og for at vise ved sit Heltemod,
Hvordan en Christen bør for Troen stride,
Og for at fælde Dragen i dens Blod,
Da traadte først han ind ved Midnatstide
I Ridderholmens Kirke høi og stor
Og bad tll Herren i det dunkle Chor.

Der stande Billeder i Brynier klædt,
Skjøndt Jernet gnavet er af Rust og Ælde,
Der slumrer mangen Helt af gammel Æt,
Hvis Navn er vidt bekjendt bag Sverigs Fjelde;
Der mangen Konning blev til Hvile stedt,
Som fordum værned kjæk om Rigets Vælde,
Hans hvasse Sværd, som Oldtids Kæmper priste,
Ligger nu stille paa hans Marmorkiste.

De stolte Faner og de gamle Flag,
Der forhen fulgte Helten over Havet,
Der svæved høit i Luft paa Kampens Dag,
Og der med Ørneflugt har Fjenden avet,
Der vaied dristig i saamangt et Slag,
De staae i Dødens Skygger nu begravet;
De falmed længst, de er af Ælde graae,
Og Møl fortære dem i Gravens Vraa.

Men Kongen synker hen i Bøn til Gud,
To store Voxlys monne Mørket dæmpe:
,,Du veed, jeg følger kun Dit eget Bud,
,,For jordisk Høihed vil ei meer jeg kæmpe,
,,Kun for at Troens Ild ei slukkes ud,
,,Du veed, at Fjenden kues ei med Læmpe,
,,Saa læg da Seierskrandsen ved min Fod,
,,Selv om den koste skal mit Hjerteblod.

,,De troe, at Hævnens Sværd Du ei kan føre,
,,De drive Spot med de Forladtes Skrig,
,,De troe, at Du er blind og ei kan høre,
,,Med Alt, hvad helligt er, de føre Krig,
,,Og ingen Bøn kan deres Hjerter røre,
,,Og alle Veie fylde de med Lig;
,,Men Du vil sprede dem som Markens Straae,
,,Skjøndt de er mange, vi kun saare faa.''

Hvad meer han talte, blev mig ikke sagt,
En hellig Ild dog i hans Indre brænder,
Og stærke Kræfter og en vældig Magt
Af Himlens Herre gaves i hans Hænder,
Og store Gjerninger har han fuldbragt
Selv for hans Øie sig mod Tydskland vender;
Og hvor han færdedes i Kamp og Krige,
Der maatte Fjenden for hans Glavind vige.

---

Tidlig den næste Morgen drog Kongen med sin Hær
Til Tydsklands blege Kyster, forbi de svenske Skjær,
Der øved han mangen Gjerning og mangen stor Bedrift,
Som Saga har optegnet med uudslettelig Skrift.

Og mangen mægtig Daad forkynder hans Priis
Fra Middelhavets Vande til Nordpolens Iis,
Vantroens Magter sig bøied for hans Haand,
Afgrundens Lænker brast, naar de rørtes af hans Haand.

— Kong Gustav stod ved Lützen, Luften var tung og graa,
Naar Natten var til Ende, et Slag skulde staae,
I Kongens stærke Hænder blev Verdens Skjæbne lagt,
Fjenden havde nu samlet mod ham sin sidste Magt.

Dagen var henrunden, Alt var beredt
Til Kamp den næste Morgen, i Leiren - hersked Fred.
Kun fra Fjendernes Hær hørtes Støien endnu,
Kong Gustav sad i Teltet med tankefuld Hu.

Der svæved en Sky over Fjendernes Leir,
Men Kongen sad alene, han bad Gud om Seir.
,,O, Herre, Du mig frelste saa tidt paa Kampens Dag,
,,Du vil mig heller ei svigte i dette sidste Slag.''

— Omsider sank han hen i en underlig Drøm,
Den førte ham tilbage paa Vandenes Strøm
Til Mælarens Udløb ved Ridderholmens Fod,
Til det Sted, hvor han kort før sin Afreise stod,

Ved Ridderkirkens Alter, ved Østersøens Kyst,
Men Orgelet spilled med lav, sagte Røst,
Og Fakler og Lanterner var tændte fjern og nær,
Nischerne glimted med blyfarvet Skjær.

Han skued igjen de Billeder i Jernbrynier blaae,
Han saae de gamle Vaaben, der var af Ælde graae,
Men Christus hang paa Korset i Dødskampen bleg,
Dog var det, som paa Vinger til Himlen han steg.

Og Kongen hørte Stemmer, der sukked under Ø,
Orgelets Toner bruste som den opbragte Sø.
Han skued atter Gravene bag Ridderkirkens Taarn,
Han syntes, der var fleer, end han kjendte der tilforn.

Han saae en Flok af Dødninger, en Ligpsalme klang,
Bestandig kom der flere, saa Kirken blev for trang,
De ligned den Snee, der i Vinden hvirvler hen,
Han kjendte dem vel, det var hans egne Mænd.

De nærmed sig langsomt, de drypped af Blod,
Tilsidst de stod i Rækker ved Alterets Fod,
Det var, som om Livet til Undergang var skabt,
Som var der ingen Frelse, som om Alt var fortabt;

Som om Jorden skulde sluges af Afgrundens Mund,
Det var, som selve Troen blev rystet i sin Grund.
— Men pludselig, da de Skygger var stillet op i Rad,
Vendte sig Sangens Toner, der lød et andet Qvad.

En Seierssang sig hæved, og Ligpsalmen veg,
Dødninghæren syntes ikke længer saa bleg,
Øinene sig aabned, der før syntes lukt,
Man mærked, den gamle Troskab var ei i Øiet slukt.

Og Smerten blev til Jubel og Sorgen til Fryd,
Som naar et Pust af Foraaret kommer fra Syd,
Kuer den kolde Vinter og lokker Blomster frem,
Hvor Døden før var Herre, har nu Livet sit Hjem.

Helt vaied de Faner i Nischernes Ly,
Det var, som om de længtes efter Striden paany,
Og alle de gamle Glavind paa Kisterne graae
Klirrede som i Kampen, da Kongen paa dem saae.

Og alle de gamle Billeder, dem kjendte han igjen,
Det var, som de leved og svæved til ham hen,
Men høit fra Loftets Hvælving glimted Øine ned,
Der sang usynlige Tunger om Evighedens Fred.

Og Kirkens Mure strakte sig ved Tonernes Klang,
Det var, som om han vandred i Skovens lange Gang,
Og Pillerne sig hæved, liig mægtige Træer,
Stjernerne nedsendte bag Løvet deres Skjær.

Tilsidst var han tilmode, som om Jorden bortveg,
Paa sneehvide Vinger han i Luften opsteg,
Alle hans Mænd ham fulgte, høit over Støvets Ø
Seiled de som Svaner paa Evighedens Sø.

Han bares af lune Vinde, han hørte Sang paany,
Utallige Stjerneblik nedfunkled over Sky,
Dog var det ingen Stjerner, men det var Engle smaa,
Der vinked ham i Døden til Evighedens Blaa.

---

— Omsider han vaagned, sit Syn han havde glemt,
Dog let slog hans Hjerte, hans Hu var dristig stemt,
Morgenrøden betragted med Smiil hans Helteblik,
Han aned, han skulde seire, Hvordan det saa gik.

Kong Gustav sank i Striden, og dog han Slaget vandt,
Sin herligste Seier han i Dødsstunden fandt;
Han frelste Nordens Tro, og han kued Mørkets Rige,
En Helt og en Martyr, der søger om sin Lige.
</body>
</poem>

</content>
</section>

<section>
<head>
    <title>Norske Fjeldsange</title>
</head>
<content>

<poem id="hauch2018030739">
<head>
    <title>Gangen til Sætteren</title>
    <toctitle><num>1.</num>Gangen til Sætteren</toctitle>
    <firstline>Sneen smelter, Kulden svinder</firstline>
    <notes>
        <note>Teksten følger Carsten Hauch: <i>Nye Digtninger</i>, C. A. Reitzels Forlag, Kbh., 1869, p. 143.</note>
    </notes>
    <quality>korrektur1,kilde,side</quality>
</head>
<body>
Sneen smelter, Kulden svinder,
Multer groe ved Elven op,
Gjeden Vei til Fjeldet finder,
Alt den staaer paa Klippens Top.

Hesten vrinsker, Føllet springer,
Nu skal vi paa Sætren boe,
Tyren brøler, Klokken ringer,
Foran gaaer den hvide Ko.

Solen høit paa Himlen stiger,
Pilen speiler sig i Vand;
Glem ei Medestangen, Piger!
Den vi ei undvære kan.

Hunden gjøer, og Luren klinger,
Snart er nu vor Gang forbi,
Ingen Sorg mit Hjerte tvinger,
Naar jeg boer paa Fjeldets Sti.
</body>
</poem>

<poem id="hauch2018030740">
<head>
    <title>Pigerne paa Malkepladsen</title>
    <toctitle><num>2.</num>Pigerne paa Malkepladsen</toctitle>
    <firstline>Kald paa den brune, den kullede Ko!</firstline>
    <notes>
        <note>Teksten følger Carsten Hauch: <i>Nye Digtninger</i>, C. A. Reitzels Forlag, Kbh., 1869, pp. 144-145.</note>
    </notes>
    <quality>korrektur1,kilde,side</quality>
</head>
<body>
<nonum><center>Første Pige.</center></nonum>

Kald paa den brune, den kullede Ko!
Kald paa den røde, der malker for To!
Kald paa den blissede, kald paa den graa!
Kald paa den hvide med Bjælden paa!


<nonum><center>Anden Pige.</center></nonum>

Kom Du, som ligger bag Pilens Green!
Kom Du, som græsser ved Elversteen!
Kom Du, som staaer bag den sorte Myr!
Tag Jer i Agt for den uvane Tyr!


<nonum><center>Tredie Pige.</center></nonum>

Ei skal I stænges i Baas eller Bur;
— Hør dog, hvor Sidsel kan blæse paa Luur!
Tag Jer i Agt for den blissede Ko!
Kan hun, saa træ'er hun i Melken den So.


<nonum><center>Alle Pigerne.</center></nonum>

Kom nu, alle mine Køer paa Fjeldet!


                Echo.
                  Paa Fjeldet.
</body>
</poem>

<poem id="hauch2018030741">
<head>
    <title>Pigerne ved Fjeldsøen</title>
    <toctitle><num>3.</num>Pigerne ved Fjeldsøen</toctitle>
    <firstline>Hører I Nøkken og Huldren</firstline>
    <notes>
        <note>Teksten følger Carsten Hauch: <i>Nye Digtninger</i>, C. A. Reitzels Forlag, Kbh., 1869, pp. 146-148.</note>
    </notes>
    <quality>korrektur1,kilde,side</quality>
</head>
<body>
Hører I Nøkken og Huldren,
De synge den gamle Sang,
Mens Elven sagtelig rinder
Og vandrer sin vante Gang.

De synge bag sorte Fjelde,
Hvor Elven i Dybet gaaer,
Nu er det Tid til at fifle,
Mens Bjerget i Taager staaer.

Saa kast da Din Snor i Vandet,
Og frygt ei for Huldrens Svig!
Hun tænker nu paa noget Andet,
Og kommer vist ikke til Dig.

Forellen er fly og forsigtig,
Forstandig, listig og klog,
Vogt Dig, at ikke den seer Dig,
Da bider den ei paa Din Krog,

Men svømmer bort gjennem Dybet,
Og skjuler sig under Ø;
Den frygter sin egen Skygge,
Naar Solen blinker i Sø.

Thi fifle vi ikke ved Solskin,
Men helst, naar det regner i Høst;
Nu sætter Jer ned under Busken,
Og taler med sagte Røst!

Nu bider det godt paa Krogen,
Nu gjør vi en rigelig Fangst,
Seer I Forellen i Vandet?
Den spræller imod med Angst.

Det nytter Dig ei, at Du snoer Dig
Og spræller og strider imod,
Nu drager jeg Dig paa Landet,
Nu ligger Du ved min Fod.

Der skriger en Ravn paa Fjeldet,
Den flyver paa vilden Sti,
Den varsler om Storm og Uveir;
Nu er min Glæde forbi.

Der seiler en Baad over Søen,
Den vender sin Stavn imod Strand,
Og Sidsele sidder i Baaden,
Nu lægger hun ind under Land.

Ja, Sidsel har fanget de Fleste,
Hun har en lykkelig Haand.
— Tys! hør, hvor Vindene suse,
Dem standser ei Bast eller Baand.

Paa Fjeldet er Vinden Herre,
Den blæser saa vildt, den vil,
Nu skynder Jer hjem, I Piger,
Og spærrer saa Døren til!
</body>
</poem>

<poem id="hauch2018030742">
<head>
    <title>En Sæterpiges Afsked med sin Kjæreste</title>
    <toctitle><num>4.</num>En Sæterpiges Afsked med sin Kjæreste</toctitle>
    <firstline>Og nu farvel da, min Hjertens Ven!</firstline>
    <notes>
        <note>Teksten følger Carsten Hauch: <i>Nye Digtninger</i>, C. A. Reitzels Forlag, Kbh., 1869, pp. 149-150.</note>
    </notes>
    <quality>korrektur1,kilde,side</quality>
</head>
<body>
<nonum><center>Han.</center></nonum>

Og nu farvel da, min Hjertens Ven!
Nu falder Duggen i Dale,
Paa Lørdag kommer jeg her igjen
Og faaer igjen Dig i Tale.


<nonum><center>Hun.</center></nonum>

Men vogt Dig, Halvor, for Huldrens List,
Thi hun er farlig at møde,
Hvis hun Dig daarer, da veed jeg vist,
At jeg mig sørger tildøde.

Og vogt Dig, Halvor, for Dvergens Svig,
Naar Maanen blinker paa Stien!
Ja vogt Dig, vogt Dig! og tro Du mig,
Der voxer Vildgræs paa Lien.


<nonum><center>Han.</center></nonum>

Jeg frygter ikke for Huldrens List,
Om og jeg vandrer alene;
Thi naar jeg nævner kun Jesum Christ,
Da bli'er de Trolde til Stene.

Og nu farvel! vi maae stilles ad,
Ei hjælper Bøn eller Klage,
Naar hid jeg kommer, da er jeg glad,
Med Sorg jeg vender tilbage.
</body>
</poem>

<poem id="hauch2018030743">
<head>
    <title>Den Bjergtagne</title>
    <toctitle><num>5.</num>Den Bjergtagne</toctitle>
    <firstline>I Bjerget der er et underligt Land</firstline>
    <notes>
        <note>Teksten følger Carsten Hauch: <i>Nye Digtninger</i>, C. A. Reitzels Forlag, Kbh., 1869, pp. 151-152.</note>
    </notes>
    <quality>korrektur1,kilde,side</quality>
</head>
<body>
  I Bjerget der er et underligt Land,
      Der voxer ei Løg,
      Der synger ei Gjøg,
  Der sidder den fagreste Lilievand,
Men vist hun efter Solen længes.

---

  Dvergen i Dybet ei Græsset slaaer
  Bag de gamle Stene.
  Ikke han høster, og ei han saaer,
  Mens hun sidder ene;
  Der gaaer Dands ved Middagstid,
  Der hun sidder bleg og hvid;
  Men vist hun efter Solen længes.

  Fangen hun sidder bag Fjelde graae,
  Bag de gamle Stene,
  Dvergekongen han passer paa,
  Mens hun sidder ene;
  Ene hun sidder med blegen Kind,
  Stjaalen blev hun i Bjerget ind;
  Men vist hun efter Solen længes.

  Huldren synger, og Elven gaaer
  Bag de gamle Stene,
  Guldkronen bærer hun i sit Haar,
  Mens hun sidder ene,
  Slipper aldrig af Fjeldet ud,
  Snart hun vorder nu Dvergens Brud,
  Men vist hun efter Solen længes.

  Sorgfuld gaaer hendes Fæstemand
  Bag de gamle Stene,
  Troer, hun er druknet i Fossens Vand,
  Mens hun sidder ene;
  Fossen falder bag Bjergets Tind,
  Vinden i Fjeldet gaaer ud og ind,
  Men vist hun efter Solen længes.
</body>
</poem>

</content>
</section>

</workbody>
</kalliopework>

<?xml version="1.0" encoding="UTF-8"?>
<!DOCTYPE kalliopework SYSTEM "../../data/kalliopework.dtd">
<kalliopework id="andre" author="hauch" status="incomplete" type="poetry">
<workhead>
   <title>Andre digte</title>
   <year>?</year>
   <quality>korrektur1</quality>
   <cvs-timestamp>$Id$</cvs-timestamp>
</workhead>
<workbody>

<poem id="hauch2001050101">
<head>
   <title>Naturforskeren</title>
   <toctitle>Naturforskeren</toctitle>
   <indextitle>Naturforskeren</indextitle>
   <firstline>Med Andagt knæler jeg</firstline>
   <notes>
      <note type="credits">Bidrag fra Brian Bentsen.</note>
      <note>Trykt i <i>Iris for 1819</i>. Noten i selve digtet, markeret med *, er Hauchs egen.</note>
   </notes>
   <quality>korrektur1</quality>
</head>
<body>
Med Andagt knæler jeg,
Hellige Natur! for Dit Altar.

Jeg sørger med Dig,
Naar Du snoer om
Sortklædte Hofter
Det syvfoldfarvede Belte,
Naar Dit blinkende Øie fyldes med Taarer.

Jeg glædes med Dig,
Naar Du vanker i Sommervinden,
Naar Du sødtaandende staaer
Over musbedækkede Tag,
Og ei foragter
At smykke det rundt med Vaarens Blomster.

Trofast maa Du være, Natur!
Thi ofte jeg lytted' i Skoven,
Naar med susende Vinger
Du slog dens mægtige Harpe.
Ofte ved Kilden,
Naar i de flydende Strænge
Med sagte Finger Du famled.

Da hørte jeg Din Stemme,
Hørte Dig stedse gientage
Din gamle Sang med uendelig Veemod.

Uendelig Dybde laae i de simple Toner,
Uendelig trofast maa være det Hjerte,
Der hænger saa fast ved det Gamle.

Trofast maa Du være, Natur!
Og derfor jeg lægger min Haand paa Dit Altar
Og sværger det høit:
Aldrig at lukke min Sjæl for Din Storhed,
Aldrig at hylde en fremmed Guddom,
Og glad at offre mit Liv
For et Blik af Dit dunkeltbeskuende Øie.

Ingen Ring vexled' Du med mig,
Ingen gylden Slange
Snoer sig om Fing'ren til Pant paa Din Troskab.
Kun en ringe Steen<note>* Magnetstenen.</note>
Gav Du i min Haand,
Uanselig og graa,
Men jeg føler i den
Et dunkelt Slag af Dit mægtige Hjerte.

</body>
</poem>

<poem id="hauch2005052509">
<head>
   <title>Julesang for de nordiske Kunstnere i Rom</title>
   <subtitle>Mel.: Och Jungfrun hon skulle sig åt Ottesången gå.</subtitle>
   <firstline>Her voxe grønne Myrter bag Laurbær i Skjul</firstline>
   <notes>
      <note>Indtastet efter Carsten Hauch: <i>Udvalgte Skrifter</i>, I-III, Poul Schjærf (red.), Holbergselskabet, Kbh., 1926-29, bd. III, pp. 274-276.</note>
   </notes>
   <pictures>
       <picture ref="blunck/1837-la-gensola"/>
   </pictures>
   <quality>korrektur1,kilde,side</quality>
   <keywords>rom</keywords>
</head>
<body>
Her voxe grønne Myrter bag Laurbær i Skjul,
Her er godt at boe,
Her holde vi den deiligste fagreste Juul,
Men Veien til Hjemmet er lang.

Her spørges ei om Titler, om Rang og Ridderbaand,
Her er godt at boe,
Her spørges kun, om Kunsten har adlet din Aand,
Men Veien til Hjemmet er lang. 

Her tales ei om Statskløgt og ei om Politik,
Her er godt at boe,
Her samles vi som Venner alt efter gammel Skik,
Men Veien til Hjemmet er lang.

Her staae de store Minder, som i tusind Aar de stod,
Her er godt at boe,
Mens Kongestole knuses og trædes under Fod,
Men Veien til Hjemmet er lang.

Og Oldtidens Billeder de trodse Tidens Strøm,
Her er godt at boe,
Her drømmer mangen Kunstner sin yndeligste Drøm,
Men Veien til Hjemmet er lang.

Hans Drøm kan vorde Sandhed til Hæder for hans Land,
Her er godt at boe,
Her voxer høit og dristig Enhver, der voxe kan,
Men Veien til Hjemmet er lang.

Og Nordens varme Hjerte og Nordens dybe Sands,
Her er godt at boe,
De vil sig her forene med gamle Tiders Glands,
Men Veien til Hjemmet er lang.

Dog naar Jert Blik har klaret sig ved Oldtidens Bryst,
Her er godt at boe,
Og naar I staae med Seier paa Fædrelandets Kyst,
Men Veien til Hjemmet er lang. 

Gud give da, I finde maae bag Nordens gamle Træer
Der er godt at boe,
Enhver, som I har elsket, Enhver, som har Jer kjær,
Men Veien til Hjemmet er lang.

Da skal I atter sidde bag Laurbær i Skjul,
Der er godt at boe,
Og feire høit i Norden igjen en fager Juul,
Men Veien til Hjemmet er lang. 
</body>
</poem>

<poem id="hauch2005052808">
<head>
   <title>Den estiske Sangers Qvad</title>
   <firstline>Hvergang sig Solen sænker</firstline>
   <notes>
      <note>Fra <i>Valdemar Seier</i> (1862).</note>
      <note>Indtastet efter Carsten Hauch: <i>Udvalgte Skrifter</i>, I-III, Poul Schjærf (red.), Holbergselskabet, Kbh., 1926-29, bd. III, pp. 267-269.</note>
   </notes>
   <quality>korrektur1,kilde,side</quality>
</head>
<body>
Hvergang sig Solen sænker
Mod Nattens dunkle Hjem,
Stiger en fager Jomfru
Bag Vestens Taager frem;
Hun svæver i Purpurskyer
Med deiligt skinnende Haar,
Hun kalder sig Aftenrøde,
Og ligner den unge Vaar.

Over de gyldne Lokker
Funkler en Stjerne stor, 
  Rundt om den fagre Tinding
En Rosenkrands sig snoer;
Den Jomfru sig langsomt nærmer
Til Solens stærke Gud,
Hans luende klare Fakkel
Hun slukker i Vesten ud.

Hvergang sig Solen hæver
Atter af Nattens Grav,
Seer man en deilig Ungersvend,
Han boer ved et sølvblaat Hav;
Naar han i Østen stiger,
Er Dagens Konge nær,
Han kalder sig Morgenrøde,
Han gløder i Purpurskjær.

Over hans gyldne Lokker
Funkler en Stjerne stor,
Rundt om hans fagre Tinding
En Rosenkrands sig snoer;
Hvor han sit Øie vender,
Der Nattens Taager flye,
Solgudens klare Fakkel
Den tænder han paany.

Morgen- og Aftenrøde
De have hinanden kjær,
Dog skiller dem Dagens Himmel,
Og Mørkets Aandehær;
Ene naar Nattergalen
Synger i Skov og Lund,
Kan Morgen- og Aftenrøde
Samles i Nattens Stund. 

Da see de hinanden i Øiet,
Og træde hinanden nær,
Og favnes ved Midnatstide
Bag Skovens dunkle Træer;
Da blusse de skjønneste Roser,
Dem Lærken hilser med Sang,
Det er deres deilige Børn,
De smykke nu Mark og Vang.

Da slukkes ei Solens Fakkel,
Den glimter som bag et Slør,
Den gribes af Morgenrøden,
Endnu før den ganske døer;
Han favner den deilige Jomfru,
Hun giver ham Faklen hen,
Saa favner han atter den Lilievand,
Saa viger hun bort igjen.

Men hviler han altfor længe
Ved Brudens deilige Bryst,
Da kalder ham Nattergalen,
Da hæver den høit sin Røst;
Den melder med klagende Stemme,
At Midnatstimen veg,
Den bringer ham til at ende
Den korte Elskovsleg.
</body>
</poem>

<poem id="hauch1842a3">
<head>
   <title>Aftensang</title>
   <subtitle>(Efter Claudius.)</subtitle>
   <firstline>Sig Maanen langsomt hæver</firstline>
   <notes>
      <note>På grundlag af Claudius' <xref type="translation" poem="claudius2001091301"/>.</note>
      <note>Sidste strofe findes også som ,,Koldt Nattens Vinde sukke, / mit Øje vil sig lukke, / Giv mig, o Gud, din Fred! / See naadig til min Slummer, / Og trøst mig i min Kummer, / Og trøst min syge Nabo med!''.</note>
   </notes>
   <quality>korrektur1</quality>
</head>
<body>
Sig Maanen langsomt hæver,
Den gyldne Stjerne svæver
Paa Himlen klar og blid.
Vor Skov er taus og stille,
Og hvide Taager spille
Paa Engen rundt ved Aftentid.

Hvor roligt Jorden hviler
Bag Nattens Slør og smiler
Saa mild og sommervarm;
Den ligner stillen Kammer,
Hvori al Dagens Jammer
Forglemmes skal i Søvnens Arm.

Betragter Maanens Bue,
Den er kun halv at skue,
Og er dog heel og rund;
Saa er vel flere Sager,
Som nu vort Hjerte vrager,
Fordi vi halvt dem skue kun.

Vi stolte Adams Slægter
Kun saare lidet mægter,
Og meget veed vi ej.
Vi efter Skygger jage,
Og mangen Konst opdage -
Og komme længre fra vor Vej.

Gud Fader i det Høje,
Lær mig at skjelne nøje
Det Sande fra sit Skin!
Og mens jeg er i Live,
Lad lig et Barn mig blive!
Skjenk mig et fromt enfoldigt Sind!

Og brister saa mit Hjerte,
Skjenk uden Sorg og Smerte
Den sidste Hvile mig!
Og naar Du har den skjenket,
Lad Sjælen uforkrænket
Opstige fra sin Grav til Dig.

Saa kold er Nattens Vove;
Nu vil jeg rolig sove,
Giv mig, o Gud, din Fred!
See naadig til min Slummer,
Og trøst mig i min Kummer,
Og trøst min syge Nabo med!
</body>
</poem>

<poem id="hauch1854a0">
<head>
   <title>Hjemmet</title>
   <toctitle>Hjemmet</toctitle>
   <indextitle>Hjemmet</indextitle>
   <firstline>Jeg mindes vel et Sted, gid jeg var der igien</firstline>
   <quality>korrektur1</quality>
</head>
<body>
Jeg mindes vel et Sted, gid jeg var der igien,
Der Timerne saa sagtelig gled hen,
Liig sølvklare Perler, der drages paa en Snor,
Saa milde som to Elskendes Ord.

Der legede de Fugle bag Valbirkens Blad,
Der var jeg saa munter og saa glad,
Der sprang jeg tidt i Engen og agted ei derpaa,
Hvad Folk vilde sige, der det saae.

Der stod jeg tidt ved Vinduet og bag de høie Træer,
Og tænkte paa den, jeg har kjær,
Og naar han da sig nærmed med hurtige Fjed,
Da glædedes mit Hjerte derved.

Der sad vi tidt i Maanskin ved Rosens Hæk,
Ved Siden af den rislende Bæk,
Og vexled mangt et ord halv i Alvor halv i Skjemt,
Det har nu vel længst han forglemt.
</body>
</poem>

<poem id="hauch1854a1">
<head>
   <title>Længsel</title>
   <toctitle>Længsel</toctitle>
   <indextitle>Længsel</indextitle>
   <firstline>Naar Svanen drømmende paa Strømmen bølger</firstline>
   <quality>korrektur1</quality>
</head>
<body>
Naar Svanen drømmende paa Strømmen bølger,
Da tænker jeg, min tause Ven, paa Dig,
Og paa den Drøm, som Du i Sjælen dølger,
Men som Du vist engang betroer til mig.

Naar Nattens Stjerner funkler i det Høie,
Da tænker jeg, mit skjulte Haab, paa Dig,
Og paa den Glands, der funkled i Dit Øie,
Og paa det Smiil, der har fortryllet mig.

Naar bleg og længselfuld sig Maanen hæver,
Da voxer end min Længsel efter Dig.
Naar som et Dødningskib den fremad svæver,
Da tænker jeg »kan Døden frelse mig?«

Thi gjerne vorder jeg med den fortrolig,
Hvis i dens Nat jeg skal gjenfinde Dig,
Men i Himlen selv mig vorder Sorgens Bolig,
Hvis ei Du der forenes skal med mig.
</body>
</poem>


</workbody>
</kalliopework>

<?xml version="1.0" encoding="UTF-8"?>
<!DOCTYPE kalliopework SYSTEM "../../data/kalliopework.dtd">
<kalliopework id="1849" author="heibergjl" status="complete" type="poetry">
<workhead>
   <title>Gadeviser</title>
   <year>1849</year>
   <notes>
      <note>Gadeviser. Text og Melodier af J. L. Heiberg. Første Samling. Nr. 1-7. Kbhvn. 1849.</note>
      <note>Indtastet efter J. L. Heiberg: <i>Poetiske Skrifter</i>, IX, 1862.</note>
   </notes>
   <quality>korrektur1,korrektur2,kilde</quality>
   <cvs-timestamp>$Id$</cvs-timestamp>
<!--  Værket omfatter en fortale samt numrene 1-7; 1-3 hører sammen og er indtastet nedenfor efter J. L. Heiberg, Poetiske Skrifter (1862), IX, side 57-72. - Sven Sørensen -->
</workhead>
<workbody>

<prose id="heibergjl2002011501">
<head>
   <title>Forbemærkning</title>
   <toctitle>Forbemærkning</toctitle>
   <indextitle>Forbemærkning</indextitle>
   <notes>
      <note type="credits">Bidrag fra Sven Sørensen.</note>
      <note>Indtastet efter Heibergs <i>Poetiske Skrifter</i>, IX, 1862.</note>
   </notes>
   <quality>korrektur1,korrektur2,kilde</quality>
</head>
<body>
Ved <i>Gadeviser</i> forstaaer Forfatteren Viser, der behandle saadanne Emner, som ere i Folkemunde. Hos ethvert livligt Folk er der en Trang til ligesom at befrie sig fra sine egne øieblikkelige Interessers Tryk, ved at lade Kunsten bemægtige sig dem og lette deres Byrde. Visen er den naturligste, maaskee den eneste Form, hvori en folkelig Poesie kan udøve denne Virkning. De mere plastiske Digtarter, og fornemmelig den dramatiske, hvori den rene Nydelse meget beroer paa, at man som Tilskuer ikke selv er afficeret af det behandlede Stof, ere ganske uskikkede dertil. Men i den lyriske Strøm synker det Tunge tilbunds, og Stoffet taber sin stof-agtige Natur. Derfor tør den lette og flygtige Sang give sig i Kast med det Stof, der giærer og bruser om os, thi for den er der idetmindste Mulighed af at giøre et Greb deri, som ikke nødvendigt maa være et Misgreb.

Saaledes forstaaet, behøver Gadevisen ikke at indeholde det pøbelagtige Element, som ved hiin Benævnelse gjerne fremtræder for Tanken, thi ogsaa den er en Digtart, der har sit Ideal, som nok kan fortjene, at man gjør Forsøg paa at fremstille det i en Form, der svarer til National-Characteren, og som følgelig udelukker bramarbaserende Udgydelser, der minde om Jacob von Tybo, og snarere characterisere tydske Pralere end beskedne og besindige Danske.

Hvad Melodierne til disse Viser angaaer, da gjøre de visseligen ikke Fordring paa at have nogen selvstændig musikalsk Betydenhed. De ere kun at betragte som et forhøiet Foredrag af Texterne, hvorved de lyriske Nuancer i disse springe tydeligere og livligere frem.

Som Veiledning for dem, der ville improvisere et let Accompagnement til Sangen, er der heelt igjennem tilføiet en Grundbas, som er betegnet med Tal, saaledes at 1 betyder Grundtonen, 2 Secunden, 3 Terzen o.s.v. i den Toneart, hvori Visen foredrages. Disse Tegn ere simple og beqvemme, og forblive uforandrede ved Transposition i andre Tonearter. Denne Grundbas kan nu benyttes meget forskjelligt, efter Enhvers musikalske Kundskab og Smag. Den simpleste Harmonie, man kan give den, er Treklangen, som, naar Grundbassen er betegnet med romerske Tal, skal være i Moll. Ofte vil det ved de med 2, 5 og 7 betegnede Grundbas-Toner dog være smukkere at tage Septime-Accorden end Treklangen. Harmonierne kunne, eftersom det musikalske Udtryk kræver det, tages, snart i fulde Accorder, snart opløste i Figurer. Fremdeles kan man ved Forflyttelse, Forvexling, Fordobling og de andre harmoniske Midler frembringe Afvexling og forhøie og forskjønne Foredraget. Men Dette overlades til Enhvers eget Godtbefindende. Kun paa to Steder ere særegne Harmonier angivne med Nodeskrift.
</body>
</prose>

<poem id="heibergjl2002010101">
<head>
   <title>Fredrik og Clara</title>
   <subtitle>1</subtitle>
   <toctitle>Nr. 1 Fredrik og Clara</toctitle>
   <indextitle>Fredrik og Clara</indextitle>
   <firstline>Jeg kom bag Plankeværket</firstline>
   <notes>
      <note>Bidrag fra Margit Ammentorp - revideret efter <i>Poetiske Skrifter</i> (1862), bind 9, af Sven Sørensen.</note>
   </notes>
   <quality>korrektur1,korrektur2,kilde</quality>
</head>
<body>
Jeg kom bag Plankeværket
Og slap i Haven ind.
Mon Ingen mig har mærket
I dette Maaneskin?
Nu stille, ganske stille,
Med sagte, lydløst Fjed!
Nu staaer jeg, hvor hun vilde,
Paa vort bestemte Sted.
Her hilses jeg alt af den blendende Jasmin,
Men hun, som jeg venter, er mere hvid og fiin.
Imorgen til Armeen! idag til Favnetag!
Imorgen bliver meget forskjellig fra Idag.

Ja sjelden er i Staden
En Have som den her.
Og adskilt kun ved Gaden
Er Volden ganske nær.
Tidt stirred jeg fra Banken
Hertil, og saae mig blind,
Men kom dog kun ved Tanken
I Paradiset ind.
Nu staaer jeg herinde, jeg er i Lykkens Havn,
Om lidt skal den Skjønne sig hvile til min Favn
Imorgen til Armeen! idag til Favnetag!
Imorgen bliver meget forskjellig fra Idag.

See Maanen, hvor den seiler
Hen over Voldens Kant!
Det venstre Lys den feiler,
Saa er den Haabets Pant.
Maaskee dog, naar den fylder
Sin hele Runddeel ud,
Min Bleghed den forgylder
Og Taaren hos min Brud
Hvad Skjæbnen vil bringe, det lad den bringe kun!
Idag er jeg vis paa en salig Afskedsstund.
Imorgen til Armeen! idag til Favnetag!
Imorgen bliver meget forskjellig fra Idag.

Hvor smukt nu Maanen skinner
Paa denne Gyldenregn!
Men ved dens Lysning finder
Jeg hist et bedre Tegn:
Den hvide Kjole glimter,
Jeg kjender denne Dragt;
Det mørke Shawl jeg skimter,
Om hendes Hoved lagt.
O Clara! vi mødes til Afsked denne Qveld,
Men lifligt som Velkomst mig følger Dit Farvel.
Imorgen til Armeen! idag til Favnetag!
Nu glemmer jeg Imorgen, og lever for Idag.
</body>
</poem>

<poem id="heiberg2002011301">
<head>
   <title>Claras Eensomhed</title>
   <subtitle>2</subtitle>
   <toctitle>Nr. 2 Claras Eensomhed</toctitle>
   <indextitle>Claras Eensomhed</indextitle>
   <firstline>Nu vanker jeg atter til Haven hen</firstline>
   <notes>
      <note type="credits">Bidrag fra Sven Sørensen.</note>
   </notes>
   <pictures>
      <picture src="heiberg2002011301-p1.jpg">Visens melodi. Facsimile af Heibergs <i>Poetiske Skrifter</i>, IX, 1862, pp. 64-65.</picture>
   </pictures>
   <quality>korrektur1,korrektur2,kilde</quality>
</head>
<body>
Nu vanker jeg atter til Haven hen,
Men Fredrik er ei i dens Gange.
Jasminen den sender Duft igjen,
Men sender den ei til min Ven.
Men tys! henad Voldens grønnende Sti
Der nærme sig glade Sange.
En Skare gaaer forbi,
Og jubler i det Frie
Den kjendte Melodie.<note>Melodien til disse 3 linier 'citerer' de 3 sidste linier af Peter Fabers <xref poem="faber1999071101"/>.</note>
O Toner! I ligne Fugle smaa,
Men jeg er lig en Fange:
I kjækt over hele Landet gaae:
Til Fredrik I ogsaa vil naae.

Her gik jeg med ham, som jeg har saa kjær,
Ved Maanens Belysning paa Løvet.
Nu Solen gaaer ned bag Voldens Træer,
Men Maanen og han er ei her.
Nu høres igjen den Klang saa bekjendt,
Paa Volden sig hæver Støvet;
Med Spil et Regiment
Nu trækker, hjemad vendt,
Ved Nøreport omtrent.
Nu synger det hele Mandskab med,
Mig Sangen gjør bedrøvet.
Til Krigen min Tanke flyer afsted,
I Krigen kun finder den Fred.

Den Længsel, det Savn, som har fyldt mit Sind,
For Træer kun og Buske jeg skrifter,
Og vikler mig ud ved Aftnens Vind
Af Dagens det grublende Spind.
Men ængstende Tanke, som jeg betvang,
Mig Luften tilbage vifter;
Thi Tankens Efterklang
Mig følger paa min Gang
I Landsoldatens Sang.
De Toner jeg altid hører kun,
Mens Dag med Dage skifter,
Og venter jeg Fred i natlig Stund,
De følge mig selv i min Blund.

Kun Den, som har prøvet i Eensomhed
At tysse paa Sorgen, der græder,
Og grave sin Angst i Hjertet ned,
Kun Den min Urolighed veed.
Og spurgte jeg Aftnens Vind, i min Nød,
Om Bud fra de fjerne Steder,
Som Svar igjen det lød:
Han er, hvor Æren bød,
Og kjæmper til sin Død.
O lad mig ei tænke meer derpaa!
I Stuen ind jeg træder;
Et Smiil jeg de Andre vise maa;
Min Frihed, farvel! jeg maa gaae.
</body>
</poem>

<poem id="heiberg2002011302">
<head>
   <title>Clara og hendes Søster</title>
   <subtitle>3</subtitle>
   <toctitle>Nr. 3 Clara og hendes Søster</toctitle>
   <indextitle>Clara og hendes Søster</indextitle>
   <firstline>Men Clara! hvorfor rødmer du ved Berlings Avis</firstline>
   <notes>
      <note type="credits">Bidrag fra Sven Sørensen.</note>
   </notes>
   <quality>korrektur1,korrektur2,kilde</quality>
</head>
<body>
Men Clara! hvorfor rødmer du ved Berlings Avis?
Den er jo dog ellers anstændig.
Og see dog! nu du blegner og er kold som Iis!
Hvad er det, som gjør dig elendig?
- O Søster! forstyr mig dog i Læsningen ei!
Af Uro mit Hjerte vil briste!
Jeg følger med de Kjække paa Kampens Vei,
Og læser just nu paa det Sidste.

Ak ja, den ubehagelige Krig, denne her!
Men Eet er der dog, som jo trøster:
At Ingen er derovre, som just er os nær ...
Hvad feiler dig, Clara? du ryster! ...
- O Søster! forstyr mig dog i Læsningen ei!
Af Uro mit Hjerte vil briste!
Jeg læser om de Faldne paa Kampens Vei,
Jeg læser den rædsomme Liste.

Ak ja, den ubehagelige voldsomme Død!
Den Livet af Ungdommen blæser.
Men see dog! nu din Kind jo bliver purpurrød!
Hvad er det, hvorom du nu læser?
- O Søster! jeg undres, du begriber det ei,
Jeg læser en gladere Liste:
Fra Lieut'nant til Captain fører Ærens Vei,
Jeg sandelig ikke det vidste.

Hvad hjelper, at du smiler og du græder derved?
Ved Krigen din Tanke kun hænger.
Der kommer vel den Dag, da man igjen har Fred,
Nu vel da, saa plag dig ei længer!
- O Søster! mit Sindelag begriber du ei;
Du nok det begreb, om du vidste:
Den Helt, hvorom jeg læste, ham elsker jeg,
Lad Hemmeligheden saa briste!
</body>
</poem>

<poem id="heibergjl2002012303">
<head>
   <title>Guldvaskeren</title>
   <subtitle>4</subtitle>
   <toctitle>Nr. 4 Guldvaskeren</toctitle>
   <indextitle>Guldvaskeren</indextitle>
   <firstline>Farvel, farvel, mit Fædreland</firstline>
   <notes>
      <note>Bidrag fra Margit Ammentorp - revideret efter <i>Poetiske Skrifter</i> (1862), bind 9, af Sven Sørensen.</note>
   </notes>
   <quality>korrektur1,korrektur2,kilde</quality>
<!--  Indtastet af Margit Ammentorp efter J. L. Heiberg: <i>Gadeviser og andre Sange</i>, Vilhelm Priors kgl. Hofboghandel, 1921 -->
</head>
<body>
Farvel, farvel, mit Fædreland
Farvel! nu maae vi skilles,
Gud veed, om jeg dig glemme kan,
Om Længselen efter din Skov og Strand
Ved fjerne Guldflod stilles.
Men du hørte min Klage, saae min Nød,
Og gav mig dog ei det tørre Brød.
Derfor vi nu maae skilles.

Et Land mod Vest, - jeg veed ei, hvor,
Men Styrmænd kan det finde -
Har Guld i Sand, har Guld i Jord,
Der træder min Fod kun i gyldne Spor,
Hvor gyldne Strømme rinde.
Saa farvel da, du Moder, ak, saa skjøn!
Nu kaarer mig til sin Pleiesøn
Den guldbehængte Qvinde.

Nu sælger jeg min Høvl, min Saug,
Og kjøber mig en Spade;
Saa er jeg fri for Haandværkslaug,
For hele den Kummer, jeg helst fortaug,
Og Kunder, som slaae Plade.
Er min Vinge nu stækket, tabt mit Mod,
Jeg kommer mig ved den rige Flod,
Hvor jeg i Guld skal vade.

Af Hustru fulgt og fire Smaa
Jeg seer den hede Zone.
Nu skal min Viv ei længer gaae
Og trælle, for liden Erhverv at faae,
Ei vaske, skure, bone,
O Du Stakkel, som længe plaget blev,
Nu Lykken dig giver bedre Brev,
Som stolt Guldvaskerkone.

Saasnart jeg først er Millionær,
Jeg til mit Hjem vil drage;
Thi Danmarks gamle Bøgetræer
Vist ikke jeg glemmer for Pragten der,
De vinke mig tilbage.
Men ifald jeg saa tydske Herrer seer,
Og ikke kan finde Danmark meer,
Da lyde vil min Klage.

Da vil jeg sige veemodsfuld:
Hvi blev jeg dog ei hjemme,
Og søgte heller Jern end Guld,
Og ilte tilhjelp, da min Moder huld
Mig kaldte med sin Stemme!
Og hvad hjælper mig da den Skat, jeg fik,
Naar ikke den sees af hendes Blik,
Som jeg kan aldrig glemme?

Men Gud forbyde denne Nød!
Endnu vil tone længe
Det Sprog, som ved min Vugge lød,
Og Dannebrog være saa hvid og rød,
Som Danmarks raske Drenge.
Og hvi kan jeg med dem dog ikke gaae,
Som ville vort Led ilave faae
Paa deiligst Vang og Vænge!

Vel har du Nød, min Fædrejord!
Men Nød vil og mig ramme;
Og det just gjør mig Sorgen stor,
At Nøden, som Du og som jeg erfoer,
Dog er ei een og samme.
Jeg maa finde mig i, som ringe Qvist
At kappes fra Green og plantes hist,
At løsnes fra min Stamme.

Farvel da nu, mit Fædreland!
Farvel! nu maae vi skilles.
For dig jeg ikke møde kan,
Hvor Terningen ruller fra Mand til Mand,
Hvor Spil om Livet spilles.
Thi nu blæser jo Vinden, Skibet gaaer,
Og Bølgen sit Skum over Stavnen slaaer.
Farvel! nu maae vi skilles.
</body>
</poem>

<poem id="heibergjl2002012301">
<head>
   <title>Den frivillige i Indkvartering</title>
   <subtitle>5</subtitle>
   <toctitle>Nr. 5 Den frivillige i Indkvartering</toctitle>
   <indextitle>Den frivillige i Indkvartering</indextitle>
   <firstline>Her hos denne Præst jeg aander atter</firstline>
   <notes>
      <note>Bidrag fra Margit Ammentorp - revideret efter <i>Poetiske Skrifter</i> (1862), bind 9, af Sven Sørensen.</note>
   </notes>
   <quality>korrektur1,korrektur2,kilde</quality>
   <!--  Indtastet af Margit Ammentorp efter J. L. Heiberg: <i>Gadeviser og andre Sange</i>, Vilhelm Priors kgl. Hofboghandel, 1921 -->
</head>
<body>
Her hos denne Præst jeg aander atter
Efter den Strabads, hvoraf jeg led.
Her jeg lever høit, og Præstens Datter
Viser mig den største Høflighed.
Kaffe hun mig bringer selv, den Søde,
Men hun tøver kun et Øieblik,
Mens hun kommer Sukker i og Fløde;
O! hvor smager da den brune Drik.

Nylig, da hun Kaffen ind mig bragte,
Greb jeg hendes Haand og holdt den fast.
Vel hun rev den løs, men ganske sagte,
Mens jeg fik et tvivlsomt Øjekast.
Jeg er jo dog Fædrelandsforsvarer,
Sagde jeg, men derpaa svarte hun:
Er De det, Hr. Jensen? jeg erfarer
Det for første Gang af Deres Mund.

Herre Gud! jeg udbrød, halvt i Vrede:
Er jeg ingen drabelig Person,
Var jeg dog i Krig, og den som bede
Tør om Deres Haand, var ei Kujon.
- Hvo betvivler, De var blandt de Kjække?
Svarte hun og rakte Haanden: men
Skal jeg den til Hver en Modig række,
Faaer jeg dog nok alt for mange Mænd.

Saadan hun mig driller, denne Pige
Svarer ikke Ja, ei heller Nei,
Saa jeg ikke rigtig veed at sige,
Om jeg er forlovet eller ei.
Tidt, naar hos de Gamle Plads jeg tager,
Og i hendes Øine læse vil,
Dreier hun sig om, og saa det mager,
At hun just mig vender Nakken til.

Men i Kirken hun sig ikke rører,
Der hun sig dog ikke dreie tør.
Hver en Søndag der jeg Præken hører,
Saa gudfrygtig var jeg aldrig før.
Men det maa man denne Præst og lade,
At han præker overmaade godt,
Men kun alt for kort, og det er Skade,
Stundom i halvanden Time blot.

Naar jeg skal herfra, da vil det være
Rette Tid at fordre sanddru Svar.
Lad saa Haabet briste eller bære,
Naar jeg kun faar Vished, reen og klar.
Men ifald det lykkes, da er Tingen,
At min Stilling, dog mig Knuder gjør:
Hvordan skal jeg her vel skaffe Ringen,
Som paa hendes Haand jeg sætte bør?

Dog, jeg skal nok hjælpe mig fortiden,
Thi jeg har en preussisk Epaulet,
Som jeg selv erobret har i Striden,
Den er sølvbroderet, nok saa net.
Den som Troskabs Pant skal klare Sagen,
Jeg den løser ind, det har ei Nød,
Enten med en Ring paa Gjensynsdagen,
Eller paa en Kampdag med min Død.
</body>
</poem>

<poem id="heibergjl2002012302">
<head>
   <title>Færgemanden</title>
   <subtitle>6</subtitle>
   <toctitle>Nr. 6 Færgemanden</toctitle>
   <indextitle>Færgemanden</indextitle>
   <firstline>Min smukke lille Pige!</firstline>
   <notes>
      <note>Bidrag fra Margit Ammentorp - revideret efter <i>Poetiske Skrifter</i> (1862), bind 9, af Sven Sørensen.</note>
   </notes>
   <quality>korrektur1,korrektur2,kilde</quality>
   <!--  Indtastet af Margit Ammentorp efter J. L. Heiberg: <i>Gadeviser og andre Sange</i>, Vilhelm Priors kgl. Hofboghandel, 1921 -->
</head>
<body>
Min smukke lille Pige!
Undskyld! jeg kjender ei Deres Navn.
Behag i min Baad at stige!
Jeg fører Dem paa min Stavn
Over Fiskenes Rige
Fra Strandgade til Nyhavn.
Ved Aareslag
Med sikkre Tag
Baaden saa sagtelig glider;
Den grønne Tang
Vist favnelang
Slæber langs med dens Sider.

I dag er Søndenvande,
Derfor er Tang saa rigelig her.
De spørger mig om, hvordanne
Den kommer fra Syd især?
Jo, paa Kallebostrande
Der grønnes ei andre Træer.
Selv Havmands Haar
Af Tang bestaaer,
Skjægget med Tang er stafferet.
Men kom han frem,
At kysse Dem,
Var idag han barberet.

Maa jeg Dem, Jomfru raade,
Send til vor Toldbod Blikket i Hast,
Og see kun, hvor overmaade
Der klynger sig Mast ved Mast.
Det er Tydskernes Flaade,
Som hænger ved Qvintus fast.
Jeg hører, det
Er Pligt og Ret,
Ikke den her at beholde;
Thi hvis de gik
Tilfods, de fik
Vaade Fødder og kolde.

Det vist dem overrasker,
At jeg til Orlogs ikke gik med,
Men ligger nu her og pjasker,
Som havde vort Land alt Fred,
Mens Hveranden jo basker
Paa Tydsken og gjør ham vred.
Men Viv og Smaa
Jeg passe maa,
Spise de vil og drikke.
Min Jomfru rar
Vel Børn ei har?
Ja, saa troer De det ikke.

Mit Vink, De nok forstod 'et?
Drei Dem til Siden, sid kun forkeert.
Jeg havde det nok formodet,
her svømmes lidt ugenert.
Men vi kom nu til Ho'det,
Og Faren er alt passeert.
Mig Haanden giv!
Om Deres Liv
Holder jeg Dem i denne Stilling,
At ei De skal
Ved farligt Fald
Favne Torsk eller Villing.
</body>
</poem>

<poem id="heibergjl2002012304">
<head>
   <title>Soldaten paa Hjemvandring</title>
   <subtitle>7</subtitle>
   <toctitle>Nr. 7 Soldaten paa Hjemvandring</toctitle>
   <indextitle>Soldaten paa Hjemvandring</indextitle>
   <firstline>Smaafuglen synger</firstline>
   <notes>
      <note>Bidrag fra Margit Ammentorp - revideret efter <i>Poetiske Skrifter</i> (1862), bind 9, af Sven Sørensen.</note>
   </notes>
   <quality>korrektur1,korrektur2,kilde</quality>
<!--  Indtastet af Margit Ammentorp efter J. L. Heiberg: <i>Gadeviser og andre Sange</i>, Vilhelm Priors kgl. Hofboghandel, 1921 -->
</head>
<body>
Smaafuglen synger,
Skovtoppen gynger,
Natvinden lufter,
Stjernerne staae
Og stirre derpaa
Med Øine saa blaae.
Her kan jeg kjende,
Skoven har Ende,
Kløveren dufter.
Rask med et Spring
Ved Stenten omkring,
Hvor Veien gjør et Sving!
Mon jeg alt ventes idag i mit Hjem?
Venner og Slægtninge finder jeg dem?
Hurtig! det er silde,
Lad mig Tid ei spilde!
Fremad! nu frem!

Hvor er nu Stien?
Gik jeg forbi 'en?
Nej, her den kommer.
Lyset er mat,
Og Tusmørket brat
En Efteraarsnat.
Ved Tørvemosen
Staaer Hybenrosen,
Just som i Sommer.
Saa gik jeg ret,
Jeg kjender saa let
Igjen denne Plet.
Her var det, Lise paa Bortreisens Qveld
Plukked en Blomst og mig gav til Farvel.
Rosen hele Tiden
Fulgte mig i Striden,
Den bragte Held.

Lys kan jeg skimte;
See, hvor de glimte
Frem over Bakken!
Ja, det er der!
Nu er jeg saa nær,
Jeg seer vore Træer.
Der vil da blive
Favntag at give,
Spørgen og Snakken!
Jeg om hvert Sted
Maa give Besked,
Hvor selv jeg var med.
Ja, men det er kun saa Lidt, jeg har gjort;
Var jeg en Tydsker, jeg kaldte det Stort.
Men hvad skal man sige!
Nu vil jeg mig snige
Ind ad vor Port.

Strax har mig Hunden,
Som her er bunden,
Kjendt og besnuset.
Gjø nu kun ei!
Til Vindvet min Vei
Saa sagte gaaer jeg.
See gamle Fatter,
Som under Latter,
Nipper til Kruset!
Moer ved et Fad
Med velskaaret Mad
Nu sætter sig glad.
Jøsses! og Lise ved Bordet jeg seer!
Gud! nej hvor deilig! jeg dyer mig ei meer.
Hurtig! Døren aaben!
Frygt ei mine Vaaben!
Her har I Peer!
</body>
</poem>
</workbody>
</kalliopework>

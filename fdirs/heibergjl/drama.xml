<?xml version="1.0" encoding="UTF-8"?>
<!DOCTYPE kalliopework SYSTEM "../../data/kalliopework.dtd">
<kalliopework id="drama" author="heibergjl" status="incomplete" type="poetry">
<workhead>
   <title>Digte fra dramatiske værker</title>
   <year>?</year>
   <quality>korrektur1</quality>
   <cvs-timestamp>$Id$</cvs-timestamp>
</workhead>
<workbody>

<section level="1">
<head>
   <toctitle>Tycho Brahes Spaadom (1819)</toctitle>
   <!-- Sven: Heiberg begyndte paa dette sit første større selvstændige arbejde i 1812. Digtet "Du Vandringsmand ved Søen" heiberg2001123107 blev trykt 1814 i Molbechs tidsskrift Athene. Stykket (hvori dette digt indgår) blev omsider færdigt, indleveret og opført på Det kgl. Teater i 1819, og samme år blev det udgivet som bog. (Forhåbentlig stemmer dette med hvad Erslew oplyser.) -->
</head>
<content>

<poem id="heiberg2001123107">
<head>
   <title>Uranienborg</title>
   <toctitle>Uranienborg</toctitle>
   <indextitle>Uranienborg</indextitle>
   <firstline>Du Vandringsmand ved Søen</firstline>
   <notes>
      <note>Bidrag fra Svend Olav Andersen</note>
      <note>Kilde er J. L. Heiberg: <i>Udvalgte Digte</i>, Otto Borchsenius (red.), Gyldendalske Boghandels Forlag, Reitzelske Afdeling, Kjøbenhavn, 1897.</note>
      <note>Digtet blev først trykt 1814 i tidsskriftet <i>Athene</i>.</note>
   </notes>
   <pictures>
      <picture src="heiberg2001123107-p1.jpg">Billede af Uranienborg</picture>
   </pictures>
   <quality>korrektur1,kilde</quality>
</head>
<body>
Du Vandringsmand ved Søen,
O stands din raske Gang!
Vend hisset dig mod Øen,
Og hør min Mindesang!
Vend derhen dine Tanker,
Din Længsel og din Sorg!
Paa hine gule Banker
Stod før en Ridderborg.

I længst forsvundne Dage
Var den i Glands og Magt,
Nu er der knap tilbage
Ruiner af dens Pragt.
Men i de gamle Tider
Da var den høj og stor,
Og saaes til alle Sider,
Og kneisede fra Jord.

Den ikke monne være
For nogen Viking bygt.
Urania til Ære
Den reiste sig saa trygt.
Fra Menneskenes Vrimlen
Ved Havet skilt den laae,
Og hæved sig mod Himlen,
Og mod de Stjerner smaa.

I Volden var befæstet
Mod Øst en Port saa stor,
En anden imod Vester,
Og Spiir i Syd og Nord.
Højt kneiste Borgetinden,
Dens ranke Spiir derhos;
Der dreied sig for Vinden
En gylden Pegasus.

Forunderlige Taarne
I Nord og Syd man saae,
Af stærke Piller baarne
Og med Altaner paa.
Der man til alle Kanter,
Ihvor man og mon gaae,
De mægtige Qvadranter
Og store Sphærer saae.

Fra Borgen see man kunde
Saa vide over Ø,
Saa mange grønne Lunde,
Den store salte Sø.
De Sale monne prange
Med skjønne Farveskjær;
Af Haver var der mange
Med Blomster og med Træer.

Men sluktes Dagens Lue,
Og Nattetid faldt paa,
Man Stjerner fik at skue
Paa hele Himlens Blaae.
Alt fjernt man høre kunde,
Naar man derpaa gav Agt,
De fire store Hunde,
Som holdt om Natten Vagt.

Den fromme Ridder trængte
Sig ei i Ledingsfærd,
Paa Væggen bort han hængte
Sit Harnisk og sit Sværd.
Fra Jorden og dens Jammer
Han gjerne flygte gad,
Naar i sit stille Kammer
Ved Midnatstund han sad.

Da hæved han sit Øie,
Alt i den Nat saa lang,
Og spored i det Høie
De lyse Stjerners Gang.
Og Stjernerne hans Rygte
Bar over Land og Sø,
Saa Konger selv besøgte
Ham paa den lille Ø.

Men Stjernerne de blinked
Til andre Lande hen.
Hans Skjæbne bort ham vinked,
Han kom ei meer igjen.
Alt længst de stolte Mure
Er sjunkne hen i Gruus,
Og Ploven monne fure,
Urania! dit Huus.

Men hvergang Solen daler,
Seer den til Hveen huld,
Hvor Aftenrøden maler
Sig end erindringsfuld.
Veemodig Maanen iler
Forbi sin elskte Kyst,
Og Freyas Stjerne smiler
Med hellig Elskovs Lyst.

Da røres det og tindrer
I Borgens dybe Grund:
Den troer, at den erindrer
En gammel Aftenstund:
For nogle Øieblikke
Den gjerne frem sig skjød,
Men ak! det kan den ikke,
Den synker i sin Død!
</body>
</poem>

<poem id="heibergjl2001041803">
<head>
   <title>Solen sank bag grønne Lund</title>
   <subtitle>Tycho Brahes Farvel</subtitle>
   <toctitle>Solen sank bag grønne Lund</toctitle>
   <indextitle>Solen sank bag grønne Lund</indextitle>
   <firstline>Solen sank bag grønne Lund</firstline>
   <notes>
      <note>Af <i>Tycho Brahes Spaadom</i> (først opført og udgivet 1819), II,2.</note>
      <note>Heiberg var ivrig amatørastronom, og han interesserede sig specielt for Tycho Brahe (der som han selv havde fødselsdag den 14. december). I dette skuespil gjorde han Tycho til titelfigur - dog uden at bringe hans person på scenen. Til grund for digtet ligger Tychos eget latinske digt <xref poem="brahe2003011501"/>.</note>
      <note type="credits">Bidrag fra Sven Sørensen.</note>
   </notes>
   <quality>korrektur1</quality>
</head>
<body>
Solen sank bag grønne Lund,
Og den klare, fulde Maane
Mellem Sjølunds Kyst og Skaane
Straaled over Øresund.
Hvælved om Uranienborg
Sig den stjerneklare Bue.
Tycho stod i Maanens Lue,
Monne Landet trindt beskue,
Tankefuld, med dæmpet Sorg.

Og han sagde: Fædreland!
Siig mig dog, hvad var min Brøde,
Da din Søn du bort at støde
Fra dit Hjerte nænne kan?
Har du glemt, hvad Verden veed?
Det var mig, som monne bære
Op til Stjernerne din Ære;
Hele Himlen kan jo være
Vidne til min Sønlighed.

Mit Chaldæa her jeg fandt.
Ak! I elskte danske Sletter
Vise jo i lange Nætter
Himmelen til hver en Kant.
Skjønne, lave Fædrejord!
Fremfor alle Verdens Lande
Maa jeg elske <i>dine</i> Strande;
Just paa dem bør Templet stande
For det høie Stjernechor.

Men Urania sin Ven
Vil et andet Hjem berede,
Hvorved hendes Kunst kan brede
Sig til andre Lande hen.
Dunkelt jeg kun Veien seer,
Stjernerne maae den betegne.
Ligemeget hvad for Egne!
Er ei Himlen allevegne?
Hvad behøver jeg saa meer?
</body>
</poem>
</content>
</section>

<section level="1">
<head>
   <toctitle>Kong Salomon og Jørgen Hattemager (1825)</toctitle>
</head>
<content>

<poem id="heiberg2002011307">
<head>
   <title>Det, som min Læbe</title>
   <toctitle>Det, som min Læbe</toctitle>
   <indextitle>Det, som min Læbe</indextitle>
   <firstline>Det, som min Læbe stammer svagt</firstline>
   <notes>
      <note>Bidrag fra Svend Andersen</note>
      <note>Kilde er J. L. Heiberg: <i>Udvalgte Digte</i>, Otto Borchsenius (red.), Gyldendalske Boghandels Forlag, Reitzelske Afdeling, Kjøbenhavn, 1897.</note>
   </notes>
   <quality>korrektur1,kilde</quality>
</head>
<body>
Det, som min Læbe stammer svagt,
Har dig for længst mit Øie sagt.
O, hvis du kjender Elskovs Magt,
Saa veed du hvad jeg har at sige!
Lyt kun til al Naturens Rige!
Hør, Fuglen synger det i Qveld,
Hør det i Luft, i Kildevæld!
Og du vil spørge mig endnu?
Du veed det, du veed det!
Min Hemmelighed kjender du!

            ___________


Det, som din Læbe stammer svagt,
Har mig for længst dit Øie sagt.
O, hvis du kjender Elskovs Magt,
Saa veed du hvad jeg har at svare!
Hvad kan jeg meer dig aabenbare?
Lyt til hver Klang i Skov og Krat,
Ved lyse Dag, ved mørke Nat!
Og du vil spørge mig endnu?
Du veed det, du veed det!
Min Hemmelighed kjender du.

Hvad du mig sagde huld og øm,
Alt længe var mit Hjertes Drøm.
Jeg hørte det i Luft, i Strøm;
Tidt spurgte jeg derom i Dalen,
Og Svaret gav mig Nattergalen.
O, men du selv nu svarer mig!
Huldt toner det: jeg elsker dig!
Jeg vil ei spørge meer - o nei!
Jeg veed det, jeg veed det!
Din Hemmelighed kjender jeg!
</body>
</poem>
</content>
</section>

<section level="1">
<head>
   <toctitle>Aprilsnarrene (1826)</toctitle>
</head>
<content>

<poem id="heiberg2002011305">
<head>
   <title>Der er i Himlen en Dreng saa smuk</title>
   <toctitle>Der er i Himlen en Dreng saa smuk</toctitle>
   <indextitle>Der er i Himlen en Dreng saa smuk</indextitle>
   <firstline>Der er i Himlen en Dreng saa smuk</firstline>
   <notes>
      <note>Bidrag fra Svend Andersen</note>
      <note>Kilde er J. L. Heiberg: <i>Udvalgte Digte</i>, Otto Borchsenius (red.), Gyldendalske Boghandels Forlag, Reitzelske Afdeling, Kjøbenhavn, 1897.</note>
   </notes>
   <quality>korrektur1,kilde</quality>
</head>
<body>
Der er i Himlen en Dreng saa smuk,
Troe du mig!
Han hører alle Smaapigers Suk,
Troe du mig!
Han fører dem
Til Himlen hjem.

Naar Midnat hviler paa Mark og Eng,
Troe du mig!
Saa staaer han venlig ved Barnets Seng,
Troe du mig!
I Favn saa tæt
Han tager det.

Og flyver med det til Himlen blaa,
Troe du mig!
Høit over alle de Stjerner smaa,
Troe du mig!
Der er en Sal
Saa høi og sval.

O tænk kun ikke, vi lege der!
Troe du mig!
Fornuftigt taler han med Enhver,
Troe du mig!
Hvad her er glemt,
Hist læres nemt.

Jeg gaaer i Skole saa mangt et Aar,
Troe du mig!
Fast Intet dog jeg at vide faaer,
Troe du mig!
Det Lidt jeg kan,
Mig lærte han.
</body>
</poem>

<poem id="heibergjl2001042801">
<head>
   <title>O fly for Amors Snare</title>
   <toctitle>O fly for Amors Snare</toctitle>
   <indextitle>O fly for Amors Snare</indextitle>
   <firstline>O fly for Amors Snare</firstline>
   <notes>
      <note>Af J. L. Heiberg: <i>Aprilsnarrene</i> (1826), 3. scene</note>
      <note type="credits">Bidrag fra Sven Sørensen.</note>
   </notes>
   <quality>korrektur1</quality>
</head>
<body>
O fly for Amors Snare,
Betragt ei Gudens Glands!
Hver Straale bringer Fare,
Forvirrer strax din Sands.
O vogt dig, vogt dig, Pige,
Vær for hans Straaler blind,
Thi gjennem Øiet snige
De sig i Hjertet ind.

O fly for Amors Snare,
Hør ei hans Smiger-Ord!
Hvert af dem bringer Fare,
Hvis deres Lyd du troer.
O vogt dig, vogt dig, Pige,
For dem dit Øre luk,
Thi gjennem Øret snige
Sig Løfte, Bøn og Suk.
</body>
</poem>

<poem id="heibergjl2005072002">
<head>
   <title>Qvartcordium</title>
   <subtitle>Mel. De første Prygl vi i Skolen fik</subtitle>
   <firstline>Den Dag vi hilse med festligst Lov</firstline>
   <notes>
      <note>Her efter J.L. Heiberg, <i>Dramatik i udvalg,</i> udg. af Jens Kr. Andersen (Danske Klassikere, DSL), 2000, side 183. Udgiveren oplyser i en note (side 600), at "fødselsdagskvadet til fru Bittermandel synes tydeligvis digtet i efterligning af Oehlenschlägers samtidige lejlighedslyrik".
Qvartcordium: skulle vist rettere være Qvartchordium (ikke påpeget i denne eller andre udgaver).</note>
      <note>Af J. L. Heiberg: <i>Aprilsnarrene</i> (1826).</note>
      <note type="credits">Bidrag fra Sven Sørensen.</note>
      <!-- Sven tilføjer: Jeg har stiltiende rettet den åbenbare trykfejl "Planke" (lin. 7) til "Plante" (således i andre udgaver) -->
   </notes>
   <quality>korrektur1</quality>
</head>
<body>
Den Dag vi hilse med festligst Lov,
Er denne, som aabner Aprilen.
Violen den dufter nu bag sin Skov;
Med vældige Haand, efter lange Hvilen,
Nu griber Sol efter Tordenkilen
Med Smilen.

Der staaer en Plante bag Skovens Tjørn,
Den kneiser som Ceder og Sandel.
Saalunde Du kneiser bag Skolens Børn,
Du ranke, Du søde Frue Bittermandel!
Thi Mennesket virker ved egen Handel
Og Vandel.
</body>
</poem>

</content>
</section>

<section level="1">
<head>
   <toctitle>Et Eventyr i Rosenborg Have (1827)</toctitle>
</head>
<content>

<poem id="heibergjl2001042802">
<head>
   <title>En Elskovserklæring? hvad er det saa Meer?</title>
   <toctitle>En Elskovserklæring? hvad er det saa Meer?</toctitle>
   <indextitle>En Elskovserklæring? hvad er det saa Meer?</indextitle>
   <firstline>En Elskovserklæring? hvad er det saa Meer?</firstline>
   <notes>
      <note>Af J. L. Heiberg: <i>Et Eventyr i Rosenborg Have</i> (1827), 6. scene</note>
      <note type="credits">Bidrag fra Sven Sørensen.</note>
   </notes>
   <quality>korrektur1</quality>
</head>
<body>
En Elskovserklæring? hvad er det saa Meer?
Saa stor en Fortræd jeg ikke deri seer.
Og selv om man engang sit Hjerte lod fange,
Man døer ei strax deraf, .. min Søster, vær ei bange!

See Kjærlighedsguden! som Betler han gaaer,
Og samler det Lidt, som han af Mildhed<note>Mildhed, her i betydningen barmhjertighed, velgørenhed.</note> faaer.
For ham, som for Enhver, er Tiderne trange,
Han nøies med en Skjærv, .. min Søster, vær ei bange!

Et følende Smiil, et medlidende Svar
Kan gives af Den, som ellers Intet har;
Og hvis alligevel han Meer tør forlange,
Viis ham til Andre hen, .. min Søster, vær ei bange!
</body>
</poem>

<poem id="heibergjl2002011803">
<head>
   <title>Slutningssang</title>
   <toctitle>Slutningssang</toctitle>
   <indextitle>Slutningssang</indextitle>
   <firstline>I Ungdoms Dage</firstline>
   <notes>
      <note>Af <i>Et Eventyr i Rosenborg Have.</i> Trykt som selvstændigt skrift 1827.</note>
      <note>Indtastet efter <i>Poetiske Skrifter</i> (1862), bind 6, side 341-345.</note>
      <note type="credits">Bidrag fra Sven Sørensen.</note>
   </notes>
   <quality>korrektur1</quality>
</head>
<body>
I Ungdoms Dage
Med Mod i Blikke
Man Alt sig venter
Af Eventyr.
En elsket Mage
Enhver dog ikke
Lyksalig henter
Ved Eventyr.
Ja Daarskab frelser den unge Mand,
Som ei tør stole paa sin Forstand;
Hans Hjerte tænker
Paa Rosenlænker,
Og dem ham skjænker
Et Eventyr.

At sukke, knæle,
Ja døe romantisk,
Det artigt klinger
I Eventyr.
Men lyve, stjæle,
Mens vild, bacchantisk
Man Andre tvinger
Til Eventyr,
Det pleier end i den Verden skee,
Som skildres ei af La Motte Fouqué.<note>Friedrich de la Motte-Fouqué (1777-1843), tysk forfatter af romantiske ridder- og kærlighedsromaner.</note>
Men selv i denne
Kan Hjertet kjende
Sin bedste Frænde,
Sit Eventyr.

Adresavisen
Jeg ikke bytter
For smaa Romaner
Og Eventyr;
Den smelter Isen
Om Iis-Gemytter,
Og Veien baner
Til Eventyr.
Den taler selv de Forlibtes Fransk,
Som Hjertet føler saa varmt, saa dansk;
Den faaer Procenter
Og gode Renter
Ved Subscribenter
Paa Eventyr.

Sex hundred Daler
Med blanke Kroner,
Ak! alle disse
Var Eventyr!
Man anbefaler
Sig med Pensioner,
Men har tilvisse
Kun Eventyr.
Man spidser Næsen paa Gryn og Smør,
Men faaer de Løgne, som selv man gjør.
Det har ei Fare,
Naar Elskov bare
Maa længer vare
End Eventyr.

En tæt Forening
Af Ord og Toner
Sit Arbeid sender
Paa Eventyr.
Men De, hvis Mening
Det Hele kroner,
Først rigtig ender
Vort Eventyr.
Ja, Glæde bliver vor Frygt, vor Sorg,
Og disse Mure vor Rosenborg,
Naar De, hvis Øre
Vor Sang skal røre,
Vil ofte høre
Vort Eventyr.
</body>
</poem>
</content>
</section>

<section level="1">
<head>
   <toctitle>De Uadskillelige (1827)</toctitle>
</head>
<content>

<poem id="heibergjl2002012101">
<head>
   <title>Man sig forlover, bytter sin Ring</title>
   <toctitle>Man sig forlover, bytter sin Ring</toctitle>
   <indextitle>Man sig forlover, bytter sin Ring</indextitle>
   <firstline>Man sig forlover, bytter sin Ring</firstline>
   <notes>
      <note>Af <i>De Uadskillelige</i> (1827), 5. scene.</note>
      <note>Bidrag fra Sven Sørensen, Malta.</note>
   </notes>
   <quality>korrektur1</quality>
</head>
<body>
Man sig forlover, bytter sin Ring,
For at fatte stadige Tanker.
Naar man er fri, man drives omkring,
Men forlovet kaster man Anker.
Frihedens Hav er kun Længsel og Savn,
Truer med Død og tusinde Farer;
Men i den stille, rolige Havn
Der er man sikker nok for Corsarer.

Man sig forlover, sødeste Ven!
Som en Plads man ellers manquerer:<note>I <i>Poetiske Skrifter</i> (1862) står der <i>marquerer;</i> åbenbart en trykfejl.</note>
Naar man faaer Tid, saa tager man den,
Indtil da man den conserverer.
Ellers Enhver kan snappe den bort,
Og man maa flau tilbage sig trække.
Altsaa, for ei at komme tilkort,
Bør man den snildt itide belægge.

Man sig forlover, syvende sidst,
Som man Alt proberer og prøver.
Ægteskab er en Kunst, det er vist,
Derfor først man i Kunsten sig øver.
Siig mig, min Ven, siig, er det ei sandt,
Ingen sig strax af Mesterskab roser?
Hver en Forlovet er Dilettant,
Manden og Konen er Virtuoser.
</body>
</poem>

<poem id="heibergjl2005072001">
<head>
   <firstline>Nu Tordenskyen trækker</firstline>
   <subtitle>Mel.: O pescator dell´onda fidelin.</subtitle>
   <notes>
      <note>Af <i>De Uadskillelige</i> (1827), 26. scene.</note>
      <note type="credits">Bidrag fra Jørgen Poulsen.</note>
   </notes>
   <quality>korrektur1</quality>
</head>
<body>
1.
Nu Tordenskyen trækker
Ad den Kant.
Ei meer den os forskrækker;
Den forsvandt.
Med fjerne Brag og Lyn
Hen ad Sverrig til den driver,
Himlen aabner sine Bryn,
Og opliver
Sit Syn.

2.
O gid jeg flyve kunde
Som en Sky,
Hen over grønne Lunde
Langt fra By!
Var jeg i slet Humeur,
Vilde jeg min Vredes Torden
Slynge ned paa Folk og Køer,
Gjøre Jorden
Lidt ør.

3.
Men nu maa jeg desværre
Visselig
See til at blive Herre
Over mig.
Nu faar jeg vente her,
Hvor en Tordenregn mig dypper, 
Og endskjøndt den standset er,
Det dog drypper
Fra Træer.

4.
Snart Solen Vand vil drikke
Ud af Sky.
Man snart behøver ikke
Paraply.
Snart aander Alting frit;
Ene jeg staar som i Fængsel,
Lytter efter hvert et Skridt;
Ja min Længsel
Gaar vidt.
</body>
</poem>

</content>
</section>

<section level="1">
<head>
   <toctitle>Elverhøi (1828)</toctitle>
   <!-- Opførtes første gang 6. november 1828. -->
</head>
<content>

<poem id="heibergjl2001041801">
<head>
   <title>Nu Løvsalen skygger</title>
   <toctitle>Nu Løvsalen skygger</toctitle>
   <indextitle>Nu Løvsalen skygger</indextitle>
   <firstline>Nu Løvsalen skygger</firstline>
   <notes>
      <note>Fra II,7</note>
      <note type="credits">Bidrag fra Sven Sørensen.</note>
   </notes>
   <quality>korrektur1</quality>
</head>
<body>
Nu Løvsalen skygger
Og Dagen er lang;
Hver Smaafugl nu bygger
I blomstrende Vang.

Kun Kjærlighedsguden,
Den Stakkel, er blind;
Han flagrer mod Ruden,
Man lukker ham ind.
</body>
</poem>

<poem id="heibergjl2001041802">
<head>
   <title>Der vanker en Ridder mellem grønne Træer</title>
   <toctitle>Der vanker en Ridder mellem grønne Træer</toctitle>
   <indextitle>Der vanker en Ridder mellem grønne Træer</indextitle>
   <firstline>Der vanker en Ridder mellem grønne Træer</firstline>
   <notes>
      <note>Fra II,7</note>
      <note type="credits">Bidrag fra Sven Sørensen.</note>
   </notes>
   <quality>korrektur1</quality>
</head>
<body>
Der vanker en Ridder mellem grønne Træer,
Roser og yndelige Blommer.
Der synger en Drossel, han staaer den saa nær,
med Qviddren den hilser Skjærsommer.

Han lytter med List imellem grønne Træer,
Roser og yndelige Blommer.
Han grubler og støtter sig taus til sit Sværd,
Mens Fuglen den hilser Skjærsommer.

Nu aabner en Jomfru Vindvet mod de Træer,
Roser og yndelige Blommer.
Som Fuglen hun synger, han staaer hende nær,
Da føler hans Barm, det er Sommer.

Da spirer hans Haab alt som de grønne Træer,
Roser og yndelige Blommer.
Han skuer den Elskte, hun er ham saa kjær,
Han hilser sit Haab i Skjærsommer.
</body>
</poem>

<poem id="heibergjl2001120601">
<head>
   <title>Herligt, en Sommernat</title>
   <toctitle>Herligt, en Sommernat</toctitle>
   <indextitle>Herligt, en Sommernat</indextitle>
   <firstline>Herligt, en Sommernat</firstline>
   <notes>
      <note type="credits">Bidrag fra Sven Sørensen.</note>
   </notes>
   <quality>korrektur1</quality>
</head>
<body>
Herligt, en Sommernat
Drage til Elverkrat,
Hvile ved Kilden den svale.
Luna sit Sølverbaand
Snoer om Endymion,
Spejder i Busk og i Dale.

Møder en Nymfe dig,
Lad hende skjøtte sig,
Jæger, o lad hende fare!
Husk, at Actæon fik
Straf for et dristigt Blik,
Jæger, o tag dig i Vare!

Gaa paa den sikre Vej,
Sværm og forvild dig ej,
Jæger, i Agt du dig tage!
Men har du tabt vort Spor,
Lyt til vort Jægerchor,
Det skal dig kalde tilbage.
</body>
</poem>
</content>
</section>

<section level="1">
<head>
   <toctitle>Prindsesse Isabella (1829)</toctitle>
</head>
<content>

<poem id="heiberg2002011324">
<head>
   <title>Barcarole</title>
   <toctitle>Barcarole</toctitle>
   <indextitle>Barcarole</indextitle>
   <firstline>Lette Bølge! Naar du blaaner</firstline>
   <notes>
      <note>Bidrag fra Svend Andersen</note>
      <note>Kilde er J. L. Heiberg: <i>Udvalgte Digte</i>, Otto Borchsenius (red.), Gyldendalske Boghandels Forlag, Reitzelske Afdeling, Kjøbenhavn, 1897.</note>
   </notes>
   <quality>korrektur1,korrektur2,kilde</quality>
</head>
<body>
Lette Bølge! Naar du blaaner,
Gjennemsigtig, lys og klar,
Himlens Farveskjær du laaner,
Selv du ingen Farve har.
Himlen ei, kun Himlens Billed
Hviler i din dybe Favn;
Aldrig er din Længsel stillet,
Den er evig, som dit Savn.

Bølge! Hvor du klarest rinder,
Speiles Himlen i dit Bad;
Ak! din Længsel Hjertet minder
Om hvad Skjæbnen skiller ad.
Hjerte! Du bør ikke klage!
Selv Naturen føler Savn;
Trøst dig, hvis du har tilbage
Kun et Billed og et Navn.
</body>
</poem>
</content>
</section>

<section level="1">
<head>
   <toctitle>Kjøge-Huuskors (1831)</toctitle>
</head>
<content>

<poem id="heiberg2002011314">
<head>
   <title>Naar Aftenglands og Morgenrøde</title>
   <toctitle>Naar Aftenglands og Morgenrøde</toctitle>
   <indextitle>Naar Aftenglands og Morgenrøde</indextitle>
   <firstline>Naar Aftenglands og Morgenrøde</firstline>
   <notes>
      <note>Bidrag fra Svend Andersen</note>
      <note>Kilde er J. L. Heiberg: <i>Udvalgte Digte</i>, Otto Borchsenius (red.), Gyldendalske Boghandels Forlag, Reitzelske Afdeling, Kjøbenhavn, 1897.</note>
   </notes>
   <quality>korrektur1,kilde</quality>
</head>
<body>
Naar Aftenglands og Morgenrøde
Til Brudekys ved matte Stjerneskjær
Samles i korte, fortroelige Møde,
Da er det Tid, og da mødes vi her.

Naar svage Lys i Sommernatten glimte,
Naar Sangerskaren er taus i Mark og Træer,
Naar fjerne Seil vi paa Bugten kun skimte,
Da er det Tid, og da mødes vi her.

Glem Tiden ei! - Hvis det sukker i Lunden,
Vanker et Gjenfærd mellem disse Træer,
Hæves urolig din Barm i Midnatsstunden,
Da er det Tid, thi da spøger jeg her.

Elskendes Tanker ved Afsked sig nærme,
Nærheden blender, den skiller kun ad.
Frastandens Nat! ved din Maane de sværme;
Da er det Tid, og da mødes man glad.
</body>
</poem>
</content>
</section>

<section level="1">
<head>
   <toctitle>De Danske i Paris (1833)</toctitle>
</head>
<content>

<poem id="heiberg2002011311">
<head>
   <title>I Dandsen du mig møder</title>
   <toctitle>I Dandsen du mig møder</toctitle>
   <indextitle>I Dandsen du mig møder</indextitle>
   <firstline>I Dandsen du mig møder</firstline>
   <notes>
      <note>Bidrag fra Svend Andersen</note>
      <note>Kilde er J. L. Heiberg: <i>Udvalgte Digte</i>, Otto Borchsenius (red.), Gyldendalske Boghandels Forlag, Reitzelske Afdeling, Kjøbenhavn, 1897.</note>
   </notes>
   <quality>korrektur1,kilde</quality>
</head>
<body>
I Dandsen du mig møder,
Farvel, du flyer igjen.
Den Lov, som drog dig hen,
Dig nu tilbage støder.

I hver en Tone spilles
"Farvel" med sagte Klang.
Vi samles paa vor Gang,
Kun for igjen at skilles.

Man mister hvad man finder;
Farvel! det er forbi.
Paa Livets korte Sti
Man løser hvad man binder.

Vi tabe hvad vi kaare;
"Farvel" er Livets Ord;
I hvert et flygtigt Spoer
Er lagt en Afskedstaare.<note>'Elskovstaare' rettet til 'Afskedstaare', efter Heibergs Poetiske Skrifter, VII, 1862, pp.161-163. Ibid., IX, pp. 44-45 skriver dog 'Elskovstaare', men vi vurderer 'Afskedstaare' til at være mest korrekt.</note>

Du bort fra mig dig fjerner;
Farvel, forlad din Ven!
Din Vei dig fører hen
I Lys af andre Stjerner.
</body>
</poem>
</content>
</section>

<section level="1">
<head>
   <toctitle>Nei (1836)</toctitle>
</head>
<content>

<poem id="heibergjl2001112501">
<head>
   <title>Erindrer De, det var i Kongenshave</title>
   <toctitle>Erindrer De, det var i Kongenshave</toctitle>
   <indextitle>Erindrer De, det var i Kongenshave</indextitle>
   <firstline>Erindrer De, det var i Kongenshave</firstline>
   <notes>
      <note>Af hans vaudeville <i>Nei,</i> 1836.</note>
   </notes>
   <quality>korrektur1</quality>
</head>
<body>
<i>Hammer:</i>
Erindrer De, det var i Kongens Have,
Jeg mødte Dem den første Dag i Mai;
Jeg vendte om, og som en ydmyg Slave
I Afstand troe jeg fulgte Deres Vei.
Med en Veninde gik De under Løvet,
Som hang i Knopper under grønne Sti,
:,: Hvor Hyazinthen dreied sig bedrøvet,
Fordi De gik saa hurtig den forbi :,:

<i>Sophie:</i>
Og da jeg ud paa Gaden monne træde,
Jeg i mit Fjed bestandig skimted Dem;
De fulgte med til store Kirkestræde,
Her gik jeg op, her saae De, var mit Hjem.
Men før jeg glemte, hvad der var passeret,
De kom herind, i Stuen, hvor vi boe,
:,:"Er ikke her et Værelse meubleret?"
Saa spurgte De, og Onkel svarte Jo.:,:

<i>Hammer:</i>
Og uden Omsvøb blev Akkorden sluttet,
Jeg sang Triumph, thi Alt var gaaet saa godt,
Jeg flytted ind i Kamret paa Minuttet,
Og denne Bolig syntes mig et Slot.
Her har jeg daglig skuet Dem, Sophie!
Det første Indtryk her jeg næret har;
:,: Og skjøndt jeg taug, ei kunde jeg fortie,
Hvad ei paa Læben, men i Hjertet var. :,:
</body>
</poem>
</content>
</section>

<section level="1">
<head>
   <toctitle>Emilies Hjertebanken (1840)</toctitle>
</head>
<content>

<poem id="heibergjl1840a0">
<head>
   <title>Høit paa en Green en Krage</title>
   <toctitle>Høit paa en Green en Krage</toctitle>
   <indextitle>Høit paa en Green en Krage</indextitle>
   <firstline>Høit paa en Green en Krage</firstline>
   <quality>korrektur1</quality>
</head>
<body>
Høit paa en Green en Krage -
Sim seledim bam ba seladu seladim -
Høit paa en Green en Krage
Sad

Saa kom en hæslig Jæger -
Sim seledim bam ba seladu seladim -
Saa kom en hæslig Jæger
Hen.

Han skjød den stakkels Krage -
Sim seledim bam ba seladu seladim -
Han skjød den stakkels Krage
Ned.
</body>
</poem>

<poem id="heibergjl2005042901">
<head>
   <title>Vor gamle Caro holdt en Støi</title>
   <subtitle>Mel. En Steiermarker.</subtitle>
   <firstline>Vor gamle Caro holdt en Støi</firstline>
   <notes>
      <note type="credits">Bidrag fra Sven Sørensen.</note>
   </notes>
   <quality>korrektur1,kilde</quality>
</head>
<body>
1.
Vor gamle Caro holdt en Støi,
thi Vognen kom for Døren;
min Kuffert og mit Reisetøi
blev baaret ud af Søren.
En Postillion i Frakke rød
paa Bukken sad, han var saa sød;
han blæste, han blæste:
Duidu duidu duidu dudu du.

2.
Saasnart jeg hørte Hornets Lyd,
Jeg alt fik Hjertebanken,
Thi Reisen, som en Tusindfryd
I Blomster, stod for Tanken.
Vel gav ei Hornet Straussisk Klang,
Dog slog mit Hjerte hver en Gang
Det blæste, det blæste:
Duidu duidu duidu dudu du.

3.
O Lykke, naar man let i Sind
Saa let ad Veien ruller,
Foran os Alt i Rosenskin,
Det mørke bag vor Skulder!
De raske Heste fare frem,
Og Postillonen muntrer dem,
Han blæser, han blæser:
Duidu duidu duidu dudu du.

4.
Enhver Station, man kommer til
Os ei blot friske Heste,
Men Eventyr forskaffe vil;
Hvis ei, vil nok den næste.
Kun fremad higer Længslens Magt;
Ad Alt, som er tilbagelagt,
Man blæser, man blæser:
Duidu duidu duidu dudu du!
</body>
</poem>

</content>
</section>

<section level="1">
<head>
   <toctitle>Syvsoverdag (1840)</toctitle>
</head>
<content>

<poem id="heiberg2002011313">
<head>
   <title>Konning Volmer</title>
   <toctitle>Konning Volmer</toctitle>
   <indextitle>Konning Volmer</indextitle>
   <firstline>Konning Volmer drager afsted paa Jagt</firstline>
   <notes>
      <note>Bidrag fra Svend Andersen</note>
      <note>Kilde er J. L. Heiberg: <i>Udvalgte Digte</i>, Otto Borchsenius (red.), Gyldendalske Boghandels Forlag, Reitzelske Afdeling, Kjøbenhavn, 1897.</note>
   </notes>
   <quality>korrektur1,kilde</quality>
</head>
<body>
Konning Volmer drager afsted paa Jagt,
Hannem følge hundrede Svende;
Duggen har sig paa Marken lagt,
Skoven lufter sin grønne Pragt,
For kjølig Hilsen at sende.
Kongen er bedrøvet, Kongen er taus.

Konning Volmer drager ad lønlig Sti
Under Løvet, som skygger foroven.
Tyst ham svæver en Skygge forbi,
Følge han vil, han naaer det Fri, -
Men Skyggen svinder i Skoven.
Kongen er bedrøvet, Kongen er taus.

Konning Volmer vanker ved Søens Bred,
Hvor i Sivene Skummet bruser,
Nærved hører han kjendte Fjed,
Vender sig snelt, - kun et øde Sted
Han øined, hvor Vinden suser.
Kongen er bedrøvet, Kongen er taus.

Kong Volmer vanker i Rosenslund
Under Aftenens Rose paa Himlen,
Blomsten ham dufter fra Kalkens Bund;
Kommer han atter ved natlig Stund,
Da lyser ham Stjernevrimlen.
Kongen er bedrøvet, Kongen er taus.

Det er tungt, naar Hjerterne skilles ad,
Som da Volmer skiltes fra Tove!
Trøst ei findes i Rosens Blad,
Stjernernes Glimten, Duggens Bad;
Hvad hjelpe de grønne Skove?
Kongen er bedrøvet, Kongen er taus.
</body>
</poem>
</content>
</section>
</workbody>
</kalliopework>

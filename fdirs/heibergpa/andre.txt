CVS-TIMESTAMP: $Date$
VQ:korrektur1
I:heibergpaandrea0
T:Selskabs-Sang
U:Den 25de September 1790
F:Hver Mand i Byen om Indtoget taler

Hver Mand i Byen om Indtoget taler,
Om Transparenter og Dandserens Gang.
Decorationer og Porte man maler;
Synger hvad elleve Muser besang.
  Alle begloede,
  Faa kun forstode
  Digterens Fingal og Frode.<footnote>Hentydning til skuespillet <i>Frode og Fingal</i> (1790) af <A F=pram>C. H. Pram</A>.</footnote>

Ordener hænger man paa Idioter,
Stierner og Baand man kun Adelen gier;
Men om de <I>Mallinger, Suhmer</I> og <I>Rother,</I>
Men ei et Ord i Aviserne seer.
  Dog, har man Hierne,
  Kan man jo gierne
  Undvære Orden og Stierne.

Rigdommen voxer i Adelens Bleer;
Og, som en Skoemager nyeligt har sagt,
Eene de van'er, og von'er, og de'er
Holder Fortuna og Plutus i Agt.
  Har vi ei meget,
  Er det vort eget,
  Som ei fra Staten er sveget.

Her man despotiske Satser ei lærer;
Lighed blant Mennesker drive vi paa;
Og ei, som Jydernes Proprietærer,
Ønske os Slaver, og Bønder at flaae.
  Selv vi os føde;
  Agerens Grøde
  Vi ei som Dosmere øde.

Stormanden svirer, og glemmer den Arme,
Kan ham med kold Ligegyldighed see.
Vi ere Smaafolk, og føle med Varme,
Midt under Sviren, Elendigheds Vee.
  Hungriges Mave
  Fordrer en Gave;
  Giver! og Tak skal I have.

N:Skrevet til et fest i »Kronprinsens Klub« 25/9-1790 og var foranlediget af Kronprins Frederik og hans hustrus indtog i København 14. september efter deres netop overståede bryllup på Gottorp Slot. P.A. Heiberg blev idømt en bøde på 150 rigsdaler for sangen.


I:heibergpa2001070701
T:For ret os paa Jorden at fryde
F:For ret os paa Jorden at fryde
N:Bidrag fra Margit Ammentorp. Indtastet fra <i>Digter-Krands - En Samling af udkaarede ældre og nyere Selskabssange</i>, Odense, 1826. Trykker og udgiver er S. Hempel "Eier af Fyens Adressekontoir".
K:drikkevise
Q:kilde

For ret os paa Jorden at fryde,
vi skabtes til Frihed af Gud;
fornuftige Love vi lyde,
men ingens vilkaarlige Bud.
Held os! Held os!
Naar dig, ædle Frihed! vi have,
lyd høit! vor Sang!
Hvert Baand og hver Lænke til Trods.
:|: Himmelske Frihed! Skabernes Gave!
kom og opreis din Trone blandt os! :|:

Naturen os dannede lige,
og Adel er ikkun en Lyd;
ja, ene bør Mennesket vige
for høiere Kundskab og Dyd.
Held os! Held os!
Naar fødsel ei meer os skal trykke!
Lyd høit! vor Sang!
Al Stolthed og Dumhed til trods!
:|: Hellige Liighed, Menneskets Smykke,
kom og opreis din Trone blandt os! :|:

For Sorger og Kummer at lindre,
steeg Venskab fra Himmelen ned,
vi følte Bekymringer mindre,
saa ofte en Ven med os leed.
Held os! Held os!
Her Venskab var altid tilstæde,
Lyd høit! vor Sang!
Hver avindsyg Nidding til Trods!
:|: Salige Venskab! Jorderigs Glæde!
Bliv og grundfæst din Trone blandt os! :|:
  

I:heibergpa2001070702
T:Har jeg kuns en lumpen Daler
F:Har jeg kuns en lumpen Daler
N:Bidrag fra Margit Ammentorp. Indtastet fra <i>Digter-Krands - En Samling af udkaarede ældre og nyere Selskabssange</i>, Odense, 1826. Trykker og udgiver er S. Hempel "Eier af Fyens Adressekontoir".
K:drikkevise
Q:kilde
U:Mel.: Druen voxer paa vor Klode.

Har jeg kuns en lumpen Daler,
Notabene som er min;
nogle Flasker og Pokaler,
Notabene fyldt med Viin,
:|: er jeg hjerteglad og blid,
Notabene, for en Tid. :|:

Har min Daler faaet i Lommen -
Notabene, - faaet sin Rest;
er fra Barfreds Flasken kommen,
Notabene med Protest,
:|: den, som da fornøier sig,
Notabene er ei mig. :|:

Kysser jeg en Andens Pige,
Notabene, som er smuk;
vil min Skrædder fra mig vige,
Notabene, for et Buk,
:|: er jeg hjerteglad og blid,
Notabene, for en Tid. :|:

Er min Donna riig som Fanden,
Notabene riig paa Aar;
hører jeg min Skrædders Banden,
Notabene, indenfor.
:|: Den, som da fornøier sig,
Notabene, er ei mig. :|:

Glæden boer hos Viin og Piger,
Notabene, meget tit;
uden Penge Verden siger,
Notabene, saare lidt.
:|: Disse tree min Glæde gjør,
Notabene, til jeg døer! :|:


I:heibergpa2001070703
T:Mener du, at den har lykken fat
F:Mener du, at den har lykken fat
N:Bidrag fra Margit Ammentorp. Indtastet fra <i>Digter-Krands - En Samling af udkaarede ældre og nyere Selskabssange</i>, Odense, 1826. Trykker og udgiver er S. Hempel "Eier af Fyens Adressekontoir".
K:drikkevise
Q:kilde

Mener du, at den har lykken fat,
som i sin Haand holder snese Rigers Tømmer?
Hviler han i rolig Søvn hver Nat,
og mon han aldrig Død og Oprør drømmer?
Nei, I Potentater
udi alle Stater!
Al jer Magt og Ære
staaer ei mod min Lære:
Held den Mand, der har en fuld Pokal,
og Notabene har Ævne den at tømme!
Rhinens Dunster jage Livets Qval,
og i dens Draaber Livets Glæder svømme.

spørg min Ven, hiin seierkronet Helt,
Han svarer dig med Naturens stærke Stemme:
er jeg lykkelig, naar her i Felt
jeg Mennesket maa for Soldaten glemme?
Alle Hannibaler
ere Kannibaler.
Hvilken grusom Ære!
Bedre er min Lære:
Held den Mand, der har en fuld Pokal,
og Notabene har Ævne den at tømme!
Rhinens Dunster jage Livets Qval,
og i dens Draaber Livets Glæder svømme.

Guldet, troer du, er al Lykkes Maal;
men veed du vel, i lydiske Annaler
staaer der, at Kong Croesus steeg paa Baal, 
for der at brændes med hans Kapitaler.
Sorg og Plager vige
sjelden fra den Rige;
lad ham Guldet prise!
Jeg bli'er ved min Vise:
Held den Mand, der har en fuld Pokal,
og Notabene har Ævne den at tømme!
Rhinens Dunster jage Livets Qval,
og i dens Draaber Livets Glæder svømme.

See paa Sandheds Vink staaer Skjalden op,
og med sin Sang fryder leiede Spioner;
bli'er forfulgt og syg paa Sjel og Krop,
og døer med Armod, Had og Laurbærkroner,
Skal det Summen være
af al Held og Ære,
jeg min Fjende skjenker
villig den og tænker:
Held den Mand, der har en fuld Pokal,
og Notabene har Ævne den at tømme!
Rhinens Dunster jage Livets Qval,
og i dens Draaber Livets Glæder svømme.

Ei skal Magtens Soelskin varme mig,
jeg fri vil gjøre mig Livets Timer glade;
om min Isse Ranken flette sig,
saa leer jeg ad de tørre Laurbærblade.
Kun saa mange Penge,
at jeg ei skal trænge
til lidt Viin at drikke!
Meer jeg ønsker ikke.
Held den Mand, der har en fuld Pokal,
og Notabene har Ævne den at tømme!
Rhinens Dunster jage Livets Qval,
og i dens Draaber Livets Glæder svømme.


I:heibergpa2001112501
T:Marseillasen
F:Op, I brave Marseillaner
N:Gendigtning af <A DIGT="lisle2001112501">.

Op, I brave Marseillaner,
Op at kæmpe hver Galliens Mand,
Tyranniets det blodige Banner
Vaier over vort Fædreneland.
Hører I Lyden af Fjendens Kanoner?
Hører I ei, hvor han brøler Harm?
Snart myrder han i Eders Arm
Eders Børn, Eders Fædre og Koner.
Til Vaaben, i Gevær,
Til Vaaben En og Hver,
Afsted, afsted, de Voldsmænds Blod
Skal strømme for vor Fod.

Hvad vil disse Horder af Slaver
Disse Bander af kronede Mænd?
Siig, for hvem man vel Lænken tillaver,
Til hvis Hænder man smedede den?
Franske, høimodige Franske, for Eder!
Atter I skal udi Aaget gaae!
Os, Franske, tør man tænke paa
At paaliste de forrige Kjæder.
Til Vaaben i Gevær! etc.

Skal da disse fremmede Harer
Skrive Love i Løvernes Hjem?
Skulle vel hine leiede Skarer
Gaa med Seier i Gallien frem?
Skulle vi bære paa taalige Nakke
Lænker paalagte af Slavehaand,
Og tvinges, for de tunge Baand
Endog hine Despoter at takke?
Til Vaaben i Gevær, etc

Skjælver, I vort Fædrelands Fjender,
Skjælv og frygt nu hver fremmed Tyran,
Vort Mod I dog ei overvinder;
Snart skal strande Jer djævelske Plan,
Hver er Soldat, naar det Friheden gjælder;
Falder endog vore unge Mænd,
Af Jorden voxe nye igjen,
Som med Kjækhed Tyrannerne fælder.
Til Vaaben i Gevær, etc.

Saa til Felts mod Aristokrater,
Franske Helte, nu gjælder det paa,
Skaaner dog hine usle Soldater,
Som man prygler til mod Jer at slaae;
Men mod de blodige grumme Neroner,
Mod de Uhyrer som en Bouillé,
Der koldt sit Fødeland kan see
Tændt i Brand af Despotens Kanoner.
Til Vaaben i Gevær, etc.

Fædrelandets Kjærlighed lære
Vore Krigere Kjækhed i Krig,
Frihed, elskede Frihed, du være
Deres Hjælper, som fægte for dig.
Frihed, din mandige Stemme fremkalde
Seierens Sværd over Fjenderne,
Og gid de rasende maa see
Din Triumf og vor Ære, og falde.
Til Vaaben i Gevær,
Til Vaaben En og Hver,
Afsted, afsted, de Voldsmænds Blod
Skal strømme for vor Fod



<?xml version="1.0" encoding="UTF-8"?>
<!DOCTYPE kalliopework SYSTEM "../../data/kalliopework.dtd">
<kalliopework id="andre" author="helms" status="incomplete" type="poetry">
<workhead>
   <title>Andre digte</title>
   <year>?</year>
   <quality>korrektur1</quality>
   <cvs-timestamp>$Id$</cvs-timestamp>
</workhead>
<workbody>

<poem id="helms1999100501">
<head>
   <title>Jeg elsker de grønne Lunde</title>
   <toctitle>Jeg elsker de grønne Lunde</toctitle>
   <indextitle>Jeg elsker de grønne Lunde</indextitle>
   <firstline>Jeg elsker de grønne Lunde</firstline>
   <quality>korrektur1</quality>
</head>
<body>
Jeg elsker de grønne Lunde
Med Tonernes vuggende Fald,
Jeg elsker de blanke Sunde
Med Sejlernes Tusindtal.

Jeg elsker hver Dal, hver Banke
Med Kornets bølgende Flugt,
Hvor flittige Hænder sanke
Af Arbejdets gyldne Frugt.

Jeg elsker de brede Sletter
I Sollysets Sommerpragt,
I Vinterens Stjærnenætter
Bag Snetæppets Juledragt.

Mig fryder Din Ros, Din Ære,
Mig knuger Din Sorg, Dit Savn.
Hver Glans, hver Plet vil jeg bære,
Som falder paa Danmarks Navn.

Thi Du er mig Fader og Moder
- Saa synges fra Strand til Strand -
Langt mer end Søster og Broder,
Thi Du er mit Fædreland.

Forstummed hver Røst i Skoven,
Og falmed hver gylden Frugt,
Faldt Nat over Mark og Voven,
Jeg fandt det dog lige smukt.

Om alle de Drømme bristed,
Du har fra Din Ungdom drømt;
Om Trængsel og Nød Du fristed,
Jeg elsked Dig dobbelt ømt.

Men end er der Sang i Skoven,
Højt bølger det røde Flag;
End er der en Gud for oven,
Der raader for Danmarks Sag.
</body>
</poem>

<poem id="helms2003030801">
<head>
   <title>En svensk Konstabel fra Sverrig</title>
   <toctitle>En svensk Konstabel fra Sverrig</toctitle>
   <indextitle>En svensk Konstabel fra Sverrig</indextitle>
   <firstline>Nu vil jeg indvie jer i</firstline>
   <notes>
       <note type="credits">Bidrag fra Margit Ammentorp.</note>
   </notes>
   <quality>korrektur1</quality>
</head>
<body>
Nu vil jeg indvie jer i
Historien om en Person,
en svensk Konstabel fra Sverrig,
som skød sig med en Kanon.

Han var lidt hidsig i Blodet,
for Resten god og reel;
nu havde han sat sig i ho'det,
at han vilde slaa sig ihjel.

Han tømte sin Brændevinsflaske
og smed den paa en Bastion,
saa krøb han med Sabel og Taske
paa Hovedet i en Kanon.

Cigaren, han havde i Munden,
til Lunte benyttede han,
thi da han var kommet til Bunden,
den tændte Kanonen an.

Men Bakkens- og Knebelsbarter
sved først den svenske Rad,
derpaa i tusinde Parter
Konstabelen splittedes ad.

En Finger blev fundet i Skagen,
et Øje og næsen ved Lund,
et dygtigt stykke af Bagen
neddumped i Øresund.

Fra Kronborg man det observerte,
det gav en stor Konfusion;
til Staden de telegraferte:
,,En Sejler af ny konstruktion!

De alliertes Marine
ej mere behøves vil;
det er Lord Cochranes Maskine,
der styred ad Kronstadt til.''

Som Lemmerne, Bukser og Kjolen
blev spredt til Lands og til Vands;
en Bukseknap fandt man i Polen,
men den var nok slet inte hans.

Paa Prent har jeg læst det i ,,Tiden'';
men Sandheden simpel og nøgen
er, at det er længe siden,
saa længe, at det er Løgn.

Men Folk der paa Stedet beretter,
og det maa mærkes især,
han døde først Dagen derefter
af Mangel paa Luft og paa Vejr.
</body>
</poem>

</workbody>
</kalliopework>

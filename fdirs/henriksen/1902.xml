<?xml version="1.0" encoding="UTF-8"?>
<!DOCTYPE kalliopework SYSTEM "../../data/kalliopework.dtd">
<kalliopework id="1902" author="henriksen" status="complete" type="poetry">
<workhead>
    <title>Sommersange</title>
    <year>1902</year>
    <notes>
        <note>Teksten følger Hans Henriksen: <i>Sommersange</i>, Gyldendalske Boghandels Forlag, Kbh., 1902.</note>
    </notes>
    <pictures>
        <picture src="1902-p1.jpg">Titelbladet til <i>Sommersange</i> (1902) lyder ,,Hans Henriksen / Sommersange / København / Gyldendalske Boghandels Forlag (F. Hegel &amp; Søn) / Græbes Bogtrykkeri / 1902''.</picture>
    </pictures>
    <source facsimile="130023475473_color" facsimile-pages-num="94" facsimile-pages-offset="8">Hans Henriksen: <i>Sommersange</i>, Gyldendalske Boghandels Forlag, Kbh., 1902.</source>
</workhead>
<workbody>

<text id="henriksen2019072001">
<head>
    <title>Mod</title>
    <firstline>Ja, lad os kaste Tvivlen overbord</firstline>
    <source pages="7-8"/>
    <quality>korrektur1,kilde,side</quality>
</head>
<body>
<poetry>
Ja, lad os kaste Tvivlen overbord
og hejse Sejl for Håbets hvide Strande.
Det Land, hvor Fremtids unge Dage gror,
som rige Blomster af en nyskabt Jord,
det ligger hist bag Disens klamme Flor
med Gryets høje Glans omkring sin Pande.

For slappe Sejl med slappe Hverdagstanker,
i Dådløshedens grå Sargassotang
vi driver om, som lå vi støt for Anker,
med Modløshedens Last bag Skudens Planker,
og Horisonten skjult af Tågens Banker
mens Sløvsinds Mare kuer Sjælens Trang.

Hvorfor ej løfte Panden frels og fro
mod Målets fjærne dagninglyse Tinde;
det Håb, hvori vor Ungdoms Drømme lo,
det buer end sin blanke Himmelbro
for hvert et Hjærte, som tør frejdig tro
at der endnu er Verdener at vinde.

Der ligger gemt bag Oceanets, Vover,
det ny San Salvador, som vi skal nå,
den Palmekyst, hvor alle Storme sover,
det Morgenland, som Solen flammer over,
det Eldorado for hver den, der vover
at trodse Vind og Strøm og Bølger grå.

Så lad os kaste Tvivlen overbord
og styre frem mod Håbets lyse Lande,
med frejdigt Sind, med Sang i trofast Kor,
med Mandeviljens Greb om Snækkens Ror
ud over Havet i Colombos Spor
mod Fremtidsrigets forårsfagre Strande.
</poetry>
</body>
</text>

<text id="henriksen2019072002">
<head>
    <title>Ensomhed</title>
    <firstline>I Skovens lune Eftermiddagsstilhed</firstline>
    <source pages="9-10"/>
    <quality>korrektur1,kilde,side</quality>
</head>
<body>
<poetry>
I Skovens lune Eftermiddagsstilhed,
hvor hver en Vind til Hvile sig har lagt,
jeg har mig træt på Grønsværtæppet strakt
og ånder Luftens sommerrene Mildhed.

Ved Bækkens Bred jeg ligger tavs og drømmer,
ser Vandet risle frem og skvulpe bort;
med Toner stemte i en fin Akkord
Småbølgerne med Hast forbi mig strømmer

De iler bort i Spil af Lys og Skygger
langs denne frodigtgrønne Blomsterbred,
hvor ingen Uro bryder Timens Fred
den Fred, som også i mit Hjærte bygger.

Igennem Krattets åbne Grenegitter
jeg skimter hist en moden Hvedemark
med gyldent Skær mod Birkens sølvgrå Bark,
mens blandt dens Strå Småblomster blysomt titter.

O, Sommer-Ensomhed blandt Roser vilde,
så langt, så langt fra Livets travle Færd,
dybt under kongehøje Bøgetrær,
hvor selve Tiden synes at stå stille.

Hvor sødt Du synger hver en Sorg til Hvile;
hvert Minde om, hvad Hjærtet tungt har stridt
hensmælter stille og fortones blidt,
og alle Blomster blå imod mig smile.
</poetry>
</body>
</text>

<text id="henriksen2019072003">
<head>
    <title>Idyl</title>
    <firstline>Jeg ønsker ikke et Storpalads</firstline>
    <source pages="11-12"/>
    <quality>korrektur1,kilde,side</quality>
</head>
<body>
<poetry>
Jeg ønsker ikke et Storpalads
med himmelstræbende Buer,
med skønne Ruder af farvet Glas,
der glimre i Dagens Luer.

Jeg ønsker ikke en Æresvagt
med Sol på skinnende Skjolde,
og ingen Tjener i Junkerdragt,
som Lyset kan for mig holde.

Jeg ønsker kun som den Sidskenfugl,
der bygger i Skov og Skygge,
en Rede gemt under Løvets Skjul
med blidelig Hverdagslykke;

et Fuglebo i det grønne Land,
hvor mest jeg elsker at være,
med Læ mod Slud og mod Solens Brand
for mig og min Hjærtenskære.
</poetry>
</body>
</text>

<text id="henriksen2019072004">
<head>
    <title>Sommernat</title>
    <firstline>Jeg stod ved det åbne Vindu</firstline>
    <source pages="13-14"/>
    <quality>korrektur1,kilde,side</quality>
</head>
<body>
<poetry>
Jeg stod ved det åbne Vindu
den dæmrende Sommernat,
og så på det drivende Morgengrå
højt over det våde Krat.

Jeg lytted til Stilhedens Hvisken
hen over det sovende, tavse Land;
et sagte, søvndrukkent Fuglepip
kaldte fra Ungskovens Rand.

Det lysned gennem min Tanke,
mens Luften ombølged mig stærk og sund;
det var som den mødende unge Dag
satte Bægeret for min Mund.

En flagrende, dunblød Susen
strøg hurtig forbi mig, der jeg stod:
det var kun en Tusmørkesværmer,
der fløj mit Vindu imod.
</poetry>
</body>
</text>

<text id="henriksen2019072005">
<head>
    <title>Landvinding</title>
    <firstline>Vær trøstig, du fattige Hedebo</firstline>
    <source pages="15-16"/>
    <quality>korrektur1,kilde,side</quality>
</head>
<body>
<poetry>
Vær trøstig, du fattige Hedebo
i det trange Arbejdes Ægt:
dit sejge, slidsomme Dagværks Frugt
er i Fremtidens Varetægt.

Mens Mismodsbølger går over Land
og Nødråb slynges mod Sky,
du murer støt på vor gamle Gård
og rejser dens Tag af ny.

Stilfærdig du går bag den tunge Plov
og det dragende Oksespand,
hver Fure lægger et Hanefjed
til vort fattige Fædreland.

Og alle de Ymper du planter ud
i Bankernes stride Grus,
skal fylke for Landet en skærmende Vagt
mod Jævndøgnsstormenes Sus.

De Ymper skal vokse til Skove blå,
der tjældes hver brydende Vår,
og Bøgen skal krone sin Søjlehal
en Gang om hundrede Ar.

Og disse Flader med Ahl og Lyng,
hvor Hugormen soler sit Skind,
hvor Guldblommen spreder sit brune Frø
for den sukkende Solfaldsvind,

skal hvidne af svajende, stærke Aks
og høstes med Gammen og Skæmt
til Brød for ufødte Slægters små,
når din Gærning forlængst er glemt.
</poetry>
</body>
</text>

<text id="henriksen2019072006">
<head>
    <title>Den gamle Have</title>
    <firstline>Jeg husker den gamle Have</firstline>
    <source pages="17-19"/>
    <quality>korrektur1,kilde,side</quality>
</head>
<body>
<poetry>
Jeg husker den gamle Have
med karvede Stammers Rad,
der blomstrede både Abild og Hyld
til Finkers og Mejsers Kvad.
Der slynged sig Humlen så frodigvild
helt op i den stynede Gærdepil,
og Bækken ind under Diget
ej undte sig mindste Hvil.

Og langs de tiltrådte Gange
stod Pinseliljernes Flor,
med Ambra og Akkelejer
og Morgenfruernes Kor;
og der var Ranker det hele År,
og tunge Roser i Høst og Vår,
og hvide Violer dufted
i Dag så sødt som i Går.

Der sad jeg så mangen Time
på Bænken jeg tømred selv,
så Skykaravanerne drage
hen over det sølvblå Hvælv;
der drømte jeg, lænet mod Askens Fod,
om Manddoms Ære og Kampens Mod,
om alle de fagre Riger
mit Hjærte stunded imod.

Min Barndoms hegnede Have
med Solskin og Sidskensang,
dit fredede Indelukke
har blomstret for sidste Gang.
Man sagde, det alt var af Dage mæt,
Træerne gamle og Jorden træt,
og hvad der var mest uheldigt:
Beliggenheden var slet.

Så faldt da de gamle Stammer
og Veddet blev kløvet og brændt,
og Rislebækken blev drænet,
og Grunden pløjet og vendt.
Og nu går der Sti for Hvermands Fod,
hvor før de hvide Violer stod,
- men Mindet, som blev tilbage,
er gemt ved min Hjærterod.
</poetry>
</body>
</text>

<text id="henriksen2019072007">
<head>
    <title>I Høst</title>
    <firstline>I Skovens Bryn det lufter koldt</firstline>
    <source pages="20-21"/>
    <quality>korrektur1,kilde,side</quality>
</head>
<body>
<poetry>
I Skovens Bryn det lufter koldt
mod sene Blomsters Farveflor,
men Markens Strå er vissengoldt,
og gule Kantareller gror,
hvor Krattet ånder ud sin tunge Sødme.
Og dybt i Kløftens brede Bund,
hvor Kilden vælder af sin Grund,
der modnes store, sorte Bær
bag brede Blades broncedybe Rødme.

Og i den høstlig svale Kvæld
Græshoppers skingre Buestrøg
forkynder Somren går på Hæld,
mens Stammer grå af Birk og Bøg
i Solfaldsskæret drager lange Skygger.
Snart suser Stormens vilde Jag,
da tyndes Løvets lyse Tag,
og mellem nøgne Grenes Ris
kun Mindets tavse Fugle Rede bygger.

Men vi vil ikke græde Blod
ved Tanken på, hvor Tiden svandt,
thi hvor var Somren skøn og god
og stærk og ren, den Luft, der randt,
og hvor var alle Juniroser røde.
Og hvorsomhelst vor Fod har trådt,
vi sanked ind og bjærged godt
en rig og fager Skønhedshøst,
som ingen Vinter hvid kan lægge øde.

Så lad der komme Dage grå
med triste Timers Regnfaldsslør,
vi véd, der drømmer Spirer små
i Knoppers Svøb, blandt Siv og Rør,
og Pupper under Muld i alle Dale.
Vi rider atter Vår i By
med ranke Håb og Roser ny,
til sød Musik og Fløjtespil
og unge Kvad af unge Nattergale.
</poetry>
</body>
</text>

<text id="henriksen2019072008">
<head>
    <title>Mod Vår</title>
    <firstline>Nu vokser Rug, nu spættes Hegn</firstline>
    <source pages="22"/>
    <quality>korrektur1,kilde,side</quality>
</head>
<body>
<poetry>
Nu vokser Rug, nu spættes Hegn,
nu skinner Sol i Skove,
hvor under Løv, som faldt i Fjor,
de unge Blomster sove.
Nu knurrer Frø i Mølledam,
nu kvidrer Fugl på Kviste,
som skulde hvert et Hjærtelil
af sød Forlængsel briste.

Og hvert et Håb, der bastet lå
i Vintrens kolde Fængsel,
sig rejser ungt og vingestærkt
og sprænger Bånd og Stængsel;
og hvert et ringe Tankefrø,
der vented gemt og stille,
det henter Kraft til Fremtidsvækst
i Forårsluftens Kilde.
</poetry>
</body>
</text>

<text id="henriksen2019072009">
<head>
    <title>Jeg længes -</title>
    <firstline>Jeg længes at træde den dulgte Sti</firstline>
    <source pages="23"/>
    <quality>korrektur1,kilde,side</quality>
</head>
<body>
<poetry>
Jeg længes at træde den dulgte Sti,
den gule, lerede Jord,
hvor én Gang min nøgne Barnefod
satte sit flygtige Spor,

den smaltrådte Sti, der slynger
sig gennem det gulnende Korn,
og svinder ved Agerens Ende
bag den blomstrende Hybentorn.

Thi aldrig var Himlen så skinnende blå,
ej Luften så lys og lind
som den, der i hine -Skærsommerdage
legede om min Kind.
</poetry>
</body>
</text>

<text id="henriksen2019072010">
<head>
    <title>Aften</title>
    <firstline>Den ligger så blank, den brede Fjord</firstline>
    <source pages="24"/>
    <quality>korrektur1,kilde,side</quality>
</head>
<body>
<poetry>
Den ligger så blank, den brede Fjord,
med Solfalds Guld over glidende Vande,
og Brinken bøjer sig mod den ned
og spejler i Dybet sin kolde Pande.

Der driver en Båd for slappe Sejl
så livløst bort mod det lysende fjærne,
mens højt i Æterens blege blå,
der tændes en sitrende, sølvhvid Stjærne.

Det er som hin Glans i Vesterled
var Genskins Lys af det evige høje,
som skimted jeg hist, hvor Solen sank,
et Glimt af Hesperiens gyldne Fløje.
</poetry>
</body>
</text>

<text id="henriksen2019072011">
<head>
    <title>Jeg vilde være som Falken</title>
    <firstline>Jeg vilde være som Falken</firstline>
    <source pages="25"/>
    <quality>korrektur1,kilde,side</quality>
</head>
<body>
<poetry>
Jeg vilde være som Falken,
der kredser i Ætrens blå
og lidet agter de Skygger,
der tungt over Dalene gå.

Jeg vilde være som Lærken,
hvis Sang imod Himlen slår,
som tror på Sol og på Sommer,
selv om der er langt til Vår.

Jeg vilde være som Granen,
der altid er grøn at se,
selv om den stander nok så dybt
med Foden i Vintersne.
</poetry>
</body>
</text>

<text id="henriksen2019072012">
<head>
    <title>Morgensol</title>
    <firstline>Morgensol over Fjordens Spejl</firstline>
    <source pages="26-27"/>
    <quality>korrektur1,kilde,side</quality>
</head>
<body>
<poetry>
Morgensol over Fjordens Spejl,
Lys i Lys over hvide Sejl,
Lærkesang over Skove blå,
Rødme fin over Roser små,
Skyer i skinnende Sølvmorsdragt,
Dug i skælvende Farvepragt;
Himlen stråler fra Pol til Pol,
Dagen tjælder sin Kongestol -
      Morgensol.

Morgensol over Sletten tændt,
Himmelblåt over Verden spændt;
Livet ler i sin Vældes Magt,
fylker sin lysende Fanevagt,
vækker de higende Længslers Tog,
løser, hvad Frygten i Lænker slog;
og så vide, som Hanen gol,
smiler hver mindste bly Viol
      Morgensol.

Morgensol i mit Hjærtes Vrå,
Lys af det Lys, jeg aldrig så,
du har den Ild, hvis Guddomsglød
volder hver Tvivl dens sikre Død,
og af din gyldentflammede Skål
tændes min inderste Viljes Bål.
Du mit fagreste Lys-Idol,
Håbets evige Livs-Symbol -
      Morgensol.
</poetry>
</body>
</text>

<text id="henriksen2019072013">
<head>
    <title>Forventning</title>
    <firstline>Nu våres det vidt over Lande påny</firstline>
    <source pages="28-29"/>
    <quality>korrektur1,kilde,side</quality>
</head>
<body>
<poetry>
Nu våres det vidt over Lande påny;
jeg ser, hvor de drivende Tåger fly.

Jeg ser, hvor det blåner over mit Tag,
jeg ser, hvor det grønnes hver nyskabt Dag,

jeg kender det mest på mit eget Sind,
at nu ringer Vinteren Våren ind.

- Ja nu vil jeg klæde mig som til Fest
og møde som indbuden Højtidsgæst.

Jeg husker ej mere, hvad ondt jeg led,
jeg maner det dybest i Glemsel ned;

jeg ved kun, at nu er det Håbets Stund
for Menneskebarn, som for Fugl i Lund.
</poetry>
</body>
</text>

<text id="henriksen2019072014">
<head>
    <title>Forårssne</title>
    <firstline>Den fine Sne, den hvide Sne</firstline>
    <source pages="30"/>
    <quality>korrektur1,kilde,side</quality>
</head>
<body>
<poetry>
Den fine Sne, den hvide Sne,
den drysser så jævnt og tæt
ned mellem de stille Stammers
krydsende Grenenæt;
igennem en Luft så lind og lun,
den svæver så blødt som Svanedun,
den daler så vingelet.

O, Vintergubbe, det nytter ej,
du ryster dit isgrå Hår,
thi Lysets Fyrste, den Herre bold,
alt midt i dit Rige står.
Trods al din Vælde, trods Sne og Slud,
står tusind Blomster i Knop og Skud.
Jeg véd forvist, det er Vår.
</poetry>
</body>
</text>

<text id="henriksen2019072015">
<head>
    <title>Spænd kun din unge Ævne -</title>
    <firstline>Spænd kun din unge Ævne</firstline>
    <source pages="31-32"/>
    <quality>korrektur1,kilde,side</quality>
</head>
<body>
<poetry>
Spænd kun din unge Ævne
mod Sejrens lysende Mål,
før Dagen sænker sin Fakkel
og Vesten tænder sit Bål.
Rens ud af dit Hjærtes Løndom
de fristende Drømmes Gift,
lad Dådens talende Fakta
være din Dags Bedrift.

Sæt ej din Lid til i Morgen
- hvem véd, om du ser dens Gry
i Morgen er gækkende Spejling
på Himlens flygtende Sky.
Det er Nuet du fast skal gribe,
mens frem du styrer din Stavn;
på hver en Time, der rinder,
skal du prænte i Guld dit Navn.

Vent intet af Lykkens Lune,
du kender så vel dens Art:
den Mand er ej født i Verden,
som fik den bag Slå forvart.
Du skal bryde med Stormen Lanse
og stride mod Bølgens Slag,
hvis ej du vil søndres og knækkes
og slænges i Land som Vrag.

Du skal spænde din unge Ævne
mod Sejrens vinkende Kyst,
mens Sol står over dit Hoved
og Ildhu vider dit Bryst;
thi Dagens Stjærne vil synke
og svinde bag Mulm og Sky,
og Sjælens Funker vil slukkes
for aldrig at tændes påny.
</poetry>
</body>
</text>

<text id="henriksen2019072016">
<head>
    <title>Ungdom</title>
    <firstline>Jeg mindes et gammelt Kvæde</firstline>
    <source pages="33-34"/>
    <quality>korrektur1,kilde,side</quality>
</head>
<body>
<poetry>
Jeg mindes et gammelt Kvæde
fra Ungdommens fejre Vår,
et gammelt Kvæde om Herrefærd
og den elskedes Gyldenhår,

en skinnende fager Sommer
med lyse Dage på Rad,
med Drosselsange fra Gry til Kvæld
og Sol over hvert et Blad;

med duftende, hvide Nætter
og drømmende Stjærners Glans,
og Månesølv over dugget Eng
og tryllende Elverdans,

en Verden skabt som en Rosengård
med tusinde Håb mod Sky,
hvor hver en Blomst, som i Våde sank,
sig rejste i Sol påny.

Så sadlede jeg en Dag min Hest
og satte i Bøjlen Fod,
og red af Gårde med Sang mod Sol
at prøve min Lykke god.

Jeg red så vide i Øst og Vest
og kæmped så mangen Dyst,
- da kom der Dage, hvor Længslen drog
mod Ungdomsdrømmenes Kyst.

Og snelt jeg vendte min Ganger god
og ledte al Verden om;
men hvor jeg flakked og hvor jeg for,
jeg fandt ej den Vej, jeg kom.

For nu er den lukket, den Rosengård,
og stænget dens Vangeled;
og søgte jeg end til min sidste Dag,
ret aldrig jeg fandt dens Sted.
</poetry>
</body>
</text>

<text id="henriksen2019072017">
<head>
    <title>I Februar</title>
    <firstline>Hvad var det for Duft, der strøg forbi</firstline>
    <source pages="35"/>
    <quality>korrektur1,kilde,side</quality>
</head>
<body>
<poetry>
Hvad var det for Duft, der strøg forbi,
som flygtig Ånde ad Luftens Sti?

Jeg følte et Pust, som af Skov i Maj,
af Muldjordsgrøde og Alfeleg,

af al den Herlighed Livet har,
og end er vi midt i Februar,

og end er der Is over Eng og Kær
og Sne i Grøfter og Rim på Trær -

Vold ikke mit Hjærte Skam og Mén
o, Due, med Vårens Oliegren.
</poetry>
</body>
</text>

<text id="henriksen2019072018">
<head>
    <title>Ved Løvspring</title>
    <firstline>Du unge Forårsskov med Anemoner</firstline>
    <source pages="36-37"/>
    <quality>korrektur1,kilde,side</quality>
</head>
<body>
<poetry>
Du unge Forårsskov med Anemoner
og blå Violer tæt om Bøgens Fod,
påny jeg ser dit fine Løvtag hvælves
i høj og lys og fyrstebåren Skønhed,
påny jeg ånder denne stærke Vårluft,
der bringer alle Nerver til at sitre
og spænder alle Sjælens sarte Strænge
og ildner Årens vintertunge Blod.
Jeg hører Bækken, hvor den muntert haster
med festlig Jubel over våde Stene,
imens den stænker tunge, klare Perler
på brungrønt, halvtudfoldet Bregneløv.
Og Mejser fløjter rundt i Krat og Buske;
og fra den grønne Eng, hvor Kæruld vifter,
to klare Barneøjne ler imod mig
med Glans, som ingen Himlens Stjærne har.

Og Tanke følger stille efter Tanke:
Som denne Skov nu grønnes for mit Øje
og svinger Håbets lyse Fane mod mig,
så løvedes den alt for tusind Slægter,
for unge, glade Hjærter, hvis Forhåbning
som Lærken steg med Sang mod Morgensolen;
og denne Bæk, hvis Rislen når mit Øre
og fylder det med al sin søde Vellyd,
O den randt, som nu, utalte Ar tilbage
og sang for andre sine glade Sange,
for Hjærter, som nu ikke banker mere,
hvis Leg og Glæde nu forlængst er glemt,
hvis Suk og Sorg den kolde Grav har gemt.

Og som i Dag, så vil i nye Sekler
Vår efter Vår de høje Kroner grønnes,
og Sommervinde stryge gennem Løvet
og tænde Blus på nye Slægters Kinder,
når jeg og mine ser ej Solen mer.
Og denne Rislebæk vil trøstig synge
sin gamle Melodi for unge Hjærter,
når mine Ben forlængst er Støv i Støvet
og ingen véd, at også jeg har levet.
Sådan er Livets vemodstunge Love:
Naturen, som ustandseligt gentager
det evigt samme Kredsløb om igen,
mens vi, som voksed af dens Moderskød,
med Verdenssjælens Billed i vort Indre,
kun fødtes for en stakket Stund at ånde
i Lys og Lykke - og i Ve og Vånde.
</poetry>
</body>
</text>

<text id="henriksen2019072019">
<head>
    <title>Tidlig Vår</title>
    <firstline>Jeg vandrer stille langs med Skovens Hegn</firstline>
    <source pages="39-40"/>
    <quality>korrektur1,kilde,side</quality>
</head>
<body>
<poetry>
Jeg vandrer stille langs med Skovens Hegn
og agter på de tusind Forårstegn.

Fra Haslen svæver lysgult Blomsterstøv
og Småmus pusler i det brune Løv.

Jeg skimter mellem Stammer sortegrå
så mange længselsfulde Knopper små,

og over mig den forårsglade Stær
med spraglet Vinge slår i nøgne Træer.

Solsorten kalder sødt og Solen ler,
som var ej Kulde eller Vinter mer.

- Dybt ånder ud jeg i den gyldne Dag;
nu føler jeg har Vintren tabt sin Sag.

Så lifligt Bud der over Lande går:
Nu kommer han, den unge, stærke Vår.
</poetry>
</body>
</text>

<text id="henriksen2019072020">
<head>
    <title>En Lykkestund</title>
    <firstline>Du korte, rige Lykkestund</firstline>
    <source pages="41-42"/>
    <quality>korrektur1,kilde,side</quality>
</head>
<body>
<poetry>
Du korte, rige Lykkestund
med Sol i Blik og Guld i Mund,
med Håbets høje Dagningskær
og Duft og Drosselsang i alle Dale -,
hvor fløj ej Tanken uforsagt
mod Sky med Luftens sommerglade Svale.

Hvor sang og klang det i mit Sind
som Bølgebrus for Morgenvind,
hvor ranked sig mit unge Mod
omsust af farvestærke Sejrsfaner!
hvor spændstig higed ej min Fod
mod Målet frem ad lange, lyse Baner!

Vel ebbed det og Solen sank
og Panden, der var før så blank,
omsløredes af Skumringstimens Skygger.
Men Dagens korte Solskinsstund,
dens Stråleglans, dens Lykkefund,
har rejst den Grund
hvorpå en Gang min hvide Borg jeg bygger.
</poetry>
</body>
</text>

<text id="henriksen2019072021">
<head>
    <title>For alle de røde Roser</title>
    <firstline>For alle de røde Roser</firstline>
    <source pages="43"/>
    <quality>korrektur1,kilde,side</quality>
</head>
<body>
<poetry>
For alle de røde Roser,
der blusser min Sjæl imod
i fejreste Flok og Følge,
hvorhen jeg vender min Fod.

Fra tusinde åbne Kalke,
der ånder så ædel Duft;
den fylder med skæreste Sødme
den rindende Morgenluft.

Men alle de røde Roser,
der gløder min Sjæl imod
- je hele Alverdens Dejlighed,
den lægger jeg <w>Dig</w> for Fod.
</poetry>
</body>
</text>

<text id="henriksen2019072022">
<head>
    <title>Sne</title>
    <firstline>Sne, så langt jeg kan øjne</firstline>
    <source pages="44-45"/>
    <quality>korrektur1,kilde,side</quality>
</head>
<body>
<poetry>
Sne, så langt jeg kan øjne,
  frostkold, tyngende Sne.
Sne så vidt over Lande,
Sne over islagte Vande,
  og Skovenes Kronekupler
    som hvidest Koral at se.

Når kommer de fejre Dage
  med Fuglefløjt imod Sky,
da Solen vil Sneen smælte,
og Bølger mod Stranden vælte,
  og Kornet skyde af Mulde
    og Skoven grønnes påny?

Der må ties og bies så længe,
    - længer end nogen det tror -
og mange Småstjærner vil slukkes,
og mange Øjne vil lukkes
  før Våren blinker og blåner
    over den drømmende Jord.

Men jeg vil dæmpe min Længsel
  og dysse min Sorg med Sang.
thi jeg tror på den gyldne Sommer
med Majløv og fagre Blommer,
  som endnu en Gang skal fylde
    med Farver vor øde Vang.
</poetry>
</body>
</text>

<text id="henriksen2019072023">
<head>
    <title>Anemoner</title>
    <firstline>O, dette Væld af hvide Anemoner</firstline>
    <source pages="46-47"/>
    <quality>korrektur1,kilde,side</quality>
</head>
<body>
<poetry>
O, dette Væld af hvide Anemoner
og sagte Grønt ud over alle Dale,
hvor forårsfriskt og morgenmildt det lyser
og lokker alle Længsler frem af Dvale.

Blødt glider gennem Krattet lune Vinde,
og Morgensolen siver mellem Grene,
og tynde Skygger leger over Mosset
her, hvor jeg sidder ensom og alene.

Så tyst og tankeskært og gyldenrandet
der stiger Drøm fra mine Barndomsdage,
og selvforglemmende påny jeg lever
hin fjærne Tid, som længst er lagt tilbage.

Og mens jeg ånder Luftens rene Mildhed,
der knoppes Håb, der spirer stærke Tanker,
fornyet Livsmod fylder Hjærtets Celler
og sejrrigt i alle Pulse banker.
</poetry>
</body>
</text>

<text id="henriksen2019072024">
<head>
    <title>Reflektion</title>
    <firstline>I Skumringens muldgrå Timer</firstline>
    <source pages="48-49"/>
    <quality>korrektur1,kilde,side</quality>
</head>
<body>
<poetry>
I Skumringens muldgrå Timer
når Dagens Farver sig blande,
jeg sidder stille og drømmer
om fjærne, solrige Lande
- Lande, hvor Sletterne hvidne
af Asphodillernes Vrimmel,
og sirlige Palmer tegne
sig mod den dybeste Himmel.

Hvor Beduinen tør jage
så vidt over Bjærg og Banke,
mens Berberløven bag Klippen
løfter sin brune Manke;
hvor sølvgrå Olivenlunde
dybt over Dalene lude,
hvor Verdenskulturens Stormjag
er stænget forsvarligt ude.

Her, hvor gennem skiftende Tider
Århundreder randt som Drømme,
som Kildernes Sølv, der rinder
i sagte, syngende Strømme,
her var der vel Fred at finde
for hver, der strider og stunder
mod Slægternes skyfri Morgen
med Bod for al Verdens Vunder.

Der er så meget, der tynger
og trætter vor Sjæl tildøde,
så meget, der splitter og hærger
og lægger vor Lykke øde;
men her i de blomstrende Dale,
som Tropernes Sol forgylde,
her kunde vel Livet leves
i bredeste Magt og Fylde.

Men om jeg nu sad der nede
i Moghrebs hellige Rige,
O mon derfor Anden forsaged
mod glippende Mål at hige?
Kunde jeg tvinge den Længsel,
de vidtomsvævende Tanker,
den aldrig stillede Fligen,
der gennem mit Hjærte banker?

Jeg tror, at om jeg end stævned
mod Havet ved Verdens Ende;
den Brand, der tændtes i Sjælen
vil altid svide og brænde;
thi hvem fik Ævne at døde
den Arv, hvori Selvet bunder,
at trodse og plat fornægte
den Stjærne han fødtes under.

Så er der vel kun tilbage
at stride af yderste Ævne,
hævde vor Plads i Rækken
i Livets det store Stævne,
tage vor Del af Lykken,
som Nornen vil Tråden tvinde,
og bære med løftet Pande
vor Lod mens Dagene rinde.
</poetry>
</body>
</text>

<text id="henriksen2019072025">
<head>
    <title>Askene</title>
    <firstline>Der stod to løvfulde Asketrær</firstline>
    <source pages="51-52"/>
    <quality>korrektur1,kilde,side</quality>
</head>
<body>
<poetry>
Der stod to løvfulde Asketrær
i vor gamle græsgro’de Gård,
så knejsende højt, så kongelig frit
de end i mit Minde står.

Jeg ser dem endnu, de Kæmper grå,
hvor stolt de mod Sky sig skød,
og mødtes højt over Hus og Tag,
hvor Kronerne sammenflød.

De dryssede deres Vingefrugt,
når Rosernes Tid var nær,
og samlede hid fra Mark og Skov
al Himlens mælende Hær.

Der fløjted Irisk, der larmed Spurv,
der gækked Gøgen i Vår,
mens grønne Skyggers legende Spil
gled over den gamle Gård.

Og meldte sig Høst med Regnfaldsdøgn
og Nordenstormenes Sang,
da sused det vildt i de gamle Trær
som hundrede Harper klang.

Da hviled sig Høg på bladløs Gren,
når Dagen var tågegrå,
og Krage hvæsed og Ugle skreg,
når Skumringens Stund drev på -

De knejste så højt, så kongelig frit,
de aldrende Kæmper to -
måske var det selve den store Pan,
som tjældede der sit Bo,
</poetry>
</body>
</text>

<text id="henriksen2019072026">
<head>
    <title>Højsommer</title>
    <firstline>Der stiger Sol på Dagens høje Himmel</firstline>
    <source pages="53"/>
    <quality>korrektur1,kilde,side</quality>
</head>
<body>
<poetry>
Der stiger Sol på Dagens høje Himmel,
som fejes af den brede Morgenvind;
jeg sidder under Hægens Blomstervrimmel,
      hvor Bien svimmel
af Krydderduften summer ud og ind.

Mit Øje følger Skovens fjærne Kamme,
de stolte Linjers Løb i solblå Dis,
og dybt i Dalen Irisblomsters Ramme
      om hvide Damme,
der sagte kruses af den køle Bris.

Friskt strømmer atter Blodet mod mit Hjærte
til Takt af unge Lærkers Morgenkor,
og for mig tændes Håbets ranke Kærte,
      og al min Smærte
er svundet, som den Sne, der faldt i Fjor.
</poetry>
</body>
</text>

<text id="henriksen2019072027">
<head>
    <title>Gensyn</title>
    <firstline>Der blinker den i Morgendrøm</firstline>
    <source pages="54-55"/>
    <quality>korrektur1,kilde,side</quality>
</head>
<body>
<poetry>
Der blinker den i Morgendrøm
som i min Barndoms Ar,
den stille, sommergrønne Sø,
hvor ingen Bølger går.

De lave Huse, nu som før,
sig trænger om den tavse Bred,
med brune Tegl og Mure grå
og Skyggehavers Fred.

Det røde Slot, de ranke Spir,
står fint og let mod Himlens blå;
og intet er forandret her
fra da jeg sidst det så.

Jeg vanked vidt i Verden om,
og tusind Tanker tog mit Sind -
nu har jeg ganske glemt det alt
i Drømme spundet ind.
</poetry>
</body>
</text>

<text id="henriksen2019072028">
<head>
    <title>Høje Bjærge</title>
    <firstline>Høje Bjærge</firstline>
    <source pages="56"/>
    <quality>korrektur1,kilde,side</quality>
</head>
<body>
<poetry>
Høje Bjærge,
dybe Dale,
lyse, vide
Sommersale;
Sange toner,
Længsler stiger
gennem alle
Verdens Riger.

Ene går jeg,
dybt i Tanker,
gennem Skove,
over Banker;
Drømme gynger
om min Pande,
men jeg véd ej
hvor de lande.
</poetry>
</body>
</text>

<text id="henriksen2019072029">
<head>
    <title>Torgunne</title>
    <firstline>Hvor Heden blunder, øde, mørk og gold</firstline>
    <source pages="57"/>
    <quality>korrektur1,kilde,side</quality>
</head>
<body>
<poetry>
Hvor Heden blunder, øde, mørk og gold,
der står en Runesten fra Hedenold,
og så dens Indskrift lød mens Sekler runde:
Gid denne Sten til sildigst Efterslægt
må tale om min Kærlighed, Torgunne.

På Nattehimlens fløjlsdybe Blå,
der ses så mangen guldrød Stjærne stå,
hvis Glød er slukt utalte År tilbage;
men endnu med det samme Gyldenskær
dens Stråler gennem Verdensrummet drage.

O, Kærlighed, du store alt i alt,
hvem har vel dine År og Dage talt
fra først du tændtes dybt i Tider fjærne!
Hvor langt du lyser over Død og Grav
du Livets underfulde, blanke Stjærne!
</poetry>
</body>
</text>

<text id="henriksen2019072030">
<head>
    <title>Ejer Bavnehøj</title>
    <firstline>Her står jeg højt over Havet, der blinker så fjærnt og blåt</firstline>
    <source pages="58-59"/>
    <quality>korrektur1,kilde,side</quality>
</head>
<body>
<poetry>
Her står jeg højt over Havet, der blinker så fjærnt og blåt,
så højt som nogen Sinde en Fod i vort Land har trådt;
og i den skinnende Morgen går Blikket så langt og frit,
mens Brystet ånder så roligt og Tanken favner så vidt.

Jeg ser over Søer og Skove og ned mod den blanke Fjord,
og over de brede Enge, hvor Guldranunklerne gror;
jeg ser over Mark og Vange, hvor Kornet skyder af Muld,
helt ud mod den brune Hede, der blunder så alvorsfuld.

Så vidt over Lande stiger de tusinde Arners Røg,
jeg hører, som halvt i Drømme, den fjærne, kaldende Gøg;
Kvæget græsser i Dale, hvor Bonden stryger sin Le,
og lysende, hvide Kirker jeg spredt for min Fod kan se.

Og disse Sletter, der grønnes så trygt under Himlens Sky,
det lyse Land var vort eget fra Tidernes Morgengry;
her dæmrede Folkets Saga, her tog det med Skæbnen Tag
i store, stormfulde Tider med Sejr og med Nederlag.

Her stredes så tunge Kampe mod Nød og knugende Savn,
her øvedes Dåd i det stille, som aldrig fik Æresnavn;
men dér, hvor Sagaen tier, der vidner den tavse Jord,
om trofast Arbejdes Ævne med magtfuld Sejr i sit Spor.

Lad andre klage og kære, løft din Pande og syng!
Se: unge, frejdige Skove gror af den sorte Lyng.
Langt ud over Ahlens Vidder går Ploven sejrende frem,
og Grund der ryddes på Heden for nye Menneskehjem.

End har vi modige Hjærter med aldrig glippende Tro,
og sejge Viljer, der aldrig lægger sig sløvt til Ro,
og fribårne, ranke Sjæle, hvis Bryst ejer Rum for Sang,
og vel skal der endnu blåne Dag over Danmark en Gang.

- Jeg hilser dig Land, der grønnes så milevidt for min Fod,
med Sol over lyse Bøge og Guld under Gyvelrod;
der fløjter Finker i Dale og Mejser bag Løvets Hang,
og højt over Ejer Bavnehøj går Lærkernes Morgensang.
</poetry>
</body>
</text>

<text id="henriksen2019072031">
<head>
    <title>Oktoberaften</title>
    <firstline>Jeg ser endnu det grønlig blege Skær</firstline>
    <source pages="60"/>
    <quality>korrektur1,kilde,side</quality>
</head>
<body>
<poetry>
Jeg ser endnu det grønlig blege Skær
af Sol, der sank bag Skovens sorte Rande,
en kold og stjærneløs Oktoberkvæld
med Tavshedsdiademet om sin Pande.

Så skyggegrå lå Mark og Eng og Sø,
og alle Farvers Spil i Mulmet døde,
og Flagermusens lodne Vinger skar
igennem Aftnens lydforladte Øde.

Det var, som alt jeg elsked stunded mod
at føres bort ad Nattens Glemselsstrømme,
og som jeg så min egen Levnedsdag
henrinde uden Dåd og uden Drømme.
</poetry>
</body>
</text>

<text id="henriksen2019072032">
<head>
    <title>Lyse Nætter</title>
    <firstline>Lyse Nætter, lyse Nætter</firstline>
    <source pages="61"/>
    <quality>korrektur1,kilde,side</quality>
</head>
<body>
<poetry>
  Lyse Nætter, lyse Nætter,
Drømmetavshed fjærn og nær,
Dugfald over vide Sletter,
i hvis Duft min Sjæl jeg tvætter,
  Sølvspind over Blomsterkær.
Fred, hvorhen jeg Foden sætter,
  lyse Nætter - lyse Nætter.

  I de lyse Juninætter
drysser Dun fra Lindetrær;
og min Ungdoms Sommersletter
stiger af de lyse Nætter
  i det hvide Solfaldsskær.
Drøm i Drømme ind sig fletter,
  lyse Nætter - lyse Nætter.
</poetry>
</body>
</text>

<text id="henriksen2019072033">
<head>
    <title>Langt borte -</title>
    <firstline>Langt borte bag Søer og Sunde</firstline>
    <source pages="62-63"/>
    <quality>korrektur1,kilde,side</quality>
</head>
<body>
<poetry>
Langt borte bag Søer og Sunde,
bag Marker med Rug, der drær,
der står en Skov med Konvaller
og gamle, krogede Trær.

Og Hasler og hældende Tjørne
i vildsom Frodighed gro,
og langs det stenede Dige
står Tidsler og Bjørneklo.

Der er ej Sti eller Stente,
der findes ej Lukke og Led,
og Blomsterne dufte og falme
i tavs, ubrydelig Fred.

Og under de skyggende Grene,
som Vindenes Kast ej når,
der blunder så mangen en blysom
O Drøm fra min Ungdoms År - -.

- Men skulde det hænde, at Øksen
har fældet min Ungdoms Lund,
at Hegnet er spredt og spaltet,
og Ploven går over dens Grund;

og selv om jeg har for sidste Gang
trådt under dens Løvhang ind -
hin Skov med hvide Konvaller
blomstrer endnu i mit Sind.
</poetry>
</body>
</text>

<text id="henriksen2019072034">
<head>
    <title>De tusind Hjem</title>
    <firstline>I Danmark bygger der Hjem ved Hjem</firstline>
    <source pages="64-65"/>
    <quality>korrektur1,kilde,side</quality>
</head>
<body>
<poetry>
I Danmark bygger der Hjem ved Hjem
fra Hav til fjærneste Ø,
i Klit og Hede, ved Alfarvej,
på Mark og ved salten Sø.

Mens højbårne Slægter fik Glemselskår
og Borgene skred i Grus,
fra lave Stuer de Mænd gik frem,
som rejste vort fædrene Hus.

De værged vor Odel i Ufredsår,
var Lykken end krank og kort;
de løftede frem mod Lys og Dag,
det Land, vi elsker som vort.

De tusind Hjem er vort Morgenhåb,
mens Slægter synke i Støv,
mens Dage komme og Dage gå
og Skoven fælder sit Løv.

Lad synke, lad styrte, lad gå i Kvag
alt, hvad der har Brist og Brøst;
men Ploven skærer og Rugen gror,
og Guldfrugt modnes i Høst.

Derom det hvisker ved Solesæt,
når Kornet ages i Gård,
mens over de tusinde Småmandshjem
de tusinde Lærker slår;

mens højt sig hvælver den Himmel blå
vidt over den danske Jord,
og under de bjælkede lave Fag
vor Fremtid smiler og gror.
</poetry>
</body>
</text>

<text id="henriksen2019072035">
<head>
    <title>Du stirrer mod -</title>
    <firstline>Du stirrer mod den stride Flod</firstline>
    <source pages="66"/>
    <quality>korrektur1,kilde,side</quality>
</head>
<body>
<poetry>
  Du stirrer mod den stride Flod,
  som skiller fra den Palmestrand,
    der gyldner dine Drømme.
  Du ræddes for de Søer grå,
for blinde Skær og farefulde Strømme.

  Men rank din Sjæl og ku din Frygt,
  og agt ej Strøm og Bølgebrud
    og ikke Færdens Farer.
  Saml dig i Dybden af dit Sind,
der du dit unge Hjærtes Tro bevarer.

  Af Mandemod og Vilje god,
  af alt det stærke i dig selv
    du skal en Båd dig bygge -
  så trofast og så tryg som den,
der én Gang gynged Cæsar og hans Lykke.
</poetry>
</body>
</text>

<text id="henriksen2019072036">
<head>
    <title>Sænk dig kun, Sol -</title>
    <firstline>Sænk dig kun, Sol, i Bølgers brede Favn</firstline>
    <source pages="67"/>
    <quality>korrektur1,kilde,side</quality>
</head>
<body>
<poetry>
Sænk dig kun, Sol, i Bølgers brede Favn,
jeg véd, du slukkes ej i sortest Vove;
men lang var Dagen, og nu er det Tid
at alle arbejdstrætte kan få sove.

Jeg véd, der vågner Lærkeslag i Sky
i fjærne Egne, hvor du gylden stiger;
og når du gemmer dér dit Ansigt bort
dig hilser nye Kor i nye Riger.

Thi aldrig går du ned, og aldrig dør
de stærke Stråler om din klare Pande,
og Morgensange strømmer dig imod
i evig Kreds om Jordens grønne Lande.
</poetry>
</body>
</text>

<text id="henriksen2019072037">
<head>
    <title>Sangsvaner</title>
    <firstline>Der drager Svaner over Land</firstline>
    <source pages="68"/>
    <quality>korrektur1,kilde,side</quality>
</head>
<body>
<poetry>
Der drager Svaner over Land,
så højt, så højt mod Sol og Sky,
med stærke Sanges Tonebrus
og Skæret af det unge Gry
på brede Vingers Sne.
Der drager Svaner over Land
højt over Dalens Lyst og Ve,
men kun de få, der nå’de op
mod Bjærgets lysomstrålte Top
det Svanetog fik se.

Flyv lavt, du hvide Svaneflok,
som sejler i det dybe blå;
sænk Vingen mod den trange Dal,
hvor Døgnets Børn i Muldet gå
mod fattigt Mål og Med.
Flyv lavt, du hvide Svaneflok,
at Sangen når i Dybet ned
til dem, hvis blinde Længsler gå
mod Syner, som de aldrig så,
så langt, så langt af Led.
</poetry>
</body>
</text>

<text id="henriksen2019072038">
<head>
    <title>Jul</title>
    <firstline>Skin over Verden, du Stjærne hvid</firstline>
    <source pages="69-70"/>
    <quality>korrektur1,kilde,side</quality>
</head>
<body>
<poetry>
Skin over Verden, du Stjærne hvid,
der lyste som Sol ved Nattetid,
da Østens Vise af Lande fo’r
for Sandhedens Vej at finde.
Strål frem så vide, du Stjærne mild,
der er så mangen, der vanker vild
og søger Sandhed i Øst og Vest
og flakker om som i Blinde.

Kling over Verden, du glade Sang,
som toned over Judæas Vang,
da Lyset tændtes i mørkest Nat
til ufødte Slægters Både.
Bryd atter frem gennem Mismods Sky,
du klare Sang om en Verden ny,
med Guld i Gemme og Fryd for Savn,
og Lys over Tidens Gåde.

Drøm over Verden, du fagre Fred,
der daled til Bethlehems Hyrder ned;
nu kimer alle de Klokker små
om Tidernes største Under,
om Frelsen, der kom fra Østerland,
om Fryd, der overgaar al Forstand -
drøm over Verden, du fagre Fred
med Bod for Hjærternes Vunder.
</poetry>
</body>
</text>

<text id="henriksen2019072039">
<head>
    <title>Fiesole</title>
    <firstline>Højt på Bjærget under Laurers</firstline>
    <source pages="71-72"/>
    <quality>korrektur1,kilde,side</quality>
</head>
<body>
<poetry>
Højt på Bjærget under Laurers
dunkeltgrønne Tag,
for min Fod Toskanaslettens
stærke Linjedrag.

På mit Bord en bred Fiasco
og en Myrtegren;
Vinen lyner i mit Bæger
som en Ædelsten.

Solen stinger gjennem Løvet
som en Faun kan le,
spiller som glødhvide Mønter
over Dugens Sne.

Og fra stengrå Vingårdsmure
luer Rosers Pragt,
mens de knejsende Cypresser
står som Æresvagt.

Og Firenze lyser, stråler,
- Arnodalens Fe -
Marmordomen, Campanilen,
står som støbt i Sne.

- Hvor det flimrer, hvor det flammer
over Bjærgets Skrænt!
Gyldne Stund, for alle Tider
i mit Minde brændt.

Til din Pris, Toskana, stemmer
jeg min Mandolin,
og jeg løfter højt mit Bæger
med den dunkle Vin.
</poetry>
</body>
</text>

<text id="henriksen2019072040">
<head>
    <title>Bellinzona</title>
    <firstline>Der takker sig stolte Bjærge,</firstline>
    <source pages="73-74"/>
    <quality>korrektur1,kilde,side</quality>
</head>
<body>
<poetry>
Der takker sig stolte Bjærge,
Tinder med skinnende Sne,
højt over de vingrønne Dale
og Menneskers Virken og Ve.

I Dalen blusser de Roser,
vel hundred flammende Bål,
med Liljer og Oleander
som Krans om en Kæmpeskål.

I Dalen går unge Kvinder
af skæreste Gyldenlød,
Granatblomster i det sorte Hår
og Øjne i tindrende Glød.

Mig fryded Rosernes Luer
og Liljernes Sølvmorsdragt,
i Skær af de isgrønne Strømme
og Gletschernes kølige Pragt;

og så disse natsorte Øjne -
det undred mig sært at se,
at de kunde brænde så flammedybt
i Lys af den evige Sne.
</poetry>
</body>
</text>

<text id="henriksen2019072041">
<head>
    <title>Hjem</title>
    <firstline>Så vide drog jeg over Hav og Land</firstline>
    <source pages="75-76"/>
    <quality>korrektur1,kilde,side</quality>
</head>
<body>
<poetry>
Så vide drog jeg over Hav og Land
og over vilde Bjærges tavse Øde;
med Øret fuldt af store Floders Brus
jeg så det Land, hvor Guldoranger gløde.<note>Henviser til Goethes <xref poem="goethe2001111901"/>.</note>

Snart er jeg hjemme. I det årle Gry
jeg spejder over blygrå Bølgerygge;
der stiger du, mit Land, af Havet frem
med Bøgens Silke som dit Skuldersmykke.

Hvor vel jeg kender disse lave Ør
og disse hvide Mågers Skrig mod Stranden
og denne blege Hvælvings blide Blå
og denne sagte Dis i Himmelranden.

Her gløder Rosen ej i evig Vår
som fjærnt i Sydens vinløvgrønne Have;
men Fremtidshåbet ler som Blomst i Vang,
mens Fuglen synger over Slægters Grave.

Mit fagre Land! Trods Skæbnens tunge Slag,
vist er der Solskinsstund for dig tilbage;
så gid det gro og grønnes om din Strand
til gylden Høst i sene Sommerdage.
</poetry>
</body>
</text>

</workbody>
</kalliopework>

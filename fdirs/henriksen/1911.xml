<?xml version="1.0" encoding="UTF-8"?>
<!DOCTYPE kalliopework SYSTEM "../../data/kalliopework.dtd">
<kalliopework id="1911" author="henriksen" status="complete" type="poetry">
<workhead>
    <title>Danmarks-Sange</title>
    <year>1911</year>
    <notes>
        <note>Teksten følger Hans Henriksen: <i>Danmarks-Sange</i>, Gyldeldanske Boghandel, Nordisk Forlag, Kbh., 1911.</note>
    </notes>
    <pictures>
        <picture src="1911-p1.jpg">Titelbladet til <i>Danmarks-Sange</i> (1911) lyder ,,Hans Henriksen / Danmarks- / Sange / og andre Digte // København og Kristiania / Gyldendalske Boghandel / Nordisk Forlag / Fr. Bagges Kgl. Hofbogtrykkeri / 1911''.</picture>
    </pictures>
    <source facsimile="115308061812_color.pdf" facsimile-pages-num="90" facsimile-pages-offset="6">Hans Henriksen: <i>Danmarks-Sange</i>, Gyldeldanske Boghandel, Nordisk Forlag, Kbh., 1911.</source>
</workhead>
<workbody>

<text id="henriksen2019082701">
<head>
    <title>Danmark</title>
    <firstline>Kløverblomstret, kornfaldsrundet</firstline>
    <source pages="7-8"/>
    <quality>korrektur1,kilde,side</quality>
</head>
<body>
<poetry>
Kløverblomstret, kornfaldsrundet,
guldgult under Høstens Sky,
vinterknuget, stormomspundet,
lyst og løvspringsungt påny:
Det er Landet — Fædrelandet,
O hvor din Slægt i tusind År
stræbte trøst med Håb mod oven,
        vendte Ploven,
mens de skifted, Høst og Vår.

Jord blev odlet, Urskov hugget,
brune Sejl jog under Ø;
Land blev frem af Dybet vugget,
Sunde lukt af salten Sø.
Bjørn og Ulv vi drev af Vange,
dybere gik Plovens Stål;
nyfødt Skjaldskab tændte Sommer,
        fletted Blommer
om vort gamle Modersmål.

Nye Kilder sprang af Mulde,
nye Tanker lyste ind,
nye Kim gav Lader fulde,
nye Sange sank i Sind.
Og mens Havet brød sin Bølge
som i årle Dages Gry,
nye Hjærter slog i ømme
        Elskovsdrømme
under samme Måneny.

Frem og frem går Slægtens Sage
under gyldne Stjærners Gang,
og mod fejre Fremtidsdage
flammer Hjærters Tro og Trang.
Tit nok truet, aldrig kuet,
frankt iblandt os Håbet gror;
må dets Krone aldrig frønnes,
        evigt grønnes
over Danmarks kære Jord.
</poetry>
</body>
</text>

<text id="henriksen2019082702">
<head>
    <title>Ja, det er din —</title>
    <firstline>Ja, det er din, den Vårbæk under Lide</firstline>
    <source pages="9-10"/>
    <quality>korrektur1,kilde,side</quality>
</head>
<body>
<poetry>
Ja, det er din, den Vårbæk under Lide,
der én Gang spejlede din Barndoms Lyst;
og det er din, den Skov i Løvspringssuset,
hvor Ungdomsdrømmen gro’de i dit Bryst;
<i>dit</i> Lyngens Aftenland med Blæstens Klage
om Hjejlens Bo i glemte Graves Græs,
<i>din</i> Søens Skumkrans rundt det øde Næs
med Kongelysets gyldne Blomsterstage.

Og det er dit frem gennem Manddoms Møde,
det Land som Fædres Virke formed ud,
her, hvor Du vånded Dig i Sorgens Timer
og bøjed tungt dit Hoved for din Gud.
Hvor Løvet hvisked Fred omkring din Pande,
og hvor Du rejste Dig med nytændt Mod,
og så den dybe Verden for din Fod
med Banen fri til Horisontens Rande.

Og det er dit helt ind i Dødens Dvale,
når Lyst og Nød er som et svundet Ry,
det Land, hvis Himmel så dit Hoved gråne,
mens Vår og Vinter svandt som Sol og Sky.
Som Vinden svøber om de gamles Grave
skal her en Gang den bølge over din,
mens over Dig går nye Slægters Trin
og nye Sanges Sus om Hjemmets Have.
</poetry>
</body>
</text>

<text id="henriksen2019082703">
<head>
    <title>Solhverv</title>
    <firstline>Koldt står på Nattens Bund det hvide Ny</firstline>
    <source pages="11-12"/>
    <quality>korrektur1,kilde,side</quality>
</head>
<body>
<poetry>
Koldt står på Nattens Bund det hvide Ny,
og Stormen høster i de gamle Skove.
Men tyst der tændtes Solhvervstegn bag Sky;
det gløder varligt mod en Vårdags Gry,
og drømmer dulgt i Kim, hvor Somre sove.

Men vi, der lytter, med bekymret Mund,
mod onde Varselsråb fra Ravn og Råge:
mon ej der går for os en Solhvervsstund
frem over Folkets gamle Odelsgrund,
med Død for Døgnets Mørketvivl og Tåge?

Mon ej det lysner mod en Atterdag,
da vi tør ånde frit og frelst af Våde?
Et Ny årsgry med Bod for Skæbneslag,
og Lovsang mod det vide Verdenstag,
der hvælver sig om Folket af Guds Nåde.

En Frelsens Vår med Fredens Blomsterbro,
en Sommer sød med dejligst Løv i Lunde;
hvor Byg og Bøg tør trøst mod Modning gro -
et Land, hvor vore Børn kan glade bo
og trygt med os i Fædrejorden blunde.
</poetry>
</body>
</text>

<text id="henriksen2019082704">
<head>
    <title>Årsskifte</title>
    <firstline>Det dæmrer i dybeste Himle</firstline>
    <source pages="13-14"/>
    <quality>korrektur1,kilde,side</quality>
</head>
<body>
<poetry>
Det dæmrer i dybeste Himle,
der hvidner en Dag af ny,
og stille Stjærner går blegnende bort
at gemmes bag Mulm og Sky.
Der sitrer om os et saligt Gys,
der står Sol under Kimingens Krans;
og har vore Øjne ej set dens Rund,
vort Hjærte aner dens Glans.

Vi ved, der er Vårsang i Vente,
og Løvbrud med Sol over Sø,
og Glemsel for al den knugende Kuld,
der sank i skyllende Tø.
Der vil vågne en Dag over Verden vid,
der vil vokse en venlig Vår,
og rødeste Roser i Tusindtal
vil gro om vor gamle Gård.

Lad svide Frost og lad feje Sne
ud over den sukkende Jord:
det vil smelte og smile og grønnes og gro
højt op mod det bitreste Nord.
Se: Dagen står tændt under Solhvervets Tegn,
og det drømmer i Muld og Sky,
og vort Hjærte banker så favnende fuldt
mod den Sol bag det brændende Gry.

Så mangen vil dø før den store Stund,
da Sol står magtfuld i Øst,
og aldrig få trykke de nye Roser
ind mod et bankende Bryst.
Men dejligt at ånde i Morgenens Gry
og lytte mod Vårlærkers Røst,
og se mod det Lys, der aldrig skal dø
før dets Gærning er fuldbragt i Høst.
</poetry>
</body>
</text>

<text id="henriksen2019082705">
<head>
    <title>Fat Mod!</title>
    <firstline>Vi kender den Tale, så tit som den lød</firstline>
    <source pages="15-17"/>
    <quality>korrektur1,kilde,side</quality>
</head>
<body>
<poetry>
Vi kender den Tale, så tit som den lød
under Arnens det bjælkede Loft:
om vor Lidenheds Lod i de vældiges Kreds
og vort Fattigbols stakkede Toft.
Som om ej her var vægvidt fra Hav og til Hav
med Salsrum for Stormenes Reel,
og Boplads for Mænd langs den skinnende Strand,
der den slynges de Hundrede Mil.

Lad os standse den Jammer om Fattigmands Færd
og Udslettelsens trøstløse Kår;
vi vil leve i Pagt med den luende Sol,
trods de Vunder, som Tiden os slår.
Vi vil kryste vor Hånd om vort Værge påny,
vi vil mure os Værn om vor Vang,
vi vil bøje vor Hu og vor inderste Agt
under Pligtens den selvvalgte Tvang.

Lad os lære af Bøgen, der gror uden Sol,
hvor den så’de sig selv i sin Bund,
og løfter sig lys i den tonende Vår
imod Daghvælvets strålende Bund.
Thi Folket her lever er stærkt i sin Bod,
trods Vildskud og værkende Sår;
her er stigende Saft i den karvede Bul
til en Blomstring for tusinde Ar.

Vi vil odle vor Ager og sprede vor Sæd,
og ranke vor Byg uden Pral;
og vel skal i Tiden det hvidne af Byg,
hvor vi brækked den stenhaarde Al.
Nu er Kulden forbi, der har knuget om Land,
og det dages om Verden påny;
nu er Tid til at sætte de stolteste Mål
og at rejse os Tårne mod Sky.

Der kan stige en Storm, som kan true vor Gård,
med den Højsal, vi smykked til Fest,
og en Tidevandsbølge kan bryde vort Bo,
hvor vi tænkte vi trygged os bedst.
Men vi lider på Godvejr og frelsende Vår,
når Vejret har tordnet sig træt,
og strider vor Strid efter Fædrenes Sæd
med det levendes selvsagte Ret.

Der var altid i Verden en sejrende Magt
i en vidsynet Vilje, der gror,
i et samlende Arbejdes taktfaste Tag,
i en Hånd, der ej slipper sit Ror. —
Vort Håb: at vort Flag end i seneste Old
må skinne i Solvejr og Blæst
fra de fjærneste Skær om Christiansø
til den yderste Revle i Vest.
</poetry>
</body>
</text>

<text id="henriksen2019082706">
<head>
    <title>Mit Land</title>
    <firstline>Nej, nej, mit Land, Du skal ej dø</firstline>
    <source pages="18-19"/>
    <quality>korrektur1,kilde,side</quality>
</head>
<body>
<poetry>
Nej, nej, mit Land, Du skal ej dø,
trods Stormvejrsvarsel om Dig står,
og ej skal onde Urters Frø
forøde Høsten i din Gård.
Og gled bag Sky din Sejerssol,
og voksede for Dåd der Svig —
vi bjærge vil din Hædersstol,
trods Ravneråb og Skarveskrig.

Det <i>skal</i> gå frem mod Vår påny,
med Søndensol for Slud fra Øst,
mens Tvivlens sorte Fugle fly
for Morgenlærkers rene Røst.
Hvor besk et Bæger Du har tømt,
hvor ondt det vælded i din Vang,
skal alt, hvad dejligt Du har drømt,
gå frem mod Dag i Dåd og Sang.

Det gror dybt i din gode Muld,
det drømmer i din sunde Lænd;
det gryr i Maj og Morgenguld
mod anden Tid og andre Mænd.
Og friet ud af Mismods Klo
skal vel få Lyd den gamle Sang
om fulde Hjærters Kæmpetro
og stærke Viljers Sejersgang.
</poetry>
</body>
</text>

<text id="henriksen2019082707">
<head>
    <title>Fortrøstning</title>
    <firstline>Og dersom Svig og Hadskheds fule Flamme</firstline>
    <source pages="20-22"/>
    <quality>korrektur1,kilde,side</quality>
</head>
<body>
<poetry>
Og dersom Svig og Hadskheds fule Flamme
fik gjort din Tro på Slægten rent til Skamme;
og dersom Mismod Dig at tvivle lærte,
så læg dit Øre nær til Folkets Hjærte;
dér dæmrer Dage, som en Gang skal vorde,
når Du og jeg og fler forlængst er borte.
Dér rinder Liv, som Kildeløb i Dale,
dér vælder Kræfter, som en Gang vil tale;
og løndomsfuldt det gennem Dybet synger
om Dådskraft, som igen vort Folk forynger,
og som påny, når vi er blandt de døde,
skal løfte Danmarks Navn i Verdens Møde.

Thi skød end Vanskud af den gamle Stamme,
er Folkets Rod dog nu som før den samme.
De samme sunde Safters Løb fortæller
om Vækst mod Sol og Sejr i Kar og Celler.
Mens end i Løn der vokser Liv af Døde,
trohjærtet Håb og trøstig Arbejdsmøde,
og Vilje til at værne Arnens Lue
mod alle Farer, som dens Fred tør true,
er og den Kraft til Stede, der forynger
den Trods mod Død, som gennem Blodet synger;
og vi tør skue trygt med rolig Pande
mod nye Tiders Morgengry om Lande,
da, tændt påny, den Dådens Dag er inde,
da Danmarks Navn skal over Verden skinne.

Og hvad nu knap tør Flag for Livet tone
skal én Gang modnes frit i Løvets Krone;
og Kim, der lønligt drømmer under Mulde,
så sorgløst sunde og forventningsfulde,
mens Rylen fløjler blandt de lave Tuer
og Lærken stiger trygt mod Dagens Buer,
skal vokse modigt under Sol og Måne
mens Skove gror og Forårshimle blåne.
</poetry>
</body>
</text>

<text id="henriksen2019082708">
<head>
    <title>Pløjetid</title>
    <firstline>Atter bølger Dig om Sinde</firstline>
    <source pages="23-24"/>
    <quality>korrektur1,kilde,side</quality>
</head>
<body>
<poetry>
Atter bølger Dig om Sinde
    unge Dages Glans,
O Muldens skarpe Ånde fylder
    al din åbne Sans.
Nu er Tiden, der skal virkes
    for den næste Høst;
Ploven frem, rens Rust af Stålet!
    Morgenbålet
        gryr i Øst.

Lad ej Trækkets Art dig tynge:
    Okse eller Hest;
trods dit Spand kun tappert fremad
    mod den stride Blæst.
Fik du vendt den næste Fure,
    hurtigt mod den ny;
der skal piøjes mod et frodigt,
    solskinsmodigt
        Sommergry.

Sus af kridne Mågevinger
    for dit Ansigt går.
Himmeldybets højblå Svimmel
    om dit Hoved står;
Skum fra Havet saltner Kinden,
    svider i dit Bryn,
mens dit Øje vagtsomt følger
    Agrens Bølger,
        Fjærnets Lyn.

Pløj, som pløjed Du en Verden
    frem omkring din Fod,
mens imod din Fure strømmer
    Evighedens Flod.
Tusind vågne Hjærter banker
    i et fælles Kor,
banker trøst med Tro i Møde
    gyldnest Grøde,
der har smykket Danmarks Jord.
</poetry>
</body>
</text>

<text id="henriksen2019082709">
<head>
    <title>Løvspring</title>
    <firstline>Så løves det atter i Lunde</firstline>
    <source pages="25-27"/>
    <quality>korrektur1,kilde,side</quality>
</head>
<body>
<poetry>
Så løves det atter i Lunde,
sig højner den silkeblå Luft;
og jeg går som i fjærneste Riger
hinsides al Døgnets Fornuft.

Der er kongelig Sol over Dale,
og det ånder så blidt mod min Kind,
og intet i Verden kan måle
den Lykke, der løfter mit Sind.

Der er Sol, der er Sang i mit Hjærte,
ingen Vandring er Foden for tung,
og jeg drømmer, som én Gang jeg drømte,
da Sjælen var tyveårsung.

Å, at hilse i skælvende Skygger
den første forsagte Viol,
og at læne sig op mod en Stamme
og blinke mod Himmel og Sol.

Det klunker så ungt under Broen,
der jeg træder i soltørret Sand,
og Gulspurven nede på Stenen
nipper stille af Skovbækkens Vand.

Og en halvvågen Humlebi brummer
sin Sang over knopskællet Sti,
og en gulvinget Sommerfugl sejler
mig søgende vildsomt forbi.

Det er som en Vidunderverden
går gennem mit Hjærte sin Gang,
og nyt er hvert Syn, der mig møder
og vider mit Væsen til Sang.

Og der synger i Blodet en Glæde,
som aldrig kan tolkes i Ord,
og jeg elsker Alskabningens Mylder,
der mødes i Forårets Kor.

Fra Musvågens Vinge deroppe
højt under den sølverne Sky,
til det spædeste Skovmærkegrønne,
hvis Duft er så bedende bly.

Fra Billen, der kredser i Kæret,
og Skræppen på Skovslettens Skrænt,
til den salige Sol over Løvet,
som os Gud i sin Nåde har sendt.
</poetry>
</body>
</text>

<text id="henriksen2019082710">
<head>
    <title>Nytid</title>
    <firstline>Se, det blåner påny over Dagenes Løb</firstline>
    <source pages="28-29"/>
    <quality>korrektur1,kilde,side</quality>
</head>
<body>
<poetry>
Se, det blåner påny over Dagenes Løb,
og det bryder og brister bag brunskællet Svøb;
der går Solstrålespil over blomstrende Bund,
medens Vårbien kysser hver Guldstjærnes Mund.
        Lyt til Kildernes Klang,
        hvor de kalder i Kor,
        hør på Bølgernes Sang
        i den larmende Fjord!
Der står Sommertegn over vor fædrene Jord.

Som den skyllende Sø ved vor sivgro’de Kyst
vil vi bryde hvert Bånd om vort bankende Bryst.
Med den frejdige Vår vil vi fylde vort Sind,
mens vor Tanke ta’r Langfart med Morgenens Vind.
        Og i Soldagens Lyn
        vil vi tjælde vort Bo,
        og med videre Syn
        og med fastere Tro
vil vi spænde mod Skyen vor Regnbuebro.

Stryg fra Brynet den Skygge, der sløred dit Blik,
se, Dig venter den Arv, som fra Ætten Du fik.
Lad den strømmende Havbrise ilte dit Blod,
og hvert Forhug træd ned, der vil standse din Fod.
        Og med Musklernes Magt
        imod Stormenes Kast,
        og med Dagen i Pagt
        og med Hu, der har Hast,
skal Du vinde dit Mål før dit Håb holder Rast.

Vi vil stride os frem mod en fuldere Dag,
med Lys over Land og med Glans om vort Flag;
og om Tvivlen os tynged mod Mulde i Fjor:
der er Sommer for den, der på Sommeren tror.
        Rejs Dig rank fra din Stol,
        vist er Vinteren endt!
        Se Dig ud mod den Sol,
        som din Rude har tændt!
Den vil vokse med Hveden, den dyreste Drøm dine Dage har kendt.
</poetry>
</body>
</text>

<text id="henriksen2019082711">
<head>
    <title>Høj Vår</title>
    <firstline>Der står så stort et Forår over Lande</firstline>
    <source pages="30-31"/>
    <quality>korrektur1,kilde,side</quality>
</head>
<body>
<poetry>
Der står så stort et Forår over Lande,
så vældelig en Vår mit Sind har kendt;
et Kor af Sejersråb mod Stævn og Strande,
en højblå Himmel over Verden spændt.

Den brede Blæst, der vækker Sundets Vove!
Den svangre Muld, der ånder for min Fod!
Det Hav af Sol, der skyller over Skove
og fylder alle Dale med sin Flod!

Jeg løfter mine Hænder mod det Høje,
det stolte Solbrud og det blide Blå.
Det er, som om et evigt Verdensøje
mig til det lønligste i Sjælen så. —

O, Sol og Sky og Blæst og nyvakt Grøde!
Jeg elsker denne sejersstærke Magt,
som ildner Hu og synger mig til Møde
med Håb, der dybest var i Lænker lagt.

O, Duft af Slån, der går som Svæv om Lande!
O, kongelige Vår i Hermelin!
Jeg ser mod Stjærnen på din hvide Pande,
og fylder Brystet med din gyldne Vin.

Vi skal da vandre mod en salig Sommer,
med Kraft, der strømmer, og med Liv, der gror;
med Løv i Lunde og med blide Blommer,
og Frugters Fylde i sit fejre Spor.

En Sommer dyb med Dejlighed i Dale,
med Sang i Munde og med Dåd i Pagt,
med grødefulde Tordentimers Tale
og lange Solskinsdages Voksemagt!
</poetry>
</body>
</text>

<text id="henriksen2019082712">
<head>
    <title>Sejren på Gratehede</title>
    <subtitle>
        <line>Sang ved Mindefesten i Torning d. 23. Oktober 1907</line>
        <line>Mel.: Hil dem, der kæmped —</line>
    </subtitle>
    <firstline>Stormbyger strøg på Vinger blå og brede</firstline>
    <source pages="32-34"/>
    <dates>
        <event>1907-10-23</event>
    </dates>
    <quality>korrektur1,kilde,side</quality>
</head>
<body>
<poetry>
Stormbyger strøg på Vinger blå og brede
    vildt om vor Grund,
hærgede Hedens lave Lærkerede,
    styrted vor Lund.
Uår og Ufred øded vore Lande,
Tidsler og Tvedragt trued Folkets Håb;
    Blæsten bar om Strande
        Kamplurens Råb.

Fædreneland! Så tit din Lykkes Lue
    blegned bag Sky,
steg dog påny som Sol ad Himlens Bue,
    frelsende ny.
Mente Dig Mismod håbløst dømt til Døde,
atter der blåned Morgen om din Gård;
    Ry og Roser røde
        kroned din Vår.

— Lavt stod din Stjærne, blindt stod dine Sønner
    Sværd imod Sværd;
da meldte Sol, i Sale som i Rønner,
    fejrere Færd.
Dagen, der dæmred over Grate Hede,
voksed i Vælde, strålende og stor,
    fjærnt ad Baner brede
        blomstred dens Spor.

Dådstid blev født i sene Solfalds-Luer;
    Høstløvets Dans,
Stålet, der lyned over Lyngens Tuer,
    varsled dens Glans,
Mandshu fik Mod, og Hjærter Lyst at bære
Enhedens Højsang over Sund og Sø,
    Danmarks Riges Ære,
        Fremtidens Frø. —

Fædreneland! Har siden hårdt Dig hærget
    Fjendernes Gros,
vist skal endnu Du se din Odel bjærget,
    Tvivlsmål til Trods.
End har Du Mænd, hvis Hu står til at stævne
fremad mod Sejrens solomstrålte Strand,
    stærke Hjærters Ævne,
        Viljer i Brand.
</poetry>
</body>
</text>

<text id="henriksen2019082713">
<head>
    <title>Fædrelandssang</title>
    <subtitle>
        <line>Ved Grundlovsfesten i Skibelund d. 5. Juni 1910</line>
        <line>Mel.: Jylland mellem tvende Have.</line>
    </subtitle>
    <firstline>Fædreland, så høj en Himmel</firstline>
    <source pages="35-36"/>
    <dates>
        <event>1910-05-05</event>
    </dates>
    <quality>korrektur1,kilde,side</quality>
</head>
<body>
<poetry>
Fædreland, så høj en Himmel
blåner atter om din Gård,
Bær og Blommers glade Vrimmel
spraglet Kåben om Dig slår.
Hil Dig, døbt i Sol og Regn
under Himlens Stjærnetegn.

Hvor, for Stormens stærke Tale,
Løvet strøg ad Agerrén,
går nu Somren gennem Dale
med sin blide Blomstergren.
Mærk, hvor over Markens Muld
Luften er af Lærker fuld.

Og så fjærnt, som Synet drager,
Hjærtel favner Fædres Jord:
Dansk, trods alt, er Rugens Ager,
Folkemålets jævne Ord;
Dansk er i sin dybe Bund
Slægtens gamle Odelsgrund.

Sommersangen over Sletten
knytter Håb til Handling fast,
toner trøst om Folkeretten,
tolker Tro, der ej har Hast,
samler i sin gyldne Skål
Fædreland og Modersmål.

Venner, vi vil vogte Flammen,
Livets dyre Kildespring,
alle vi, som høre sammen
i den samme Sødskendring —
fælles som i Dag, i Går,
fælles end om tusind Ar.
</poetry>
</body>
</text>

<text id="henriksen2019082714">
<head>
    <title>Øhlenschlæger</title>
    <firstline>Vel stedes Du blandt de døde</firstline>
    <source pages="37-38"/>
    <keywords>oehlenschlaeger</keywords>
    <quality>korrektur1,kilde,side</quality>
</head>
<body>
<poetry>
Vel stedes Du blandt de døde,
og deler Skyggernes Kår,
men dog fra Hjærter, der gløde,
Solbølger imod Dig går —
Vi rækker Dig Hænder i Møde
hen over de hundrede År.

Du kom, som en Morgen rinder
med Magt over Himlens Blå.
Du stormed den Verden, der skinner
højt over Skyernes Grå,
de svimlende solblå Tinder,
som ingen af os skal nå.

Du solomstrålede høje,
der løste Sjælenes Bånd,
hvor stolt dit luende Øje,
hvor blid din gavmilde Hånd!
End hungrige vi os bøje
mod Funkerne fra din Ånd.

<i>Den</i> højbårne Livets Glæde,
Du gød som Vin i vort Sind,
<i>det</i> dybe smeltende Kvæde
Du sang i Hjærterne ind,
står nu om dit Kongesæde
som evige Stjærners Skin.

Og nu det våres om Lande
bag Vintrens hastende Sky,
mens Døgnets væltende Vande
syder mod soltændt Gry;
din høje, herlige Pande
skal lyse for os påny.

Og stedes Du blandt de døde,
hvor ej er Sol eller Vår:
din hellige Ild skal gløde
i Hjærter, som dit forstår —
Vi rækker Dig Hænder i Møde
hen over de hundrede Ar.
</poetry>
</body>
</text>

<text id="henriksen2019082715">
<head>
    <title>Blomstrende Bøg</title>
    <firstline>Atter åbner sig mit Hjærte</firstline>
    <source pages="40-42"/>
    <quality>korrektur1,kilde,side</quality>
</head>
<body>
<poetry>
Atter åbner sig mit Hjærte,
Bøgen blomstrer under Sky;
stille Støvet går for Vinden,
glider Syren ømt om Kinden,
Sommerfugle på dets Strømme
gynges i det klare Gry.
Højt på Himlens skønne Hvælving
står det store Måneny.

Bøgen blomstrer om mit Hoved,
i mit Sind sin Duft den sår;
gyldentklare Knopskæl drysser
over Oldtids sorte Dysser,
daler blidt i Droslens Rede
og som Kærtegn i mit Hår.
Sus og Sang og sagte Toner
vugges frem på Brisens Bølger
i den høje, hvide Vår.

O, min Sjæl, hvad vil Du mere?
Her er Livets Moderskød.
Dette dybe, morgenmilde,
alle unge Kræfters Kilde,
alle fagre Drømmes Løvskjul,
Tvivl og Tynges sikre Død.
Hør, hvor Gøgen kalder — kalder,
Liv af nyt Dig atter skænkes,
Styrke i dit Bæger flød.

— Bøgen blomstrer langt om Lande
under lyslet Silkeslør,
svulmer frem i fulde Vover,
Solskinsbyger går derover,
brede Kuppelhvælv sig løfter
frem af hvide Tåges væv.
Og mens Dug om Blade blinker,
klædes Ås og fyldes Kløfter.
Våren slår sin gyldne Væv.

Bøg vil løves, Bøg vil blomstre,
ny påny hver Verdens Vår,
slynge Maj om Blomstersletter,
gro i Sol og Sommernætter,
sprede Frø i Drømmedale
hvert et gyldent Efterår. —
Bøg Du stærke, Bøg Du blide
Løvtræ i vor Moders Gård.
</poetry>
</body>
</text>

<text id="henriksen2019082716">
<head>
    <title>Sommermorgen</title>
    <firstline>Sagte vågner Blomst og Strå</firstline>
    <source pages="43-44"/>
    <quality>korrektur1,kilde,side</quality>
</head>
<body>
<poetry>
Sagte vågner Blomst og Strå,
Solen står og ser derpå,
skinner god i gylden Fred
på det gamle Vangeled,
på det stille Vogterhus
ved den Skov så morgenblå.

Lærketriller synger ind
i mit glade vakte Sind,
Timen skrider tyst på Tå,
alle Sanser åbne stå;
Morgenvinden køligblid
glider venligt om min Kind.

Og jeg selv på Lysets Flod
drager Dagen glad imod.
Sol i Vilje, Sol i Sind,
varsler nye Sejre ind;
syngende med Jubelbrus
går mit røde Hjærteblod.
</poetry>
</body>
</text>

<text id="henriksen2019082717">
<head>
    <title>Unge Skove</title>
    <firstline>De hugged Lyngen for Fode</firstline>
    <source pages="45-47"/>
    <quality>korrektur1,kilde,side</quality>
</head>
<body>
<poetry>
De hugged Lyngen for Fode,
de sved dens skjoldede Svær;
vildt voksed de favnende Flammer
mod Aftenens Solfaldsskær.
Røgkronede røde Luer
løb landlangs på ilende Sål,
som tændtes der Blus til en Verdensbrand
af Hedens høstlige Bål.

Men Flammerne faldt i Natten
og sluktes i Gråvejrs Gry,
og bort på Morgenens brede Bris
gled Røgens svovlede Sky.
Så blinked Ploven i Asken,
og Muskler spændtes i Sved;
og Ahlen brødes, og Gnisterne slog,
når Stålet i Flinten bed.

Små-Ymperne fæsted Foden
forsigtig i Flyvesandsjord.
Der hærged dem Vind fra Vesten
og klinger Kulde fra Nord.
Men læmpeligt lindt om Lænden
de samled Sommerens Kjol;
de stinded mod Storm og stred mod Frost
og drømte om Vårens Sol.

Og de skal rankes til Skove,
til Værn om den hvidnende Byg,
og svinge som Sejersfaner
langs Kollens knudrede Ryg;
og milefjærnt over Fladen
i fasteste Fylking stå,
og bruse i Blæst og svulme i Sol
og Duft i Hjærterne så.

Og Bøg skal komme og kuple
sit Kronehvælv mod det Blå,
og Jordbærrets Purpurdråber
skal gløde, hvor Drosler slå.
Og Eg skal højnes og herske
som stoltest i Hedens Hær,
og Birken spejle sin Herlighed
i sortnende Blomsterkær.

De drømmer, de unge Skove,
om Fremtidens Kronebrus;
og vi — vi hører i Kvistenes Hvisken,
kommende Seklers Sus.
Thi vist skal Lundene løves
om gylden Grøde en Gang,
og gryende Skønhedsrigers Magt
skal skinne i Digt og Sang.
</poetry>
</body>
</text>

<text id="henriksen2019082718">
<head>
    <title>Vild Kørvel</title>
    <firstline>Der står Du, så langt tilbage</firstline>
    <source pages="48-49"/>
    <quality>korrektur1,kilde,side</quality>
</head>
<body>
<poetry>
Der står Du, så langt tilbage
som Hjærtet Erindring har —
jeg husker din furede Stængel,
hvoraf jeg Fløjter skar.

Du trygled aldrig om Læ for Vejr
hos Hyld eller Hybentorn
og spredte ej ødende Ukrudtsfrø
i Bondens groende Korn;

men hævded Dig stolt din egen Plads
langs Gærders og Grøfters Hæld,
et skinnende Hav til Pryd og Fryd,
et bølgende Blomstervæld. —

Din friske Hvidhed, hvor ren den står
mod Sommerens klare Dag;
din Frodighed og din sunde Duft
jeg ånder med Velbehag.

Du frie Blomst ved den åbne Mark,
gro frit under Himlens Sky,
hvor Solen skinner og Vinden går
og Verden grønnes af ny.
</poetry>
</body>
</text>

<text id="henriksen2019082719">
<head>
    <title>Skærsommer</title>
    <firstline>På ny mit Hjærte blomstrer ved</firstline>
    <source pages="50-51"/>
    <quality>korrektur1,kilde,side</quality>
</head>
<body>
<poetry>
På ny mit Hjærte blomstrer ved
Skærsommers Atterkomst,
med Mynte i den ranke Rug
og Agerkål i Blomst.

Det lyser langt og dufter dybt
af Markens vilde Flor,
og myndigt over Revl og Ris
den mørke Humle gror.

Og Solen stråler høj og huld
på Løv og Støv og Strå;
det mudrer fjærnt ved Himlens Bryn
fra Tordenskver blå.

Jeg drikker Dig af Hjærtets Dyb
Du grødestærke Dag,
med alle Porer i min Hud,
med hvert et Åndedrag.

Giv Styrke til mit Væsens Vækst
og Sundhed til min Kind,
Du Sommer, dyb og varm og god,
der blomstrer i mit Sind.
</poetry>
</body>
</text>

<text id="henriksen2019082720">
<head>
    <title>Midsommernats-Dans</title>
    <firstline>Dans, min Prinsesse, i Stjærnernes Stund</firstline>
    <source pages="52-53"/>
    <quality>korrektur1,kilde,side</quality>
</head>
<body>
<poetry>
Dans, min Prinsesse, i Stjærnernes Stund;
stryg den duggede Lok fra din drømmende Mund.
Hør det Sus, der så langt gennem Aftenen går,
mens vort Blus sine Gnister om Agrene sår.
Løft dit dejlige Ansigt kun åbent mod mit,
jeg skal bære Dig trygt gennem Verden så vidt.
O, min Fryd går som Sang gennem Aftenens Vang
over Risbålets Spragen og Fløjternes Klang.

Dans, min Prinsesse, på spædeste Tå;
ser Du Sirius dybt i det skumrende Blå?
Ser Du Sølvslør sig knytte om Tue og Rod,
og Sankt Hans-Ormens grønlige Gnist for din Fod?
O, jeg kender den Duft af dit solrøde Hår,
som Kamille i Blomst og som Kløver på Skår;
og din Ånde som Alfernes Kys på min Kind,
mens dit Knæ strejfer mit over Tågernes Spind.

Dans, min Prinsesse, mit Sommerlands Fryd,
nu danser vi fjærnt os fra Fløjternes Lyd.
Om din Vrist glider Perler af Aftenens Dug,
mod min Hånd møder Trykket af Hofternes Vug.
Agt ej Grævlingens Grynten og Gråulvens Glam,
se mod Lysningen lavt over Kornfaldets Kam.
Der står Roser i Vest, der går Stjærner i Øst;
vi vil danse os bort før det sortner mod Høst.

Dans, min Prinsesse, dans sagtelig ind
i den duft tunge Nat under Stjærnernes Skin.
Lad dem larme og le om det buldrende Bål,
vore Veje går vide mod Drømmenes Mål.
Vi vil danse os bort mod den dragende Kyst,
imens Sommer og Sol end har Magt i vort Bryst.
O, Du susende Skov, o, Du syngende Sø —
vi vil vinde den Evigheds Vår i vort Hjærte, der aldrig kan dø.
</poetry>
</body>
</text>

<text id="henriksen2019082721">
<head>
    <title>Sjælland</title>
    <firstline>Ja, her falder Hjærtet til Hvile</firstline>
    <source pages="54-56"/>
    <quality>korrektur1,kilde,side</quality>
</head>
<body>
<poetry>
Ja, her falder Hjærtet til Hvile,
hvor Bøgen saa bredkronet gror,
hvor Bonden sin Brakmark bereder,
omtrilret af Lærkernes Kor.
Hvor Sti løber ind og Sti løber ud
blandt Brombær og Bukketornshegn,
og Himmel og Jord og Alverden står
i Somrens livsalige Tegn.

Så varmt det mig bølger om Sinde
ved Synet af Sæden på Skår;
den guldgule Snerre ved Skellet
har Duft mine Sanser forstår.
Hvor kender jeg alt, fra den skingrende Le,
der stryges i hidsige Strøg,
til den stynede Pil ved det tørvede Kær
og Hegnshusets blånende Røg.

Og Barnet, der leger ved Gærdet,
hvor Somren har Kongelys tændt,
og Kvinden, der sysler ved Arnen,
når Travlhedens Dagværk er endt;
og Brøndvippens Klagen i Aftenens Fred,
mens Hestene rides tilvands,
og Katten, der lister på lydløs Fod
langs Stakhavens Humlekrans.

Det blåner så blidt over Lande,
det dufter om Bymark og Bol,
og Bølgen, der glider mod Brinken,
er mættet af Højsommers Sol.
Og Folket her færdes i Hus og bag Plov,
fik Rødme i Kind af dens Brand;
og den sædrige Jord og den svulmende Skov
gav sit Væsen til Kvinde og Mand.

Fra fjærneste fremfarne Dage
går her Frasagn om Mødre og Mø’r,
som sig elsked og ofred tildøde
for at gemmes bag Glemselens Slør;
Og Minder om Mænd, der har værget vort Land,
når det stedtes i strideste Ve,
fra de tapre, der først om Kong Volmer slog Vagt,
og til Sankelmarks blodige Sne.

Men daled der Fred over Sletten,
det lysned i Øje og Sind;
det lyse, det åbne og milde
fandt let gennem Hjærterne ind.
Der drømtes så fagert i Bøgenes Ly,
der lød Sang ved den blomstrende Torn;
og Tårer og Smil over Sindene gled
som Dug og som Sol over Korn.
</poetry>
</body>
</text>

<text id="henriksen2019082722">
<head>
    <title>Sol i Høst</title>
    <firstline>Atter Høstens grå Herolder</firstline>
    <source pages="57-58"/>
    <quality>korrektur1,kilde,side</quality>
</head>
<body>
<poetry>
Atter Høstens grå Herolder
nådeløst om Vinter spår.
Men lad flyve Løv i Lunde,
lad det mørkne om min Gård
Dybt det synger mig i Sinde
som i Livets hvide Vår.

Thi jeg gemmer i mit Hjærte
O Sol fra fjærne kære Ar,
Sol fra Somre lykkeblide
under høje Stjærners Kår.
Skønt og skært som Forårsbølger
i mit Sind dens Stråler går.

Og der skinner for mit Øje
Syner fra en svunden Vår,
høje Håb og stærke Drømme
som ej Mørketvivlen når —
De skal én Gang vinde Ranker
om min Tindings hvide Hår.
</poetry>
</body>
</text>

<text id="henriksen2019082723">
<head>
    <title>Røster</title>
    <firstline>I Dagens Virke jeg kender</firstline>
    <source pages="59-60"/>
    <quality>korrektur1,kilde,side</quality>
</head>
<body>
<poetry>
I Dagens Virke jeg kender
for Øret et sagte Kog;
jeg standser stille og skygger
med Hånden Øjnenes Låg.
Det kommer som Sus og Sange
på Vinger imod min Stol,
langt borte bag hundrede Mile
og utalte Somres Sol.

Det er Røster fra fordums Dage,
der søger mit Sind påny,
fra Modet i vågen Vælde
så frit mod Sol som mod Sky:
Røster, der slog om mit Hoved,
da Ruen var stærk og spændt,
og Strængen ej kunde slappes
før Livets Bane var endt.

Hvad virker din Strid og Stræben?
Hvad gælder dit Hjærtes Skælv?
Vandt Du i Stævnet det største —
vandt Du også Dig selv?
Se ud mod de evige Vidder
bag Rummets blånende Skål,
og mål din Lyst og din Liden
med Ungdomsdrømmenes Mål.

Din Frygt? Hvad større kan true
end Dommen bag Dødens Lin?
Se Stjærnen over dit Hoved
og vid: den Stjærne er din! —
— — Jeg lytter, synker og synker,
løfter mit Hoved og ser,
og griber min Ungdoms Hænder —
mit Hjærte, hvad vil Du mer?
</poetry>
</body>
</text>

<text id="henriksen2019082724">
<head>
    <title>Og mærker Du — —</title>
    <firstline>Og mærker Du Dagene skride</firstline>
    <source pages="61-63"/>
    <quality>korrektur1,kilde,side</quality>
</head>
<body>
<poetry>
Og mærker Du Dagene skride,
og trættes dit Sind af at stride,
og varsler det koldt om din Pande,
og ånder der Tvivl i dit Bryst —
giv Øret til Stilhedens Stemme,
søg hen, hvor dit Hjærte har hjemme,
til Barndommens solhvide Strande
og Ungdommens blomstrende Kyst.

Dér perler Foryngelsens Kilde,
dér tinder Du alt, hvad Du vilde:
den Lysglans, der lå om dit Hoved,
da Livet din Troskab Du loved,
og videste Verden Du voved
for Sejrens herlige Krans;
det Hvælv, der sig over Dig bued,
det Mål, som i Skælven Du skued,
det dådrige Dagværk, der lued
i Sol for din ildfulde Sans.

Du mødes med Barndommens Stjærne,
hvid og blid i det blegnende fjærne,
med Hjærter, hvis Flammer er slukte,
og Øjne, som længst ere lukte,
men end ejer Ømhed og Varme
til Trøst for et sukkende Sind.
Bag Stormår, hvis Dønninger larme,
Du mindes to favnende Arme,
og en Hånd, der gled over din Kind
med myndig og moderlig Mildhed
i Timernes trøstende Stilhed,
mens Sol i sit Guldslot gik ind.

Tag op i din Tanke hvert Billed,
som Ånden for Øje Dig stilled,
det bedste, Du leved og lærte,
hvert Håb, der Dig tændte sin Kærte,
hvert Forsæt, der højned din Hu.
Træd atter ad Ungdommens Stier,
hvor alle Bekymringer tier,
mens tusinde Vårmelodier
slår Bro over Dødstankens Gru.

Hvor Skovmærkeduft drog om Lande
med Længsler i Leg om din Pande,
med Var over vandrende Vove
og Solskin i syngende Skove,
mens Sindet i Tryghed og Tårer
kun sansed det salige Nu.

Gå frem gennem Mindernes Sale
bag Døgnlivets larmende Tale,
stryg bort, hvad der sløred dit Øje,
og alt, hvad der gækked dit Sind.
Ræk Hånd til de henfarne Dage,
da får Du din Ungdom tilbage;
da henter Du Ild til at stride
og Styrke til, hvad Du skal lide,
og Mod til at bære den Møje,
der gror under Stjærnernes Skin.

Og Håbet skal stå ved din Side
til sildig Du blegner om Kind.
</poetry>
</body>
</text>

<text id="henriksen2019082725">
<head>
    <title>Don Quixote</title>
    <firstline>Du vidtberejste Ridder af la Mancha</firstline>
    <source pages="64-65"/>
    <quality>korrektur1,kilde,side</quality>
</head>
<body>
<poetry>
Du vidtberejste Ridder af la Mancha,
jeg elsked Dig alt fra min Ungdoms Dage;
din Heltefærd tit rørte mig til Tårer,
skønt Latterkoret gjalded om din Sage.

Helt vel jeg så, at ingen selvsyg Higen
fik tændt den Gnist, der glimted i dit Øje;
jeg så din ranglede Figur var adlet
af Åndens vilde Stræben mod det Høje.

Lad <i>dem</i> kun le, der herligt véd på Flækken
at regne alting ud i Mål og Meter —
<i>Dig</i> bristed det desværre altfor ofte
på Sans for Livets grå Realiteter.

Men <i>den</i> Begejstrings Ild var himmelbåren,
der brændte bag din høje Heltepande,
og Lansen i din Arm blev aldrig hærdet
i Småsinds Nid og Selviskhedens Brande.

Og flød dit Blod i Kamp mod Møllevinger,
Du fægted aldrig for en lumpen Vinding;
din stærke Ildhu og dit store Hjærte
har samlet Ærens Guldløv om din Tinding.

Endnu Du drager gennem Døgnets Verden,
hvor alle er så snare til at dømme;
og Sjakresjæle håner Dig som fordum
for Hug i Luften og for døde Drømme.

Men over Tiden stråler som en Stjærne
dit store, skønne Mod, din Åndens Adel
Jeg elsker Dig, som altid jeg Dig elsked,
Du høje Herre uden Frygt og Dadel.
</poetry>
</body>
</text>

<text id="henriksen2019082726">
<head>
    <title>Indvielse</title>
    <firstline>Jeg vandred i Vår gennem Skove</firstline>
    <source pages="66-67"/>
    <quality>korrektur1,kilde,side</quality>
</head>
<body>
<poetry>
Jeg vandred i Vår gennem Skove
med spirende Dun om min Mund,
langs Småbækkens venlige Vove,
hvor eneste Dådyrets Klove
gav Spor i den blomstrende Bund.
Der duftede Bukkar og Nelde
og skæreste Liljekonval;
der svirred den snare Libelle,
og Egen så mosgrå af Ælde
bevogted den grønklædte Sal.

Jeg hviled i drømmende Dale
i Taushedens tonende Brus,
der lytted jeg Sanserne svale,
der fatted jeg Fuglenes Tale,
og Vindenes vandrende Sus.
Der satte sig ned for min Side
den solbrune Skovdybets Mø,
jeg drak af de Øjne så blide
al Visdom, jeg ønsked at vide,
mens Bølgerne sang under Ø.

Hun hviskede Ord i mit Hjærte
så gyldne som Stjærnernes Skin,
og mens jeg de Løndomme lærte
Indvielsens hellige Kærte
gav Lue til Ynglingens Kind —
O, lysende Løv om min Pande,
Du faldt under Stormenes Hvin;
men på Bølger fra solhvide Strande
går min Båd over Vinterens Vande
med den Skat, der for evig blev min.
</poetry>
</body>
</text>

<text id="henriksen2019082727">
<head>
    <title>Hjærternes Vår</title>
    <firstline>At vågne i skælvende Lykke</firstline>
    <source pages="68-69"/>
    <quality>korrektur1,kilde,side</quality>
</head>
<body>
<poetry>
At vågne i skælvende Lykke
med skinnende Fryd for sit Øje,
og Magt til at møde en Verden,
der høder ad Flugt mod det Høje
    o, syngende År,
    o, Hjærternes Vår,
    o, Hjærternes salige Vår.

At stirre mod Solfaldets Sale,
mens Længselen gror mod det fjærne,
med hjælpeløst higende Hænder
udstrakt mod den evige Stjærne —
    o, syngende År,
    o, Hjærternes Vår,
    o, Hjærternes salige Vår.

At træde ad Tusmørkestier,
hvor rustgule Bladene falder,
med flammende Vår i sit Hjærte
og Dådstrang, der kalder og kalder
    o, syngende År,
    o, Hjærternes Vår,
    o, Hjærternes salige Vår.
</poetry>
</body>
</text>

<text id="henriksen2019082728">
<head>
    <title>Så langt af Led —</title>
    <firstline>Så langt af Led, bag dybe Tiders Strøm</firstline>
    <source pages="70-71"/>
    <quality>korrektur1,kilde,side</quality>
</head>
<body>
<poetry>
Så langt af Led, bag dybe Tiders Strøm,
sig lukked Skoven om min Ungdoms Drøm,
min grønne Vandrings gyldne Helligdom,
et stille Sted, hvor ingen andre kom.

Der luned Løvet om et Blomsterkær,
hvor Siv og Mærke stod hinanden nær;
og hvide Blomster lytted sagte til
Døgnfluedansens fine Tonespil.

En frønnet Bænk, forlængst af andre glemt,
stod mellem Bøgepur og Bregner gemt;
der var jeg ene, ene med mig selv
og mine Drømmes store Stjærnehvælv.

Det gro’de dybt og dunkelt i mit Sind;
så verdensfjærnt det strømmed ud og ind.
Og Somrens Fylde tog mig i sin Favn,
og stilled Længslen før den fandt sit Navn.

Og Biller krøb og Sommerfugle fløj:
kun Fjærnets Sus og ingen Verdens Støj.
— O, stille Sted bag svundne Dages Strøm,
så skøn din Løvsal som min Ungdoms Drøm
</poetry>
</body>
</text>

<text id="henriksen2019082729">
<head>
    <title>Folkevise</title>
    <firstline>Høje Bjærge, dybe Dale!</firstline>
    <source pages="72-73"/>
    <quality>korrektur1,kilde,side</quality>
</head>
<body>
<poetry>
    Høje Bjærge, dybe Dale!
Hvor er den, som jeg helst vil have?
Går hun i Sol og Sommerblæst
fjærnt, hvor nu Dag står blank i Vest?
Drømmer hun under Roser røde
der, hvor nys Dag i Mulmet døde?

    Høje Bjærge, dybe Dale!
Hent mig den, som jeg helst vil have!
Blåøjet, blond som Sommerkorn,
Vækst, som den vilde Hybentorn,
sejrende Vår i Sang og Tale,
Gangen som Alfedans i Dale!

    Høje Bjærge, dybe Dale!
Her er den, som jeg helst vil have!
Dejligst af alle i Syd og Nord,
ingen som hun på Guds vide, vide Jord,
Sol over dejligst Vang og Vænge,
Du, som jeg ventet har så længe!
</poetry>
</body>
</text>

<text id="henriksen2019082730">
<head>
    <title>Mine Sange</title>
    <firstline>Jeg skriver ej mine Sange</firstline>
    <source pages="74-75"/>
    <quality>korrektur1,kilde,side</quality>
</head>
<body>
<poetry>
Jeg skriver ej mine Sange
for Folk, der blandt Skyerne går;
jeg skriver dem for de mange,
der stedtes i Lavlands Kår.

For dem, der i Lyst og Liden
fik Arbejdets viende Dåb,
og som under Tvivl og Tynge
kæmper med Håb imod Håb;

for dem, der trådte sig tunge
i Slid og i Solens Brand,
og for de frejdige unge,
der en Gang skal bære vort Land.

For hver en villende Broder,
der med mig i Døgnet har stridt,
for det Folk, som mit Hjærte elsker,
fordi det i Sandhed er mit.
</poetry>
</body>
</text>

</workbody>
</kalliopework>

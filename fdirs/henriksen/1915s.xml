<?xml version="1.0" encoding="UTF-8"?>
<!DOCTYPE kalliopework SYSTEM "../../data/kalliopework.dtd">
<kalliopework id="1915s" author="henriksen" status="complete" type="poetry">
<workhead>
    <title>Solhvervstider</title>
    <year>1915</year>
    <notes>
        <note>Teksten følger Hans Henriksen: <i>Solhvervstider</i>, Gyldeldalske Boghandel, Nordisk Forlag, Kbh., 1915</note>
        <note>Noter med foranstillet asterisk er Henriksens egne.</note>
    </notes>
    <pictures>
        <picture src="1915s-p1.jpg">Titelbladet til <i>Solhvervstider</i> (1915) lyder ,,Hans Henriksen / Solhvervstider / Ny Sange // Gyldeldalske Boghandel / Nordisk Forlag / København og Kristania / 1915''.</picture>
    </pictures>
    <!-- TODO: Mottoet af Snoilsky -->
    <source facsimile="115308061768_color.pdf" facsimile-pages-num="94" facsimile-pages-offset="6">Hans Henriksen: <i>Solhvervstider</i>, Gyldeldalske Boghandel, Nordisk Forlag, Kbh., 1915</source>
</workhead>
<workbody>

<poem id="henriksen2019082801">
<head>
    <title>Vort Folk</title>
    <firstline>Vort Folk, som det færdes i Arbejdskaar</firstline>
    <source pages="7-9"/>
    <quality>korrektur1,kilde,side</quality>
</head>
<body>
Vort Folk, som det færdes i Arbejdskaar,
i stridende Stræb fra Høst til Vaar;

og synger mod Solen og drager trøst
den samme Byrde fra Vaar til Høst;

mens Ruser røgtes og Væve gaar,
og Hamre larme og Hænder saar.

Det jævne Folk i sin Dagligdont,
dets Dyb er Seklernes Døbefont;

vort Haab i Trang og i tungest Nød,
vor Fremtids frelsende Moderskød;

den viede Urgrund, det Styrkens Væld
fra Sagas Dæmring til senest Kvæld. —

---

Og sygned Saften i Ærens Træ,
tvang Træthed fejreste Kraft i Knæ;

gik Mismods Svamp i det grønne Ved
med raadløs Riven om Maal og Med;

og sloges Riget med Sot og Nød,
og trued Nornen med Folkedød —

da rørte sig Kraften paany i sin Grund;
det varsled i Løn mod en Rejsningsstund:

En stille Lysning bag Nattens Sky,
et varligt rødmende Rosengry;

en sagte Hvisken med Vindens Gang,
et Sus, et Solsmil, en Vuggesang;

et Kildekvidder langs Skovens Søm,
et Hanegal i en Morgendrøm;

ved Kyndelmisse et Lærkekor,
en Guldskats Klang i den dybe Jord. —

---

O, Haab, der tindred i tidlig Vaar,
din Sejr skal fejres i Fremtids Aar.

Den Tvivl, der tæred vor Styrkes Rod,
skal fly for Kamphu og tro’sfast Mod;

og styrted Stammer for Stormens Gjald,
der vokser Skove af Agernfald. —

Ja, Folket, Folket, det Kraftens Væld,
fornyer sig selv til senest Kvæld,

og gror efter Vækstens evige Lov,
som Urt i Enge og Eg i Skov.
</body>
</poem>

<poem id="henriksen2019082802">
<head>
    <title>Kong Magnus</title>
    <subtitle>En Folkevise.</subtitle>
    <firstline>Kong Magnus krysted sin Brejde god</firstline>
    <source pages="10-14"/>
    <quality>korrektur1,kilde,side</quality>
</head>
<body>
  Kong Magnus krysted sin Brejde god;
  det kortned mod Jævndøgnstide:
  Saa skal jeg da atter i Køllert og Jærn
  for mod Svend Ulfsøn at stride,
mens Løvet gulner i Danmarks skumrende Skove.

  Kong Magnus høded mod Sejl ved Næs:
  Far frem kun med Baal og Brande;
  men ej skal Du lægge min Krones Ring
  om din forræderske Pande!
Mens Løvet gulner i Danmarks skumrende Skove.

  Saa sandt det Rige i Østersø
  er mit til skjulteste Tue,
  min Agt er at værge min Kongearv
  af yderste Livsens Formue!
Mens Løvet gulner i Danmarks skumrende Skove.

  Kong Magnus flammed af Fejdehu:
  Vel skal jeg den Ufærd standse!
  Og Lykken lo mod hans tyve Aar
  og fæsted sin Dug til hans Lanse,
mens Løvet gulned i Danmarks skumrende Skove.

  Det dugged over den danske Sø,
  og Svanetræk sang over Sunde —
  da hastede Snarbud for Kongen frem:
  Nu hærger de vendiske Hunde!
Mens Løvet gulner i Danmarks skumrende Skove.

  Vort Folk sig vaander i dybest Ve
  mer tungt end Hjærter kan bære.
  Nu frem, Kong Magnus, og vis for Gud
  at Du er vor Drot med Ære!
Mens Løvet gulner i Danmarks skumrende Skove.

  Kong Magnus grunded med Kno mod Kind;
  han hented saa tungt sin Aande.
  Det faldt saa trangt paa hans Kongesind,
  de Kaar ham førtes for Haande,
mens Løvet gulned i Danmarks skumrende Skove.

  For vendte han nu sin Gangers Hov
  — saa fuldt og vel han det vidste —
  da gjorded Svend Ulfsøn paany sin Lænd
  for Ledingslykken at friste,
mens Løvet gulned i Danmarks skumrende Skove.

  Da fejded Svend Ulfsøn paany med Lyst,
  og lokked med Løfter og Ære
  hos Almue her og hos Høvding der,
  de slingrende Sind at besnære,
mens Løvet gulned i Danmarks skumrende Skove.

  Da blussed vel Brande og rystedes Spær
  med Gny over grønne Sletter,
  for <i>ham</i> at lyse til Oslo hjem
  i Høstens stormende Nætter,
mens Løvet gulned i Danmarks skumrende Skove.

  Kong Magnus sig strøg om sit Flagrehaar;
  mod Nidaros søgte hans Øje:
  Nej, nej, saa sandt jeg fik Ære i Arv,
  jeg kender min Kurs helt nøje,
mens Løvet gulner i Danmarks skumrende Skove!

  Lad komme kun, hvad der vil og maa!
  Lad løfte sig Søer som Bjærge!
  Kom jeg end fremmed til Daners Land,
  jeg skal dog forsand det værge,
mens Løvet gulner i Danmarks skumrende Skove!

  Saa dybt om Lande gik Høstens Brus,
  det bovned i Bælt og Fjorde;
  Kong Magnus reded Vildoksens Rum
  med djærveste Mænd bag dens Borde;
mens Løvet gulned i Danmarks skumrende Skove.

  Den gyldne knubbede Fremmerstævn
  skød hart over Braad og Bølge;
  den strøg som paa Vinger mod Slesvigs Strand
  med Langskibes skummende Følge,
mens Løvet gulned i Danmarks skumrende Skove.

  Der raabtes til Kamp i Kobberlur,
  der kaldtes paa Bomænd og Klærke;
  den voksed som Smuld, den Danehær,
  om Drottens lysende Mærke,
mens Løvet gulned i Danmarks skumrende Skove.

  Det gungred saa lydt i det stærke Gry,
  det gjalded saa langt under Lide;
  og forrest stormed den unge Drot
  med Nordens Aand ved sin Side,
mens Løvet gulned i Danmarks skumrende Skove.

  Kong Magnus tordned mod Lyrskov Lyng,
  mens Fugle i Hast sig fjæle;
  men bag hans Ilfærd skød Æren Løv
  til Krans om hans Eftermæle;
mens Løvet gulned i Danmarks skumrende Skove.

  Saa hil hver Høvding i Daners Vang,
  som slig sin Lykke tør raade,
  og lidet agter sit Hovedguld
  staar Folket i Vaande og Vaade!
Hans Ry skal grønnes med Løvet i Danmarks Skove.
</body>
</poem>

<poem id="henriksen2019082803">
<head>
    <title>Hvitfeldt</title>
    <firstline>En sortblaa Sø i Solskinsblæst</firstline>
    <source pages="15-18"/>
    <quality>korrektur1,kilde,side</quality>
</head>
<body>
En sortblaa Sø i Solskinsblæst
med Skumbræm over Bølgefald;
i Kryds og Kvær fra Øst og Vest
Kommandoraab, Kartovers Gjald.
Der skinner Sejl mod Skvæt og Sprøjt,
hvert svulmer som et Svanebryst;
og stærke Stævne hugger højt
i Hunger mod den hede Dyst.

Det kuler fra det haarde Hav,
det vasker vredt om breden Bov;
den Sø, som blev saa mangens Grav,
alt gaber graadig mod sit Rov.
Det glimter skarpt, det brager fast,
saa vælter Damp fra dybe Slug:
om ,,Dannebrog''s fuldstærke Mast
staar gule Flammers vilde Sug.

---

Hvad Under, at Sind kan krøges
i Døgnets sløvende Kaar,
at Viljer kan længes at lue
bag Seklers rullende Aar;
og stunde dybt mod at drage
ad Fædres syngende Sø,
og tætnes trofast til Stridens Tog,
og slaa for sit Land, som Hvitfeldt slog,
og mandigt som han at dø!

Der stævned vel større Høvding
mod videre Sejres Maal,
men ingen med stoltere Hjærte
bag Køllert og Brynjestaal.
Der leved vel Mænd i Lande
med bredere Ord i Mund,
men ingen med djærvere Offermod,
med fastere Vilje i flammende Blod
end Hvitfeldt i Farens Stund.

Ham vinked ej Sejrens Laure
og naadige Lovords Pris;
kun Døden krummed sin Gribeklo
og meldte hans Dages Forlis.
Men højt over Baalets Bulder,
og Kamplarm og Kuglers Vold,
der raabte Rygtet hans lyse Ry,
og bar det om Lande med Storm og Sky,
med Livsmagt til fjærnest Old.

Hvad Vægt om den daadriges Bane
blev udmaalt langt eller kort!
<i>Hans</i> Død gav Glans til vor Sage,
for det Maal, han talte, var vort!
O, Hjærters Trods, som han rejste
til Daad i en Skæbnestund:
for Dødens Vished som lukt hvert Syn,
mens Flammetunger staar Lyn i Lyn
fra Malmkanonernes Mund.

---

Naar Døgnets Kiv og selvsygt Nag
fast overskyller Folkets Færd;
naar Stræb for egen Fremgangs Sag
er ene Mandens Møje værd —
Da maner det fra Hvitfelds Navn,
da kalder det fra Kjøge Bugt;
det bruser mod din aabne Favn
som hundred vilde Svaners Flugt.

Det glimter skarpt, det brager fast,
der vælter Damp fra dybe Slug;
om ,,Dannebrog''s fuldstærke Mast
staar gule Flammers vilde Sug.
Det synger fra den salte Sø
om Ærens Ord og Pligtens Bud,
om Sindets Sejer ved at dø
for Eftermælets Hædersskrud.
</body>
</poem>

<poem id="henriksen2019082804">
<head>
    <title>Garibaldi</title>
    <firstline>Slyng Stjærner i Krans om hans Pande</firstline>
    <source pages="19-24"/>
    <quality>korrektur1,kilde,side</quality>
</head>
<body>
  Slyng Stjærner i Krans om hans Pande,
  der han rider i Malm og Granit,
  højt over det evige Roma
  sit evige Høvdingeridt!
  Thi styrtedes Troner og Tinder
  og Verdens-Cæsarernes Stol;
  og sprænges det Marmor og visner det Guld,
  som kranser det ny Kapitol:
Hans Ry skal forynges med Laurernes Løv
  og skinne i Seklernes Sol.

  Du tapre, Du stolte, Du stærke,
  Du Sjæl som en stormende Vaar,
  som trodsed Dig frem mod det største
  helt ind under Snefaldets Aar:
  Vi elsker din stejlende Vilje,
  dit Stridssind, der aldrig holdt Rast,
  og Mandsordets Magt i din Tale
  og Trosmodets Tærningekast;
og Hjærtet, hvis Ildhu har Tusinders tændt
  og kølnedes først, da det brast. —

  Med Ynglingesindet i Lue
  stod han frem mod sit solhøje Maal —
  og lystes med Ufærd af Lande
  ved Blinket af Bøddelens Staal.
  Som Solørnen fo’r han sin Bane
  omsuset af Vejrenes Larm —
  forraadt og fordømt og forkætret
  han styred af Gaarde i Harm.
Mens han drog til sit Hjærte det eneste ene,
  der fyldte hans Høvdingebarm.

  Det eneste — Herlighedsdrømmen,
  der laante hans Væsen sin Glans;
  det eneste — Kaldet, han favned,
  og som altid og evigt var hans.
  Det eneste — Striden og Stormen,
  der gik i hans Sjæl med sit Gny,
  og alle de lønlige Vunder,
  der blødte og blødte paany —
Det som hærded hans Kamphu og højned hans Trods,
  mens han saa mod Opfyldelsens Gry.

  — Og Aarene blaaned og blegned
  og toges i Taagerne ind;
  og saa kom der en Dag, da det bruste
  af Foraar paany mod hans Sind:
  Nu — nu er det Solbruddets Time,
  der er Vej for den modiges Færd!
  Spænd nu Viljens almægtige Ævne
  mod Maalet, som Kampen er værd!
Du er Staalet og Styrken og Stormvejret selv,
  og Sejren er lagt for dit Sværd!

  Og han løfted sin sølvsprængte Manke,
  og han fyldte med Vejret sit Bryst,
  og det svulmede vildt om hans Hjærte,
  som Søer mod en stejlvægget Kyst.
  Og han fejed af Syne hver listende Tvivl,
  og agted kun Viljens Begær;
  om hans Skulder det løvedes lyst og ungt,
  paa hans Pande stod Morgenens Skær.
Som Columbus han saa mod en Verden i Sol,
  mens han fylked de Tusindes Hær.

  Var det Ætna, der lyste i Lue?
  Var det Klippen, der skælved og skred?
  Var det Lavaens Ildstrøm, der rygende rød
  i Magt gennem Dalene stred?
  Nej, det var Garibaldi, der lynede frem
  fra Havstok til palmesvøbt Strand.
  Det var hans Ildsjæl, det vældige Vejr,
  der aanded et Rige i Brand.
Det var Vidundertoget — en tordnende Vaar -
  <i>ham selv</i> og hans tusinde Mand!

  Et Dommedags Døn over Lande,
  mens Rygtet fo’r vildt over Jord.
  En Klang som af springende Lænker,
  Og et Hjærternes jublende Kor.
  Og Fanerne fløj mod de flimrende Maal,
  over Bølger og Bjærge det gik,
  og Høvdingen forrest paa sejrende Fod
  at fylde det Kald, som han fik.
Og saa stod han en Dag med et Folk, som var frit,
  og Befrierens Sol i sit Blik.

  Se, da bredte sig Purpurets Klæde
  for hans Haand som en vuggende Sky;
  og han skimtede Sagaen bue
  om hans Hoved det evige Ry.
  Men aldrig en Stund raabte Sejrens Ret
  paa Sejrens Pris i hans Blod;
  og Guldet, der glimted, og Hæderens Høst —
  han slængte det bort fra sin Fod.
Og i Dagningens Skær strøg han hjem til den Kyst,
  hvor hans Fattigdoms Arnemur stod.

  Du tapre, Du stolte, Du stærke!
  Italiens stormende Vaar!
  Du Folkets vildtflammende Vilje
  med Sensomrens Sølv i dit Haar!
  Se! Tiders og Verdeners Skarer,
  der drages mod Tiberens Strand,
  skal vide: det Skønhedens Rige
  slog <i>Du</i> frit i Begejstringens Brand,
som bar Drømmenes Syn gennem Dagenes Daad
  ind til Sejren i Fremtidens Land.
</body>
</poem>

<poem id="henriksen2019082805">
<head>
    <title>Foraarsblæst</title>
    <firstline>Frit gaar Foraarsblæsten</firstline>
    <source pages="25-26"/>
    <quality>korrektur1,kilde,side</quality>
</head>
<body>
Frit gaar Foraarsblæsten
over brune Skove,,
svinger sig om Høstens
vinterrustne Plove;
buldrer Folk af Huse,
rejser Baal af Brande;
solblaa Søer stormer
kuldegustne Strande.
— Se Dig ud og kend Dig
et med Sol og Bølge!
Sadl dit Hors! Nu rider
Foraarsblæstens Følge!

Is endnu sig bjærger
bravt i gemte Vige;
Sne i fule Flager
fjæler sig bag Dige.
Skaar og skimlet Skrammel
rander Dagens Veje —
Hjælp nu Jævndøgnsblæsten
med vor Gaard at feje!
Hurtigt ud af Kroge
alt, hvad syner ilde,
alt, hvad Vintren levned
fra sit lumre Gilde!

Fyld dit Sind med Vaaren!
Gryets Haner gale!
Tid er nu for Viljers
fri og faste Tale!
Se mod Solens Rige,
syng mod Verden vide!
Havsvulm om dit Hjærte,
ud og frem at stride!
For den unge Sommers
Solfærd over Støvet,
for de nye Sanges
Brus i Pinseløvet!
</body>
</poem>

<poem id="henriksen2019082806">
<head>
    <title>Det vilde, vaagnende Foraar —</title>
    <firstline>Det vilde, vaagnende Foraar</firstline>
    <source pages="27-29"/>
    <quality>korrektur1,kilde,side</quality>
</head>
<body>
  Det vilde, vaagnende Foraar
    med stormspændte Skyers Jag!
  Og hidsende Glenteskrig under Ø,
  og skurende Is i den væltende Sø,
    og splintrede Stammers Brag!
Nu strider Jorden sig ung paany
    med sejrende Aandedrag.

  Det dunkle, drømmende Foraar
    med Løvbrud ved Hegn og Sti:
  Den gaar som Sølv gennem Aftnens Vang,
  den dybe, smeltende Solsortsang,
    som Hjærterne hviler i.
Det glimter af tusinde spæde Haab,
    der er med Vaaren forbi.

  Det stærke, strømmende Foraar,
    med Kildernes løste Klang;
  og Fugletrækkets det lange Hvin,
  og Luften — aa! — som en solfyldt Vin,
    der volder saa vild en Trang.
Det ny fra i Gaar er som gammelt i Dag,
    men Livet en levende Sang.

  Det blide, bølgende Foraar,
    med bristende Blomstersne;
  med varlige, vuggende Duftes Skat,
  og aandende Muld i den sølvgraa Nat:
    Hvad vil mig i Morgen ske?
Der tindrer mod Dig saa nær en Lykke
    og volder Dig Hjærteve.

  Det skære, skælvende Foraar,
    der møder Dig blomsterbly,
  og tryller din Sans og dit Morgensind,
  og vandrer med Sejr over Verden ind:
    et gyldent tonende Gry.
Det er jo din flygtede Ungdoms Lyst,
    der gror under Stjærner paany. —

  - Det dybe, dragende Foraar,
    — det vidunderstraalende Blaa
  dets favnende Fylde, dets Fuglelyd,
  dets vilde Vælde, dets dybe Fryd,
    en Verden, Du aldrig saa!
O, rens dit Hjærte og rank dit Sind,
    Dig er det, det kalder paa!
</body>
</poem>

<poem id="henriksen2019082807">
<head>
    <title>De blaa Husarer</title>
    <firstline>Nu kommer de blaa Husarer</firstline>
    <source pages="30-31"/>
    <quality>korrektur1,kilde,side</quality>
</head>
<body>
  Nu kommer de blaa Husarer,
  de rider os Sommer i By;
i klingende Trav, ad Morgenens Sti,
  i sprudende, solskudt Gry.
  De kommer fra syngende Skove
  med Dugvaadt om Hestenes Hove,
  fra rygende, raklede Hegn.
De har Majløv om Skulder, Skovabild ved
  og i Hjærterne Foraarets Tegn.

  De red gennem grønnende Dale,
  i Dæmring langs groende Korn;
da vakled den Syvsover op af sin Døs
  ved Lyden af Fløjte og Horn.
  Og Tonerne drev over Lande,
  som Dag over vaagnende Vande,
  hvor Flokkene blaaned forbi.
Og Gærdernes Fakler gik undrende frem
  og flammede langs deres Sti.

  De rider såa lysende ranke,
  trods mangen har sølvstænkt Haar;
de rider, som red de i Herrefærd
  for selve den sejrende Vaar.
  Under Brynenes Buer det brænder:
  De er Stridsmænd med viede Hænder
  og vante med Vaabnenes Gny. —
Hurra for de blaa Husarers Kor,
  der rider os Sommer i By!
</body>
</poem>

<poem id="henriksen2019082808">
<head>
    <title>Naar? —</title>
    <firstline>Du søde Sang min Sjæl har drømt</firstline>
    <source pages="32-33"/>
    <quality>korrektur1,kilde,side</quality>
</head>
<body>
Du søde Sang min Sjæl har drømt
  i Dage dødsensgraa!
Du Sang om rene Hjærters Lyst
  og Glæder gyldenblaa!
Naar kommer Du med Liljeluft
  fra fjærne Tiders Maj,
ad Morgensti, i Perleskær,
mens Ranker dugges, Rugen drær
  langs Hverdagsvirkets Vej?

Du stærke Stridssang, som mit Sind
  har lyttet tungt imod!
du Kæmpekvad som Storm og Ild
  med Magt af Slægters Blod!
Naar stiger Du i Tordenbrus
  paa Vingers Slagfjerspragt,
mod Sol, mod Sol, i Sejersfærd,
i Glans, som Guders Luesværd
  mod Stjærners Riger strakt?

O, Kvad af Lyn og Lues Æt!
  O, Sang af solfyldt Bryst!
O, Kæmpelur som Havets Vejr!
  O, Spil til Hjærters Trøst!
Vi ser mod Tiders Solhvervstegn
  med Aandens svimle Sans,
og drømmer under Hjærters Skælv
om nye Verdners Stjærnehvælv
  og nye Himles Glans.
</body>
</poem>

<poem id="henriksen2019082809">
<head>
    <title>To og to</title>
    <subtitle>Folkevise.</subtitle>
    <firstline>Vi gik os om den Abildgaard</firstline>
    <source pages="34-36"/>
    <quality>korrektur1,kilde,side</quality>
</head>
<body>
Vi gik os om den Abildgaard
og under løvrig Lind;
saa blaa og blid en Blomstervaar
stod tændt i vore Sind.
  Du gik med din
  og jeg med min
mod Livets Sommer ind.

Det lyse Anemoneløv
i Skovens brune Bund,
og Aftnens lude Kløvervind
og Himlens gyldne Grund;
  og Du med din
  og jeg med min
i Livets Foraarsstund.

Saa stort og stolt et Morgenhaab
som Guld fra Grene hang;
og Sorg var ej at tænke paa,
kun Sol og Sejr og Sang.
  Og Du med din
  og jeg med min
fandt Dagen evig lang.

Vort Mod ej maalte Grænser for
hvad Ungdomsagt formaar;
og Gøgen gavmild undte os
vel hundred Lykkeaar.
  Og Du med din
  og jeg med min
vandt Roser om vort Haar.

Og mens vi skifted lyse Ord
af unge Hjærters Trang,
hvor Hasler skygged Hegn og Sti
vi hviled paa vor Gang.
  Ja, Du hos din
  og jeg hos min
mens Nattergalen sang. —

O, Ven, vi saas for sidste Gang
— paa Graves Grønt det sner —
O, Øjne, som forlængst er lukt
for hvad i Verden sker!
  Ja, Du med din
  og jeg med min
vi mødes aldrig mer.
</body>
</poem>

<poem id="henriksen2019082810">
<head>
    <title>Festsang</title>
    <subtitle>1908.</subtitle>
    <firstline>Der vinker et Løvskjul mellem grønne Trær</firstline>
    <source pages="37-38"/>
    <quality>korrektur1,kilde,side</quality>
</head>
<body>
Der vinker et Løvskjul mellem grønne Trær,
  Roser og yndelige Blommer.
Og Rankerne vinder sig Ruden saa nær,
mens Fuglene kvidre Skærsommer.

De hilser med Hæder de to, som bygged dér
  trygt gennem Vaar og Skærsommer.
Og tusindfold tætner sig Mindernes Hær,
med Skygger, med Sol og med Blommer.

Og Hjærterne glædes alt som de grønne Trær,
  frydes som de Roser og de Blommer;
thi Livslykken frelstes frem over alle Skær,
med sejrende Magt i Skærsommer.

Og Hjærterne grunder alt som de grønne Trær,
  dugges, som de Roser og de Blommer;
vel véd de, der venter en Kvæld bag Dagens Færd,
og Løvfald bag fagrest Skærsommer.

Men dejligt at gro under Livets grønne Trær,
  elskende Dagen og dens Blommer,
og Vindenes Vandren og Stjærnernes Skær
og Bølgernes Blink i Skærsommer.

Og herligt at virke i Tro paa Livets Værd,
  aande blandt dets Roser og dets Blommer;
og lifligt at graane med den vor Sjæl fik kær
i Hjærternes fejre Skærsommer.

Saa byg endnu længe blandt de grønne Trær,
  Roser og yndelige Blommer,
med vinkende Haab over Mindernes Skær —
endnu er det Sol og Skærsommer.
</body>
</poem>

<poem id="henriksen2019082811">
<head>
    <title>Mindesang</title>
    <subtitle>
        <line>Højskolelærer Rasmus Laursen.</line>
        <line>Død den 15. August 1914.</line>
    </subtitle>
    <firstline>Et Kors og et Navn — jeg stirrer en Stund</firstline>
    <source pages="39-40"/>
    <dates>
        <event>1914-06-15</event>
    </dates>
    <quality>korrektur1,kilde,side</quality>
</head>
<body>
Et Kors og et Navn — jeg stirrer en Stund,
til i Hulken mit Hjærte forstaar:
Saa faldt ogsaa han; og jeg ser ham saa grant,
som vi mødtes i Ungdommens Aar.

Den djærve Svend med den glade Gang,
en Færden, som Solskin at se;
det varme Haandslag, det aabne Sind —
og hvem lo vel, som <i>han</i> kunde le!

Af Folkets Urgrund et Sprudlevæld,
et sangfyldt, tonende Bryst.
Det danskeste, der er i Verden til,
fik Ord i hans frejdige Røst.

Al Træthed og Tynge saa fjærnt, saa fjærnt,
en Vilje saa vaagen og grej;
<i>den</i> aanded over hans Morgensind,
og fuldnøje han vidste sin Vej.

Og saa drog han ud til den herlige Lod
at vidne om Livet, der gror,
at sprede af Aandssæd en skinnende Skat
til Grøde for Fædrenes Jord. —

Bestandig dit Billed, mens Aarene sank,
stod lyst i mit Minde og lo:
Du glade Gut med det gæve Mod
og i Hjærtet saa trøstig en Tro.

Jeg véd, Du har tjent som en trofast Svend
det Livskald, der gyldned din Færd.
Og nu er Du død — men priset din Dag,
der tilvisse var Gærningen værd!
</body>
</poem>

<poem id="henriksen2019082812">
<head>
    <title>Nattevagt</title>
    <firstline>Saa tykt et Mulm over Vange</firstline>
    <source pages="41-43"/>
    <quality>korrektur1,kilde,side</quality>
</head>
<body>
Saa tykt et Mulm over Vange —
            hvem ser, hvor Stierne gaa?
Og Duggen driver saa dødt i Græsset,
            og Askens Grene er graa.

Forlængst har Sommerens Sangerkor
            den skumrende Skov forladt;
nu skogrer kun Frøernes Skræppen
            gennem den snigende Nat;

og over de sivende Sumpe
            forvildede Vibers Hvin,
og Græshoppers tomme Gneldren
            og listende Genfærdstrin. —

Saa svøbende koldt slaar Nattesuset
            I om vore Skuldre ind,
mens Tankerne trænges og drages
            mod Tvivlens filtrede Spind.

Ej levende Lys at øjne
            fra det brandrøde Næ forsvandt
Slaa Faklerne, Venner, saa Gnisterne fyger
            mod Skyggerne Synet bandt!

---

Saa fjærnt og flygtende borte
            Skærsommerens vældende Dag,
dens stigende Tonestrømme
            mod Timernes gyldne Tag.

Vi ser paa hverandre saa mange,
            som agted paa Tidernes Tegn,
som rakte hverandre Hænder
            vort Eje til Værn og Hegn.

Vi lytted mod Drømmekvidder
            og spejdede spændt mod Øst;
men Kvidderet tav og forgæves
            vi bied paa Gryets Trøst.

Saa længe vi vaaged og vented —
            gaar aldrig Sol over Sø?
Skal al vor Stunden mod. Atterdag
            i stille Forbløden dø?

---

O, om nu med et det blaaner
            med Purpur om Verdens Rund!
Og Tykning og Taager løftes
            fra Rummets dybeste Bund!

Om mod os, manende modigt,
            det synger som Skjoldegny;
gaar frem i et stormende Tonebrus,
            som Døn under Sommersky!

Om frem fra Hornenes Munde,
            der runger et Raab over Gaard,
i Fryd og favnende Vælde:
            Paany er det Morgen og Vaar!
</body>
</poem>

<poem id="henriksen2019082813">
<head>
    <title>Knuged Løvfaldskaar —</title>
    <firstline>Knuged Løvfaldskaar vort Hjærte?</firstline>
    <source pages="44-46"/>
    <quality>korrektur1,kilde,side</quality>
</head>
<body>
Knuged Løvfaldskaar vort Hjærte?
Droges vi mod Sløvsinds Fælder?
Lytted vi mod Tvelydsrøster,
Snogehvislen, Narrebjælder,
efter alskens Ravneraab?
Flimred Irlys os om Foden?
Gik vi vild i Vinterødet?
Har Decembers Frosthæl dødet
hvert et mandigt Morgenhaab?

Mod, I Hjærter, Dagen stiger,
Sol slaar ind om nøgne Stammer;
Heimdalsbuens høje Farver
over Verdenshvælvet flammer.
Stryg af Sindet Nattens Gus!
Der staar Glans af Genbyrdstider,
bag de sortblaa Tordenvolde.
Sangerhjærter, Stridsmænd bolde —
Lyt bag Fjærnets barske Brus!

I, som famled blindt mod Verden,
mærk det kalder Jer fra Hjemmet!
Hør i Gryet Gjallerhornet,
Fylkingsraabet tusindstemmet,
Kræfters klare Samlingskor!
Aa, lad Blæst og Byger feje
bort al Svagsinds Klynk og Klage!
Giv vort Land dets Mænd tilbage
og vort Skæbneskib dets Ror!

Bort fra alt, der brød og splitted:
Storstadsbruset, Blændværksglansen
Bort fra fremmed Vidskabs Veje!
Hjem at hejse Æreskransen
over Fædres Odelsgaard!
Hjem til Slægtens Abildhave,
hvor de blide Blomster dryssed,
til det sorte Brød, vi kyssed
tyst med Tak for Frimandskaar!

Hjem til Muldens Duft i Natten;
til vor Barndoms glade Stuer,
der, hvor Hænder stille foldes
under Salmesangens Buer;
hjem, hvor Gøg Skærsommer spaar!
Hjem at højne Værn om Vange,
hjem at lægge Haand paa Plove!
Hjem at plante Eg i Skove
under Stjærneskud i Vaar!

Saml os i en salig Time
Ættens Aand fra fordums Dage:
Arbejdsviljens unge Iver,
Nøjsomhedens stille Sage,
Pligtens stolte Værnebud!
Lad os trofast knytte Kæde
Haand i Haand, vor Slægt til Ære;
og i Tro vort Banner bære
mod det unge Morgenbrud!
</body>
</poem>

<poem id="henriksen2019082814">
<head>
    <title>Højskamling</title>
    <subtitle>1844 — 4 Juli — 1914.</subtitle>
    <firstline>Sol og Sommertide —</firstline>
    <source pages="47-49"/>
    <quality>korrektur1,kilde,side</quality>
</head>
<body>
Sol og Sommertide —
dyre Minders Kor!
Se Dig ud saa vide
over Fædres Jord!
Lad dit Hjærtes Luer
vejre Mishaab bort;
alt, hvad her Du skuer,
blev for evig vort!

Vort, trods Vold og Vaade,
Tvangs- og Trængselskaar;
vort af Himlens Naade,
som for tusind Aar.
Vel kan Mandsværk dødes,
trues Slægtens Tarv:
aldrig, aldrig ødes
Folkets Odelsarv.

Slog os Folkesorgen,
stævnedes vor Lund:
end staar Fædreborgen
fast ved Bælt og Sund.
Atter fostres Drømme
om en Folkevaar,
dybe Viljestrømme
gennem Hjærter gaar.

Hu til Værn og Værge
gror i stærke Sind;
Tro, der flytter Bjærge,
vier Manddom ind.
Mod den Dag, der kommer,
Ævners Magt er spændt;
mod en ny Skærsommer
er vort Hjærte vendt.

Ja, mens Varselsraabet
gjalder om vor Gaard,
frygtløst Ungdomshaabet
voksne Vinger slaar.
Nye Tider tændes
der, hvor Tvivlen stred;
Verdensskæbner vendes,
o, hvem véd — hvem véd!

Sejr os er forjættet —
strid, som bedst du véd:
trøstigt, tro, utrættet,
som de gamle stred!
Se: fra Tider fjærne
flammer Hjærters Baal
under Somrens Stjærne
mod vort Fremtidsmaal!
</body>
</poem>

<poem id="henriksen2019082815">
<head>
    <title>Sædemand</title>
    <firstline>Kun rolig Gang, besindigt Kast</firstline>
    <source pages="50"/>
    <quality>korrektur1,kilde,side</quality>
</head>
<body>
Kun rolig Gang, besindigt Kast,
saa jævnt, om end dit Haab har Hast;
strø ud i Høst og tidlig Vaar,
en Verden vaagner mens Du saar.
Kun trøstigt frem og uforsagt,
strø ud saa langt din Haand har Magt;
strø ud, strø ud i Herrens Navn
til Folkefryd, til Folkegavn!
Faldt Frø blandt Tjørn, ved Alfarvej,
i gruset Grund, saa sørg blot ej;
hvert Frøkorn ser Gud Herren til,
og hvert faar Vækst, som han det vil.
</body>
</poem>

<poem id="henriksen2019082816" variant="henriksen2019072113">
<head>
    <title>Archibald Douglas</title>
    <subtitle>Efter Th. Fontane.</subtitle>
    <firstline>Nu har jeg det baaret i otte Aar</firstline>
    <notes>
        <note>* Den skotske Adelsslægt Douglas harspillet en fremtrædende Rolle i Skotlands gamle Historie og nævnes allerede i det 12. Aarhundrede. Douglas’erne optraadte snart som Kongehusets mægtige og hengivne Støtter, snart laa de i blodig Strid med Kronens Indehaver. Digtet handler om et Medlem af Slægten, der tidligere havde staaet Kongen nær, men var dømt til Landsforvisning, som mistænkt for at have deltaget i Oprørsforsøg.</note>
        <note>Gendigtning af Theodor Fontane: <xref type="translation" poem="fontane2019072101"/>.</note>
    </notes>
    <source pages="51-55"/>
    <quality>korrektur1,kilde,side</quality>
</head>
<body>
Nu har jeg det baaret i otte Aar;
hvem tynged saa haard en Dom?
Hvor Verden altid var skønnest før,
jeg fandt den øde og tom.
Nu træder jeg for hans Øjne frem,
saa ringe man her mig ser;
han vil ikke nægte min simple Bøn,
hvor kan jeg vel skade ham mer?
Og bærer han end det gamle Nag,
fast jeg blev ældet og graa,
saa komme, hVad der i Verden vil,
jeg grunder kun lidt derpaa.

Det var Grev Douglas. Han satte sig ned
til Hvile ved Bjærgets Sti.
Han stirred ud imod Mark og Skov,
og sagte faldt Øjnene i.
Han bar et Harnisk, rustent og tungt,
derover en Pilgrimsdragt —
Men hør! Fra Skoven brusede frem
den vilde, stormende Jagt.
Og Sand og Støv ophvirvledes tykt;
det blinked af Spyd og Spær.
Og før Grev Douglas fik rejst sig op
var Hest og Rytter ham nær.

Der sad Kong Jakob saa højt til Hest;
dybt bøjet Grev Douglas stod.
Straks Blodet Kongen til Kinden fo’r,
men Douglas ham raabte imod:
,,Kong Jakob, vend naadig dit Blik herned,
og hør mig en Gang i Ro!
Hvad mine Brødre mod Dig forbrød
fik ej i mit Hjærte gro.
Tænk ej paa det gamle Douglas-Nag,
som Aarenes Løb gav Læ!
Tænk hellere paa din Barndomstid,
da jeg gynged Dig paa mit Knæ!

Tænk heller tilbage paa Stirling Slot,
hvor jeg Legetøj til Dig skar,
hvor jeg løfted Dig op paa din Faders Hest,
og Du løfted det Sværd, jeg bar!
Tænk heller tilbage paa Linlithgow,
paa Søen og Fuglenes Sang,
hvor jeg lærte Dig ride og svømme og dykke,
og fiske og jage i Vang!
Og tænk paa alt, hvad der fryded dit Sind,
og gjorde Dig Dagen kær —
Nu har jeg det baaret i otte Aar,
at jeg en Douglas er!'' —

,,Jeg ser Dig ikke, Grev Archibald!
din Stemme hører jeg ej.
Det er som en Tone fra svunden Tid
jeg møder igen paa min Vej!
Den Tone mig klinger fortroligt sød;
jeg lytter endnu til dens Sprog.
Men stærkere lyder en anden Røst:
en Douglas, det er Du dog!
Jeg ser Dig ej, jeg hører Dig ej!
Det er alt, hvad jeg tør og kan!
En Douglas, der for mine Øjne kom,
var altid en dødsdømt Mand!''

Kong Jakob spored sin høje Hest,
opad gik nu hans Ridt;
men Douglas greb hurtigt i Tømmen fat,
og holdt saa med Kongen Skridt.
Vejen var stejl og Solen stak,
og Brynjen tynged hans Fjed;
men skønt han snublede nu og da,
han fulgte dog stadig med:
,,Kong Jakob! Før bar jeg dit Kongesværd
hvor var jeg frejdig og kæk!
Nu vil jeg kun lede din Hest i Stald
og fylde Hø i dens Hæk,
og strø dens Leje og strigle dens Hals,
og hente den Havre og Vand,
blot jeg maa aande paany den Luft,
der staar om mit Fædreland.
Men vil Du det ej, saa gør Smærten kort
jeg skal dog en Gang høstes som Hø —
og drag dit Sværd og hug kun til,
og lad mig paa Timen dø!''

Kong Jakob sprang ned fra sin høje Hest,
i Smil, skønt hans Kind var bleg;
af Skeden drog han sit blanke Sværd,
men falde lod han det ej:
,,Kom, tag det, og bær det paany som før;
nu kender jeg grant din Hu!
Thi den er trofast til Sjæl og Sind,
der elsker sit Land, som Du.
Og nu vil vi ride til Linlithgow
— ved min Side din Ganger gaar —
og der vil vi jage og fiske paany,
som en Gang i vor Ungdoms Aar!''
</body>
</poem>

<poem id="henriksen2019082817">
<head>
    <title>Engelbrekt Engelbrektson</title>
    <subtitle>Efter K. G. Ossian-Nilsson.</subtitle>
    <firstline>Engelbrekt red sig for Vadstena By</firstline>
    <notes>
        <note>* Den svenske Bondehøvding Engelbrekt Engelbrektson rejste 1434 Dalkarlene til Opstand mod Unionskongen Erik af Pommern og mod hans indsatte tyranniske Fogder, af hvilke den svenskfødte Jøsse Eriksson ansaas for den værste.  Da Rigsraadet tøvede med at gøre fælles Sag med Engelbrekt, drog han med en Bondehær til Vadstena for at tvinge Raaderne.  Efter en kort Tid at have været Rigsforstander, blev Engelbrekt allerede 1436 myrdet af en personlig Uven.</note>
        <note>Karl Gustav Ossiannilsson (1875-1970), svensk forfatter og oversætter.</note>
    </notes>
    <source pages="56-58"/>
    <quality>korrektur1,kilde,side</quality>
</head>
<body>
Engelbrekt red sig for Vadstena By
med tusind Bønder fra Dale.
Bag sorte Graner saas Lyset gry:
Da raabte Høvdingen: ,,Dagen er ny,
og med Rigets Herrer vi tale,
i høviske Ord, men med passende Gny
og ve dem, der kun Løfter os male!

Gud naade den Foged, der lægger sin Haand
paa Sverriges Svende og Tærner;
og Herrerne, om de ej bryder hans Baand.
Men er deres Ord kun som troløst Sand,
saa driver vi ud dem af Sverriges Land;
saa slaar vi dem ind deres Hjærner
med Skækter og Morgenstjærner.''

Bønderne drog imod Vadstena By —
og Minerne Uvejr bebude.
De nærmede sig som en Tordensky,
just som Dag over Tage begyndte at gry,
og Herrerne spejded bag Rude.
Og hastigt Visen sig vendte paany:
,,Hvem er det, som mylre derude?

Hvad gælder Jer Rejse, I ærlige Mænd,
I tusind Bønder fra Dale?
Hvad er nu i Sverrig paa Færde igen?''
,,Se, med os er Engelbrekt, Sverriges Ven;
og sover de Vadstena Haner end,
se, Tiden er vor, og vi gale,
at Dagen er vaagen i Dale!''

Engelbrekt mødte i Herrernes Sal
og agted ej Øjnenes Vrede:
,,Af glatte Ord har I nok mig sagt;
det sidste Valg for Jer Haand er lagt!
I gøre mig ærligt Rede,
og sige aabent, hvad er Jer Agt —
eller kastes derud til de vrede!

Ej halvt vil jeg bygge Frihedens Værk
for Sverriges Svende og Tærner:
I vide os Ret, Hr. Bisp, eller mærk
hvor lidt Jer baader Jer viede Særk.
En Skalk er en Skalk, om Læg eller Klærk
ej Forskel paa Skalkes Hjærner
gør Skækter og Morgenstjærner!''

Engelbrekt dømte i Vadstena By,
holdt Junker og Bisp i Kraven —
Bønderne spændte Buer mod Sky:
højt imod Svalen steg deres Gny,
som Fugleraab i et Morgengry —
thi Natten var heden dragen,
og paa Himmelens Bro stod Dagen.
</body>
</poem>

<poem id="henriksen2019082818">
<head>
    <title>Sten Sture</title>
    <subtitle>Efter Edv. Bäckström.</subtitle>
    <firstline>Hr. Sten, den unge Sture</firstline>
    <notes>
        <note>* Det er Sten Sture den yngre, der her er Tale om. Han var Fører for det Parti i Sverrig, som i det andet Aarti af det 16. Aarhundrede søgte at løsrive Landet fra Forbindelsen med Danmark og Norge. I Begyndelsen af Edv.  Bäckströms Digt staar at han kæmped ,,i Dufnäs Skog''. Det er imidlertid senere bevist, at det ikke var her, men ved Vädla, i Nærheden af Stockholm, Sten Sture i 1517 kæmpede mod Christian den andens Hær, og jeg har derfor uden Betænkning ændret Stedsangivelsen. Den guldhaarede Yngling, der førte Sten Stures Hovedbanner i Slaget ved Bränkyrka, var Sverrigs senere Konge, Gustav Eriksson Vasa. StenSture blev dødelig saaret ved Aasunda i Januar 1520.</note>
    </notes>
    <source pages="59-60"/>
    <!-- TODO: Find originalen -->
    <quality>korrektur1,kilde,side</quality>
</head>
<body>
Hr. Sten, den unge Sture,
han kæmped ved Vädla Høj. —
Aa, dersom jeg ejed Vinger,
vel véd jeg, hvorhen jeg fløj!
,,I ærlige Dalebønder,
slaa Skjolde og Hjælme sønder!
Os fælder ej Frygt — gaa paa!
Saa mangen jeg ser her i Skaren,
som første Gang gaar mod Faren;
men Ridderslag kan han faa!''

Hr. Sten, den tapre Sture,
holdt Slag ved Bränkyrka By.
Aa, dersom jeg ejed Vinger,
saa vilde didhen jeg fly:
,,Her gælder det: Staa eller falde!
hvem bærer — fremmerst af alle -
vor Fane dens Hædersvej?''
Da traadte der frem, guldhaaret,
en Yngling, af Skæbnen kaaret,
og svarede: ,,Det gør jeg!''

Hr. Sten, den ædle Sture,
han faldt ved Aasunda Sø. —
Aa, dersom jeg ejed Vinger,
saa fløj jeg didhen at dø!
Der laa han slagen og saaret,
mens Sneen strøg ham om Haaret,
og saa imod Dødens Land:
,,Hvi blegner I, Mænd, for Døden?
Frit Mod! Thi naar størst er- Nøden,
vist finder nok Gud sin Mand!''
</body>
</poem>

<poem id="henriksen2019082819">
<head>
    <title>Alle</title>
    <subtitle>Efter Conrad F. Meyer.</subtitle>
    <firstline>Og Aanden sagde: Løft dit Blik! Mit Øje</firstline>
    <source pages="61-62"/>
    <notes>
        <note>Gendigtning af schweizertyske Conrad Ferdinand Meyers <xref type="translation" poem="meyer2019082901"/>.</note>
    </notes>
    <quality>korrektur1,kilde,side</quality>
</head>
<body>
Og Aanden sagde: Løft dit Blik! Mit Øje
fortabte sig blandt Solsky’r i det høje.
Der saa jeg Herren med de tolv ved Bordet;
han brød sit Brød og talte Almagtsordet.
Hver Sjæl paa Jord, ham alle lige kære,
han bød, vidtfavnende, velkommen være.

Og Aanden sagde: Løft dit Blik! Med Bæven
jeg saa en Kæmpedug i mægtig Svæven.
Hænder i Tusindtal alt Brødet brøde,
men Bordets Ender bort i Taager fløde.
Og paa de kolde Trapper længst tilbage
der sad de sultende i lydløs Klage.

Og Aanden sagde: Løft dit Blik! Jeg skued
et Festmaaltid saa langt sig Himlen bued.
Der randt det dybe Væld fra Edens Lunde,
og der var Næring nok for alles Munde.
Alverdens Folk tog Plads som helst de vilde;
enhver blev mæt og intet gik tilspilde.
</body>
</poem>

<section>
<head>
    <title>1914-1915</title>
</head>
<content>

<poem id="henriksen2019082820">
<head>
    <title>Land, mit Land —</title>
    <subtitle>Avgust 1914.</subtitle>
    <firstline>Land, mit Land, nu vokser Vejret</firstline>
    <source pages="65-67"/>
    <quality>korrektur1,kilde,side</quality>
</head>
<body>
Land, mit Land, nu vokser Vejret
længe varslet, vildt og stort;
Høstens høje Guldsol ruller
mod et Blodslugs Kæmpeport.
Tordner mod os Dommens Time?
Summes op hver Skyld og Brist?
Har en Verdensskæbne voldet
os den sidste Naadesfrist?

Skal vort Hjærtes dyre Eje
nu i Surturbranden dø?
Denne Sagnets Svanerede
ankret i den salte Sø!
Denne Guders hvalte Højsal!
Denne Slægters frelse Gaard!
Dette Hjem, hvor Barnets Stjærne
end har Glans til graanet Haar!

Tænk, om disse solblaa Strømme
skifted Tonefald og Røst!
Om de dybe Skove sused
andre Sange mod vort Bryst!
Om det sank, det Korsets Banner,
plantet fast i Rigets Hegn,
og Skærsommerhimlen sortned
under Nordens Stjærnetegn!

Nej og nej — hver Tvivl forbandet
nu er Folkets Samlingsdag.
Hvert et Sind sig magtfuldt knytte
fast til fælles Værnetag!
Vaagne Viljer, stærke Hjærter,
Offermodets Bavnebaal —
Kend et mægtigt Svulm af Kræfters
Sammenspil som Sang af Staal! —

Fædreland, vort Hjærtes Lykke,
aldrig elsket før som nu;
maa Du frelst i Vaarsol skinne,
kronet af vor Æreshu!
Hærdet fast til højnet Stræben,
under Farens Flammesky,
stride frem al Folkets Vilje
mod et genrejst Danmarks Rosengry!
</body>
</poem>

<poem id="henriksen2019082821">
<head>
    <title>Mødet</title>
    <firstline>En svindende Høstdags Synken</firstline>
    <source pages="68-73"/>
    <quality>korrektur1,kilde,side</quality>
</head>
<body>
En svindende Høstdags Synken
mod Aarets solløse Hæld,
mens Vange visned og døde,
og Krager fløj hjem mod Kvæld.
Jeg gik under Graavejrshimlen
voldgivet Tankernes Væld.

De Tanker, de kvidende Drømme
om Danmark i yderste Nød,
om Folket og Fædrelandet,
og alt, hvad vi slet forbrød.
Hvad Vaade om Stormflodsbølgen
sig mod vore Kyster brød!

Saa tungt sig vaanded mit Hjærte,
saa haabløst sortned min Hu;
det var, som de bovnende Skyer
var mættet med Graad og Gru,,
som tegned Saga vor Skæbne:
sit: aldrig mer — eller nu!

Da hørte jeg Skridt ved min Side,
en Mandsrøsts hilsende Ord.
Jeg svared og stirred, mens Mindet
søgte ad slyngede Spor:
Vist skulde jeg kende den Stemme,
men vejvildt Tankerne fo’r.

Hvor kom han vel fra? Fra Heden?
Fra Skoven og Fuglenes Fløjt?
Fra Ploven eller fra Essen?
Fra Baaden i Brændingens Sprøjt?
Jeg saa kun, han bar sit Hoved
saa trøstigt, mandigt og højt.

Og mens vi fulgtes som Fæller
langs frostbidte Grenes Hang,
vi skifted Ord om det rundne
og Tidernes Skæbnegang;
om alt, hvad Sindene tynged
og hvad i Hjærterne sang.

Jeg saa i hans vaarblaa Øjne
alt hjemligt saa kendt og nært;
hans jævne, trofaste Tale
bevæged mit Sind saa sært.
Det vælded frem af mit Minde
alt, hvad jeg fik dybest kært.

Hvem var han? Det skæggede Hoved,
og Røsten, saa velbekendt?
Den grove Vams som en Brynje
om Bringehvælvet spændt!
En Haandbag, brunet og aaret,
fortrolig imod mig vendt!

En Kæmpe? Nej, han gik der
saa jævnt, som den eller hin.
Jeg skotted til Siden: hans Skulder
var netop i Højde med min;
men Jorden fjedrede under
hans faste,, rolige Trin.

Og alt som hans Tale voksed,
og Ord sig lænked til Ord,
det var, som forglemte Røster
brød frem i et vaarligt Kor.
Det sang om mit Hoved som Svaner,
der hilste Fædrenes Jord.

Saa trygt at gaa ved hans Side,
som under en Højskovs Hang;
det var som Strømme, der bar mig,
og Blodet fortned sin Gang.
Det svulmed højt i mit Hjærte,
og Kraftens Kilder de sang.

Det var som i Aarets Øde,
jeg hørte Væksterne gro;
det dufted af Maj og Mynte,
mens Sol over Bølger lo;
og højt over Tvivlens Dybder
slog Haabet sin Stjærnebro.

Jeg saa som et Vejr af Vilje,
der flængede Mulm og Sky,
et Tog, som af buldrende Faner,
der fløj mod et soltændt Gry,
en Tro, der stod frem af Døde
og rejste mit Folk paany. —

Jeg aandede dybt — han standsed.
Hans Blik mig brændte imod:
Vi ses vel igen! Jeg vidste
min Sjæl hans Sjæl forstod.
Han knuged min Haand — det bølged
saa varmt om min Hjærterod.

Hans Høvdingesmil mig mødte
for Solfaldets aabne Dør;
og brat mig toges fra Synet
det blindende Drømmeslør:
Jeg kendte igen de Øjne,
skønt aldrig jeg saa dem før.

Ham var det: vort Haab, det sidste,
for Rigets forblæste Hegn.
Og Hjærterne, Løvemærket,
og Sværdet og Korsets Tegn —
Jeg saa, hvem der stod ved min Side
i Aftenens sivende Regn.

Han gik — jeg saa ham paa Højen,
hvor Bonden samled sit Spænd.
Der stod han i Solfaldsgløden
aarvaagen med Kno mod Lænd.
Det var som i Farens Time,
han kaldte ad sine Mænd.
</body>
</poem>

<poem id="henriksen2019082822">
<head>
    <title>Solhverv i Norden</title>
    <subtitle>
        <line>Efter Kongestævnet i Malmø.</line>
        <line>December 1914.</line>
    </subtitle>
    <firstline>En Rift i det martrende Mørke</firstline>
    <source pages="74-75"/>
    <quality>korrektur1,kilde,side</quality>
</head>
<body>
En Rift i det martrende Mørke,
et Skimt af det evige Blaa,
Forjættelsens løftende Højsang
om alt, hvad vi elsked at naa;
et Vaarbrud i Nedfaldets Øde,
en Magt imod Uvejrets Lyn,
mens Højnordens hellige Stjærne
fremglimter paany for vort Syn.

O, Drømmenes Haab, som vi fjæled
i Hjærtets forborgneste Gem,
mens Øjne spejded mod Øjne
og Hænderne famled sig frem!
Nu gløder der Gry over Tinder,
indviet ved Haandslagets Pagt;
og Viljer i Norden skal hamre
med samstemte Hjærter i Takt.

Mens Dønet fra Ragnaroksdysten
slaar ind mod vor stenstrøde Bred,
med krystende Knoer om Sværdet
staar Vagt vi for Arnernes Fred;
for Fremtidens mægtige Svulmen,
for Liv, der mod Højderne gror —
og Verden skal række sin Krone
det fri og treenige Nord.
</body>
</poem>

<poem id="henriksen2019082823">
<head>
    <title>Under Nyaarsnyet</title>
    <subtitle>1915.</subtitle>
    <firstline>Se op! Der staar det drømmeskært</firstline>
    <source pages="76-77"/>
    <quality>korrektur1,kilde,side</quality>
</head>
<body>
Se op! Der staar det drømmeskært
    I Solfaldsguldets Segnen!
Saa mangt, af Tiden længst fortært,
gaar mod os frem, saa hjærtenært,
    af Minders stille Blegnen.
I Øjeblikkets Ønskestund
er lukt vort Sind og tavs vor Mund;
men dybt sig aabner Aandens Sans
    mod Fremtidskorets Brus.
Og Haabet hvælver Stjerneglans
    om Fædres frelse Hus.

Maa Aarets Herre naadiggod
    os hver og en beskære
saa fast en Hu, saa frit et Mod
— for Halvsind læns og Ladhedsblod
    og Ømhed for vor Ære.
En trofast Barm, en aaben Haand,
en væbnet Arm, en rede Aand;
et Kærlighedens Flammebaal
    slaa Vagt omkring vort Bo :
Med Gud, med Gud, for mandigt Maal
    af Hjærtets dybe Tro!

Ja, vil vi vare Danmarks Tarv
    fra Gry til Stjærner daane;
og samle Ved om Sjælens Marv
til Voksemagt, til Fremtidsarv
    mens Dage gro og graane.
Og agte vel paa Tidens Vink,
det dyre Nu, det Skæbneblink,
der skiller mellem Død og Vaar
    og vender Verdners Gang.
Og taarne Fædrelandets Gaard
    og gærde om dets Vang.
</body>
</poem>

<poem id="henriksen2019082824">
<head>
    <title>Morgen</title>
    <firstline>Lad det fly med de farende Vinde</firstline>
    <source pages="78-79"/>
    <quality>korrektur1,kilde,side</quality>
</head>
<body>
Lad det fly med de farende Vinde,
dette Sløvsindets biindfødte Kuld!
Lad os rense det ud af vort Hjærte,
hvad der voksed af Mismodets Muld!

Sæt en trodsende Tro mod den Kæren,
der gik frem af de trætnendes Hu!
Kan hænde en stridsrustet Vilje
faar raade sin Skæbne endnu!

Vist gryr en Nyskabelsens Morgen,
naar den største sin Vilje har sagt.
I en lykkelig Stund lad den mødes
med vor villende Menneskemagt!

Lad os vie vor Id til dens Ære,
vor Ildhu til Dagen, der gror;
at et Livsværk maa efter os skinne,
naar Hjærter er Jord under Jord!

Lad os stride med ærlige Hænder
fast krystet om Plov og om Sværd!
Lad os fylke de fromme, de stærke,
for Genrejsningens fribaarne Færd!

Over Blodsky’r gaar sejlende Svaner
i Sus mod vor hjemlige Strand —
End lyser Forjættelsens Himmel
i Sol over Fædrenes Land!
</body>
</poem>

</content>
</section> <!-- 1914-1915 -->

</workbody>
</kalliopework>

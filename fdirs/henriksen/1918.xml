<?xml version="1.0" encoding="UTF-8"?>
<!DOCTYPE kalliopework SYSTEM "../../data/kalliopework.dtd">
<kalliopework id="1918" author="henriksen" status="complete" type="poetry">
<workhead>
    <title>Romantiske Digte</title>
    <year>1918</year>
    <notes>
        <note>Teksten følger Hans Henriksen: <i>Romantiske Digte</i>, E. Jespersens Forlag, Kbh., 1918.</note>
    </notes>
    <pictures>
        <picture src="1918-p1.jpg">Titelbladet til <i>Romantiske Digte</i> (1918) lyder ,,Hans Henriksen / Romantiske Digte / E. Jespersens Forlag · København / Cammermeyers Bogh., Kristiania. Hovedkommissionær / for Norge.''.</picture>
    </pictures>
    <source facsimile="130023570883_color" facsimile-pages-num="78" facsimile-pages-offset="6">Hans Henriksen: <i>Romantiske Digte</i>, E. Jespersens Forlag, Kbh., 1918.</source>
</workhead>
<workbody>

<prose id="henriksen2019072101">
<head>
    <title>[Forord]</title>
    <source pages="5"/>
    <quality>korrektur1,kilde,side</quality>
</head>
<body>
Titelen dækker ikke helt Samlingens Indhold; men
den skulde være et Vink om, at disse Oversættelser eller
Gendigtninger efter noget af det bedste af det sidste
Aarhundredes nordevropæiske Lyrik har Tilknytning til
Tider, der ligger hinsides Nytidens Naturalisme og
Materialisme. Disse Digte har Toner, der ogsaa klinger
i den ældre danske Poesi, som er os alle kær og fortrolig.
De giver Udtryk for nogle af de fællesmenneskelige
Følelser, som vedbliver at være; de har ofte Folkevisens
enkle Form, og de vil ventelig, hvis jeg ellers har
været heldig med Overførelsen til vort Sprog, kunne
blive til Glæde for de mange - om de naar ud til dem.
<nonum><right>H. H.</right></nonum>
</body>
</prose>

<section>
<head>
    <title>England</title>
</head>
<content>

<section level="2">
<head>
    <title>John Clare (1793-1864)</title>
</head>
<content>

<poem id="henriksen2019072102">
<head>
    <title>Kærlighedslandet</title>
    <firstline>O, Verden er for haard for Dig, med Møje og Besvær</firstline>
    <notes>
        <note>Gendigtning af John Clare: <xref type="translation" poem="clare2019072101"/>.</note>
    </notes>
    <source pages="9-10"/>
    <quality>korrektur1,kilde,side</quality>
</head>
<body>
O, Verden er for haard for Dig, med Møje og Besvær,
o, denne Jord, hvor barsk en Jord for Dig, som jeg har kær.
Var der en Plet i Verden vid, som blomstred eviggrøn,
med Dig den blev et Paradis, saa mild og morgenskøn.

O, der at plukke Brombær, ja — og Slaanens hvide Gren;
hvad Fryd og Lykke for os to fra Gry til Aften sen.
Og hvile paa en Græsbænk, hvor ej mindste Straa er brudt
af Smærtens Hænder i et tungt og taarefyldt Minut.

For der er altid Sommer blid, skønt Slaanen staar i Flor,
og Vintrens Stormsang døves straks af Vaarens Fuglekor.
Og Maaned kommer, Maaned gaar, med Sol og Stjærneskin,
og alt indaander Dejlighed og Drømme i dit Sind.

Ja, der at bygge os en Vraa i Lykkens lyse Egn,
og kun at stænge Hjemmets Dør for Sus af Blæst og Regn -
langt, langt af Led fra Verdens Strid, mer haard end Regn og Blæst,
der fandt vor Kærlighed det Skjul, der huede den bedst.

O, elske der og leve der med Dig, mit Hjærtes Skat;
o, leve der og elske der i Sommer Dag og Nat!
Den vilde smelte hen i Smil, den moderlige Jord.
naar Eden blomstred frem paany i Kærlighedens Spor.
</body>
</poem>

</content>
</section> <!-- John Clare (1793-1864) -->

<section level="2">
<head>
    <title>Alfred Tennyson (1809-1892)</title>
</head>
<content>

<poem id="henriksen2019072103">
<head>
    <title><num>I.</num>O, Tid, der er ej mer!</title>
    <toctitle><num>I.</num>O, Tid, der er ej mer!</toctitle>
    <indextitle>O, Tid, der er ej mer!</indextitle>
    <linktitle>O, Tid, der er ej mer!</linktitle>
    <firstline>Forgæves Graad - ej véd jeg, hvad Du vil</firstline>
    <notes>
        <note>Gendigtning af Alfred Lord Tennyson: <xref type="translation" poem="tennyson2019072301"/>.</note>
    </notes>
    <source pages="11-12"/>
    <quality>korrektur1,kilde,side</quality>
</head>
<body>
Forgæves Graad - ej véd jeg, hvad Du vil.
Graad, som fra Dybet af en uklar Frygt
gror frem i Hjærtet, slørende vort Blik
ved Synet af den glade, gyldne Høst,
ved Tanken om den Tid, der er ej mer.

Skøn, som det første Solstrejf paa et Sejl,
der bær vor Ven fra Underverdnen hjem,
trist, som den sidste Rødme over det,
der svinder med, hvad kært vi har ombord,
saa trist, saa skøn, den Tid, der er ej mer.

Saa fjærn, saa sær, som i det aarle Gry
den første Lyd fra en halvvaagnet Fugl
til Øret naar hos den, der snart skal dø,
mens Dagen langsomt lysner Rudens Glar,
saa fjærn, saa sær, den Tid, der er ej mer.

Kær som de Kys, der nu er Mindets Skat,
og sød, som dem vi haabløst drømte trykt
paa Læber, modnede for andres Lyst,
som Kærligheden dyb, som Smærten grum;
o, Død i Liv - o, Tid, der er ej mer!
</body>
</poem>

<poem id="henriksen2019072104">
<head>
    <title><num>II.</num>Et Farvel</title>
    <toctitle><num>II.</num>Et Farvel</toctitle>
    <indextitle>Et Farvel</indextitle>
    <linktitle>Et Farvel</linktitle>
    <firstline>Flyd, køle Bæk, mod Havets Favn</firstline>
    <notes>
        <note>Gendigtning af Alfred Lord Tennyson: <xref type="translation" poem="tennyson2019072101"/>.</note>
    </notes>
    <source pages="13"/>
    <quality>korrektur1,kilde,side</quality>
</head>
<body>
Flyd, køle Bæk, mod Havets Favn,
en Drøm er lagt tilbage.
Hos Dig jeg gik for sidste Gang
nu og for alle Dage.

Flyd tyst i Eng og under Løv,
bliv Flod, hvor Bølger jage -
dit Sølvspejl saa jeg sidste Gang
nu og for alle Dage.

Men Asp og El vil skælve her
og Aftenvinde klage,
og Bien summer her hos Dig
nu og for alle Dage.

Og tusind Sole vil Du se,
og tusind Maaner drage;
men jeg gik hos Dig sidste Gang
nu og for alle Dage.
</body>
</poem>

</content>
</section> <!-- Alfred Tennyson (1809-1892) -->

<section level="2">
<head>
    <title>Arthur Hugh Clough (1819-1861)</title>
</head>
<content>

<poem id="henriksen2019072105">
<head>
    <title>Alt bliver godt!</title>
    <firstline>Har Drømmen fyldt med Tvivl dit Sind</firstline>
    <notes>
        <note>Gendigtning af Arthur Hugh Clough: <xref type="translation" poem="clough2019072101"/>.</note>
    </notes>
    <source pages="14"/>
    <quality>korrektur1,kilde,side</quality>
</head>
<body>
Har Drømmen fyldt med Tvivl dit Sind,
hold det forborgent i dit Bryst,
og giv Dig trygt i Hvilen ind.
Giv Tvivl og Kval til Glemsel hen,
og vaagner Du, saa virk igen.
Se, Vinden blæser, Skibet gaar,
hvem véd hvorfra, hvorhen, hvornaar?

Alt bliver godt: fortvivl kun ej;
skønt ingen véd om naar og hvor,
og ingen kender Frelsens Vej.
Tiltrods for Tanke som for Drøm
alt har sit Maal paa Livets Strøm.
Se, Vinden blæser, Skibet gaar,
hvem véd hvorfra, hvorhen, hvornaar?
</body>
</poem>

</content>
</section> <!-- Arthur Hugh Clough (1819-1861) -->

<section level="2">
<head>
    <title>George Eliot (1819-1890)</title>
</head>
<content>

<poem id="henriksen2019072106">
<head>
    <title><num>I.</num>O, blev jeg en af dem -</title>
    <toctitle><num>I.</num>O, blev jeg en af dem -</toctitle>
    <indextitle>O, blev jeg en af dem -</indextitle>
    <linktitle>O, blev jeg en af dem -</linktitle>
    <firstline>O, blev jeg en af dem, der sammenbinder</firstline>
    <notes>
        <note>Gendigtning af George Eliot: <xref type="translation" poem="eliot2019072101"/>.</note>
    </notes>
    <source pages="15-16"/>
    <quality>korrektur1,kilde,side</quality>
</head>
<body>
O, blev jeg en af dem, der sammenbinder
det høje Kor, som intet Øje saa.
Koret af de udødelige døde,
som lever deres Liv i Slægtens Minde,
forædlende ved deres Nærhed, stemmende Hjærter
til Højsind, som til dristig Daad og Retfærd,
til dyb Foragt for alle lave Maal,
til høje Tanker, straalende som Stjærner,
hvis milde Fasthed driver Slægten fremad
mod større Maal.
                At leve saa er saligt:
at skabe evig Skønhed paa vor Jord,
en Verdensharmoni, der sikkert styrer
med øget Magt de nye Slægters Færd.
Saaledes vokser frem den skønne Renhed,
hvorfor vi kæmped, snubled, fejled, faldt,
sørgende bittert, naar vi saa tilbage.
Oprørske Sanser, som foragted Tugt,
og Uro, Ængstelse vil hurtigt smelte,
fortone sig i nye Harmonier,
dø i den høje, gode, milde Luft.
Og alt vort dyre, bedre, sande Selv,
der sukked lønligt, længselsfuldt i Sang,
der vaaged for at lette Verdens Byrde,
arbejdsomt bærende, hvad ej kan ændres,
med trøstigt Sind - skuende mod
et værdigt Billede for Helligdommen,
formende det ud at fattes af de mange,
ansporende til Højhed og til Gudsfrygt,
til Ærefrygt i Kærlighedens Navn -
vort bedre Selv skal se en bedre Tid,
skal blunde bort og til en anden Verden
bevares lig en Bulle Skrift i Graven,
ulæst for altid.
                Det er det nye Liv,
som Slægters lidende har gjort mer herligt
for os, som endnu stræber. Maatte jeg da naa
Guds rene Himmel, for andre Sjæle være
et Styrkens Bæger under dybe Kvaler,
opflammende til Ædelsind og nære Godhed,
der føder Smil, som intet Ondsind rummer -
altid staa rede som det godes Tjener
og i min Stræben altid stærk og spændt.
Saa skal jeg samles med det høje Kor,
hvis Sammensang skal være Verdens Fryd.
</body>
</poem>

<poem id="henriksen2019072107">
<head>
    <title><num>II.</num>Dag kommer og Dag gaar, Ven!</title>
    <toctitle><num>II.</num>Dag kommer og Dag gaar, Ven!</toctitle>
    <indextitle>Dag kommer og Dag gaar, Ven!</indextitle>
    <linktitle>Dag kommer og Dag gaar, Ven!</linktitle>
    <firstline>Dag kommer og Dag gaar, Ven</firstline>
    <notes>
        <note>Gendigtning af George Eliot: <xref type="translation" poem="eliot2018021001"/>.</note>
    </notes>
    <source pages="17"/>
    <quality>korrektur1,kilde,side</quality>
</head>
<body>
Dag kommer og Dag gaar, Ven,
    trods hvad i Verden sker;
men Livets Aftentimer
    de kommer aldrig mer.

Alt bliver, som det var, Ven,
    naar vi er vandret bort;
men intet Liv paa Jorden
    skal leves helt som vort.

Der springer Bellis ud, Ven,
    med Rose og Jasmin:
ej skal jeg føle mer dit Blik,
    ej Du min Haand i din.

Der dages bedre Tid, Ven,
    med bedre Sjæles Vaar:
Vil Gud, den Dag Du ej skal se,
    da bort fra Dig jeg gaar.
</body>
</poem>

</content>
</section> <!-- George Eliot (1819-1890) -->

<section level="2">
<head>
    <title>Alexander Smith (1830-1867)</title>
</head>
<content>

<poem id="henriksen2019072108">
<head>
    <title>Barbara</title>
    <firstline>Under Søndagsklokkens Klang</firstline>
    <notes>
        <note>Gendigtning af Alexander Smith: <xref type="translation" poem="smith2019072101"/>.</note>
    </notes>
    <source pages="18-21"/>
    <quality>korrektur1,kilde,side</quality>
</head>
<body>
Under Søndagsklokkens Klang,
over Graves øde Vang,
over faldne brune Blade gik mod Kirkens Dør min Gang.
Og mens Naadens lyse Budskab faldt som Balsam paa mit Sind,
og mens Orglet fanged Sjælen i sit dybe Tonespind,
og mens Salmens rige Højhed i mit Hjærte strømmed ind,
stod jeg fremmed, Barbara.

Langt var min Sjæl af Led,
dengang Orglet toned ned,
og Præsten bad og signede den ganske Menighed.
Men da hjem med Stilhed i mit Sind jeg styred mine Skridt,
et dejligt Aasyn sænkede et himmelsk Blik i mit,
glimted og var atter borle, men det Aasyn var jo dit,
som fra Himlen, Barbara.

O, blege, blege Kind,
Ynde kransed Alvor ind,
da sidst jeg saa dig, kære, hvor det bølged i mit Sind.
Du kom ilende imod mig, med mit Smykke om din Arm,
en lang, hvid Klædning flagred fra din Skulder og din Barm,
men den Mund, jeg kyssed, lued som i Smærte vild og varm -
o, den Morgen, Barbara.

Ene, haabløs og forladt
jeg Dig søgte Dag og Nat,
Tanken, at Du endnu var her, havde helt min Sjæl besat.
Og mangen, mangen Vinterkvæld, da Du forlængst var død,
sad med Haand mod Kind jeg stirrende i Ovnens sidste Glød -
mens paa Kirkegaarden Regnens Draaber ned ad Stenen flød,
hvor Du blunded, Barbara.

Mindes Du blandt Engles Kor
Ringen - Guld og Perlemor -
som jeg spændte om din kære Arm blandt Engens Blomsterflor?
Eller naar den glade Aftenstund med Dans og Fløjters Lyd
var endt og hjem vi vandrede med Hjærtet fuldt af Fryd -
Nathimlen hvælved over os sin stolte Stjærnepryd,
indtil Daggry, Barbara?

Aar og Tider gik og kom,
vildt mit Hjærte flakked om,
og mangen Synd og Brøde har mig ængstet for Guds Dom.
Men, hvad end jeg faldt og fejled, mod dit Minde var jeg øm;
jeg elsked Dig, og over mig stod Kærlighedens Drøm,
som Regnbuen i sin Glans - jeg var Fossens stride Strøm -
jeg Dig elsked, Barbara.

Dog: hvad tør mit Hjærte tro?
Tunge Tvivl sig om mig sno;
jeg vandrer som den vilde Vind foruden Bast og Ro.
Om blot jeg for en Time vandt Dig fra din Stjærnekyst,
da stiltes vel min Sjælehunger ved din kære Røst;
for døde véd langt mer end Verden vid fra Vest til Øst.
Om jeg kunde, Barbara.

Men forgæves - intet sker.
Du kommer aldrig mer;
sørgmodigt over Dal og Høj det regner og det sner.
Saa mørkt og tungt gaar Vindens Tog ad Luftens vaade Vej,
og langs de øde Kyster vokser Havets vilde Leg.
Der er ej Fred paa Jorden, kun i Døden og hos Dig,
Barbara!
</body>
</poem>

</content>
</section> <!-- Alexander Smith -->

<section level="2">
<head>
    <title>Christina Rossetti (1830-1894)</title>
</head>
<content>

<poem id="henriksen2019072109">
<head>
    <title><num>I.</num>Svunden Sommer</title>
    <toctitle><num>I.</num>Svunden Sommer</toctitle>
    <indextitle>Svunden Sommer</indextitle>
    <linktitle>Svunden Sommer</linktitle>
    <firstline>Flet ingen Liljer i mit Haar</firstline>
    <source pages="22"/>
    <quality>korrektur1,kilde,side</quality>
    <!-- TODO: Find originalen -->
</head>
<body>
Flet ingen Liljer i mit Haar,
for jeg gaar bort, o Søster kær.
Men hvis Du vil, saa pynt og pryd
min Dragt, naar jeg er lagt paa Baar,
    den sidste, som jeg bær.

Pluk ingen Roser til mit Bryst;
jeg véd, jeg visner i min Vaar.
Men, hvis Du vil, saa pluk dem tyst,
at de kan lyse mod mit Sind,
    naar bort herfra jeg gaar.

Græd ej, men tænd dit Haab i Smil,
o Søster, ved mit sidste Blund.
Men tvinger Hjærtet Dig dertil,
saa lad kun Taaren tindre
    en kort og stille Stund.
</body>
</poem>

<poem id="henriksen2019072110">
<head>
    <title><num>II.</num>Den sidste Søvn</title>
    <toctitle><num>II.</num>Den sidste Søvn</toctitle>
    <indextitle>Den sidste Søvn</indextitle>
    <linktitle>Den sidste Søvn</linktitle>
    <firstline>Den sidste Søvn, ej Tvivl og Tynge mer</firstline>
    <notes>
        <note>Gendigtning af Christina Rossetti: <xref type="translation" poem="rossettic2019072101"/>.</note>
    </notes>
    <source pages="23"/>
    <quality>korrektur1,kilde,side</quality>
</head>
<body>
Den sidste Søvn, ej Tvivl og Tynge mer;
den sidste Søvn, al Kamp og Kval forbi.
Iskold og hvid ej Hjærtets Skat Du ser.
        Forbi, forbi.

Fredfyldt dit trætte Hjærte holder Rast,
ej mer Du slides mellem Haab og Frygt;
en Søvn saa drømmeløs Dig binder fast.

Af Søvnen vækker Dig ej Fuglens Sang,
ej Blæstens Brus ad Luftens kolde Sti.
Du sover under Roser Tiden lang.
        Forbi, forbi.
</body>
</poem>

</content>
</section> <!-- Christina Rossetti -->

</content>
</section> <!-- England -->

<section>
<head>
    <title>Tyskland</title>
</head>
<content>

<section level="2">
<head>
    <title>Justinus Kerner (1786-1862)</title>
</head>
<content>

<poem id="henriksen2019072111">
<head>
    <title>Konge og Sanger</title>
    <firstline>Der staar to Kister alene</firstline>
    <notes>
        <note>Gendigtning af Justinus Kerner: <xref type="translation" poem="kerner2019072101"/>.</note>
    </notes>
    <source pages="24"/>
    <quality>korrektur1,kilde,side</quality>
</head>
<body>
Der staar to Kister alene
i Domens ældgamle Hal.
I den ene hviler Kong Ottmar,
i den anden hans fuldtro Skjald.

En Gang stod Kongen magtfuld
blandt Folket paa Rigets Ting.
Han ligger med Sværdet i Armen,
om Hovedet Kronens Ring.

Og tæt ved den stolte Konge,
der hviler den Sanger god.
Endnu han Hænderne folder
om Harpen, der støtter hans Fod.

Trindt Borgene sank i Mulde
omstyrtet af Krigens Aand.
Sværdet aldrig mere
sig rører i Kongens Haand.

Blomster og milde Lufte
fylder dit Sind med Fred.
Sangerens Harpe toner
i Tidernes Evighed.
</body>
</poem>

</content>
</section> <!-- Justinus Kerner (1786-1862) -->

<section level="2">
<head>
    <title>Joseph v. Eichendorff (1788-1857)</title>
</head>
<content>

<poem id="henriksen2019072112">
<head>
    <title>Nat</title>
    <firstline>Jeg dvæler i Skovens Skygge</firstline>
    <notes>
        <note>Gendigtning af Joseph von Eichendorff: <xref type="translation" poem="eichendorff2019072301"/>.</note>
    </notes>
    <source pages="26"/>
    <quality>korrektur1,kilde,side</quality>
</head>
<body>
Jeg dvæler i Skovens Skygge,
som stod jeg ved Livets Rand;
Landet som dæmrende Enge,
som et Sølvbaand det glidende Vand.

Klokkernes Malmlyde runger
herud fra den fjærne By;
angst løfter en Raa sit Hoved
og slumrer saa ind paany.

Men Skoven rører i Drømme
sit Løv langs Aasenes Rand,
thi Herren gaar over dens Kroner
og signer det stille Land.
</body>
</poem>

</content>
</section> <!-- Joseph v. Eichendorff (1788-1857) -->

<section level="2">
<head>
    <title>Theodor Fontane (1819-1898)</title>
</head>
<content>

<poem id="henriksen2019072113">
<head>
    <title>Archibald Douglas</title>
    <firstline>Nu har jeg det baaret i otte Aar</firstline>
    <notes>
        <note>Gendigtning af Theodor Fontane: <xref type="translation" poem="fontane2019072101"/>.</note>
    </notes>
    <source pages="27-30"/>
    <quality>korrektur1,kilde,side</quality>
</head>
<body>
Nu har jeg det baaret i otte Aar;
jeg kan ej bære det mer.
Hvor Verden altid var skønnest før,
kun Øde og Ørk jeg ser.
Nu træder jeg for hans Øjne frem,
saa ringe, som her jeg gaar;
han vil ikke nægte min simple Bøn,
naar jeg for hans Ansigt staar.
Og bærer han end det gamle Nag,
fast jeg blev ældet og graa,
saa komme, hvad der i Verden vil,
og komme, hvad der maa.

Det var Grev Douglas. Han satte sig ned
til Hvile ved Bjærgets Sti.
Han stirred ud imod Mark og Skov,
og sagte faldt Øjnene i.
Han bar et Harnisk, rustent og tungt,
derover en Pilgrimsdragt -
Men hør! Fra Skoven brusede frem
den vilde, stormende Jagt.
Og Sand og Støv ophvirvledes tykt:
det blinked af Spyd og Spær.
Og før Grev Douglas fik rejst sig op,
var Hest og Rytter ham nær.

Der sad Kong Jakob saa højt til Hest;
dybt bøjet Grev Douglas stod.
Straks Blodet Kongen til Kinden fo’r,
men Douglas ham raabte imod:
,,Kong Jakob, vend naadig dit Blik herned
og hør mig engang i Ro!
Hvad mine Brødre mod Dig forbrød
fik ej i mit Hjærte gro.
Tænk ej paa det gamle Douglas-Nag,
som Aarenes Løb gav Læ!
Tænk hellere paa din Barndomstid,
da jeg gynged Dig paa mit Knæ!
Tænk heller tilbage paa Stirling Slot,
hvor jeg Legetøj til Dig skar,
hvor jeg løfted Dig op paa din Faders Hest,
og Du løfted det Sværd, jeg bar!
Tænk heller tilbage paa Linlithgow,
paa Søen og Fuglenes Sang,
hvor jeg lærte Dig ride og svømme og dykke
og fiske og jage i Vang!
Og tænk paa alt, hvad der fryded dit Sind,
og gjorde Dig Dagen kær -
Nu har jeg det baaret i otte Aar,
at jeg en Douglas er!'' -

,,Jeg ser Dig ikke, Grev Archibald!
Din Stemme hører jeg ej.
Det er, som en Tone fra svunden Tid
jeg møder igen paa min Vej!
Den Tone mig klinger fortroligt sød;
jeg lytter endnu til dens Sprog.
Men stærkere lyder en anden Røst:
en Douglas, det er Du dog!
Jeg ser Dig ej, jeg hører Dig ej!
Det er alt, hvad jeg tør og kan!
En Douglas, der for mine Øjne kom,
var altid en dødsdømt Mand!''

Kong Jakob spored sin høje Hest,
opad gik nu hans Ridt;
men Douglas greb hurtigt i Tømmen fat,
og holdt saa med Kongen Skridt.
Vejen var stejl, og Solen stak,
og Brynjen tynged hans Fjed;
men skønt han snublede nu og da,
han fulgte dog stadig med:
,,Kong Jakob! Før bar jeg dit Kongesværd -
hvor var jeg frejdig og kæk!
Nu vil jeg kun lede din Hest i Stald
og fylde Hø i dens Hæk,
og strø dens Leje og strigle dens Hals,
og hente den Havre og Vand,
blot jeg maa aande paany den Luft,
der staar om mit Fædreland.
Men vil Du det ej, saa gør Smærten kort -
jeg skal dog engang høstes som Hø -
og drag dit Sværd og hug kun til,
og lad mig paa Timen dø!''

Kong Jakob sprang ned fra sin høje Hest
i Smil, skønt hans Kind var bleg;
af Skeden drog han sit blanke Sværd,
men falde lod han det ej:
,,Kom, tag det, og bær det paany som før;
nu kender jeg grant din Hu!
Thi den er trofast til Sjæl og Sind,
der elsker sit Land som Du.
Og nu vil vi ride til Linlithgow
- ved min Side din Ganger gaar -
og der vil vi jage og fiske paany,
som engang i vor Ungdoms Aar!''
</body>
</poem>

</content>
</section> <!-- Theodor Fontane (1819-1898) -->

<section level="2">
<head>
    <title>Artur Fitger (1840-1909)</title>
</head>
<content>

<poem id="henriksen2019072114">
<head>
    <title><num>I.</num>Skovens Æventyr</title>
    <toctitle><num>I.</num>Skovens Æventyr</toctitle>
    <indextitle>Skovens Æventyr</indextitle>
    <linktitle>Skovens Æventyr</linktitle>
    <firstline>Han vandred ud i Verden vid</firstline>
    <notes>
        <note>Gendigtning af Arthur Fitger: <xref type="translation" poem="fitger2019081301"/>.</note>
    </notes>
    <source pages="31-32"/>
    <quality>korrektur1,kilde,side</quality>
</head>
<body>
Han vandred ud i Verden vid,
den unge Kongesøn;
en gammel Kvinde mødte ham
alt i den Skov saa grøn.

,,Og hør, Du unge Kongesøn,
jeg gør Dig til en Hund,
hvis ej Du uden Tøven vil
mig kysse paa min Mund.''

Han mærked hendes Trylleblik
og ævned ej at fly.
Saa kyssed han den gamle Viv,
og Verden var ham ny.

,,Se paa mig, unge Kongesøn,
jeg er ej træg og tung;
jeg gammel er som Bjærg og Skov,
og er dog evig ung.''

O, Rosenkinder, natblaa Blik.
o, skønne Gyldenhaar,
o, Mund af søde Sange fuld,
vidunderlige Vaar!

I Krattet leged Solens Guld,
to Duer kurred dèr.
Den Kongesøn beruset sank
Naturens Hjærte nær.
</body>
</poem>

<poem id="henriksen2019072115">
<head>
    <title><num>II.</num>Den skønne Lore</title>
    <toctitle><num>II.</num>Den skønne Lore</toctitle>
    <indextitle>Den skønne Lore</indextitle>
    <linktitle>Den skønne Lore</linktitle>
    <firstline>I Spillemænd! Tag Fedelen og gaa</firstline>
    <source pages="33-34"/>
    <quality>korrektur1,kilde,side</quality>
    <notes>
        <note>Gendigtning af Arthur Fitger: <xref type="translation" poem="fitger2019081302"/>.</note>
    </notes>
</head>
<body>
I Spillemænd! Tag Fedelen og gaa;
strø Rosmarin, I unge Piger smaa!
Nu er den skønne Lore lagt paa Straa.

I Gaar, i Valborgfestens varme Glans,
om hendes Haar laa Vaarens Blomsterkrans.
Borgherren selv bød hende op til Dans.

De dansed over Plænens Urter smaa;
saa smukt et Par man vistnok aldrig saa.
Borgfruen stod der mørk og saa derpaa.

De dansed henad Havens Nøddegang,
de dansed ad den foraarsgrønne Vang;
de dansed, til de sidste Strænge sprang.

Og da de dansende med Kind i Glød,
og Par ved Par den svale Cider nød,
Borgfruen selv et Bæger Lore bød. -

I Spillemænd! Tag Fedelen og gaa;
strø Rosmarin, I unge Piger smaa!
Nu er den skønne Lore lagt paa Straa.
</body>
</poem>

<poem id="henriksen2019072116">
<head>
    <title><num>III.</num>Højt, saa højt —</title>
    <toctitle><num>III.</num>Højt, saa højt —</toctitle>
    <indextitle>Højt, saa højt —</indextitle>
    <linktitle>Højt, saa højt —</linktitle>
    <firstline>Højt, saa højt over Heden</firstline>
    <notes>
        <note>Gendigtning af Arthur Fitger: <xref type="translation" poem="fitger2019072302"/>.</note>
    </notes>
    <source pages="35-36"/>
    <quality>korrektur1,kilde,side</quality>
</head>
<body>
Højt, saa højt over Heden
stiger Lærkernes Sang,
gyldene Vidjeknopper
bælter sig Søen lang.
Himlen saa dyb og vidunderblaa,
Solens Guld over Siv og Straa.
Jeg og min elskede egen
gaar langs den spirende Vang.

Sjælens nagende Kummer
tolkes af Talens Brist:
Kærlighedslykken ligner
blundende Fugl paa Kvist.
,,Jeg er jo din, og Du er jo min!''
Fattige Ord, men Hjærtets Vin.
Ingen af Verdens vise
har dem vel bedre vidst.

Skyer over os svulme,
blid er den fjærne Dis.
Drømmende Bølger glide
frem for den sagte Bris.
Fjærnt, saa fjærnt, endnu Lærkesang,
salig Tavshed for Sjælens Trang.
Engle aabner de gyldne
Porte til Paradis.
</body>
</poem>

</content>
</section> <!-- Artur Fitger (1840-1909) -->

<section level="2">
<head>
    <title>Detlev v. Liliencron (1844-1909)</title>
</head>
<content>

<poem id="henriksen2019072117">
<head>
    <title><num>I.</num>En Sommer lang</title>
    <toctitle><num>I.</num>En Sommer lang</toctitle>
    <indextitle>En Sommer lang</indextitle>
    <linktitle>En Sommer lang</linktitle>
    <firstline>Mellem Hasselhæk og Rugmark</firstline>
    <notes>
        <note>Gendigtning af Detlev von Liliencron: <xref type="translation" poem="liliencron2019072101"/>.</note>
    </notes>
    <source pages="37-38"/>
    <quality>korrektur1,kilde,side</quality>
</head>
<body>
Mellem Hasselhæk og Rugmark
Stien smal og trang;
hvilket sødt og lønligt Løvskjul
Sommertiden lang.

Naar hun mig paa Afstand skimter,
sagtnes hendes Skridt.
Snart hun grønne Rugstraa plukker,
snart hun tøver lidt.

Smykker sig med Aks i Bæltet -
from Uskyldighed.
Hatten hun forlegen rykker
over Panden ned.

Kommer da usikker mod mig,
yndigt valmurød;
o, jeg vil det Træk om Munden
mindes til min Død.

Nær og fjærnt gaar Spejderblikket:
alt som slumret ind;
men det bølger og det bruser
saligt i mit Sind. -

Mellem Hasselhæk og Rugmark
Stien smal og trang;
hvilket sødt og lønligt Løvskjul
Sommertiden lang!
</body>
</poem>

<poem id="henriksen2019072118">
<head>
    <title><num>II.</num>Tidens Gang</title>
    <toctitle><num>II.</num>Tidens Gang</toctitle>
    <indextitle>Tidens Gang</indextitle>
    <linktitle>Tidens Gang</linktitle>
    <firstline>Der staar det i det unge Gry</firstline>
    <source pages="39"/>
    <!-- TODO: Find originalen -->
    <quality>korrektur1,kilde,side</quality>
</head>
<body>
Der staar det i det unge Gry,
det blege, tynde Maaneny;

og Himlen farves køligt-blaa,
Vind knipser Dug af Markens Straa.

Men Freden skælver: Brus og Brag
er Dagens vilde Vingeslag,

den viser Klør og hvæsser Næb
og maler Livets Strid og Stræb.

Saa synker Sol i Vesterled,
og Aftenglød og Midnatsfred.

Der staar det i det unge Gry,
det blege, tynde Maaneny.

Og langsomt Tiden gror og gror
af Evighedens Moderjord.
</body>
</poem>

</content>
</section> <!-- Detlev v. Liliencron (1844-1909) -->

<section level="2">
<head>
    <title>Ricarda Huch (1864-)</title>
</head>
<content>

<poem id="henriksen2019072119">
<head>
    <title>I Stormen</title>
    <firstline>O, brusende Sø, o, brølende Storm</firstline>
    <notes>
        <note>Gendigtning af Richarda Huch: <xref type="translation" poem="huch2019072101"/>.</note>
    </notes>
    <source pages="40"/>
    <quality>korrektur1,kilde,side</quality>
</head>
<body>
O, brusende Sø, o, brølende Storm,
og Fare i Brændingens Braad!
I Havnens Stilhed, bag Fæstets Værn
        o, Armods Lod!

Jeg vil ikke Hvile paa rige Dun,
ej Brus om min Kjortelflig.
Om Stormen end flænger mit sidste Sejl,
        jeg er dog rig!

O, herlige Fart paa oprørt Hav,
omsuset af Stormenes Hvin!
Kun kæmpe, og selv om jeg segner mat,
        er Lykken min.
</body>
</poem>

</content>
</section> <!-- Ricarda Huch (1864-) -->

</content>
</section> <!-- Tyskland -->

<section>
<head>
    <title>Finland</title>
</head>
<content>

<section level="2">
<head>
    <title>Zachris Topelius (1818-1898)</title>
</head>
<content>

<poem id="henriksen2019072120">
<head>
    <title><num>I.</num>Paa Roines Strand</title>
    <toctitle><num>I.</num>Paa Roines Strand</toctitle>
    <indextitle>Paa Roines Strand</indextitle>
    <linktitle>Paa Roines Strand</linktitle>
    <firstline>Hjorden græsser og Klokken klinger</firstline>
    <notes>
        <note>Gendigtning af Zacharias Topelius: <xref type="translation" poem="topelius2019081301"/>.</note>
    </notes>
    <source pages="41-42"/>
    <quality>korrektur1,kilde,side</quality>
</head>
<body>
Hjorden græsser og Klokken klinger,
Klokken klinger paa Roines Strand,
Svanen flyver med hvide Vinger,
flyver ensom ved Mulmets Rand.
Vaarens Vinde i Løvet gaa,
Solen glitrer paa Søens Blaa;
men jeg synger min lange Længsel,
synger ensom ved Roines Strand.

Fader min er en Birk i Enge,
og min Moder en Sommersky,
Broder min er et Aks i Vænge
og min Søster et Vintemy.
Jeg er Lyngen: min Sjæl er tung,
blomstrer ensom og visner ung,
synger, synger min lange Længsel,
synger ensom ved Roines Strand.

Tænk, om Solen, den høje, vidste,
om den vidste mit Hjærtes Traa,
al sin Guldglans den vilde miste,
vilde synke i Bølgen blaa,
synke, synke i Nattens Favn;
men jeg hvisker min elsktes Navn,
synger, synger min lange Længsel,
synger ensom paa Roines Strand.
</body>
</poem>

<poem id="henriksen2019072121">
<head>
    <title><num>II.</num>En lille Dreng</title>
    <toctitle><num>II.</num>En lille Dreng</toctitle>
    <indextitle>En lille Dreng</indextitle>
    <linktitle>En lille Dreng</linktitle>
    <firstline>Du skulde blevet en ædel Mand</firstline>
    <notes>
        <note>Gendigtning af Zacharias Topelius: <xref type="translation" poem="topelius2019081302"/>.</note>
    </notes>
    <source pages="43-45"/>
    <quality>korrektur1,kilde,side</quality>
</head>
<body>
Du skulde blevet en ædel Mand,
dit Fædrelands Haab og Ære,
Du skulde vokset Dig stor og sand,
Du skulde ævnet, hvad jeg ej kan,
i Daad, i Ord og i Lære.
    Men nu, nu slumrer Du lunt og godt,
    de svage Spor, som din Fod har traadt,
    er nu et elskeligt Minde blot.

Du skulde staaet i Strid og i Fred
med Modets Trods paa din Pande,
Du skulde slaaet som Lynet vred
paa alt det mørke og usle ned
at knuse, hvad vi forbande.
    Men nu Du sover paa fredlyst Felt,
    en knækket Ranke i Gravens Telt,
    Du Drømmens Høvding, Du Legens Helt.

Jeg skulde skuet dit Navn i Glans
og lyttet til Folkets Tale:
Ej øvedes Daad for Ærens Krans
mer ædel og stor og stolt end hans,
mens Blomst har duftet i Dale.
    Men nu, nu hviler Du uden Navn,
    forglemt og ukendt i Jordens Havn,
    Din Efterverden: min tomme Favn.

Du skulde staaet med Sølverhaar
i Livsdagens Aftentime
og set tilbage paa svundne Aar,
velsignet, elsket, midt i en Vaar
af Børnebørns glade Stime.
    Men i den straalende Morgenstund,
    før Solen hæved sig stor og rund,
    saa kom din tidlige Aftenblund.

Du skulde talt Trøst til Fa'r og Mo'r
i Sorgernes haarde Stunder,
og set det slettes, vort sidste Spor,
og staaet i Graad ved den Tue Jord,
Du havde os gravsat under.
    Nu er det os, som i Sorg staar her,
    nu er det Dig, som vi gemmer dér,
    med Taarer, for Du os var saa kær.

Og dog - den smilende Fremtidsdrøm,
den lyse og stolte Sage,
maaske var den strandet paa Livets Strøm
nu ejer vi den, saa skøn og øm,
nu kan den os ej bedrage.
    Du gik mens Livet var rosenrødt,
    saa rig og før Du din Fod fik stødt,
    sov sødt, mit elskede Barn, sov sødt!
</body>
</poem>

</content>
</section> <!-- Zachris Topelius (1818-1898) -->

<section level="2">
<head>
    <title>Karl A. Tavaststjerna (1860-1898)</title>
</head>
<content>

<poem id="henriksen2019072122">
<head>
    <title>Nat ved Tennforsen</title>
    <firstline>Sommernatten kommer uden Stjærner</firstline>
    <source pages="46"/>
    <quality>korrektur1,kilde,side</quality>
    <notes>
        <note>Gendigtning af Karl August Tavaststjerna: <xref type="translation" poem="tavaststjerna2019081301"/>.</note>
    </notes>
</head>
<body>
Sommernatten kommer uden Stjærner,
uden Skumring og Maaneskin;
fjærnt fra Tennsøen lyser hvide Tærner,
Forsens Brus luller Bygden ind.
Uden Skygger Skoven staar i Drømme blaa,
Rummet er forklaret, Jorden sølvergraa.
Aareskutan ser fra Højden ned,
straalende hvid i Sommernattens Fred.

Lette Taager svæver over Næsset,
Strømmen griber i Sivet fat;
Duggen væder jævnt og stændigt Græsset,
Birken hvisker i Stilheds Nat.
Tennsøen glider sagte, Norrlands Indalselv
styrter salig ned i Morgenrøden selv;
og paa Nøkkens Harpe under Klippens Hang
Tennforsen spiller Sommernatten lang.
</body>
</poem>

</content>
</section> <!-- Karl A. Tavaststjerna (1860-1898) -->

</content>
</section> <!-- Finland -->

<section>
<head>
    <title>Sverrig</title>
</head>
<content>

<section level="2">
<head>
    <title>Carl Snoilsky (1841-1903)</title>
</head>
<content>

<poem id="henriksen2019072123">
<head>
    <title><num>I.</num>Gamle Kong Gøsta</title>
    <toctitle><num>I.</num>Gamle Kong Gøsta</toctitle>
    <indextitle>Gamle Kong Gøsta</indextitle>
    <linktitle>Gamle Kong Gøsta</linktitle>
    <firstline>Der læser vi om Kong Gøsta</firstline>
    <notes>
        <note>Gendigtning af Carl Snoilsky: <xref type="translation" poem="snoilsky2019072101"/>.</note>
    </notes>
    <source pages="47-52"/>
    <quality>korrektur1,kilde,side</quality>
</head>
<body>
Der læser vi om Kong Gøsta
i Krønnikens Bog,
Guds Sendemand, som søndred
Tyrannernes Aag.
Historiens første Side
hans Billede bær,
vi ser ham med Kæmpeskæget,
saa kendt og saa kær.

Hans Isse er hvid som Sølvet
i klareste Dag;
hans Haand har vort Sverrig muret
fra Syld og til Tag.
Naar Farer hans Livsværk truer,
naar Tvedragten gror
vi hører, som Bud fra Graven,
hans manende Ord.

Han er ej et Navn, en Skygge,
bevaret paa Prænt;
det er som vi alle havde
personlig ham kendt.
Naar mindre vort Land vi elske
foran os han staar,
en Fader i Sorg - med Utak
vi bleged hans Haar.

Det var som ved Arnens Lue
vi sad ved hans Sværd
og lytted til Sagas Tale
om Flygtningens Færd.
Af Angest de spæde Hjærter
knap voved at slaa,
naar Spejdernes Lanser stak i
det skjulende Straa.

Vi fulgte ham gennem Farer
og Tvivl uden Tal
paa Vejen til Kongestolen
i Hæderens Sal.
Vi saa, hvor han hugged Stier
og rydded sig Grund
blandt skumrende Skov af Fordom
i Sløvsindets Blund.

I Haaret han greb de træske
paa Afgrundens Rand,
og mod deres Vilje gav dem
et Fædreneland.
Den Løn af et yngre Slægtled,
han biede paa,
kom først, da han sad der krøget
og gammel og graa.

Saa enligt og tomt det skumred
i Målare-Borg,
sin Fader den vilde Erik
gav blødende Sorg.
Den stærke, som vandt et Rige,
ej kunde sit Lam,
sin fagre Cæcilie, værne
mod Ufærd og Skam.

Ej længer hans Luth ham førte
til Tonernes Land,
og bittert sig selv han nævned
en sønderbrudt Mand.
Drabanten ved Døren hørte,
naar Midnat gik ind,
igennem de tyste Sale
den søvnløses Trin.

O, havde den blot havt Mæle,
den farende Blæst,
der fo’r rundt hans hvide Rige
paa Vinterens Hest;
og ført til den gamles Øre
i Sorgernes Stund
Velsignelser, rørte Bønner
fra Tusinders Mund.

Der banked vel tusind Hjærter
paa Dør, som var stængt,
et Folk stod i Vinternatten
saa sky og fortænkt;
hans takfyldte, fromme svenske,
befriede Folk -
ak, Tungen var endnu bunden
og søgte sin Tolk.

Den ædleste Gave, Sangen,
laa bastet i Tvang;
end drømte i Sprogets Hjærte
dets skæreste Klang.
Det vilde i Toner smelte,
den høje til Trøst -
en stammende Lyd kun steg fra
det dybtfyldte Bryst.

Saa mangen en Guldstræng siden
gav Sproget sin Glød,
og toner for Skjaldens Hænder
i Lyst som i Nød;
ja dirrer for uvant Finger
saa vide om Land -
Du klingende svenske Tunge,
nu synge Du kan.

Men stundom, som bedst vi lytte
til Tonernes Gang,
og hører om Fortids Dage
din højtstemte Sang,
med Vemod vi vel maa mindes,
hvor Sangen var stum
for ham, som iblandt de frie
beredte os Rum.

Han tegner sig for vort Øje
saa levende mildt,
en Fader, der blev for tidligt
fra Børnene skilt;
som gik før de unges Ømhed
fik sagt ham de Ord,
som nu gennem Tider lyder
fra Sangen i Nord.
</body>
</poem>

<poem id="henriksen2019072124">
<head>
    <title><num>II.</num>Sorte Svaner</title>
    <toctitle><num>II.</num>Sorte Svaner</toctitle>
    <indextitle>Sorte Svaner</indextitle>
    <linktitle>Sorte Svaner</linktitle>
    <firstline>Sorte Svaner, sorte Svaner</firstline>
    <notes>
        <note>Gendigtning af Carl Snoilsky: <xref type="translation" poem="snoilsky2019072102"/>.</note>
    </notes>
    <source pages="53"/>
    <quality>korrektur1,kilde,side</quality>
</head>
<body>
Sorte Svaner, sorte Svaner -
som i Sørgetog de ror,
søger sunkne Soles Straaler
i den natlig dunkle Fjord.

Mørk, som i et Baal forkullet,
er det rige Fjederskrud;
Næbet, stumt, i blodigt Purpur,
bær endnu om Branden Bud.

Hvide Svaner tamt blandt Sivet
krydser efter Gunst og Brød.
Ud paa Dybet, sorte Svaner,
ud, I Børn af Nat og Glød!
</body>
</poem>

</content>
</section> <!-- Carl Snoilsky -->

<section level="2">
<head>
    <title>C. D. af Wirsén (1842-1912)</title>
</head>
<content>

<poem id="henriksen2019072125">
<head>
    <title>Bogen og Kærligheden</title>
    <firstline>Naar stum Du sidder ved dit Arbejdsbord</firstline>
    <notes>
        <note>Gendigtning af Carl David af Wirsén: <xref type="translation" poem="wirsen2019072101"/>.</note>
    </notes>
    <source pages="54-55"/>
    <quality>korrektur1,kilde,side</quality>
</head>
<body>
Naar stum Du sidder ved dit Arbejdsbord
og glemmer for en Bog den vide Jord,

og hun, som blev dit alt, sig nærmer varm
og slynger om din Hals sin hvide Arm,

saa sig ej treven: Lad mig dog i Fred!
Nej, gør som hun og læg kun Bogen ned;

for gamle Skrifter har vi én og hver
men ej Du véd, hvor længe hun gaar her;

og mangen ensom Mand med Haaret hvidt
modtog fuldgærne et Besøg som dit. -

Lad Kærligheden male Bogen fuld
med Smaafigurer, skinnende som Guld;

da skal, Du arme, om dit Hjem bli’r tomt,
den gamle Bog Dig straale helgenfromt,

og der, hvor Du din Læsning afbrudt saa,
et Englehoved vinkende skal staa.
</body>
</poem>

</content>
</section> <!-- C. D. af Wirsén (1842-1912) -->

<section level="2">
<head>
    <title>Gustaf Fröding (1860-1911)</title>
</head>
<content>

<poem id="henriksen2019072126">
<head>
    <title><num>I.</num>Der burde været Stjærner</title>
    <toctitle><num>I.</num>Der burde været Stjærner</toctitle>
    <indextitle>Der burde været Stjærner</indextitle>
    <linktitle>Der burde været Stjærner</linktitle>
    <firstline>Der burde været Stjærner, hvis Straaler sig blande</firstline>
    <notes>
        <note>Gendigtning af Gustaf Fröding: <xref type="translation" poem="froeding2006071401"/>.</note>
    </notes>
    <source pages="56-58"/>
    <quality>korrektur1,kilde,side</quality>
</head>
<body>
Der burde været Stjærner, hvis Straaler sig blande,
til Pryd for din Pande,
og Solstraaleguld om dit Haar,
hvor sølvlyse skære og matgyldne blege
smaa Striber saas lege
lig Striberne et Nordlys i Natmulmet saar.

Din Fod var spæd og liden, saa spænstig i hver Sene.
Du gik din Vej saa ene,
saa fornemtbly og sky var dit Fjed.
Du lignede de Syner, som Drømmene væve,
de lyse og svæve,
og Stjærnesmykker bære de i Midnattens Fred.

I Lyset om dit Ansigt var Sorgen og Sangen,
men frossen og fangen
din Vise laa bundet i Tunghed og Tvang.
Din Vækst var fuld af Gratie, men aldrig fik den følge
sit Væsen at bølge
med frigjort Behag i hver Linies Gang.

Dit Hoved holdt Du bøjet, som Sivet for Vinden,
og bleg var Du om Kinden,
som blegeste Blomst under Skovens Bryn.
Men mørke som en Nathimmel saa dine Blikke
mod Lande, som ligge
for dunkelt og fjærnt for vort svage Syn.

Og altid jeg mærked den smærtende Vaande
den døende Aande
af Højhed, som dør i dit Blik, i din Bøst.
Du var mig som en Sangmø, hvis Sølvtoner blunde,
for syg blandt de sunde,
for veg blandt de stærke med vidtspændt Bryst.

Jeg tænkte : ,,Du er rig i at elske og sværme,
at fostre og skærme
al Kærlighed, Skønhed og Lys i din Sjæl.
Hvad baader Dig din Rigdom? Til Skam skal den vendes
og trampes og skændes
som Skovens Viol af en Stimands Hæl.

I Trældom og Lavhed din Ryg skal Du bøje,
som Slave Dig føje
en Gang for din Ømheds og Vegheds Skyld.
Thi det, som drømmer skønnest, og det som lyser mildest,
skal det ikke vildest
besudles, bortkastes som værdløst Fyld!''

Men maaske har din Skæbne til Lys og Lykke vendt sig,
skønt Verden har miskendt Dig,
maaske har gode Aander beskyttet din Gang.
For mig var Du en Lysgestalt i Nattens Tid oprunden,
om Morgenen forsvunden.
Jeg mindes Dig: en Stjærne, en Saga, en Sang.
</body>
</poem>

<poem id="henriksen2019072127">
<head>
    <title><num>II.</num>Titania</title>
    <toctitle><num>II.</num>Titania</toctitle>
    <indextitle>Titania</indextitle>
    <linktitle>Titania</linktitle>
    <firstline>En Klang, som af smaa Violiner</firstline>
    <notes>
        <note>Gendigtning af Gustaf Fröding: <xref type="translation" poem="froeding2006071402"/>.</note>
    </notes>
    <source pages="59"/>
    <quality>korrektur1,kilde,side</quality>
</head>
<body>
En Klang, som af smaa Violiner,
gaar let som Sus gennem Birkene bort;
og Maanen paa Engene skinner,
og Skoven staar midnatssort.
Det svæver, det bølger som Taager bag Gren,
det danser paa travle, æteriske Ben.
    Ti ta! Ti ta! Ti ta!

Det glimter som Barme og Halse,
det løfter paa Sølvslæb, hvor Taagerne gro,
det vajer, det vifter, det valser
i nette, bevingede Sko.
Hvem er det, som holder det vindlette Bal
i Midnattens Time, i Maanesølvssal?
    Ti ta! Ti ta! Titania!
</body>
</poem>

</content>
</section> <!-- Gustaf Fröding (1860-1911) -->

<section level="2">
<head>
    <title>Erik Axel Karlfeldt (1864-)</title>
</head>
<content>

<poem id="henriksen2019072128">
<head>
    <title><num>I.</num>Tidlig Vaar</title>
    <toctitle><num>I.</num>Tidlig Vaar</toctitle>
    <indextitle>Tidlig Vaar</indextitle>
    <linktitle>Tidlig Vaar</linktitle>
    <firstline>Intet er som Solbrudstider</firstline>
    <notes>
        <note>Gendigtning af Erik Axel Karlfeldt: <xref type="translation" poem="karlfeldt2019072101"/>.</note>
    </notes>
    <source pages="60-61"/>
    <quality>korrektur1,kilde,side</quality>
</head>
<body>
Intet er som Solbrudstider,
Tøbrudsuger, Løvspringstider,
ingen Maj saa saligt lider,
som den klarnende April.
Kom, den unge Vaar at dyrke,
Skoven byder os sin Styrke
og sit dybe Sus dertil.
Somrens Vellyst glad jeg giver
for den første Vibes Iver,
hvor den unge Kilde siver,
og den første Solsorts Spil.

Intet er som Længselstider,
Venteaar og Kærtegnstider,
ingen Vaar vort Hjærte vider
som en lønlig Hjærtenskær.
Sjældent mødes, skilles snarligt,
drømme om, hvad skønt og farligt
Tiden naadig os beskser.
Gylden Frugt kan andre smage,
jeg vil vente og forsage,
langt i Lunden vil jeg drage
og se Birken løves dér.
</body>
</poem>

<poem id="henriksen2019072129">
<head>
    <title><num>II.</num>Bøljeby-Vals</title>
    <toctitle><num>II.</num>Bøljeby-Vals</toctitle>
    <indextitle>Bøljeby-Vals</indextitle>
    <linktitle>Bøljeby-Vals</linktitle>
    <firstline>Syng, syng i Dalene</firstline>
    <notes>
        <note>Gendigtning af Erik Axel Karlfeldt: <xref type="translation" poem="karlfeldt2019072102"/>.</note>
    </notes>
    <source pages="62-63"/>
    <quality>korrektur1,kilde,side</quality>
</head>
<body>
Syng, syng i Dalene
flyvende Storm, Du Kæmpers Ven,
syng, syng i Salene;
skinnende Høstløv fare.
Stolt under Egene
prunker en sidste Skare end,
trofast i Legene,
trofast i Storm og Fare.

Fast, fast mod Kofterne
banker hvert Bryst, af Stormen spændt,
Knoer mod Hofterne;
trodsige Blikke fare.
End fra Altanerne,
der, hvor Vildvinen Blus har tændt,
ler mod Kumpanerne
Kvindernes unge Skare.

Snart, snart paa Banerne
møder jeg Dig, hvad ingen véd.
Stærkt som Orkanerne
Hjærternes Bølger fare.
Gaar Du i truende
kuldeblaa Skyer, rød og hed,
Ord har jeg, luende,
længe fik jeg dem spare.

Sol, Sol i Lundene
tænd nu til Dansen Høstens Baal.
Mørkt blaaner Sundene,
tordnende Vover fare.
Vaaren, den susende,
har ingen Viser for vort Maal.
Livet er brusende
Stormsang, og Stormdans bare.
</body>
</poem>

</content>
</section> <!-- Erik Axel Karlfeldt -->

<section level="2">
<head>
    <title>Verner v. Heidenstam (1859-)</title>
</head>
<content>

<poem id="henriksen2019072130">
<head>
    <title>Solen</title>
    <firstline>Du Sol, som aabenbarer</firstline>
    <notes>
        <note>Gendigtning af anden strofe af Verner von Heidenstam: <xref type="translation" poem="heidenstam2019072101,25-44"/>.</note>
    </notes>
    <source pages="64"/>
    <quality>korrektur1,kilde,side</quality>
</head>
<body>
Du Sol, som aabenbarer
din Magt i mindste Plantes Saft,
giv os din lyse Skaberkraft
saa længe Dagen varer.
Vor Hu er varm, men kort vort Liv,
og tvivlsom Lykkens Tærning;
Du, vore Fædres Guddom, giv
din Glans til al vor Gærning.
Gaa frem, gaa frem, du nye Dag,
og frygt ej Mørkets Snarer;
tænd ædel Strid og sign vor Færd,
lad som en Lynild Aandens Sværd
gaa foran vore Skarer.
Straal frem, lys op i Folkets Aand,
gør rig vor Sjæl, gør fast vor Haand,
at vi med Fryd maa bære end
som gamle vore Aar,
og vandre frem som Sædemænd
i Verdens unge Vaar.
</body>
</poem>

</content>
</section> <!-- Verner v. Heidenstam -->

</content>
</section> <!-- Sverrig -->

</workbody>
</kalliopework>

<?xml version="1.0" encoding="UTF-8"?>
<!DOCTYPE kalliopework SYSTEM "../../data/kalliopework.dtd">
<kalliopework id="1912" author="hermann" status="complete" type="poetry">
<workhead>
    <title>Digte</title>
    <year>1912</year>
    <notes>
        <note>Teksten følger Aage Hermann: <i>Digte</i>, Dansk Literært Forlag, Kbh., 1912</note>
        <note>Værket bærer mottoet ,,Spire, grønnes, gro af Muld, / ranke sig mod Solens Guld. / Vokse, visne, slænges hen - / dø og blive Muld igen.''</note>
    </notes>
    <pictures>
        <picture src="1912-p1.jpg">Forsiden til <i>Digte</i> (1912).</picture>
    </pictures>
    <source facsimile="11530806216C_color" facsimile-pages-num="76" facsimile-pages-offset="4">Aage Hermann: <i>Digte</i>, Dansk Literært Forlag, Kbh., 1912</source>
</workhead>
<workbody>

<text id="hermann2019082901">
<head>
    <title>Lyrik</title>
    <firstline>Ven, - der maa være et Ord</firstline>
    <source pages="7"/>
    <quality>korrektur1,kilde,side</quality>
</head>
<body>
<poetry>
Ven, - der maa være et Ord,
hvis Velklang vi ikke kender,
et Ord, der er varmt og blødt
som Kvindernes hvide Hænder.

Ven, - der maa være et Ord
- en Blomst blandt de døde Gloser -
det svulmer i Rytme og Rim
med Ranker og røde Roser.

Ven, - der maa være et Ord,
som er digtet en Dag af en Drømmer,
hvor Vandet med klukkende Klang
mellem Aakandebladene strømmer.

Ven, - der maa være et Sted,
hvor Verden og Vanviddet ender,
- der vokser en Blomst med et Navn,
hvis Velklang vi ikke kender.
</poetry>
</body>
</text>

<text id="hermann2019082902">
<head>
    <title>Til min Far</title>
    <firstline>Du staar som altid stolt og stor!</firstline>
    <source pages="8"/>
    <quality>korrektur1,kilde,side</quality>
</head>
<body>
<poetry>
Du staar som altid stolt og stor!
- som altid uden Tale,
- som altid uden Ord.

Du staar som altid tavs og stærk!
- du ved, i os der vokser
er vor Vækst dit tavse Værk.

Du kender ingen taaget Tro!
- dit Værd er det du <i>ved!</i>
Men alle vi, der elsker dig,
tror paa din Kærlighed.

Min Far! du stolte Tænker,
<i>dit</i> Digt, <i>din</i> Drøm er død,
- nu staar du ensom, stolt og tavs
i Dagens Kamp for dagligt Brød,

mit Sind er al din Styrke
i en Modermildheds Skød!
</poetry>
</body>
</text>

<text id="hermann2019082903">
<head>
    <title>Min Mor</title>
    <firstline>Tys! . . . . tys . . . .</firstline>
    <source pages="9"/>
    <quality>korrektur1,kilde,side</quality>
</head>
<body>
<poetry>
Tys! . . . . tys . . . .
Det er Sommerens Død -
og Træernes Blade falder mod Jord
- et stille, ustandseligt Drys.
De gulnes og visner i Solskærets Glød,
de brænder og brister i Straalernes Kys,
de brænder, de brister, de falder mod Jord,
. . . . .
det længes mod Muld, som af Mulden gror.

Tys, t y s . . . . . .
Det er Sommerens Død -
nu aander den ud i den sene Dag
sit sidste, livstrætte Aandedrag.
. . . . .
Og du lille Mor, du var Lykkens Barn -
Du leved en Sommer, var selv en Vaar,
du døde før det blev Efteraar.

Jeg binder en Krans af det gule Løv,
og fletter en Rose deri;
jeg lægger den ned paa din Kistes Laag
og skriver dig ind i min Mindebog.

Farvel lille Mor. Saa er du forbi.
Ære dit Minde. Fred med dit Støv.
</poetry>
</body>
</text>

<text id="hermann2019082904">
<head>
    <title>Mamas Stue</title>
    <firstline>Stilhed i Mamas Stue</firstline>
    <source pages="10"/>
    <quality>korrektur1,kilde,side</quality>
</head>
<body>
<poetry>
Stilhed i Mamas Stue,
Sol bag et gult Gardin;
alt bærer Præg af den hægende Haand
- saa moderlig, følsom og fin.

Alting saa pænt og pillent,
alting saa sirligt paa Plads.
Stilhed i Mamas Stue.
Roser i slanke Glas.

Dæmpet vi taler derinde
om Mama, som nu er død.
Den Stilhed i Mamas Stue
selv ikke Døden brød.

Stilhed i Mamas Stue -
og Larm fra en støvet Vej -
Hvor Rosen stod i det slanke Glas,
der staar en Forglem-mig-ej.
</poetry>
</body>
</text>

<text id="hermann2019082905">
<head>
    <title>Ulla</title>
    <firstline>Den dyreste Lykke, som sloges i Skaar</firstline>
    <source pages="10-11"/>
    <quality>korrektur1,kilde,side</quality>
</head>
<body>
<poetry>
Den dyreste Lykke, som sloges i Skaar
paa Urettens Rev og Skuffelsens Skær,
de dybeste Saar, dit Hjærte bær,
kan læges af Barnets Hænder.

De skuffede Længsler, der brænder
sig dybt i dit Sind i onde Aar,
de lyse, grønnende Haab, der forgaar,
de vejvilde Drømme - kan bæres til Ro
af Barnets velsignede Hænder.

Og glatter de smaabitte Hænder mit Haar,
og kysser den spæde Mund min Kind,
da tændes den skinnende Sol i mit Sind,
og Livet synes saa let og lyst,
det strømmer varmt til mit Hjærte ind,
jeg smiler og tager taknemlig og tyst
de kære, velsignede Hænder.

Og alle de Blomster, min Lykke gav Navn,
har Barnet plukket og baaret i Favn
og rakt mig med Smil om Mund.
Jeg føler det stille i denne Stund,
at alt det der døde, - med Dagens Gry
skal rankes og spire og gro paany.
</poetry>
</body>
</text>

<text id="hermann2019082906">
<head>
    <title>Julius Schiøtt</title>
    <firstline>Roserne i Zoologisk Have</firstline>
    <source pages="12"/>
    <quality>korrektur1,kilde,side</quality>
</head>
<body>
<poetry>
Roserne i Zoologisk Have
drysser tyst de første Bladfalds Flige over Gangens Grus.
- Og det sukker saa bedrøvet gennem Løvet.
Der er Andagt i de tunge Kroners Sus.

Der er Andagt i den stille Have.
Ingen glade Børn, der ler og larmer.
Det er ham - den gode Ven - de savner.
Thi hans Væsen bar et Strejf af Smilet
fra den store milde Verdensfavner.

- Døden sænkede de sorte Vinger . . . .

Det er Børnene, hvis Tak jeg bringer
til en Ven - der kom dem glad i Møde.
Deres Tak vil samles i et solfyldt Minde om den Døde.
</poetry>
</body>
</text>

<text id="hermann2019082907">
<head>
    <title>Til en Ven</title>
    <firstline>I, der steg mod Rummets Renhed</firstline>
    <source pages="12-14"/>
    <quality>korrektur1,kilde,side</quality>
</head>
<body>
<poetry>
    I, der steg mod Rummets Renhed,
    da Alverden saa jer falde
    i sin enige Gemenhed.

Hvor jeg kender jer og elsker jer og lider med jer alle.

    I, der stærkest stod og strede
    fyldt af Heltetro paa Sejr;
    det er jer, hvis Pris jeg synger
    i de Tusind Taabers Lejr.

    Jeg er bunden til de andre -
    til en Hær hvormod I strider;
    jeg kan se, hvor stærkt I lider,
    og hvor eensomt I maa vandre.

    Aah! jeg hører gennem Natten
    disse skønne Stemmer kalde -

Hvor jeg kender jer og elsker jer og lider med jer alle.

---

    Du skal bæres bort til Baalet,
    mens du synger om din Lykke
    - og paa Baalet skal du slænges,
    og din saare Sjæl skal flænges
    af en Verdens gridske Fingre.

    Paa dit varme, rige Hjærte
    skal de tunge Fødder træde,
    mens du digter om din Glæde.
    og med Heltetro paa Sejr
    skal du saares - du skal falde . . . . . .

. . . . . hvor jeg kender jer og elsker jer og lider med jer alle . . . . .
</poetry>
</body>
</text>

<text id="hermann2019082908">
<head>
    <title>Buddasmilet</title>
    <firstline>Jeg har længtes længe, længe</firstline>
    <source pages="14-15"/>
    <quality>korrektur1,kilde,side</quality>
</head>
<body>
<poetry>
Jeg har længtes længe, længe,
jeg har ventet paa min Lykke -
jeg fandt Hvile for min Længsel
i dit Buddahoveds Skygge.

Og min Længsel blev til Længsel
mod den store, stille Hvile,
hvor de standser, disse Timer,
jeg ustandseligt ser ile.

Alle Drømmene, som døde,
de har ogsaa fundet Hvile,
de fandt Fred, da de en Aften
saa dit Buddahoved smile.

---

Og jeg ser igennem Natten
fra en fjern og uddød Verden
gennem Mørket gaar en Skygge
af dit tavse Buddahoved.

Ja, jeg ser din tyste Skygge
gaa ved Qangesflodens Vande
med et Skær af Buddasmilet
som en Solglans om din Pande.

Mellem Tusind tyste Skygger
ser jeg dig ved Ganges vandre,
svinde ind i Buddasmilet,
finde Hvile - som de andre . . . .
</poetry>
</body>
</text>

<text id="hermann2019082909">
<head>
    <title>Flyveren</title>
    <firstline>Vi kan høre Hobens Spotten</firstline>
    <source pages="15-17"/>
    <quality>korrektur1,kilde,side</quality>
</head>
<body>
<poetry>
Vi kan høre Hobens Spotten,
og hvor lidt de ænser Faren.
- - -
Men han smiler stolt og stille,
mens vi sidder i Hangaren.

Der er Tavshed. Ingen Pralen,
ingen Godtkøbssnak om Sagen,
for vi véd, at han vil flyve,
og vi venter kun paa Dagen.

Vi har øvet dette Taalmod
i de lange, lyse Nætter.
Vi har stirret mod et Budskab
fra de lysende Raketter.

Og de bringer os et Budskab!
- - -
,,Det er Flyvevejr og stille''.
Han vil flyve. - Hvor jeg vidste,
at du voved! - At du vilde!

Nu! han stiger imod Lyset,
flyver roligt frem mod Vandet.
Men han tvinges ned af Vinden.
Se! han daler - han er landet.

Aah! hvor skuffede vi maaber.
- Dog! han skal naa frem til Maalet
<i>han</i> - hvis Villen er saa hærdet
og saa bøjelig som Staalet.

Og han flyver - se, han flyver.
- - -
Men saa smerter mine Sanser.
Han gaar ned - han glider fremad,
Roret knuses, før han standser.

- - - -
Men han smiler stolt og stille
og gaar forrest frem i Skaren.
- -
Der er Andagt over Mængden,
da vi stænger for Hangaren.
</poetry>
</body>
</text>

<text id="hermann2019082910">
<head>
    <title>Verdensfavner</title>
    <firstline>Der du hviled Fader, Frelser</firstline>
    <source pages="17-19"/>
    <quality>korrektur1,kilde,side</quality>
</head>
<body>
<poetry>
Der du hviled Fader, Frelser
med et Spydsaar i din Side;
over Gravens friske Grønsvær
drysser Blomsterblade hvide.

Og de gode Hyrder synger,
hvor de store Hjorder græsser.
Vinden sukker saa sørgmodigt
i de susende Cypresser.

Se den vide Verden venter
paa den sande Tro, vi savner,
- paa et Ord af dine Læber
store, milde Verdensfavner.

Blødt og stille drysser Sneen
over Markens øde Flade.
Disse fine, hvide Flige
er som Stjerneblomsters Blade.

Og det tunge Brus af Højtid
i det store Orgels Toner
er som Vindens dybe Sukken
i Cypressens slanke Kroner.

Og de tusind tændte Kærter
er det store Korstogs Bavner;
deres Skær har Smilets Renhed
fra den store Verdensfavner.

Du, der løftede mod Lyset
dem, vi hjærteløst lod falde,
lær os - Fader vor - at elske,
som Du elskede os alle.

Du, der bad for deres Synder,
da de dømte Dig til Døden,
giv os Styrke til at lide
og at tro paa Morgenrøden.

Giv os Verdensfavnerfryden
ved i Ydmyghed at bringe,
hvad vi evner, som et Offer
til de Fattige . . . de Ringe.
</poetry>
</body>
</text>

<text id="hermann2019082911">
<head>
    <title>Kong Ødipos</title>
    <firstline>Vandrer du Kong Ødip over Verden vide</firstline>
    <source pages="19-20"/>
    <quality>korrektur1,kilde,side</quality>
</head>
<body>
<poetry>
Vandrer du Kong Ødip over Verden vide,
vandrer blind og blændet med Solen ved din Side,
- din Skæbne som din Skygge skal i dit Fodspor glide.

Vandrer du Kong Ødip imod de tavse Skove,
hvor Dagens Solskær slukkes og Nattens Skygger sove -
Flygter du fra Smerten, som gemmes i dit Bryst.
Lider du og længes mod de sorte Vandes Vove,
der evigt, evigt sukker under Lykkelandets Kyst . . . . .

Du vandrer over Mulden, hvis Favn imod dig lukkes
og nægter dig sin Naade. Din Sjæl skal ikke slukkes
til et med Mulmets Mildhed. Dit Maal er uden Mile,
din Længsel uden Hjemsted, din Vandring uden Hvile

Vandrer du Kong Ødip over Verden vide,
vandrer blind og blændet med Solen ved din Side,
din Skæbne som din Skygge skal i dit Fodspor glide.
</poetry>
</body>
</text>

<text id="hermann2019082912">
<head>
    <title>Lykkeflugt</title>
    <firstline>Der sidder to Fugle ved Fyrets Fod</firstline>
    <source pages="20-21"/>
    <quality>korrektur1,kilde,side</quality>
</head>
<body>
<poetry>
Der sidder to Fugle ved Fyrets Fod
med brudte Vinger og stækket Mod.

- - -
Fra samme Rede - fra samme Dun,
fra samme Favn, der holdt Reden lun.

de spiled Vingernes hvide Fang
og fløj mod Solen med Jubelsang.

Nu sidder de stumme med vaade Fjer,
og ved ingen Sange om Solen mer.

De læner sig sammen med bristende Blik . . .
de dejlige Drømme forgik - forgik.

Og blændet af Lyset de stirrer frem
mod Mulmet og ved ikke Vejen hjem.

- - -
Det er kun to Fugle ved Fyrets Fod
med brudte Vinger og stækket Mod.
</poetry>
</body>
</text>

<text id="hermann2019082913">
<head>
    <title>Hyben</title>
    <firstline>Bag den hvide Villalaage</firstline>
    <source pages="21-22"/>
    <quality>korrektur1,kilde,side</quality>
</head>
<body>
<poetry>
Bag den hvide Villalaage
taber sig en gruslagt Gang imellem Vildvin . . . .

Hvor den gamle Adelshave kranses af de høje Hække,
mellem Hyld og stive Tjørne
staar de vilde Roser
bag en Blomsterrække.

Alt er endt - en Sommers ødsle Øden,
- denne kaade Leg med stærke Farver -
fejet bort af Østens Vinde, ædt af store laadne Larver,
der er graadige som Døden.

Og som Sommerens Forbløden
hænger mellem gule Blade
disse store blanke Hyben,
- gyldne i et Solfalds Gløden . . . . . .

Skjult bag Havehegnets Hække staar en Kvinde,
og hun trykker sine Læber - skælvende og bløde -
mod de store, gyldne Hyben
- Efteraarets Roser røde.
</poetry>
</body>
</text>

<text id="hermann2019082914">
<head>
    <title>Bag Byen</title>
    <firstline>Jeg husker en fattig og sort Silhuet</firstline>
    <source pages="22-23"/>
    <quality>korrektur1,kilde,side</quality>
</head>
<body>
<poetry>
Jeg husker en fattig og sort Silhuet
en Rest af Fabrikken, der brændte.
Den tegned sig skarpt mod det glødende Skær,
som Solen ved Nedgangstid tændte.

Og Maanen kasted sin Kyskheds Slør
og steg over Daghældets Graanen,
mens Stjernerne voksed sig een for een
gennem Nathimlens blegnende Blaanen.

Der gaar gennem Mørket en summende Sang
- en Dønning af Storbyens Stemmer -
det hvisker om alle de Tusind Ting,
som Natten saa naadigt gemmer,

- - -
og der, hvor de lever i Glæde og Glans,
og der, hvor der suites og sukkes -
der lægger sig alle de trætte til Ro
og Lyset bag Ruderne slukkes.
</poetry>
</body>
</text>

<text id="hermann2019082915">
<head>
    <title>Næstved</title>
    <firstline>Toppede Brosten, teglrøde Tage</firstline>
    <source pages="23-24"/>
    <quality>korrektur1,kilde,side</quality>
</head>
<body>
<poetry>
Toppede Brosten, teglrøde Tage
Solen skinnende blank over Sky.
Se kun, hvor snurrigt de snor sig
de gamle Gader i Næstved By.

Leende, larmende kommer fra Skole
solbrændte Smaabørn glade og fri.
- - -
Hestene tramper, Sablerne klirrer,
. . . . de Næstved Dragoner drager forbi.

Vinden hvisker blandt Skræppernes Blade,
leger i Sivet ved Susaaens Rand.
Bøgen bøjer i højtidsfuld Tavshed
Grenene dybt mod det glidende Vand.

Glimrende Guldsmede sejler i Solen,
vugger sig blødt paa skinnende Vinger.
- Blinker det blankt over Susaaens Flade,
- det er en Ørred, der springer.

Se Herlufsholm - Der er Saga i Klangen,
Sagn fra de gamle Ridderfærdstider.
Vedbenden breder sit matgrønne Dække
opover Slotsmurens Sider.

- Dybt fra det gamle Skovklosters Gange
mumler det sagte om Saga og Sange.
</poetry>
</body>
</text>

<text id="hermann2019082916">
<head>
    <title>Efteraar</title>
    <firstline>Vintervejrsvarslet</firstline>
    <source pages="25"/>
    <quality>korrektur1,kilde,side</quality>
</head>
<body>
<poetry>
Vintervejrsvarslet
- Stormen fra Øst -
skumsprøjter Sandet
ved Øresunds Kyst.
Et graamaiet Skib
for Strømmen gaar.
- - -
Al Ting er graat
- det er Efteraar.

Gaden er øde,
Grenene golde,
Murene knejser
klamgraa og kolde.
Da visner de Blade
som grønnes ved Vaar.
- - -
Al Ting skal dø
- det er Efteraar.
</poetry>
</body>
</text>

<text id="hermann2019082917">
<head>
    <title>Mod Jul</title>
    <firstline>Nu er det den store Barmhjertigheds Tid</firstline>
    <source pages="26"/>
    <quality>korrektur1,kilde,side</quality>
</head>
<body>
<poetry>
Nu er det den store Barmhjertigheds Tid.
Nu aabnes de trangeste Døre paa Klem,
og dybt i dit Væsen vælder det frem:
nu bliver du Barn, og nu længes du hjem.

Nu dugges dit Øje, som havde det grædt,
du føler en mildnende, moderlig Lyst
at trykke den frysende Verden tæt
til dit varme, velsignede Bryst.

Nu er det den store Tilgivelses Stund.
Nu samles, hvad Aaret splittede ad,
og den, der gik fra dig i Harme og Had,
han kommer tilbage med Smil om Mund.

Nu er det den store Barmhjærtigheds Tid.
Nu bliver du Barn, og nu længes du hjem.
Thi dybt under Sneens lunende Gem
det nye foryngede Aar gror frem.
</poetry>
</body>
</text>

<text id="hermann2019082918">
<head>
    <title>Thi blev min Trang -</title>
    <firstline>Jo, jeg har Trang tii Sange om Sommer og om Sol</firstline>
    <source pages="27"/>
    <quality>korrektur1,kilde,side</quality>
</head>
<body>
<poetry>
Jo, jeg har Trang tii Sange om Sommer og om Sol,
og jeg vil staa og kysse din Nakke bag din Stol
- og lade Haanden glide dybt i dit dunkle Haar,
- - -
men Suk og Graad og Klage igennem Gyder gaar.

Jo, jeg har Trang at lægge mig træt og stille hen
og slumre ved dit Hjærte, til det biir Dag igen,
og vente til det løves og gror og bliver Vaar,
- - -
men Suk og Graad og Klage igennem Gyder gaar.

Jo, jeg har Trang at drømme, og gøre Drøm til Digt,
at glemme ved min Lyre al Kedsomhed og Pligt
og lade Løvet visne og muldne Aar for Aar,
- - -
men Suk og Graad og Klage igennem Gyden gaar.

Thi blev min Trang at aabne for Fattigfolkets Sind
- at lukke Solens Varme og Solens Sundhed ind
- at stride ung og ærlig blandt dem, der fremmest staar,
hvor Suk og Graad og Klage igennem Gyder gaar.
</poetry>
</body>
</text>

<text id="hermann2019082919">
<head>
    <title>,,Mit Barn''</title>
    <indextitle>Mit Barn</indextitle>
    <linktitle>Mit Barn</linktitle>
    <firstline>Du Barn af min Drøm og mit Lykkebegær</firstline>
    <source pages="28"/>
    <quality>korrektur1,kilde,side</quality>
</head>
<body>
<poetry>
Du Barn af min Drøm og mit Lykkebegær
betynget og træt over Muld jeg dig bær
og føler dig, Barn, mit Væsen saa nær.

Det er ingen Lykke at drømme om dig,
der fattig skal fødes og bryde dig Vej
mod Daarernes Dumhed og Hobens Staahej.

Og Livets bestandige rastløse Raab
vil naa dig. Og Dagen vil gi’ dig din Daab
i skuffede Længsler og bristende Haab.

Og bærer du Blomster af Blod i din Favn,
og jubler og digter din Længsel et Navn,
der synger sig frem gennem Sorger og Savn,

- aah! Livet vil splitte Blomsterne ad
og dræbe de Drømme, der gjorde dig glad,
og plukke af Roserne Blad for Blad.

Og da skal du lide alt, hvad jeg led,
til engang betynget du bøjer dig ned
mod Mulden - at trygle om Hvile og Fred.
</poetry>
</body>
</text>

<text id="hermann2019082920">
<head>
    <title>Gruberne brænder</title>
    <firstline>Solen skinner paa Arbejderbyen ved Middagstid</firstline>
    <source pages="29-34"/>
    <quality>korrektur1,kilde,side</quality>
</head>
<body>
<poetry>
<nonum><center>I.</center></nonum>

Solen skinner paa Arbejderbyen ved Middagstid,
leende leger de mindste i Strædet. Nu venter de Far,
og forventningsfuldt stirrer de ned ad Vejen, der
        fører til Gruben.

Der aabnes et Vindue hist og her, og en Kvinde
        med skarpe Træk
ser et kort Minut efter Flokken, som plejer at
        komme dernede,
hvor Vejen drejer og sænker sig jævnt imod Havet.

Da lyder et Raab, og alles Øjne vendes imod
        en Mand,
der kommer med blottet Hoved styrtende frem
        ad Vejen.
Forfærdelsen raaber ud fra hans blege, fordrejede
        Ansigt.

Mødre og Børn stimier sammen paa Gaden
,,Sig os, hvad løber du efter? Svar os, hvad er
        der sket?
hvorfor svarer du ikke - og hvor er de andre,
        kommer de snart - eller'' . . . .

Han hører dem ikke, han bryder sig Vej gennem
        Klyngen
og standser først ved Selskabets Bygning; han
        banker paa Døren med knyttede Næver:
,,Luk op!'' ,,Luk op!'' - saa styrter han om i
        Støvet.

Da bølger en mumlende Uro frem gennem
        Mængden,
de ser paa hinanden med dødblege Kinder og store
        forskræmte Øjne,
og Børnene tager hinanden i Haanden, ser paa de
        voksne - og græder.

Da skælver et Raab, da stiger et smerteligt Skrig
        gennem Middagens Stilhed,
da løftes mod Lyset tusinde, tomme, afmægtige
        Hænder:
,,Hjælp os! Vor Herre i Himlen! - Gruberne
        brænder!''

---

<nonum><center>II.</center></nonum>

Der staar som en Støtte af Røg og Ild over Skakten.
Store, røde og knitrende Flammer lyser gennem de
        kulsorte Skyer
Larm og Forvirring, Nødraab og skærende Skrig
        fra jamrende Kvinder og Børn.

Men se! nu forsøger Folk fra de andre Gruber at
        stige derned
- Nogle bliver dernede, - dræbte af giftig Gas.
        Andre maa bæres op,
blege, med lukkede Øjne i svedne forbrændte Pjalter.

De forsøger igen. Gang paa Gang prøver de
        modige Mænd at bryde sig Vej.
Endelig kommer de op med de første dernede fra
        Gruben.
Slappe, livløse bæres de frem gennem Flokken.

Hvem er han? - Jeg kender ham ikke. - Jo, det
        er ham. - Det er hendes Mand.
Kan han leve? Leve! nej, han er død. Dræbt paa
        sin Post.
En god Kammarat. Nu er det forbi. Hans stakkels
        Kone og Børn.

En efter en bæres de op og lægges paa Jorden.
Moderen søger med Barnet ved Haanden at finde
        sin Mand.
Men hun kender dem ikke. De er sværtet og
        skæmmet af Brandsaar og Røg.

Lægerne gaar fra Mand til Mand. De føler paa
        Pulsen og lytter til Hjærtets Slag.
Maaske han kan leve i Dag. - Han er død. -
        Haabet er ude. -
Men ham maa i snarest bære til Ro. Vask ham og
        rens hans Saar. Jeg kommer siden.

Der savnes endnu et Par hundrede Mand. Men snart
        er det mørkt.
Gruberne <i>skal</i> mures til for at kvæle Ilden.
Men i Morgen maaske kan vi søge igen. - Søge;
        aah ja, men vi finder dem ikke.

Hvor er min Far? Hvor er min Mand? Er han
        bleven dernede?
Og kommer han aldrig op? Ingen ved, hvor Sorgen
        og Ulykken ender.
,,Hjælp os! Vor Herre i Himlen! Gruberne brænder!''

---

<nonum><center>III.</center></nonum>

Dag efter Dag vandrer den krogede Skare til
        Grubernes Skakter
De stiger derned med alvorlige Miner. Ingen ved,
        om han levende kommer derfra.
Ingen ved, om Døden venter i Dag og Morgen.

Det gælder ikke for dem om at tænke. De skal jo
        derned.
Nøden tvinger dertil. Sultende Munde raaber paa Brød.
Og hver eneste Dag er en ulige Kamp mod den
        lurende Død.

Saa er det en Dag, at Budskabet gaar over Landet.
Det meldes Verden rundt fra Telegrafens Kontakter.
Døden har ramt dem. Det brænder i Grubernes
        Skakter.

Og Verden lytter, og Øjnene lukkes i Rædsel en
        Stund.
Saa er de glemt af alle, det ikke ramte,
glemt af alle andre end de, der mangler det daglige
        Brød.

Offer paa Offer sendes i Døden for Arbejdets
        hellige Sag.
De dør som Martyrer. De brændes paa Urettens
        Alter.
Verdenshistorien husker dem ikke! - Heltene! klædte
        i Pjalter.

Men en Dag, naar det fattige Folk Verden over
        ranker sin Ryg,
naar det lyser fra Bavner og Blus, Proletarerne
        tænder,
<i>da</i> skal det huskes. Og Feltraabet er: ,,Gruberne
        brænder!''
</poetry>
</body>
</text>

<text id="hermann2019082921">
<head>
    <title>Skabt af Manden</title>
    <firstline>Som en Rad af gyldne Klinger</firstline>
    <source pages="34-36"/>
    <quality>korrektur1,kilde,side</quality>
</head>
<body>
<poetry>
Som en Rad af gyldne Klinger
gennem Flisens vaade Flade
er de matte Lygters Lysskær
i den natbelyste Gade,

og de sidste Vognhjuls Rumlen
bliver borte i det Fjerne.
Mellem sorte Skyers Rande
gror en tavs og ensom Stjerne.

I de klamme Mures Skygge
gaar en bøjet udslidt Kvinde.
- Aah jeg kender disse Øjne!
Det er <i>hende</i>, det er hende.

Jeg har mødt dig mellem Blomster
til en Fest i gyldne Sale,
hvor du gav af dine Glæder
og lod Junkeren betale.

Jeg har mødt dig mellem mange . . .
du var Festens hvide Dronning,
og du gav dem af din Sødme,
af de røde Læbers Honning.

Aah! du blege Bajadere
med de smalle hvide Hænder,
hvor jeg kender dine Øjne
og den Glød, hvormed de brænder.

I det klamme, skidne Stræde
gaar en bøjet udslidt Kvinde.
Hun er træt og graa og kroget
Det er hende. Det er <i>hende</i>.

Hun gaar hjemad til en Stue
uden Blomster, uden Hygge.
Hun er Gadens usle Skøge
og den hvide Dronnings Skygge.

Alle Dagens gode Dyder
har hun livsglad givet Fanden;
og vi købte hendes Glæder . . . . .
<i>Hun er Kvinden, skabt af Manden</i>.
</poetry>
</body>
</text>

<text id="hermann2019082922">
<head>
    <title>Giv os i Dag</title>
    <firstline>Der lister en lurvet og luvslidt Fyr</firstline>
    <source pages="36-38"/>
    <quality>korrektur1,kilde,side</quality>
</head>
<body>
<poetry>
Der lister en lurvet og luvslidt Fyr
blandt Boulevardens Trær,
han smyger sig frem fra Gaderne graa
i Morgenens gryende Skær.
Betjenten glatter paa Vommens Rund,
bereder sin Stav til Slag.
Thi Hunden bider med sulten Mund,
- - -
Vor Herre! - Giv os i Dag . . . . .

Paa Marken spirer det gule Korn,
Gud Fader lader det gro.
Snart hvæsser Bonden sin blanke Le
at sanke i Lade og Lo.
Og Bonden bager det brune Brød
med Solens og Sundhedens Smag.
,,Hvem er det, der klager, og hvem lider Nød?
- - -
Vor Herre! - Giv os i Dag . . . . .

Hvem er det, der klager sig sulten og syg
og betler fra Dør til Dør.
,,Du drikker hver eneste Skilling op
og fik jo af Naboen før!
Vi giver dig intet, nej pak dig bort.
Det bliver din egen Sag
at hutle dig frem - men gaa uden om vort!''
- - - -
Vor Herre! - Giv os i Dag . . . . .

De rejser dig Kirker, du gode Gud,
de bygger dem Sten paa Sten,
selv vandred du om uden Læ og Ly
paa trætte, mødige Ben.
De nagled dig nøgen til Korsets Træ,
- - da talte du mildt deres Sag -
Vi jages som du uden Ly og Læ.
- - -
Vor Herre! - Giv os i Dag . . . . .

Giv os i Dag det daglige Brød!
De græder af Sult vore Smaa.
Hvorfor vi skal sulte, mens Kornet gror,
det kan kun de andre forstaa.
Vor Herre træd frem for din Menigheds Stol
og tal de Sultendes Sag.
Thi Kornet gror mod din milde Sol!
- - - -
Vor Herre! - Giv os i Dag . . . . .
</poetry>
</body>
</text>

<text id="hermann2019082923">
<head>
    <title>Den hellige Jul</title>
    <firstline>Der drog en besværet Kvinde frem</firstline>
    <source pages="38-40"/>
    <quality>korrektur1,kilde,side</quality>
</head>
<body>
<poetry>
<nonum><center>I.</center></nonum>

Der drog en besværet Kvinde frem
ad Vejen, der fører til Bethlehem.
Saa søgte hun Ly i en hældende Vraa
og fødte sit Barn paa fattige Straa.

Fra Markerne udenfor Bethlehem
ved Aften drev Hyrderne Kvæget hjem,
og ydmygt knæled de een for een:
,,Din Renhed er den, at du føler Dig ren.''

Da lyste et Smil om den skælvende Mund
hun løftede Barnet fra Krybbens Bund
og trykked ham tæt til sit varme Bryst:
,,Jeg giver Alverden min Søn til Trøst''.

---

<nonum><center>II.</center></nonum>

Det gik som et Sagn over Jødernes Jord,
at ingen var ond og ingen var slet.
,,Han giver sin Fred til hver den som tror!
- Jesus af Nazaret.''

Og aldrig sad han ved Velmagtens Bord,
men der, hvor de drage det tunge Dræt.
,,For Fattigfolk lyder hans evige Ord
- Jesus af Nazaret''.

---

<nonum><center>III.</center></nonum>

Nu staar en mægtig Skare paa Vagt
omkring Urettens vidstrakte Rige.
- - - -
Der vandred en hjemløs Flygtning engang
til Fiskerne og deres Lige.

Nu sidder en selvgod og velnæret Flok
med Haanden paa Maven og lytter.
- - - -
Der gik en forhaanet Jøde engang
til alle de Fattiges Hytter.

Nu stiger fra lunede Kirker en Sang,
og tusinde Kærter brænder.
Der bares et Barn til Verden engang
af fattige frysende Hænder.
</poetry>
</body>
</text>

<text id="hermann2019082924">
<head>
    <title>Fattigtøs</title>
    <firstline>Valborg vander Blomster</firstline>
    <source pages="41-42"/>
    <quality>korrektur1,kilde,side</quality>
</head>
<body>
<poetry>
Valborg vander Blomster
i sin Vindueskarm.
Solens Guldskær kysser
den jomfruspæde Barm.

Lille Valborgs Pigesjæl
er ren og kysk og skær.
Intet Ondt i Verden
skal komme hende nær.

Men Gaderne er krogede,
og Gyderne er graa,
saa meget Ondt de lærer
lille Valborg at forstaa.

Hvisker: Lille Valborg
du ejer ingenting,
din hvide Haand bør bære
en funklende Ring.

Fløjelsbræm om Kaaben
og Strudsfjer i din Hat
- - faar du, lille Valborg
for kun een skøn Valborgs-Nat.

Lysene de lokker,
og lille Valborg gaar . . . . . .
Valborg fik sin gyldne Ring
og Spænder i sit Haar.

- - -
Stakkels lille Pige,
imens du gaar derude,
er dine Blomster visnede
bag Fattigstuens Rude.
</poetry>
</body>
</text>

<text id="hermann2019082925">
<head>
    <title>Der gaar Sagn</title>
    <firstline>Der gaar Sagn om to, der har elsket</firstline>
    <source pages="42-43"/>
    <quality>korrektur1,kilde,side</quality>
</head>
<body>
<poetry>
Der gaar Sagn om to, der har elsket
hinanden uden Fortræd;
- men den, der fortalte mig Sagnet,
har glemt baade Tid og Sted.

Der gaar Sagn om to der har evnet
at give sig heltud hen,
om to, der har evnet at tage alt
og give alting igen.

Om to, der har evnet at skabe
af Hverdagens Stunder et Liv,
hvis Elskov aldrig blev Vane
og aldrig blev Tidsfordriv.

Om Drømme lyse og fine
som Foraarets første Løv,
om Haab, der aldrig blev slæbte
i skidne Skuffelsers Støv.

Der gaar Sagn om to, der har levet
i Lykke og stille Fred . . . .
- - -
den, der har lært af Livet,
smiler vemodigt derved.
</poetry>
</body>
</text>

<text id="hermann2019082926">
<head>
    <title>Vintersol</title>
    <firstline>Hvad skinner saa hvidt som Vinterens Sol</firstline>
    <source pages="44"/>
    <quality>korrektur1,kilde,side</quality>
</head>
<body>
<poetry>
Hvad skinner saa hvidt som Vinterens Sol
over Storbyens Tage og Tinder? -
- Intet i Verden skinner
saa hvidt som Vinterens Sol.

Den kysser saa blidt dine Kinder,
- og staar jeg der bag din Stol,
da er det din Haand, der finder
og varligt kærtegner min.

Jeg ved jo, at Haanden er din.
Thi du var i Vinterens haabløse Dage
det varmeste Solskær, der drog mig tilbage
fra Lykkens Forlis og Ruin.
</poetry>
</body>
</text>

<text id="hermann2019082927">
<head>
    <title>Odense Aa</title>
    <firstline>Roser staar ved Aaens Rand og spejler sig deri</firstline>
    <source pages="45"/>
    <quality>korrektur1,kilde,side</quality>
</head>
<body>
<poetry>
Roser staar ved Aaens Rand og spejler sig deri.
Røde Lys i Haverne vi glider tæt forbi.
Tusind Stjerner spirer frem paa Himlens blege Blaa,
det hvisker tyst i Sivene langs Odense Aa:
- - Kom til mig lille Edith -
    Kirkernes Klokker slaar,
de ringer Alverden til Hvile.
Jeg vil kysse din Mund og glatte dit Haar,
Og se dine Øjne smile.

Stille glider Baaden frem - og langs med Aaens Rand
Nøkkeroser nejer sig dybt i det grønne Vand.
Oppe over Skoven ser jeg Maanens Sølvsegl staa.
Det hvisker tyst i Sivene langs Odense Aa:
- - Kom til mig lille Edith
    - Natten er nær -
Igennem Skoven Sommervinden gaar. -
Alle dyre Blomster, jeg ved mit Hjærte bær,
fletter jeg i Krans om dit Haar.
</poetry>
</body>
</text>

<text id="hermann2019082928">
<head>
    <title>Bekendelse</title>
    <firstline>Jeg gav dig det allerbedste</firstline>
    <source pages="46"/>
    <quality>korrektur1,kilde,side</quality>
</head>
<body>
<poetry>
Jeg gav dig det allerbedste.
Alt det jeg med Møje i Striden vandt
fra Dage trælse og trange.
Jeg gav dig det lødigste Guld, jeg fandt
i Livets lønlige Gange.
Jeg gav dig det allerbedste:
min Tro, min Sjæl, mine Sange.

Nu strækker du mod mig bedrøvet
de hvide varsomme Hænder,
og beder mig dele min Drøm med dig
- den Drøm, som du ikke kender.

Jeg gav dig det allerbedste.
Jeg gav dig det Sollys, som er i mit Sind,
den Fred, som er i min Slummer.
Jeg tør ikke lede din Tanke ind
til alt, hvad min Tanke rummer.
Thi det, der er gemt i mit Væsens Grund,
er Livets dybeste Kummer.
</poetry>
</body>
</text>

<text id="hermann2019082929">
<head>
    <title>Til Edith</title>
    <firstline>Det er godt at blive stille</firstline>
    <source pages="47"/>
    <quality>korrektur1,kilde,side</quality>
</head>
<body>
<poetry>
Det er godt at blive stille
naar en Hverdag gaar til Hvile.
Det er godt at kunne smile
efter unge, glade Gæster -
- - det er godt at blive stille
efter blomstersmykte Fester.

Det er godt, naar Dagen ebber,
at min Tanke bliver stille,
at det travle Dagværks Snille
falder slumrende til Ro.
- - - Det er godt, at dine Hænder
er saa moderlige milde.

Det er godt, at dine Kærtegn
er saa varlige og ømme,
at jeg sorgløs, træt kan drømme
med mit Hoved i dit Skød.
- - Det er godt, at du kan smile
naar du vugger mig i Hvile.
</poetry>
</body>
</text>

<text id="hermann2019082930">
<head>
    <title>En Blomst og et Minde</title>
    <firstline>Der ligger den blaablege Blomst hun brød</firstline>
    <source pages="48"/>
    <quality>korrektur1,kilde,side</quality>
</head>
<body>
<poetry>
Der ligger den blaablege Blomst hun brød
i Haven en vaartung Nat.
En Nat, som var Lykke og fredfyldt Ro.
Lykke - fordi vi var ene to.

Blomsten er vissen og Lykken død,
- mig har forlængst hun glemt.
. . . Det er som et Vers i en stille Sang,
et Vers hun har læst og holdt af engang,
som Sindet en Stund har stemt.

Jeg græder alene en vaartung Nat,
der sniger sig sagte hen -
. . . . .
der ligger den Blomst hun engang brød;
men Blomsten er vissen og Lykken er død.
</poetry>
</body>
</text>

<text id="hermann2019082931">
<head>
    <title>Portræt</title>
    <firstline>Aa Gud - dette Ansigt jeg saa paa igaar</firstline>
    <source pages="48-49"/>
    <quality>korrektur1,kilde,side</quality>
</head>
<body>
<poetry>
Aa Gud - dette Ansigt jeg saa paa igaar,
det blev til et Billed, jeg aldrig forstaar.

Det drømmer fra Væggen og Kammerets Dør
- og hver Gang saa dejligt som aldrig før,

det vokser af Taagen og ser mig imøde
med Øjne saa bange, saa bedende bløde,

det træder imod mig fra Tankernes Dans,
det fylder min Sjæl og min hele Sans,

det stirrer bedrøvet fra Vinduets Gab,
som græd det over sin Lidenskab,

det kulsorte Bryn og det kulsorte Haar -
- hun var som det bladløse Efteraar,

. . . . det tynges af Vemod og synes saa koldt
og græder i Sjælen, fordi det er goldt . . . . .

og Munden, den svulmer, som gav hun sig hen,
som længtes hun mod, at jeg kyssede den.

Det Billed maa Sjælen faa evigt kær,
fordi den kun engang 'har været det nær.
</poetry>
</body>
</text>

<text id="hermann2019082932">
<head>
    <title>Dybets Bøn</title>
    <firstline>Du vende, Vorherre, dit gode og gavmilde Ansigt mod Mørket og Dybet</firstline>
    <source pages="50-53"/>
    <quality>korrektur1,kilde,side</quality>
</head>
<body>
<poetry>
<nonum><right><i>Jul 1911</i></right></nonum>

Du vende, Vorherre, dit gode og gavmilde Ansigt mod Mørket og Dybet,
at se med den store Retfærdigheds Øjne, hvor ilde der handles med Krybet;
mens Kirkernes Klokker de kimer og klemter, og Julenatskærterne lyser,
Du vende, Vorherre, dit evige Aasyn mod Dybet, hvor Fattigfolk fryser.

Nu samles de Rige i guldstukne Klæder til Andagt og Bøn om dit Alter,
Du skænke, Vorherre, din Julenats Naade til Krybet, der klædes i Pjalter.
Du ser, at vi trætte og hjemløse vandrer paa mødige, blodtraadte Ben.
For Gærningens Brød har Præsterne givet os Bønnens unyttige Sten.

Thi det var jo os, som Du gav dine Løfter om Lykkens forjættede Land,
os viste Du Porten til himmerigs Haver ved Ørkenens glødende Rand;
men Haabet, din hellige, straalende Stjærne i Hyrdernes Hjærter har tændt,
er nu i Aarhundreders navnløse Liden og evige Afsavn forbrændt.

I Brødet, der kastes til Hungerens Huler er ingen Velsignelse lagt.
Med Møje vi sanker de karrige Smuler; men véd, din almægtige Magt.
kan stille vor Sult med den himmelske Manna; vi véd, i den glødende Ørken
sprang Kilder af Klippen og frelste de hjemløse Jøder fra Tørsten og Tørken.

Vorherrre, vi véd, at gavmildt Du gav i den store Barmhjærtigheds Tegn
til Sæden, der bæres af bugnende Marker, din Sol og din mildnende Regn,
men Brødet, de bagte - i Stormagasiner bag Laas og bag Slaa ligger gemt,
og <i>Dig</i>, der har givet dem Varmen og Væden, har Greve og Godsejer glemt.

Hvorfor er Du død paa Golgathas Kors - bespottet, forhaanet, forraadt -
naar endnu dit Folk maa i Ørkenen vandre, og Sollandet ikke er naaet?
Hvorfor har Du følt mod dit bristende Blik det jordiske, dødkolde Gys,
naar endnu i Mørket vi stirrer os blinde imod, din Forjættelses Lys.

Vorherre, stig ned fra dit Himmerigs Haver! Træd frem for din Menigheds Stol
og kræv den til Regnskab og giv os tilbage vor Andel i Regn og i Sol,
i Godset og Guldet, den Velstand, der vokser og modnes med Rod i din Jord,
og før os tilbage til Lyset fra Mørket, fra Dybet, hvor Fattigfolk boer.

Vor Gud, de vil atter nagle Dig nøgen, forhaanet til Golgathas Træ.
Det er for de Gudløses skinnende Guldkalv, din Menighed nu bøjer Knæ.
Og vi er dit Udvalgte Folk, de Fordømte, der vandrer i Ørkenens Sand,
forpinte af Sulten, forførte af Kejser og Konge til Afgrundens Rand.

Som Manna fra Himlen i Julenat drysser den hvide, forjættende Sne.
I Brødre i Dybet, slut op! Vi skal samles, og snart skal Underet ske,
Du vende, Vorherre, dit evige Aasyn mod os i de solløse Dage.
Nu samles de fattige Skarer at vinde Retfærdighedsriget tilbage.
</poetry>
</body>
</text>

<text id="hermann2019082933">
<head>
    <title>Til min lille Pige</title>
    <firstline>Jeg ligger, Barn, og lytter til dit spæde Aandedrag</firstline>
    <source pages="53-54"/>
    <quality>korrektur1,kilde,side</quality>
</head>
<body>
<poetry>
Jeg ligger, Barn, og lytter til dit spæde Aandedrag:
det er lidt tungt - men Du blev træt af Leg en sorgløs Dag.
Du kender intet ondt og grimt. Du drømmer intet stygt,
og derfor er dit Aandedrag saa fuldt af Fred, saa trygt.

Du sover paa din Moders Arm, det Hjærte ganske nær,
hvor Mor dit kære Billede imellem Blomster bær,
hvorunder du blev baaret, og som du har fyldt med Fryd,
med Modernavnets Mildhed, der har Lykkens lyse Lyd.

Og alle Haab, som bristede, er født med dig paany,
de vokser, mens du sover, mod det rige, gyldne Gry.
Mon de vil sætte Frugter eller visne ved din Vej?
Vil dine Bobler briste, som de bristede for mig?

Jeg stirrer ud mod Himlen, som fra Pol til Pol staar spændt,
og hvor de hvide Stjærner er i Vinternatten tændt;
men jeg kan ikke granske mig din Skæbne frem deri
. . . . Gud give, den bli’r straalende af stille Fred som de.
</poetry>
</body>
</text>

<text id="hermann2019082934">
<head>
    <title>Morgensol</title>
    <firstline>En Morgen fyldt af Fuglesang som denne</firstline>
    <source pages="54-55"/>
    <quality>korrektur1,kilde,side</quality>
</head>
<body>
<poetry>
En Morgen fyldt af Fuglesang som denne,
da er det, du skal vaagne og skal vende
dit Ansigt mod mig med den skære Hud,
hvor Kyssets Roser rødmende sprang ud . . . . .
og hundred Roser blomstrer, hvor jeg kysser.

- Det er som Regn af Rosers Blade drysser
og ligger skælvende af Fryd og Ve
til tyst de slukkes i dit Legems Sne.

Da skal jeg løfte dig, du kære, kære,
mod Morgensolens Guld, og jeg skal bære
dig ren og hellig over Hobens Pjalter.
Da sprænges Væggene. En Hal bli’r Huset.
Og jeg skal knæle lykkeligt beruset,
foran din skære Skønheds Marmoralter.
</poetry>
</body>
</text>

<text id="hermann2019082935">
<head>
    <title>Aftenregn</title>
    <firstline>Det regner inat. Og Lygternes Skær</firstline>
    <source pages="55-56"/>
    <quality>korrektur1,kilde,side</quality>
</head>
<body>
<poetry>
Det regner inat. Og Lygternes Skær
i Regntaagen staar som funklende Sværd.
En Livvagt, der bærer sit Vaaben for dig,
- mens sammen vi gaar ad den regnvaade Vej.

Hør Bladene sukker i Høstvindens Sus
og Draaberne drypper i Gangstiens Grus.
Det sukker for dig, det græder for dig,
- mens sammen vi gaar ad den regnvaade Vej.

---

Nu gik du derind og Døren faldt i.
Vort Møde er endt. Vort Samvær forbi.
Saa tændes et Lys bag det gule Gardin.
- Aah, Gud lille Kvinde, om nu du var min.

Veninde, jeg ved, foran Spejlet du staar,
og varligt du løser dit duftende Haar.
Ak, var det blot mig, som med skælvende Haand
paa Knæ skulde løse de smaabitte Baand.

Jeg kyssed din Mund. Jeg kyssed din Kind.
Jeg løfted dig højt. Jeg bar dig derind.
Jeg svimled af Fryd. Jeg bøjed mig ned.
Jeg . . . længes . . . som ingen i Verden ved.

---

Nu slukkedes Lyset og alting blev sort.
Sov sødt, lille Kvinde, jeg vender mig bort.
Og eensom jeg gaar ad den regnvaade Vej.
Saa træt - at der kun findes Hvile hos dig.
</poetry>
</body>
</text>

<text id="hermann2019082936">
<head>
    <title>Til mine Venner</title>
    <firstline>Se jeg strækker mine Hænder</firstline>
    <source pages="57-60"/>
    <quality>korrektur1,kilde,side</quality>
</head>
<body>
<poetry>
Se jeg strækker mine Hænder
mod de følsomme, de blide!
Er I endnu mine Venner?
Kom og sæt Jer ved min Side.
Det er det, I ikke kender,
som jeg vil, I nu skal vide.

Kan I mindes gamle Dage,
da de røde Lamper brændte;
kan I drømme jer tilbage,
kan I huske, hvad der hændte,
disse Timer fyldt af vage
Haab og Tvivl, som vi kun kendte.

Vore Digte bly og bange
uden haarde, stærke Stemmer,
fyldt af bløde, dybe Klange -
fine Vers, hvor jeg fornemmer
endnu Længslen og de mange
skønne Ord en Ungdom gemmer.

Jo, de fyldte mig med Lykke
hine stemningsfulde Stunder,
mine Tanker var saa trygge
som et Sind, der aldrig grunder,
- jeg alene skulde bygge
Kunstens Kirke af et Under.

Jeg blev borte, mine Stier
blev ej ,,Villaveje hvide''
og I spurgte: hvad fortier
du, og hvad maa du vel lide.
Er ej Kunsten din Befrier?
Kom og sæt dig ved vor Side.

Men min Plads stod tom derinde,
og I gav den til en anden,
og I tror, jeg gik at vinde
Sejrens Kranse omkring Panden;
her kan min Forklaring finde
baade Hjærtet og Forstanden.

Jo, det hændte mig at møde
i en graa og eensom Gade,
mellem Mure, kolde, øde,
ved en gold og bar Facade,
<i>hende</i>, Skyggen fra de Døde
som forjages af de Glade,

naar hun strækker sine Hænder
frem mod Folk i skønne Klæder,
hvor de tændte Lygter brænder
over Magt og Ry og Hæder.
En af dem, som Nøden sender
fra de skumle, mørke Stræder.

Aah, hun bad, som den kan bede,
der har følt sit Livshaab briste,
som er allerdybest nede,
og har intet mer at miste,
og hvis Øjne brænder hede
- feberhede - paa det Sidste.

Men min Pung var tom til Bunden -
- Denne Bøn - en Bøn om Penge
til lidt Brød, lidt Mad i Munden
paa de Smaa, der sulted længe -
Jo, jeg ejer jo i Grunden
kun min Lyres gyldne Strænge.

Se den graa og blege Skygge
strækker mod mig sine Hænder:
,,Kæmp for Dybets Ret til Lykke'',
i mit Blod en Brand hun tænder.
- Kunstens Kirke maa I bygge,
medens mine Skibe brænder.
</poetry>
</body>
</text>

</workbody>
</kalliopework>

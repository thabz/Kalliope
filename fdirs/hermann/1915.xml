<?xml version="1.0" encoding="UTF-8"?>
<!DOCTYPE kalliopework SYSTEM "../../data/kalliopework.dtd">
<kalliopework id="1915" author="hermann" status="complete" type="poetry">
<workhead>
    <title>Krigens Digte</title>
    <year>1915</year>
    <notes>
        <note>Teksten følger Aage Hermann: <i>Krigens Digte</i>, Politikens Forlag, Kbh., 1915.</note>
    </notes>
    <pictures>
        <picture src="1915-p1.jpg">Titelbladet til <i>Krigens Digte</i> (1915) lyder ,,Aage Hermann: / Krigens Digte // København / Politikens Forlag / 1915''.</picture>
    </pictures>
    <source facsimile="115308062189_color.pdf" facsimile-pages-num="46" facsimile-pages-offset="6">Aage Hermann: <i>Krigens Digte</i>, Politikens Forlag, Kbh., 1915.</source>
</workhead>
<workbody>

<text id="hermann2020042101">
<head>
    <title>Lusitania</title>
    <firstline>Op over verden stiger en Bølge</firstline>
    <source pages="3"/>
    <quality>korrektur1,kilde,side</quality>
</head>
<body>
<poetry>
<sc>Op over verden</sc> stiger en Bølge
af Sorg og Forundring, af Rædsel og Smerte!
Søger du endnu forvildet i Mørket,
Menneskekryb! Er din Kundskabens Kerte,
Aand og Kultur - kun et Blændværk, som ikke
naar til dit haarde, forhærdede Hjerte?

Det, vi har følt foran Skabelsens Under,
Bønnen, vi bærer paa skælvende Læber,
Sjælens Respekt for det mindste, der lever,
- <i>alt</i> er det Løgn! Se, vi myrder og dræber,
Menneskedyret staar Broder mod Broder,
vildt og med Blodskum om Rovdyrets Kæber.

Kina og Japan! Aah Gud, lad dem kriges,
Romernes Rige, aah, kast det i Kampen
og gør os <i>alle</i> blændede, blinde,
vilde som Rovdyr af Røgen og Dampen,
slæng os derop paa den blodige Scene,
vi, der staar skælvende, blege bag Rampen.

Slyng os derind i den blodige Jammer,
lad os forbløde, lad Byerne brænde,
ingen maa skaanes! Aah Gud, til det <i>Onde</i>
skal du vor Fredstid og Hviletid vende.
Lad i et Baal, som omspænder Kloden,
Verdens forvildede Vanvid faa Ende . . . . .
</poetry>
</body>
</text>

<text id="hermann2020042102">
<head>
    <title>Den blodige Pinse</title>
    <firstline>Se, Himlen er sort!</firstline>
    <source pages="4-5"/>
    <notes>
        <note>Cf. <xref bibel="bibelapostlene02,19-20"/>.</note>
    </notes>
    <quality>korrektur1,kilde,side</quality>
</head>
<body>
<quote margin-left="40%" font-size="small">
<wrap>  Og jeg vil lade Undere ske paa Himlen foroven og Tegn paa Jorden hernede: Blod og Ild og Røgskyer, Solen skal blive til Mørke og Maanen til Blod, førend Herrens store og herlige Dag kommer.</wrap>
    (Apostlenes Gerninger, Peters Tale, 19. og 20. Vers).
</quote>
<poetry>
<sc>Se</sc>, Himlen er sort!
Af Krudtrøgens Skyer,
af giftig Gas,
af Osen fra brændende Byer,
der tæt og tyk driver bort.

Og hele det mægtige Rum
gi’r Genlyd af Jorderigs Jammer:
af Smaabarnets Graad og Klage,
af Suk fra en Saaret, som segner,
jamrer sig sygt - og bli’r stum.
Det stigende Hav af Smerte og Sorg,
som Slægten har sanket i Sum.

Se, Solen bliver til Mørke!
Dagen mørknes af Damp og Røg,
Stilheden fyldes af Larm og Støj!
I Bloddamp, blændede, blinde
søger de Fjende mod Fjende.
De sniger sig ud gennem Skov og Krat,
famler sig frem i den fredløse Nat
med Kainsmærket blodigt paa Panden
- blot for at dræbe hinanden.

<nonum><center>* * *</center></nonum>

Og Maanen skal blive til Blod!
Et Dødningefjæs, som bli’r blodigt, rødt
et kort Sekund, før det blegner.
En Saaret, hvis Ansigt af Harme og Had
er blussende hedt - før han segner.
De drømmer ondt i den mudrede Grav,
jamrer i Søvne og stønner:
Aah Gud, for en Højtid et Fædreland gav
de saarede, hjemløse Sønner!
Gud naade den Hustru i Sult og Savn,
som hulkende hvisker sin Elskedes Navn.
Gud naade de Stakler paa Havets Bund
med Tang og Sand i den blege Mund.
Gud naade det Barn i Sult og Nød,
som beder en hjælpeløs Mo’r om Brød.
- - -
Nede ved Floden, hvor Slaget stod,
ser de Maanens blodige Horn
i Vandets Smaabølger glinse - - -

Nu er det den blodige Pinse.

<nonum><center>* * *</center></nonum>

Velsignet være hver Sjæl, som tror
i denne Time Profetens Ord:

Solen bli’r Mørke,
Maanen bli’r Blod;
før Herrens store og herlige Dag
skal komme.

Nu er det mørkt og blodigt nok!
Lad Stridens Tid være omme!
</poetry>
</body>
</text>

<text id="hermann2020042103">
<head>
    <title>Ved Krigergravene</title>
    <firstline>Dødens Fred i Dødens Have</firstline>
    <source pages="6"/>
    <quality>korrektur1,kilde,side</quality>
</head>
<body>
<poetry>
<sc>Dødens Fred</sc> i Dødens Have,
hvor vi træder tyst i Gruset,
naar blandt vaade, friske Grave
vi en Dag fra Kirkehuset
bærer den, der slukket segner,
den, vi elsker, En blandt Mange,
mens det tyst og stille regner
over Kirkegaardens Gange.

Dødens Fred og Dødens Mildhed
- er de noget Sted at finde,
hvor en Nat af Krigens Vildhed
Fjende slænges imod Fjende?
Ingen Blomsterkranse bindes,
Ingen træder tyst i Gruset
her, hvor Krigergraven findes
ensom, øde, stormomsuset.

Ingen Orgeltoner bruser,
ingen Kirkeklokke kalder,
nej, de Stakler, Krigen knuser,
skal begraves, hvor de falder.
Kun et fattigt Trækors sætter
Kamerater - højtidsstemte.
Og den simple Indskrift sletter
Vejr og Vind . . . saa er de glemte.
</poetry>
</body>
</text>

<text id="hermann2020042104">
<head>
    <title>Fastelavn</title>
    <firstline>Hele Verden er maskeret, thi vort eget indre Jeg</firstline>
    <source pages="7"/>
    <quality>korrektur1,kilde,side</quality>
</head>
<body>
<poetry>
<sc>Hele Verden</sc> er maskeret, thi vort eget indre Jeg
vil vi skjule for de andre, vil vi gemme bag en Maske,
Per og Povl og dem, vi møder paa vor Gang ad alfar Vej,
skal <i>de</i> vide, at min Livs-Synd er et Bæger og en Flaske?
Nej, vi skjuler vore Synder, vore Sorger, vore Savn,
vore Sjæles Dybder dækkes med et Smil og en Grimace;
naar vi bærer Dødens Smerte i en gold og udslukt Favn,
kan vi smile til Alverden, støje op og le og fjase.

Og det Vilddyr, som vi rummer, denne Arv fra svunden Tid,
da vi nøgne strejfed’ om og gik paa Jagt i store Skove,
da vi vandt os en Slavinde - vores Hun - i blodig Strid,
da de Stærke for de Svage skrev med Magtsprog Livets Love,
dette Dyr af Brunst og Vildskab og af Kærlighed og Had,
maa vi gemme for de andre, naar de spø’r med Mund og Øjne;
det, der truer med at splitte vore svage Sjæle ad,
har vi skjult for vore Venner bag et Væv af List og Løgne.

Aah, men Krigen, som vi hader, rev Kulturens Maske bort;
og det fine, blege Ansigt med de smalle, røde Læber
blev et Rovfjæs, i hvis Øjne der gik Glimt af Gult og Sort,
der sad Blodskum omkring Flaben og de stærke Knusekæber;
vore Negle blev til Kløer! I et vildt og dødsangst Spring
slog vi Gabets Tænder sammen om vor Fjendes hede Strube,
og vi dræbte ham og slængte ham som død og livløs Ting
ned i Løbegravens Muddervand - en blodig, skidden Grube.

Men i Dag er alting Løjer! Tag Kulturens Maske paa,
klæd dig ud som ædel Digter og som Drømmer eller Tænker,
jeg vil huske Vilddyrsfjæset, som jeg bag din Maske saå,
dette Rovdyrblik, der rummer baade Løgn og List og Rænker,
paa Kulturens skønne Klæder vil jeg aldrig mere tro,
disse smukke Ord om Livet og dets Skønhed gi’r jeg Fanden,
thi naar Masken atter falder, er din hvide Haand en Klo,
og du bærer Kainsmærket som en blodig Skrift paa Panden.
</poetry>
</body>
</text>

<text id="hermann2020042105">
<head>
    <title>Sejrsjubel</title>
    <firstline>Der jubles i Wien</firstline>
    <source pages="8"/>
    <quality>korrektur1,kilde,side</quality>
</head>
<body>
<poetry>
<sc>Der jubles</sc> i Wien,
og der jubles ved Spree,
gennem Foraarets Sump,
gennem Vinterens Sne
er vi sejrende frem
over Bjergene trængt,
og Fjenden er slaaet,
og Fronten er sprængt.

Og Russernes Ring
af Jern og af Staal
er sprængt, og vi hører
Begejstringens Skraal,
nu fejes de bort
i Øst og i Vest
som Sommerens Løv
af Høstdagens Blæst.

Hvad Sejr de vandt,
hvor Hærene slaas,
om Løgn eller Sandt,
hvad rager det os?
I Petrograd, London,
Berlin og Paris,
- - hvis Sejren end blev,
led Kulturen Forlis.
</poetry>
</body>
</text>

<text id="hermann2020042106">
<head>
    <title>Den 18. Februar</title>
    <firstline>Kan I huske Rædselsraabet, der gik over Jordens Lande</firstline>
    <source pages="9"/>
    <quality>korrektur1,kilde,side</quality>
</head>
<body>
<poetry>
<sc>Kan I huske</sc> Rædselsraabet, der gik over Jordens Lande:
<i>Titanic</i> er gaaet under i Atlanterhavets Vande!
Det var Dødens Haand, der greb os omkring Hjertet - kold som Is -
da vi læste Telegrammet om det stolte Skibs Forlis.

Hele Verden følte Smerten, følte Dødens bedske Brod,
denne Dødsangst, denne Rædsel, som er de Forlistes Lod,
alle Verdens kloge Hjerner blev dybsindigt lagt i Blød
for at undgaa denne Fare, som paa Verdenshavet flød.

Alle Verdens kloge Hjerner lægges nu i Blød paa ny,
nye Morderinstrumenter bliver skabt af Staal og Bly,
og et smukt og ædelt Ønske bæres over Jordens Lande:
vi vil dræbe dem, der sejler paa de store, dybe Vande!

Og naar Verdensbyen læser om et fjendtligt Skibs Forlis,
bli’r der grædt, men grædt af Glæde, og man kysser sin Avis;
op paa alle Strande skyller Havets Vande blege Lig,
hele Verden er forblindet af en ond, forbandet Krig.
</poetry>
</body>
</text>

<text id="hermann2020042107">
<head>
    <title>Vuggesang</title>
    <firstline>Hvid er Vuggens Pude</firstline>
    <source pages="10"/>
    <quality>korrektur1,kilde,side</quality>
</head>
<body>
<poetry>
<sc>Hvid</sc> er Vuggens Pude,
rød er Barnets Kind,
ude om min Rude
sukker Nattens Vind.

Ude om min Rude
falder Nattens Graad,
Jordens Græstørvpude
bliver kold og vaad.

Rød blev Jordens Pude
af en blodig Strid,
han, som faldt derude,
blev saa bleg og hvid.

Mod den hvide Pude
Barn, din Kind er rød,
hvid - mod blodrød Pude -
ligger Fader død.

Kold er Nattens Taare,
varm er Moders Graad
over Barn og Baare -
uden Hjælp og Raad.

Barn, vil de mon kalde
dig derud en Gang,
skal du saaret falde
under Staalets Klang?

Hvid er Barnets Vugge,
rød er Barnets Kind.
Som de Dødes Sukke
lyder Nattens Vind.
</poetry>
</body>
</text>

<text id="hermann2020042108">
<head>
    <title>Triumftoget</title>
    <firstline>Den store By er klædt i Flag til Fest</firstline>
    <source pages="11-12"/>
    <quality>korrektur1,kilde,side</quality>
</head>
<body>
<poetry>
<sc>Den store By</sc> er klædt i Flag til Fest
fra Tind og Tag, fra Murens mindste Kanter
har Fædrelandets Farver faaet Plads,
- der vajer Faner, Vimpler og Guirlander.

De unge Piger smykker sig til Dans
og ler og jubler, let paa Taa de træder,
nu binder de den Elsktes Blomsterkrans,
fordi han vender hjem med Krigens Hæder.

Den gamle Mand har Søndagsfrakken paa
- og husk, der er kun gamle Mænd tilbage, -
Morlillen med den hvide Hoveddug
vil se sin Dreng igennem Byen drage.

Jo vist, et vældigt Triumfatortog
med Sejrens Palmer ventes hjem til Staden
- - - og Mutters største Gryde er i Kog,
og Fatters bedste Vin skal frem til Maden.

De lytter anspændt til den første Lyd
fra Hornets Toner og fra Trommens Larmen,
af Mennesker er Hovedgaden sort:
den unge Moder med sit Barn paa Armen,

<i>enhver</i>, som blot kan gaa fra Hjemmets Pligt
og Dagens Trædemølle, giver Møde,
for denne Dag er som et festligt Digt,
der faar Alverdens Øjne til at gløde.

Der er de! Se, kun Vejens hvide Støv,
men uden Toner! Se, hvor træt de træder,
og dette Tog - mens hele Byen ler,
det er, som alle <i>deres</i> Øjne græder.

Og Velkomstraabet stivner, falmer hen,
og alle Munde tier blidt bedrøvet;
de Blomster, Pigen kaster til sin Ven,
de trædes af en jernhaard Hæl i Støvet.

For Roser er som røde Dryp af Blod . . .
slet intet frejdigt, muntert Ord de snakker,
i alle Øjne lurer Dødens Gru,
og Livets Alvor bøjer alle Nakker.

For Løbegravens vilde Feberdrøm
og Nærkamp under Nattens blege Stjerner
og Broderblodets friske, røde Strøm
har pint og hærget alle disse Hjerner.

Og disse Pander furedes saa dybt
af Sult og onde Kaar, som blev dem givet,
og disse stakkels Sjæle - hver og en -
de fik et Knæk, som varer ved for Livet.

Og Mutters største Gryde er i Kog,
og Fatters bedste Vin skal frem til Maden;
men det er selve Dødens Skyggetog,
der drager tyst og stille gennem Staden!
</poetry>
</body>
</text>

<text id="hermann2020042109">
<head>
    <title>Krigen</title>
    <firstline>Har du prøvet at fatte og fuldtud forstaa</firstline>
    <source pages="13-14"/>
    <quality>korrektur1,kilde,side</quality>
</head>
<body>
<poetry>
<nonum><center>I.</center></nonum>

<sc>Har du prøvet</sc> at fatte og fuldtud forstaa,
at et eneste Hjerte, som knust gaar i Staa
og standser den røde og rindende Strøm,
er en <i>Verden</i> af Længsel, af Digt og af Drøm,

og en eneste Længsel er svimlende rig,
og et eneste Digt er et kummerfyldt Skrig,
og en eneste Drøm er en gylden Pokal
af brusende Glæde og knugende Kval.

Har du prøvet at fatte og fuldtud forstaa,
at et eneste Hjerte, som knust gaar i Staa,
det er Manden, som vristes af Hustruens Favn,
og hans Læber vil stivne omkring hendes Navn;

det er Haanden, som bjerger det daglige Brød,
som skal værne en Rede mod Armod og Nød,
som skal knuge den Elskedes Bryst mod sit Bryst
for at føle den søde og salige Lyst,

men han segner og slappes, bli’r livløs og træt
og mister sit Liv og det Levendes Ret,
naar han kvæstet og knust med en Ed og et Spark
slænges blødende hen paa den blodige Mark.

Har du prøvet at fatte og fuldtud forstaa,
at et eneste Hjerte, som knust gaar i Staa
og standser den røde og rindende Strøm,
er en Verden af Længsel, af Digt og af Drøm.

Og de slænger dem dræbte og blødende hen
- ikke én eller ti eller Tusinde Mænd;
men Hundrede Tusinder. - Hær efter Hær
ligger slagtet og knust under Krigsgudens Sværd.


<nonum><center>II.</center></nonum>

Men det menige Folk, som fik Vaaben i Haand,
hvorfor sprængte det ikke Aartusinders Baand,
hvorfor brændte det ikke det prangende Slot
og rejste de Rige et blodigt Skafot.

Deres Friheds og Ligheds og Broderskabs Land,
som de droges imod gennem Ørkenens Sand
af Løfter om Hvile bag Trældommens Døgn
- alle Løfter var Ord, alle Ord var kun Løgn.

De blev lydige Slaver, da Børserne bød,
de drog ud for at kriges - til Drab og til Død,
for at værne et Fædrelands Trone og Navn,
som bød dem Aartusinders Trældom og Savn.

De har jublet og skreget med Fyrsternes Ord:
''Vi vil værne vort Land og vort Hjem og vor Jord!''
men Jorden blev givet til Grever i Flæng,
hvis Mødre var Friller i Kongernes Seng!

Og nu slagtes de ydmygt for Armod og Nød,
de værner den Trældom, som Loven dem bød,
de kæmper og lider for Land og for Sprog,
- det Land, som har givet dem Trældommens Aag.

Er det Konge og Kejser, som jamrer af Sult,
lyder Fyrsternes Skrig gennem Slagets Tumult,
gaar de tappert i Kamp med den menige Mand
for at værne det elskede fædrene Land?

Nej, nu raader de <i>Store</i>, nu slagtes de <i>Smaa</i>,
og hvert eneste Hjerte, som knust gaar i Staa
og standser den røde og rindende Strøm,
er en Verden af Længsel, af Digt og af Drøm.
</poetry>
</body>
</text>

<text id="hermann2020042110">
<head>
    <title>Sultens Krig</title>
    <firstline>Det var kun i gamle Dage, at en Krig var mandig Dyst</firstline>
    <source pages="16"/>
    <quality>korrektur1,kilde,side</quality>
</head>
<body>
<poetry>
<sc>Det var kun</sc> i gamle Dage, at en Krig var mandig Dyst,
nu er Krigen Krig mod Barnet ved det tomme Moderbryst.

Vi kan kækt og modigt kæmpe uden Frygt for Liv og Død;
men i Stuerne derhjemme mangler Moder dagligt Brød.

Vi kan stride, til vi segner med et Smil i Dødens Stund,
men nu gruer vi for Bønnen om lidt Mad fra Barnets Mund.

Alt det Djævelskab, de opfandt, slog os smertelige Saar;
intet Saar kan ramme Barnet, som de Skrammer, Sulten slaar.

Gennem Kampens Skrig og Jammer, gennem Slagets raa Tumult
kan vi høre Barnet græde paa sin Vugges Dun af Sult.

Er Vorherre og hans Almagt kun en Løgn, en Drøm, et Digt,
er den gode Gud afmægtig, eller glemmer han sin Pligt.

Kan din Retfærds Haand, Vorherre, ikke Jordens Bane naa,
slænge Kloden ud i Rummet, lade Jordens Folk forgaa.

Vi har syndet mod din Lære, ladet haant om dine Bud,
er du Hersker eller Slave, er du Satan eller Gud? . . . .
</poetry>
</body>
</text>

<text id="hermann2020042111">
<head>
    <title>Krigen paa Havet</title>
    <firstline>Naar Vikingesnekker i Fortiden drog</firstline>
    <source pages="17"/>
    <quality>korrektur1,kilde,side</quality>
</head>
<body>
<poetry>
<sc>Naar Vikingesnekker</sc> i Fortiden drog
med Silkesejl spændt paa Erobringstog,
stod Mand mod Mand i den blodige Dyst
med skarpe Sværd og med staalklædt Bryst,
og Mandens Vilje og Mandens Mod
var Manddoms Mærke, hvor Striden stod.

Nu lurer Døden paa Havets Bund
i mørkest Nat og i dybest Blund!
i tættest Taage og tungest Dis
bli’r Minen det sovende Skibs Forlis!
I Stormens Larm lyder Dødens Skrig,
og Fiskernes Vod bliver tungt af Lig.

Og Sejren bli’r hans, som fejgest slaar
en værgeløs Fjende med Dødens Saar,
og staalklædt Skude med knivskarp Tand
skal skyde hvert fredeligt Skib i Brand
og sejle hver dybtlastet Damper i Sænk,
saa Bølgerne farves af røde Stænk.

Det hvisker sagte fra Havets Bund
om Stridsmænd, som faldt med Smil om Mund,
om blodig Dyst og om Krigerfærd
med staalklædt Bryst og med skarpe Sværd.
Nu kæmpes i Mørket de Fejges Strid
- - aah Gud velsigne Kulturens Tid.
</poetry>
</body>
</text>

<text id="hermann2020042112">
<head>
    <title>Festdag i Berlin</title>
    <subtitle>Paa Kejserens Fødselsdag.</subtitle>
    <firstline>Flages der ikke fra Spree-Stadens Huse</firstline>
    <source pages="18-19"/>
    <quality>korrektur1,kilde,side</quality>
</head>
<body>
<poetry>
<sc>Flages der ikke</sc> fra Spree-Stadens Huse,
synges og larmes og lés over Byen,
hører vi ikke Orkesteret bruse,
smælde sit Tonevæld op imod Skyen,
jubles der ikke et ,,Hoch'' for ,,der Kaiser'',
tømmes et Bæger med Rhinlandets Drue
af Officeren, som blankpudset knejser,
nikker til <i>Gretchen</i> - en anden Mands Frue?

Fylder de ikke ,,Unter den Linden'',
Borgermadammen med Barnet ved Haanden,
zünftige Burscher, som kommer i Vinden,
straaler de ikke af Jernkansleraanden,
føler de ikke ,,das Vaterland''s Almagt,
føler de ikke Landsfaderens Fromhed.
<i>England</i> og <i>Frankrig</i> - en Hund og en Halvmagt -
maalte med Tyskland kun Ringhed og Tomhed.

Jubler de ikke - nej, alting er stille,
Landet er hærget, og Byen er øde,
Moderen sidder i Dag hos sin Lille,
mindes sin Mand og begræder den Døde.
Dybest i Folket - hos Rig og hos Ringe -
Rædsel og Dødsangst i Sjælsdybet vaager.
Hvad vil mon Fremtiden Jernriget bringe
skjult under Nutidens blodige Taager.

End er han ikke af Fjendehaand fældet,
endnu med Haanden paa Sværdet han knejser,
ak, men et Aar kun! Hvor stærkt han er ældet,
Sorgen har furet hans Pande - en Kejser,
Kunstner og Digter og Statsmand og Drømmer,
Fader for Folket, dets Døtre og Sønner . . . . .
- Hundrede Tusinders Hjerteblod strømmer -
- Bøjet af Krigen et Verdensfolk stønner. -
</poetry>
</body>
</text>

<text id="hermann2020042113">
<head>
    <title>Jordskælvet</title>
    <firstline>Vor Herre strakte Armen ud og greb om Jordens Akse</firstline>
    <source pages="20"/>
    <quality>korrektur1,kilde,side</quality>
</head>
<body>
<poetry>
<sc>Vor Herre</sc> strakte Armen ud og greb om Jordens Akse,
saa hele Skorpen revnede i Egnen omkring Rom;
da banked’ det paa Himlens Dør - med Støv paa hvide Vinger
en Engel fra Italien med blege Kinder kom.

Den knæled ned for Tronen, og den folded sine Hænder:
Vor Herre, vær os naadig! Skaan den italienske Jord,
nu ligger knust og kvæstet under Byernes Ruiner
ti Tusind vantro Sjæle - og et Hundrede, der tror.

Og dette Land, hvor Kunstens største Værker har til Huse
med Templer, Slotte, Kirker fra Aartusinders Kultur,
det hærger du med Jordskælv! Gode Fader, vil du knuse
din egen Kirkes Alter og dit eget Tempels Mur?

Da rejste sig Vorherre i sin Stol, hans milde Øjne
blev strenge, og de funklede som Sommernattens Lyn:
Dér ligger Jorden hærget! Jeg er ked af deres Løgne
om Fred paa Jord og Kærlighed! - Han rynked’ sine Bryn.

I By ved By blev Kirker knust, og Kunstens skønne Skatte
fortæredes af Krigens Baal og Brand i Syd og Nord;
En Slægt til Fred og Lykke født paa Jordens Rund jeg satte,
nu trædes over Land og By et dybt og blodigt Spor.

Hvorfor skal jeg da skaane dem? Nej, nu skal Krybet mærke,
at <i>vil</i> de slettes ud, forgaa, forsvinde fra min Jord,
saa er det <i>mig</i>, der raader, jeg er Gud, jeg er den stærke.
- - -
Og Jordens Skorpe skælvede paa ny fra Syd til Nord.
</poetry>
</body>
</text>

<text id="hermann2020042114">
<head>
    <title>Marodøren</title>
    <firstline>De hænger i Pigtraadshegnet</firstline>
    <source pages="21-22"/>
    <quality>korrektur1,kilde,side</quality>
</head>
<body>
<poetry>
<sc>De hænger</sc> i Pigtraadshegnet,
skudt ned, mens de stønnende sled sig frem
med flængede Fødder og Hænder.
Langt borte gløder paa Himlen et Skær
af Byen, som endnu brænder.

Dybt i de blodige Grave
ligger de Dræbte med opsprængt Bryst,
- for nu er Nærkampen omme.
- - -
Han løfter sit Hoved - dødsenstræt -
hvornaar vil Hjælpen mon komme?

Hvornaar vil mon Hjælpen komme
med Baaren, hvorpaa de skal bære ham bort?
- aah Gud, hvor hans Hjerte banker;
bag Panden brænder som Helvedes Ild
Feberens fredløse Tanker.

Feberens fredløse Tanker
brænder bag Panden, hans Arm er saa træt,
hans Aande saa tung at drage,
han løfter sit Hoved: Aah kommer de snart
- saa synker han træt tilbage.

Da ser han en kroget Skygge,
der bøjer sig ned over Gravens Rand:
Aah Gud, jeg er frelst fra Døden!
Jeg siger dig Tak, Ven; - hvem du end er,
saa er du min Hjælper i Nøden.

Da vendes en Blændlygte mod ham
og klart belyses hans flængede Dragt,
- se, Ligene - Ven ved Fjende -
og Lyset rammer hans knuste Haand
med Ringen, han fik af <i>hende</i>.

Et Spring - og to graadige Næver
griber hans Hals som et Rovdyrs Klo,
et Staalblad flænger hans Strube.
Saa sparkes han ned blandt de andre Lig
i Krigens stinkende Grube.

Og Krigens lyssky Hyæne
skjuler bag Kappen den gyldne Ring,
staar stille en Stund for at lytte.
. . . Saa gaar han med Kniven fra Mand til Mand
og samler sit blodige Bytte . . . . .
</poetry>
</body>
</text>

<text id="hermann2020042115">
<head>
    <title>Nytaar</title>
    <firstline>En Nytaars-Nat! Hvor sælsomt Sindet stemmes</firstline>
    <source pages="23"/>
    <quality>korrektur1,kilde,side</quality>
</head>
<body>
<poetry>
<sc>En Nytaars-Nat!</sc> Hvor sælsomt Sindet stemmes
til Graad og Smil ved Sejrene, vi vandt,
og ved de Saar og Skrammer, der skal glemmes:
et Blomsterbundt vi paa vor Vandring bandt.

Et broget Blomsterbundt af Graad og Glæde,
hver Dag i Sol, hver Dag i Regn og Sne,
hver Stund, vi maatte tyst og stille græde,
hver Stund, vi kunde rigt og festligt le.

Et broget Blomsterbundt, hvor Roser gløder . . .
og røde Blade drysser for vor Fod,
og alle Rosers skarpe Torne bløder,
hver Aarets Dag er som et Dryp af Blod.

Hvor er det tungt i Nytaarsnat at mindes
det Aar, der svandt med Baal og Brand og Sværd . . .
. . . og mon det nye Aar skal sammenbindes
af Blomster, der har Fredens hvide Skær? . . . . .
</poetry>
</body>
</text>

<text id="hermann2020042116">
<head>
    <title>Spionen</title>
    <firstline>De jog ham ved Dag, de jog ham ved Nat</firstline>
    <source pages="24"/>
    <quality>korrektur1,kilde,side</quality>
</head>
<body>
<poetry>
<sc>De jog ham</sc> ved Dag, de jog ham ved Nat
og fandt ham tilsidst i Bjergkløftens Krat
blandt bladløse Buske, forsulten og syg,
og han lod dem ta’ sig, for nu var han myg;
han løftede Riflen - saa lod han den falde -
afmægtig og hjælpeløs - én imod alle.

De gav ham et Bind for det bristende Blik,
der stod han og lytted’ til Hanernes Klik,
og lysende traadte et Billede frem:
en Hustru, et Barn og et lykkeligt Hjem
- et lykkeligt Hjem - Hør! Nu blev der sagt:
,,<i>Parat til at fyre! Læg an!</i>'' og ,,<i>Giv Agt!</i>''

Han smiler bag Bindet, han snakker og ler,
for det er kun hende og Barnet, han ser,
. . . nu tæller Sergenten til <i>en</i> og til <i>to</i> . . .
Aah Gud! lille Barn, hvor sorgløst du lo -
- ,,ja Fa’r skal fortælle et Eventyr
om Lykken og Livet'' . . . . ,,<i>Giv Agt</i>'' og ,,<i>Fyr!</i>''
</poetry>
</body>
</text>

<text id="hermann2020042117">
<head>
    <title>Nattevandring</title>
    <firstline>Hvad hængder der blandt Træerne i Nattens blege Lys?</firstline>
    <source pages="25-26"/>
    <quality>korrektur1,kilde,side</quality>
</head>
<body>
<poetry>
<sc>Hvad hænger der</sc> blandt Træerne i Nattens blege Lys?
- - de trækker næppe Vejret, men staar stille for at lytte,
og ned ad Ryggen sniger sig det dødsens kolde Gys,
fordi de véd, i Natten søger Krigens Gud sit Bytte.

Nu vaagner en Fasan et Sted - den løfter højt sit Skrig,
det rasler gennem Løvet, og det basker gennem Krattet,
saa hører de et Hundeglam, jo Bæstet varsler Lig
- med benhvid Kno har Næven omkring Bøssekolben fattet.

Dèr staar de blege, tavse, en Flok stærke, stolte Folk,
som lo kun ad Kardæskerne, som midt i Pigtraadshegnet
tog Livtag med en Gurka - aah, den lange, skarpe Dolk -
og stred, mens over Graven baade Bly og Blod har regnet.

Hvad dingler der for Vinden som et kæmpestort Pendul
og slaar saa sælsomt dumpt og dødt imod de sorte Stammer,
- de kunde krybe rystende og skælvende i Skjul
de Mænd, hvis Sind blev hærdet i et Baal af Blod og Flammer.

Nu vel - de samler Modet - jeg er <i>Mand</i> og er <i>Soldat</i>,
Parolen lød kun ,,Fremad", og hvem vover vel at flygte,
men Haanden løfter Løbet - tys - og Fingren er parat,
da falder gennem Løvet Maanens Lys som fra en Lygte.

Saa ser de ham den hængte Mand, en Fjende, en Spion,
en Fange, som blev straffet for sin Trods og sine Løgne,
som ingen gider ofre et Skud Krudt og en Patron,
- - - se, Fuglene har kradset ham og hakket ud hans Øjne.

De smiler: Vi blev bange, tror jeg, for den døde Mand,
men Smilet er saa livløst, og den muntre Stemme glipper,
hver Rædsel, som de møder, er en lille Draabe Vand,
der langsomt skyller Grunden fra Forstandens haarde Klipper.

- - -
Saa gaar de atter fremad, der er endnu langt til Dag.
Hvor her er mørkt, de længes efter Gryets første Flammer,
men bag dem lyder stadig disse dumpe, døde Slag,
den hængte Mand, der dingler mellem Skovens sorte Stammer.
</poetry>
</body>
</text>

<text id="hermann2020042118">
<head>
    <title>De 10 Buds hellige Bjerg</title>
    <firstline>Der knejser et Kors paa Sinai Bjerg</firstline>
    <source pages="27-28"/>
    <quality>korrektur1,kilde,side</quality>
</head>
<body>
<poetry>
<sc>Der knejser</sc> et Kors paa Sinai Bjerg,
hvor Moses med Lovtavlen stod
og stirrede ned paa det udvalgte Folk,
som flokkede sig om hans Fod:
Du maa ikke løfte til Drab din Haand
og tage din Broders Blod.

Du maa ikke løfte din Haand til Mord
og tage din Broders Liv.
Du kan ikke tænde det Livsens Lys,
som slukkes med Spyd og Kniv;
forgæves nævner din Menneskemund
Gud Faders almægtige: <i>Bliv!</i>

At skabe er Livets Lov og Ret,
som gaves til Høj og Lav;
at skænke dit Barn det spæde Liv
<i>den</i> Gave din Gud dig gav;
men selv han raader for Dødens Stund
og aabner den dybe Grav.

Men dèr - paa det hellige Sinai Bjerg -
hvor Korset mod Himlen staar,
der lyder nu Skriget i Dødens Stund,
naar Broder sin Broder slaar
den gabende Vunde med Kniv og Spyd,
som bliver til Dødens Saar.

Nu trædes trodsigt paa Lov og Ret,
nu kæmpes paa Liv og Død,
nu krænkes de hellige Tavlers Bud,
og Drabet - som Gud forbød -
besmykkes med Hæder, nu æres den,
hvis Kugle Guds Lovbud brød.

Der knejser et Kors paa Sinai Bjerg
ombølget af List og Svig,
og der, hvor det store Lovbud lød,
dèr raser den onde Krig,
og Ravne hviler paa Korsets Træ
og vejrer de blege Lig.
</poetry>
</body>
</text>

<text id="hermann2020042119">
<head>
    <title>Den evige Hvile</title>
    <firstline>Træd stille her. Du gaar paa hellig Jord</firstline>
    <source pages="29"/>
    <quality>korrektur1,kilde,side</quality>
</head>
<body>
<poetry>
<sc>Træd stille her</sc>. Du gaar paa hellig Jord,
se, Tusind Mænd har lagt sig træt til Hvile.
Træd stille, hør, der tales intet Ord,
du ser dem under Maaneskæret smile,
de drømmer om en Hustrus gode Favn,
om Barnet i den lille, hvide Vugge,
der sover ind med Moders milde Navn
paa Læben og med Armen om sin Dukke.

De vaagner, naar den gyldne Sol staar op -
- saa gaar de bort ad alle hvide Veje;
nej, se i Skæret over Bakkens Top,
de ligger altfor stille, altfor blege,
de sover tungt, mens Himlen staar i Brand,
de glemmer Solens Lys og Morgenstunden.
Jo, tys - en Stemme jamrer efter Vand,
- - saa tier han med Jord og Blod i Munden.

Træd stille - - men er dette Ansigt sygt,
og sover han med aabne, brustne Blikke,
træd stille - aah, maaske han drømte stygt
om Mord og Manddrab - stille, væk ham ikke.
Træd stille - - nej, der pibler noget rødt
fra denne Pande - - er den rosenkranset? -
Og disse Lemmer hviler tungt og dødt,
i dette Bryst er Hjerteslaget standset.

Træd stille - ak, de vaagner aldrig mer - -
men se, nu gaar en Skare over Bakken
af tavse Mænd, der kommer fler og fler
med hvide Flag og røde Kors paa Frakken.
Hvad vil de her? De løfter en for en
de trætte Mænd, som ligger stille, blege,
- fra Baaren drypper over Støv og Sten
en blodig Stribe langs de hvide Veje.
</poetry>
</body>
</text>

<text id="hermann2020042120">
<head>
    <title>Forpost</title>
    <firstline>Nu træder han frem i Maanens Lys med Bøssen knuget i Armen</firstline>
    <source pages="30-31"/>
    <quality>korrektur1,kilde,side</quality>
</head>
<body>
<poetry>
<sc>Nu træder han</sc> frem i Maanens Lys med Bøssen knuget i Armen,
som Moder derhjemme i Mørkningen gaar med Mindstebarnet ved Barmen,
nu kunde han rammes, den fjendtlige Forpost, et glitrende Skud og et Skrig,
én Fjende mindre - og ovre i Dyndet <i>endnu</i> et blødende Lig.

De ser paa hinanden, de tænker det samme, de føler det selvsamme Gys,
dèr staar han, min Fjende, min Bøsse er ladt, og Natten er stjernetændt lys,
og Maalet er synligt, og Pligten befaler at dræbe med Magt eller Svig,
- én Fjende mindre - og ovre i Dyndet <i>endnu</i> et blødende Lig.

Aah Gud, men naar Hjertet er sygt af at dræbe, naar Hadet forgifter min Aand,
og naar jeg har Lyst kun til én Ting: at kysse hans Pande og gribe hans Haand
og raabe: min Broder, vi <i>vil</i> ikke myrde som Ulve i hylende Flok,
kom, ræk mig din Haand: vi er Mennesker, Brødre og Venner, og <i>nu</i> er det nok;

derhjemme gaar Kvinden og pusler om Barnet, som ligger ved Hjertet og gror,
og drømmer sig svimmel af moderlig Lykke og véd, hun skal snart blive Mor,
og vogter hver Tanke, hvert Ord og hver Gerning, at Barnet kan vokse sig skønt,
at Frøet og Frugten bag Høsttidens Løvfald kan spire forynget og grønt.

Aah, Broder, jeg véd, vi skal hade hinanden; men se, jeg er saaret og træt,
de raabte derhjemme om Sejrsbegejstring; men <i>her</i> har jeg jamret og grædt,
hvem satte de Grænser, som skiller os, Broder, og skiller din Ager fra min,
det er ikke Gud, som har budt mig at gøde med Blod fra dit Hjerte min Vin.

Vi vil ikke slagte, vi vil ikke slagtes! Om Gud paa sit Kors blev fortalt,
han rakte imod dem de blødende Hænder og tilgav dem grædende alt,
fra Krigs-Korset rækker jeg mod dig min Næve, jeg vil ikke Hævn eller Had,
jeg har ikke sat disse blodige Grænser, den Gravgrøft, som skiller os ad.

- - - - - -
De ser paa hinanden, de tænker det samme, at Krigen er ond og forrykt,
og Sjælen er flænget i blodige Laser, og Sindet er hjælpeløst sygt,
men Krigen skal kæmpes, og Pligten befaler at myrde med Magt eller Svig.
Aah Gud, hvor vi hader - med hver lille Fiber - den onde, forbandede Krig!
</poetry>
</body>
</text>

</workbody>
</kalliopework>

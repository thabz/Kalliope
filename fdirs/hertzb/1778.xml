<?xml version="1.0" encoding="UTF-8"?>
<!DOCTYPE kalliopework SYSTEM "../../data/kalliopework.dtd">
<kalliopework id="1778" author="hertzb" status="incomplete" type="poetry">
<workhead>
   <title>Bidrag til Guldbergs Salmebog</title>
   <year>1778</year>
   <notes>
      <note>Birgitte Boye bidrog med 148 af de 161 nye salmer i den af Ove Guldberg redigerede salmebog, som i 1778 udkom under titlen <i>Psalmebog eller en Samling af gamle og nye Salmer</i>.</note>
   </notes>
   <quality>korrektur1</quality>
   <keywords>salme</keywords>
   <cvs-timestamp>$Id$</cvs-timestamp>
</workhead>
<workbody>

<text id="hertzb1999120701">
<head>
   <title>Med største Pragt Naturen gik</title>
   <subtitle>Mel.: Vor Gud han er så fast en borg</subtitle>
   <toctitle>Med største Pragt Naturen gik</toctitle>
   <indextitle>Med største Pragt Naturen gik</indextitle>
   <firstline>Med største Pragt Naturen gik</firstline>
   <notes>
      <note>Salme nr. 323. Bidrag fra Erik A. Nielsen.</note>
   </notes>
   <quality>korrektur1</quality>
   <keywords>salme</keywords>
</head>
<body>
<poetry>
Med største Pragt Naturen gik
Fra Skabermandens Hænder,
Sin skønne Lod hver Skabning fik,
I alle Verdens Ender.
Alt knyttes ved et Baand,
Skiøndt en almægtig Haand
Udspredte Verdener,
Forbandt den dog enhver
I Ordens Kiæden sammen.

See Jorden sine Vexter fik,
Fik Dug og Sole-Straaler,
Fik mere i et Øyeblik
End noget Øye maaler;
Fik al den Pomp og Pragt,
Sin Snee og Sommer-Dragt,
Fik hvad der regner ned
I yppig Frugtbarhed
Til Tidens hele Længde.

Man hvortil al den Herlighed,
Som sees og aldrig kjendes,
Som blev og er, og varer ved
Til heele Tiden endes?
For hvem det skabte Alt?
For Mennesket, som faldt;
O, hvilken Overvægt
For dig, o Adams Slægt!
Guds Naades Maal paa Jorden.

Skal al naturen flyde ud
I dine Glæde-Strømme?
Kan Helved' ej, vil ikke Gud
Dig, faldne Støv, fordømme?
Skal alle Ting forgaae,
Og du selv see derpaa;
Besielet haandfuld Jord!
Hvor er din Skaber stor,
Og du dit eget Under!

Min Sjel! o min forløste Siel!
Som Herren kan tilbede,
Og kan i Naadens store Væld
Din Frelsere oplede,
Du og dit dyre Liv
Er dog fra Tidens Bliv
Et synligt Øyemeed
for al den Kierlighed,
Kun Guddom har i Eye.

Fald ned i hvert Almagtens Fied!
Bliv der til idel Tunge!
Syng: Gud er stor! og Evighed
Den skal det samme siunge.
O salig Engle-Flok!
Som haver Gud og nok,
Stem i med vores Jord,
Og siig: at Gud er stor,
Som Aanderne opholder.
</poetry>
</body>
</text>

<text id="hertzb1999120702">
<head>
   <title>Fra dette Støv, som jeg beboer</title>
   <subtitle>Mel.: I denne søde juletid</subtitle>
   <toctitle>Fra dette Støv, som jeg beboer</toctitle>
   <indextitle>Fra dette Støv, som jeg beboer</indextitle>
   <firstline>Fra dette Støv, som jeg beboer</firstline>
   <notes>
      <note>Salme nr. 324. Bidrag fra Erik A. Nielsen.</note>
   </notes>
   <quality>korrektur1</quality>
   <keywords>salme</keywords>
</head>
<body>
<poetry>
Fra dette Støv, som jeg beboer
Jeg mod din Throne skuer,
Usynlige! hvor er du stor!
Du bød, min Tanke gruer,
Naturens Under vikles ud
Og Verden dannes ved dit Bud!
O! Visdom, Godhed, Styrke,
Ufattelige Harmonie,
Som alt det Skabte svømmer i!
O Væsen, som vi dyrke!

Gud! Hvo kan Verdens Velte-Plan
Og Afstands Længde maale,
Hvor Rædsler føre Tanken an
Til meer end den kan taale?
Hvor er begyndt, hvor ender vel
Dit Herredømmes Grændse-Skiel?
Maal, Tanker, Ord ophøre,
O! grændse-løse Under-Rum,
Hvor Sole over Sole kom,
Men kan din Kant ey røre!

Ukiendte Kloder væltes ud
Med skabte Millioner,
Ved dig de blive, store Gud!
Til mange Almagts Throner,
Det Tænkende tilbeder Dig
I dig det Gandske fryder sig,
Afgrunden dig adlyder,
Dit Vink nedlægger Stormene,
Og Verdens Grundvold bævende
Gaaer under, naar du byder.

Følg Gud, og siig: min skabte Aand
Sin Afmagt har fornummet,
Jeg øyner blot en Almagts Haand,
Som har sit Værk fuldkommet,
Som lagde hos hver Skabning ned
En passende Fuldkommenhed
Tid, Orden, Kraft og Drifter;
Alt blev til det, det være skal,
Her sees det store Viisdoms Val
Ved første Ordens Stifter.

Guddommelige Gierninger,
Utællelige Tunger!
Al-Godhed eders Lovsang er
Hver Tænke-Evne siunger:
Vor Skaber han er Kierlighed
Og i sin Søn af Evighed
Os givet har og giver
Et Liv, hvor Glæder vare ved.
Vor Skaber han er Kierlighed,
Han er, og evig bliver.

Min Tone lyd blandt deres Sang,
Som fra Guds Almagt vrimle,
Stor, førend Engle blev engang,
(Saa synger Jord og Himle,)
Stor, overmaade stor er Gud!
Han bød, og Verden væltes ud
Saa viiselig tillavet,
Og Stierner, Sole, Græs og Løv
Blev talløs strøet, som Jordens Støv,
Talløs, som Sand i Havet.

Lyd Tone høyt! min Sang bliv ved
Blandt Almagts Jubel-Sange:
Vor Skaber han er Kierlighed!
Giv Gienlyd tusind Gange!
Vor Skaber han er Kierlighed!
Han bød, og Livet strømte ned
Til al den Deel, der lever;
Ophøy hans Under-Kierlighed,
Alt det, som føler Liv derved,
Og med sin Verden svæver.

Lyd Tone høyt! min Lovsang stiig
Til Evighedens Egne!
Hvo er dig, Gud, blandt Guder liig?
Du Under allevegne;
Saa synge Himle og vor Jord,
Vor Gud er viis, og god og stor!
Han bød det Skabte være,
Og got og herligt stod det da,
Den evig store Jehovah
Tilhører Priis og Ære.
</poetry>
</body>
</text>

<text id="hertzb1999120703">
<head>
   <title>Helligdommen Gienlyd giver</title>
   <subtitle>Mel.: Jesu! dine dybe Vunder</subtitle>
   <toctitle>Helligdommen Gienlyd giver</toctitle>
   <indextitle>Helligdommen Gienlyd giver</indextitle>
   <firstline>Helligdommen Gienlyd giver</firstline>
   <notes>
      <note>Salme nr. 434. Bidrag fra Erik A. Nielsen.</note>
      <note>Cf. <xref bibel="bibelmatt27,51"/>.</note>
   </notes>
   <quality>korrektur1</quality>
   <keywords>salme</keywords>
</head>
<body>
<poetry>
Helligdommen Gienlyd giver,
Det er alt fuldkommet nu!
Gud han svarer ja, og river
Helligdommens Skjul i Tu;
Falder bort Forbilleder,
I kan intet sige meer;
Viger Skygger, her er Solen,
Pagtens Ark og Naadestolen!

Jesus døer, og Helligdommen
Aabnes just i Jesu Død,
Vor Forsoning er fuldkommen
Jesu saaret Haand nedbrød,
Skille-Rummets Mellemvæg;
Han, som over Himle steeg,
Han gik ind med Hæder kronet,
Ind for Gud, og har forsonet.

Jesus nu gik ind og bliver
I det Allerhelligste,
Almagt selv det Vidne giver,
O en sand Forsonere!
See Forhænget revnede,
Det er nok, nu kan jeg see,
At den Søn saa knust og slagen
Er fra Død og Angest tagen.

Med sit eget Blod han træder
Frem paa vor Forsonings-Dag,
Som vor ypperste Forbeder,
Som Guds store Velbehag,
Og jeg skal, ja døende,
Ærens Himmel aaben see!
Stød al Jordens Lovsang sammen!
Evighed skal svare: Amen.

Midleren tilbedet være,
Midleren for Adams Kiøn,
Evig Lov og evig Ære
Være dig Guds egen Søn!
Det er nok! Halleluja!
Syng min Siel, ja syng du da!
Jesus giennem Dødens Smerte
Gav mig Adgang til Guds Hierte.
</poetry>
</body>
</text>
</workbody>
</kalliopework>

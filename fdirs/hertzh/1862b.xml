<?xml version="1.0"?>
<kalliopework id="1862b" author="hertzh" status="complete" type="poetry">
<workhead>
    <title>Digte fra forskellige Perioder, Deel IV</title>
    <year>1862</year>
    <notes>
        <note>Teksten følger Henrik Hertz: <i>Digte fra forskjellige Perioder</i>, Deel IV, C. A. Reitzel, Kbh., 1862.</note>
        <note>Noter med foranstillet asterisk er forfatterens egne.</note>
    </notes>
   <pictures>
       <picture type="titlepage" src="1862b-p1.jpg">Titelbladet har ordlyden ,,Digte / fra / forskjellige Perioder / af / Henrik Hertz. // Fjerde Deel. // Kjøbenhavn. / C. A. Reitzels Forlag. / 1862.''</picture>
   </pictures>
</workhead>
<workbody>

<poem id="hertzh2018030301">
<head>
    <title>Gadesangeren</title>
    <firstline>Imens jeg griber i Strengene let</firstline>
    <notes>
        <note>Teksten følger Henrik Hertz: <i>Digte fra forskjellige Perioder</i>, Deel IV, C. A. Reitzel, Kbh., 1862, pp. 3-5.</note>
    </notes>
    <quality>korrektur1,korrektur2,kilde,side</quality>
</head>
<body>
Imens jeg griber i Strengene let
Og synger med freidigt Bryst,
Mit smukke Barn, du sidder forgrædt,
Bliver bleg, naar jeg hæver min Røst.
Imens jeg skildrer med henrykt Aand
De Syner, min Ungdom saae,
Du holder for Øinene sky din Haand,
Som vilde du ei mig forstaae.

Med Eet du standser Citherens Klang,
Og forstyrret du paa mig seer.
Du siger, jeg gjør dig ondt med min Sang,
Du beder: O, syng ikke meer!
Den bittre Sorg, du søger at flye
Og fordølger dybt i dit Bryst,
Den, klager du, kalder min Sang paany
Til Liv og giver den Røst.

Du siger, jeg vækker Erindrings Gud,
Som du haabede, længst var død.
Af dit Hjertes Afkrog lokker jeg ud
En skjult, en hemmelig Nød.
Til mig du kom med Tillid og Tro,
For at trøstes ved Citherens Klang;
Og nu har jeg grumt forstyrret din Ro
Med en sød, forførerisk Sang.

— Mit Barn, jeg sidder ved alfar Vei
Og synger saa godt jeg formaaer.
Hvo der hører paa mig, det veed ikke jeg,
Hvo der kommer og hvo der gaaer.
Saa lidt som jeg sidder her for at sees,
Saa lidet jeg agter paa,
Hvo der nærmer sig til den sluttede Kreds,
Og hvorhen mine Toner naae.

See, Regn og Solskin, Uveir og Vind
Med Himlens Velsignelser gaae.
Men Regnen kan falde fordærvelig ind,
Og Stormen et Fartøi slaae.
Og Lynet, Skyens rensende Magt,
Kan antænde Kirkens Taarn;
Og Solen selv, dens gavmilde Pragt
Kan afsvie Bondens Korn.

Som Regn og Solskin, Uveir og Vind
Og som de med Velsignelsens Kald,
Gaaer Digterens Sang i Verden ind,
Og ved ham den forherliges skal.
Han deler den ud med gavmild Haand
Og spørger ei om, til hvem.
Saa Mange, der samles med lyttende Aand,
Han skifter sin Skat med dem.

Som Regn og Solskin, Uveir og Vind
Maa min Sang i Verden gaae ud;
Og hvad min Genius giver mig ind,
Det synger jeg, glad ved dens Bud.
Men ikke jeg veed, og spørger ei om,
Hvad min Sang i Verden formaaer;
Om den lyder for En som en straffende Dom,
Og en Anden Himmelen spaaer.

Jeg sidder her ved den alfare Vei
Og synger om Længsel og Savn;
Jeg giver af Glæden et Contrafei,
Og Sorgen jeg tager i Favn.
Gjennem Himmel og Jord jeg styrer min Gang;
Thi stort er Sangens Terrain.
Men ikke jeg veed, om hos En min Sang
Berører en smertelig Streng.
</body>
</poem>

<poem id="hertzh2018030302">
<head>
    <title>Til en Dame</title>
    <subtitle>
        <line>(Med ,,Anonym Nytaarsgave'', sendt hende af C. N. <w>Rosenkilde</w>)</line>
        <line>Januar 1832</line>
    </subtitle>
    <firstline>En Ven af Dem, en Mand, der er mig kjær</firstline>
    <notes>
        <note>Teksten følger Henrik Hertz: <i>Digte fra forskjellige Perioder</i>, Deel IV, C. A. Reitzel, Kbh., 1862, pp. 6-9.</note>
    </notes>
    <quality>korrektur1,korrektur2,kilde,side</quality>
</head>
<body>
En Ven af Dem, en Mand, der er mig kjær,
Har ønsket nys, at Deres ringe Tjener
Lod nogle Vers, bestemt' for Dem især,
Ledsage Nytaarsgaven, han Dem sender.
Mit Digt (saaledes vil han det) er blevet
Sendt til Dem med et Digt, hans Musa selv har skrevet.

De er mig ubekjendt. Jeg aner ei
Det Øies Glands, der smiler til min Tale;
Og Sjælens Gjenskin i et Blik — ak nei!
Sligt Phantasien vil forgjæves male.
Jeg veed kun, at jeg skriver dennesinde
Som Rosenkildes Ven et Vers til hans Veninde.

Hvor lykkelig er han! Det Øiekast,
De lader paa hans kjendte Haandskrift falde,
Formaaer at skabe Billedet i Hast
Af denne Mand, der elsket er af Alle.
Mens Deres Øine lyse dobbelt milde,
Udbryder De med Ild: ,,Det er fra Rosenkilde!''

Og al hans Humor, al hans muntre Vid,
Hans overgivne Spøg, hiin egne Stemme,
Hvert enkelt Træk fra en forsvunden Tid,
Alt stiger hurtig af Erindrings Gjemme.
Til dette Navn sig uvilkaarligt binder
Hans Hjerte som hans Kunst i lutter glade Minder.

Men jeg! — Naar disse flygtigt skrevne Træk,
Ak, med et Held, jeg mangler selv, Dem møde,
Saa recenserer De maaskee mit — Blæk;
Min Haandskrift, fremmed for Dem, vil Dem støde.
Og intet Navn, der er Dem kjært, formilder
En feil Modulation af mine Sangfugl-Triller.

Og ingen Røst vil naae til Deres Øre
Fra disse Linier med fortrolig Klang;
Og intet venligt Forhold kan forføre
Til Seen-gjennem-Fingre med min Sang.
De veed jo blot, at disse Vers er' blevne
Af en — ja, Gud veed, hvem — en <w>navnløs</w> Digter skrevne.

Men — hvis mig nægtes Synet af den Haand,
Der zirlig dette Flyveblad berører,
Til Gjengjæld aner jeg i Dem en Aand,
Der mildt og fromt paa mine Digte hører,
Den elskeligste Sjæl, der stille lytter
Til hvad jeg synger nu og sang bag Palmehytter.<note>* Sigter til Gjengangerbrevene.</note>

— Som Morgen-Lærken, naar den sagte stiger
Med Qvidder fra en Kornmark, men tilsidst
Med dristig Flugt og stærke Triller higer
Bestandigt jublende mod Skyen hist,
Saaledes stiger sagte først, men siden
Med lyrisk Flugt den Sang, mig lærte Pieriden.

Og under Flugten troer jeg alt at mærke
Hiin Salighed at nærmes til mit Bryst,
Da fra det faldne Støv, i Toner stærke
Begeistret stige skal min Sangerrøst,
Og medens dette Legems Lænker springe,
Min Aand skal løfte fri sin fjederlette Vinge.

Det være fjernt, det være nær — jeg veed,
Engang skal denne Røst, der ak! forgjæves
Med en forklaret Aand om Palmen stred,
Til Fylde, Klarhed og til Styrke hæves.
Min Kunst, der gav et Echo blot af Eden,
Fuldendes skal engang som Deel af Evigheden.

Men — indtil den Tid, o min Sangs Veninde!
Forglem ei, ved min Vinge klæber Støv;
Og undres ei, at jeg for Dem tør binde
En Krands af det forgængeligste Løv.
Har blot et Smiil af Dem paa Krandsen hvilet,
Bestemt til at forgaae den visner glad i Smilet.
</body>
</poem>

<poem id="hertzh2018030303">
<head>
    <title>Udlandet</title>
    <subtitle>Neapel 1834</subtitle>
    <firstline>Der er Taarer, Ingen kan beskrive</firstline>
    <notes>
        <note>Teksten følger Henrik Hertz: <i>Digte fra forskjellige Perioder</i>, Deel IV, C. A. Reitzel, Kbh., 1862, pp. 10-11.</note>
    </notes>
    <quality>korrektur1,korrektur2,kilde,side</quality>
</head>
<body>
Der er Taarer, Ingen kan beskrive,
Taarer, Ingen gjerne taler om, <!-- om,] om. iflg. errata -->
Graad, der maa en Hemmelighed blive
Mellem os og Gud, fra hvem den kom.
Jeg kan sige, jeg har grædt af Smerte,
Sige, jeg har grædt af Trang og Nød; —
Ak, men overstrømmer dette Hjerte,
Gjør Erindringen mig varm og blød:
Taarerne, der da fra Øiet bryde,
Sagte, tause, hemmelige flyde.

    Hjemvee! Ubegribelige Længsel!
Suk, mens Alting smiler mig imod!
Trang til Flugt paa en betvinget Fod,
Som var dette Paradis et Fængsel!
Hver min Tanke haster forud hjem
Til den Kreds, der vinker mig fortroligt;
Hvert mit Pulsslag siger mig uroligt,
Der er langt, ak langt fra mig til dem!

    Elskte Venner i mit Hjemlands Dal!
Eder, hvem Erindringen sig kaarer
Under Frastands Helgenskin og Qval,
Eder gjælde disse dulgte Taarer.
</body>
</poem>

<poem id="hertzh2018030304">
<head>
    <title>De bundne Toner</title>
    <subtitle>(For Studenter-Sangforeningen ved en Concert for Damer)</subtitle>
    <firstline>Fra et usynligt Skjønheds-Rige</firstline>
    <notes>
        <note>* Digtet ,,De bundne Toner'', [o.a.] ere componerede af <w>J. P. E. Hartmann</w>.</note>
        <note>Teksten følger Henrik Hertz: <i>Digte fra forskjellige Perioder</i>, Deel IV, C. A. Reitzel, Kbh., 1862, pp. 12-14.</note>
    </notes>
    <quality>korrektur1,korrektur2,kilde,side</quality>
</head>
<body>
Fra et usynligt Skjønheds-Rige,
Fra Harmoniers Hjem,
Udødelige Toner stige
Og bruse mægtig frem.
Den tause Jord, de stille Vande
Ved dem erholde Røst,
Og Luftens Svingninger sig blande
Ved dem til Qval og Lyst.

Men vildsomt hine Toner fare
Henover Hav og Land,
Og vildsomt Bjergets Sider svare
Hiin Røst fra Luft og Strand.
Og som i Smerte Skoven suser,
Berøvet Skjønheds Lov,
Og, som det jamred', Havet bruser,
Vilkaarlighedens Rov.

,,Kan hine Toner ikke bindes,
Som Gud engang dem bandt?
Kan ei for Skjønheds Rige vindes
Hvad vi fra dette vandt?
Kan ikke Støvets Villie styre
Den betvungne Klang,
Der bruser gjennem Stormens Lyre
Og gjennem Havets Sang?''

Og see, de spredte Toner stige,
Paany de sig befrie
I Støvets Bryst, i Sangens Rige,
Ved Tact og Harmonie.
Som af et Chaos Verden kaldtes
Og blev i Rhythmus bragt,
Saaledes Tonerne gestaltes
Paany ved Rhythmers Magt.

Fra Havet lvser sig dets Smerte,
Dets Jubel og dets Fryd;
Fra Jordens tause Moder-Hjerte
Et Suk med dæmpet Lyd;
Og Stemmer gaae fra Skovens Kroner,
Og Nyn fra Strandens Siv:
Og i <w>vort Bryst</w> de spredte Toner
Erholde gjenfødt Liv.

— Fra et usynligt Skjønheds-Rige
Gaae Sangens Toner ud,
Og allerhelst igjen de stige
Paa hver en Skjønheds Bud.
Den Krands, vort Chor af Toner binder,
Den former sig med Lyst
For Eder, skjønne Huldgudinder,
Der lytte til vor Røst.
</body>
</poem>

<poem id="hertzh2018030305">
<head>
    <title>Johan Ludvig Heiberg</title>
    <subtitle>Afsjungen i Holmens Kirke ved hans Jordefærd</subtitle>
    <firstline>Det varme Hjerte har hørt op at banke</firstline>
    <notes>
        <note>Teksten følger Henrik Hertz: <i>Digte fra forskjellige Perioder</i>, Deel IV, C. A. Reitzel, Kbh., 1862, pp. 15-16.</note>
    </notes>
    <keywords>heibergjl</keywords>
    <quality>korrektur1,korrektur2,kilde,side</quality>
</head>
<body>
Det varme Hjerte har hørt op at banke,
Hans Haand er kold, og Siels Lys er slukt.
Forløft er Sjælen, og den dybe Tanke
Fra Jorden løftet i dens sidste Flugt.
I Midnatstimen, i den stjerneklare,
Urania sig nærmed' til sin Ven.
Hun tog hans Haand: ,,Vor Vandring skal besvare
De Tvivl, hvortil din Forskning gav sig hen!''
Ak, hendes Stjernekrands var svøbt i Flor;
Med Sorg hun drog ham fra en sorgfuld Jord.

Thi vel hun vidste, aldrig at erstatte
For os var denne Aand, der nu drog bort.
Hos os var Tabet, hos de Efterladte,
Tab af det Herlige, vi kaldte Vort.
Og Tabet Alles var; thi han, der higed'
At løse Livets Gaader, Tvivlens Baand,
Endog den Ringeste han har beriget,
Selv denne styrket har hans lyse Aand.
Og Rig og Fattig, eens til ham i Gjæld,
Blev qvæget af hans muntre Lunes Væld.

Og han, den sjeldne Mester, vi berømme,
Saa dyb i Tale, liflig i sin Sang,
Et kjærligt Sind gik ud fra Hjertets Strømme —
Kun Slethed uden Skaansel han betvang.
En evig Krands skal om hans Minde slynges!
Siig ei, han hørte til en ældre Tid;
Thi fjerne Fremtids-Slægter skal forynges
Som i hans Sang, saa i hans Tales Vid.
Men vi, hvem gavmild han saa Meget gav,
Til Tak vi har kun Taarer ved hans Grav.
</body>
</poem>

<poem id="hertzh2018030306">
<head>
    <title>Til Adam Oehlenschläger</title>
    <subtitle>(Skrevet i et Album, der ved hans Optagelse som Æresmedlem i Studenter-Foreningen den 20. Novbr. 1841, blev ham overrakt)</subtitle>
    <firstline>Herligt er Digterens Kald. Han er en Midler imellem</firstline>
    <notes>
        <note>Teksten følger Henrik Hertz: <i>Digte fra forskjellige Perioder</i>, Deel IV, C. A. Reitzel, Kbh., 1862, pp. 17-19.</note>
    </notes>
    <dates>
        <event>1841-11-20</event>
    </dates>
    <keywords>oehlenschlaeger</keywords>
    <quality>korrektur1,korrektur2,kilde,side</quality>
</head>
<body>
Herligt er Digterens Kald. Han er en Midler imellem
Menneskets tvivlende Sind og himmelsk Haab og Forvisning.
Synes vort Liv os tomt, hans Lyra Livet beriger.
Synes vort Liv os mørkt og fuldt af Gaader, han løser
Let os Gaadernes Baand, og vor Tænkning giver han Klarhed.
Herligt er Digterens Kald. Ved ham Naturen, den tause,
Taler til os med tydelig Røst. I Skovenes Dæmring
Lyder til Digterens Sang fra Træernes susende Toppe
Sagte, melodiske Nyn, og hist mod Kysterne skvulper
Havet i rhythmiske Dønninger op, naar Digterens Fartøi
Vugges paa Vovernes Arm. I Vinternatten, den strenge,
Synger, af Maanen bestraalt, det hvide, glimrende Sneelag
Under hans ilende Fodtrin med, naar høitstemt Lyren
Skildrer den magiske Nat og Nordens kraftfulde Vinter.
Herligt er Digterens Kald! Kun han formaaer at forbinde
Fortids Syner med Nutids Liv, befrugte vor Armod
Med en forsvunden vel, men rig Tilværelses Indhold.
Vel er herligt hans Kald; og dyb Forpligtelse hviler,
Til at erkjende hans Værd, paa Digterens lyttende Samtid.

    Derfor, o Hakons Skjald, og Nordens Guders og Helges!
Derfor blander idag med Lyst og henrykt en yngre
Sanger, der under sin stræbende Gang blev styrket af Dine
Høie, begejstrede Toners Lyd; en Sanger, hvis Ungdom
Sværmed' med Dig, naar Du sværmede sødt — med Lyst han blander,
Skjøndt med svage, med enkelte Greb, sin Lyras Accorder
I det beundrende Chor, der idag Dig bringer sin Hylding.
</body>
</poem>

<section level="3">
<head>
    <title>Thorvaldsen</title>
</head>
<content>

<poem id="hertzh2018030307">
<head>
    <title>Under hans Fraværelse</title>
    <toctitle><num>I.</num>Under hans Fraværelse</toctitle>
    <subtitle>Afsungen i det her i Byen stiftede ,,<w>romerske Selskab</w>'', den 8de Marts 1836.</subtitle>
    <firstline>Vel har vi til en munter Fest</firstline>
    <notes>
        <note>* Det her omtalte <w>romerske Selskab</w>, der blev stiftet i Kjøbenhavn af nogle Kunstnere og Andre til Erindring om deres Ophold i Italien, havde til sine Sammenkomster valgt den 8de Marts, paa hvilken Dag Thorvaldsen var ankommen til Rom.</note>
        <note>Teksten følger Henrik Hertz: <i>Digte fra forskjellige Perioder</i>, Deel IV, C. A. Reitzel, Kbh., 1862, pp. 20-21.</note>
    </notes>
    <dates>
        <performed>1836-03-08</performed>
    </dates>
    <keywords>thorvaldsen</keywords>
    <quality>korrektur1,korrektur2,kilde,side</quality>
</head>
<body>
Vel har vi til en munter Fest,
I kjære Venner, taget Sæde;
Men Længsel er igjen vor Gjæst
Og blander Veemod i vor Glæde.
Den vinker atter os til Rom,
Om hvis Ruiner grønnes Ranker.
Ak, Ranken <w>her</w> kun snoer sig om
Ruiner af en — Dranker.

Thi griber os et mægtigt Savn,
Et Savn, der laaner Skuldren Vinger;
Og høit i Phantasiens Favn
Det hen til Tiberen os bringer.
Og atter flyder om os Duft
Af Laurens og Orangens Blade;
Og i en romersk Aftens Luft
Vi Øiet henrykt bade,

Til en Erindrings-Fest igjen
Skal Phantasien os forbinde.
Hver lille Plet os drager hen,
Og Minde knytter sig til Minde.
Os helligt er hvert Navn, hvert Spor,
Skjøndt helst ved eet vor Tanke standser,
Et Navn, som alle Musers Chor
Med Laurbærløvet krandser.

Til <w>ham</w> vi gaae den vante Gang!
Tritonen end paa Torvet troner,
Symbolet paa hans Vuggesang,
Der først blev sjunget af Tritoner.
I Straalens Pladsken er en Røst,
Der falder hjemlig i hans Øre;
Thi Stemmer fra sin Fædrekyst
I den han troer at høre.

Ja, hen til <w>ham</w>, hvis Navn og Id
En Verden undrende forkynder;
Hvis Meisel skabte for vor Tid
Et Hellas' Kraft, et Hellas' Ynder.
Han er vor Landsmand, er vor Ven;
Hans Navn behøver ei at nævnes.
Et Glas for ham! og et igjen!
Og ingen Draabe levnes!
</body>
</poem>

<poem id="hertzh2018030308">
<head>
    <title>Hjemvee</title>
    <toctitle><num>II.</num>Hjemvee</toctitle>
    <subtitle>Afsjungen til Melodie af en Romance af Boyeldieu ved Festen i Hôtel d'Angleterre den 7de October 1838</subtitle>
    <firstline>Fædreneland! i fjerne, skjønne Lande</firstline>
    <notes>
        <note>Teksten følger Henrik Hertz: <i>Digte fra forskjellige Perioder</i>, Deel IV, C. A. Reitzel, Kbh., 1862, pp. 22-23.</note>
    </notes>
    <dates>
        <performed>1838-10-07</performed>
    </dates>
    <quality>korrektur1,korrektur2,kilde,side</quality>
</head>
<body>
Fædreneland! i fjerne, skjønne Lande,
Hvis Luft er saa mild, hvis Himmel stadig blaa,
Drager mig Savn hen til de Strande,
Hvor jeg som Barn til Himlen sorgløs saae.
    Det vinker mildt, det lokker ømt,
    Med kjærlig Røst det kalder mig tilbage.
    Det vinker mildt, det lokker ømt,
    Det vil mig hjemad drage.

Dannemarks Kyst! din Mark, din gyldne Ager,
Havet, der slaaer sin Bølge høit mod Strand,
Det al min Hu kjærligt betager,
Gjør atter til Barn den aldrende Mand.
    Det vinker mildt, det lokker ømt,
    Det al min Sjæl og al min Hu betager.
    Det vinker mildt, det lokker ømt,
    Til Hjemmet det mig drager.

O Fædreland! lad fremmed Rige binde
Lauren til Krands og række herlig Løn;
Een er den Løn, helst jeg vil vinde,
Den Kjærlighed, du skjænker til din Søn.
    Den vinker mildt, den lokker ømt,
    Den hvisker sødt i mine Længsels-Klager.
    Den vinker mildt, den lokker ømt,
    Til Hjemmet den mig drager.
</body>
</poem>

<poem id="hertzh2018030309">
<head>
    <title>Tempel og Museum</title>
    <toctitle><num>III.</num>Tempel og Museum</toctitle>
    <subtitle>Fremsagt paa det kongelige Theater af Fru Nielsen den 27de Marts 1837</subtitle>
    <firstline>I Syracusa stod</firstline>
    <notes>
        <note>* Digtet <w>Tempel og Museum</w> blev skrevet og fremsagt paa den Tid, da Ønsket om et offentligt Museum for de Thorvaldsenske Arbejder fra flere Sider var blevet udtalt.</note>
        <note>Teksten følger Henrik Hertz: <i>Digte fra forskjellige Perioder</i>, Deel IV, C. A. Reitzel, Kbh., 1862, pp. 23-28.</note>
    </notes>
    <dates>
        <performed>1838-03-27</performed>
    </dates>
    <quality>korrektur1,korrektur2,kilde,side</quality>
</head>
<body>
I Syracusa stod
En Billedhugger i sit Værksted stille.
Fra Pjedestalens Fod
Sig hæved Venus op, den evigmilde.
Ukrænkelig med Skjønheds-Glands begavet,
Hun syntes første Gang at stige frem af Havet.

Den tause Kunstners Blik
Hang som i Drømme paa Gudindens Billed.
En Strøm af Fryd der gik
Ud fra hans Pande, Smiil om Munden spilled'.
Dog snart det syntes som hans Sjæl blev bøiet,
Og Alvor som en Sky sig lagde tungt om Øiet.

,,Ak, langsomt'' — brød han ud —
,,Har du af Stenen reist dig, min Gudinde!
Og Kunstens strenge Bud
Har ofte turdet min Begeistring binde.
I Kamp med dette Marmors Haardhed søgte
Jeg under Angst og Tvivl mit høie Kald at røgte.

Uhyggelig og raa
Er Stenens Blok, hvorfra en Venus strider;
Og seent og møisomt maa
Dens Masse stilles ad af Nereider.
Som Vandets Skum sig Marmorstøvet bryder;
Men Haand og Hoved tungt sig op af Stenen skyder.

Og uden Ro og Rist
Henrinder Livet under Kunstner-Taget;
Og monotont og trist
Fra Statuen gjenklinger Hammerslaget.
Og Støv og Marmorstykker, mens de falde,
Fortrykke Billedet, vi ned fra Himlen kalde.

Nu er det fuldendt. Klart
Dit Billed straaler fra den Steen, jeg danned'.
Selv har du aabenbart
Dig i mit Værk, og dig med Stenen blandet.
Den Tanke, al min Sjæl har stræbt at Linde,
Er vorden Guddom selv, er vorden min Gudinde.

Din Plads er ikke her!
Mit Værksted for din Guddom er for ringe.
Din Plads i Templet er!
Til Paphos hen I min Gudinde bringe!
Med Andagt der jeg samles snart med Eder,
Og i min Tankes Værk en Guddom jeg tilbeder.''

<nonum><center>* * *</center><nonum>

— Den gamle Gudeverden svandt,
Og Templerne med den og Hymnens Toner.
Ei længer Zeus Kronion blandt
Olympens Guder hvi og mægtig throner.
For Aphrodite, Kjærligheds Gudinde,
Ei vorde Templer bygt, ei Krandsene vi binde.

Men hine Guders Vel og Vee
Var fængslet til et evigt Skjønheds-Rige,
Og en forkrænkelig Idee
Til Former, der er' uforkrænkelige.
I dette Rige byder end den høie
Saturn og Venus end, hun med det ømme Øie.

I dette Rige Kunstens Magt
Har frelst for os hvad ene frelses kunde;
I dette straaler Guders Pragt,
Did flygted' Nymphen hen fra Paphos Lunde.
Til Skjønheds Lov var Oldtids Guder bundne;
Ved den er os paany formælt det længst Forsvundne.

Thi vel vi bygge Templer end,
Og Guders Statuer i dem vi stille.
Og Musaget beundres end
Og Hermes, der for Argus sees at spille.
Men kun i <w>Kirken</w> stiger vort <i>Te deum;</i>
Og Guders Tempel nu er Kunstens fri' <w>Museum</w>.

I dette lyse Tempel staae
Saturn og Zeus, og Christus staaer ved Siden.
De tolv Apostler hisset gaae
Med Tankeblik, og hisset Japetiden.
Ved Jasons Fod er Engles Skare leiret.
Hist Alexanders Tog, saa stolt som ubeseiret!

— I vide hvad jeg peger paa!
Begeistret lyder over Land en Stemme:
Her skal engang et Tempel staae,
For Kunstens rige Skat et helligt Gjemme.
Vor Landsmand, hvem Europas Priis belønner,
Skal vide, han er en af Landets bedste Sønner.

Hans Tankes Børn, der fjernt og nær,
Og som landflygtigt ud i Verden spredes,
Forsamles skal i Templet her,
Og af det hele Folk skal Templet fredes.
Som Hjemvee drager ham til os tilbage,
Skal Folkets Kjærlighed hans Værker til sig drage.

— Vel veed jeg, at min Røst er svag,
Dog vover jeg at hæve den blandt Eder.
Min Bøn for dette Kunstens Tag
Jeg veed Enhver af Kunstens Venner beder:
Dets Mure reise sig! dets Grund betrygges!
Hvad der er herligt tænkt, gid det maa herligt lykkes!
</body>
</poem>

<poem id="hertzh2018030310">
<head>
    <title>Ved hans Ankomst</title>
    <toctitle><num>IV.</num>Ved hans Ankomst</toctitle>
    <subtitle>Bordsang ved Festen i Hôtel d'Angleterre d. 7de Octbr. 1838</subtitle>
    <firstline>Vi hilse Dig, der atter Danmark gjæster</firstline>
    <notes>
        <note>Teksten følger Henrik Hertz: <i>Digte fra forskjellige Perioder</i>, Deel IV, C. A. Reitzel, Kbh., 1862, pp. 29-31.</note>
    </notes>
    <dates>
        <performed>1838-10-07</performed>
    </dates>
    <keywords>thorvaldsen</keywords>
    <quality>korrektur1,korrektur2,kilde,side</quality>
</head>
<body>
Vi hilse Dig, der atter Danmark gjæster,
    Vi hilse Dig paany med Sang.
Vi bringe Dig, vor Landsmand og vor Mester!
    En Velkomst ved Pokalers Klang.
Vi prise Dig, hvis Liv og Kunst
Staaer under gode Guders Gunst.

Thi dette Liv, naar Modgang det betynger,
    Er ofte kun et flygtigt Bliv.
Men hvert af Øine Værker Dig forynger
    Med Straaler af et evigt Liv.
I hvert et Værk, Din Aand har skabt,
Du vinder hvad dit Liv har tabt.

Og Hebe rækker Dig sit gyldne Bæger,
    At ei Dig smerte Tidens Baand.
Og Amorinen i Din Tanke leger,
    Som fordum for Anaereon.
Lad Aar forsvinde. Dage flye —
Din Aand sig former ung paany.

— Den dybe, tause Nat med tunge Vinger
    (Dens Billed Du i Stenen bandt),
Den synker mild og sagte ned, og svinger
    Sit rige, stjernede Gevandt.
Og lyt! Af Nattens dunkle Flor
Udvikler sig et festligt Chor.

Fra Helicon et Chor af Muser svæver,
    Som Du har skabt dem, let i Dands.
Eratos Lyra under Plektret bæver,
    Mens Choret rækker Dig en Krands.
I Hymnens Flugt, i Strengens Lyd,
Olymp Dig sender salig Fryd.

Og dulgt af Choret dvæler Fader Liber,
    Til Thyrsus lænet gratiøst,
Som Du ham greb paa Høiene ved Tiber,
    Han af Dit Marmor har sig løft.
Han strækker ud mod Dig sin Haand
Og vinker os med henrykt Aand.

I Pagt med ham, der gavmild gjød Falerner
    I Tiburs Lund, paa Flaccus' Bøn,
I Pagt med ham og under Nattens Stjerner
    Vi hylde Dig, Geniets Søn!
Med fulde Glas, til Glassets Klang
Dig hilser Dine Landsmænds Sang!
</body>
</poem>

</content>
</section> <!-- Thorvaldsen -->

<poem id="hertzhandrea2">
<head>
    <title>Aftenen</title>
    <firstline>Vi sad paa Skrænten saa blødt i Græs</firstline>
    <notes>
        <note>Teksten følger Henrik Hertz: <i>Digte fra forskjellige Perioder</i>, Deel IV, C. A. Reitzel, Kbh., 1862, pp. 32-33.</note>
    </notes>
    <quality>korrektur1,korrektur2,kilde,side</quality>
</head>
<body>
Vi sad paa Skrænten saa blødt i Græs
    Og saae paa det brede Vand.
Dybt nede var der et lille Næs
    Med en Baad, en Dreng og en Mand.

De satte Tofter i Baaden ind
    Og sang til Hammerens Slag,
Alt mens i Vester et rødligt Skin
    Bebuded' den heldende Dag.

Og Aftenen led, det dæmred' alt,
    Og Skoven alvorlig stod.
Paa Søen Skyggerne dybere faldt,
    Og Lysningen Havet forlod.

En drømmende Stilhed bredte sig ud,
    En Længsel mod Aftenens Ro.
De Smaafugle fløi ved Ømheds Bud
    Til Rederne, To og To.

Til Leiet hasted' de Fugle smaa
    Og qvidred' med sagtere Røst;
Og da jeg hen paa min Elskede saae,
    Da sov ogsaa hun ved mit Bryst.
</body>
</poem>

<section level="3">
<head>
    <title>Erotiske Smaadigte</title>
</head>
<content>

<poem id="hertzh2018030312">
<head>
    <title>Alt unge Hjerte i mit eget banker</title>
    <toctitle><num>I.</num>Alt unge Hjerte i mit eget banker</toctitle>
    <firstline>Alt unge Hjerte i mit eget banker</firstline>
    <notes>
        <note>Teksten følger Henrik Hertz: <i>Digte fra forskjellige Perioder</i>, Deel IV, C. A. Reitzel, Kbh., 1862, p. 34.</note>
    </notes>
    <quality>korrektur1,korrektur2,kilde,side</quality>
</head>
<body>
Alt unge Hjerte i mit eget banker,
Din Ungdoms Glæde zittrer i mit Bryst;
Og Tonefaldet i din kjælne Røst
Har blødt formildet mine strenge Tanker.
O, lad mig i dit Foraarsliv forynges,
Og i din Ungdom blive ung igjen!
Med dine Psyche-Vinger løft din Ven,
Naar han af Tiden og dens Alvor tynges!
</body>
</poem>

<poem id="hertzh2018030313">
<head>
    <title>Min nysudsprungne Rose</title>
    <toctitle><num>II.</num>Min nysudsprungne Rose</toctitle>
    <firstline>Min nysudsprungne Rose</firstline>
    <notes>
        <note>Teksten følger Henrik Hertz: <i>Digte fra forskjellige Perioder</i>, Deel IV, C. A. Reitzel, Kbh., 1862, pp. 34-35.</note>
    </notes>
    <quality>korrektur1,korrektur2,kilde,side</quality>
</head>
<body>
,,Min nysudsprungne Rose''
Jeg kaldte dig engang.
Veed du, hvorfor jeg mener,
Du nys til Liv udsprang?
Er alt for Jomfru-Blikket
Hiin sjeldne Virken røbet,
Der lokker Rosenkalken
Af Knoppen og af Svøbet?

Og er dig alt fortrolig
Hiin mærkelige Magt,
Der i den mindste Skabning
Som i din Sjæl blev lagt?
Veed du, mit unge Hjerte!
At samme Pulsslag banker
I Rosens fyldte Bæger
Og dine skjulte Tanker?

Du veed det! Ja, du veed det!
Thi ved det samme Bud
Dit Hjertes fine Blade
I Kjærlighed sprang ud.
Min nysudsprungne Rose!
Det var i Elskovs Arme
Dit unge, søde Hjerte
Blev vakt til Liv og Varme.
</body>
</poem>

<poem id="hertzh2018030314">
<head>
    <title>Paa et Stambogsblad</title>
    <toctitle><num>III.</num>Paa et Stambogsblad</toctitle>
    <firstline>Lille Blad, jeg skriver dette paa</firstline>
    <notes>
        <note>Teksten følger Henrik Hertz: <i>Digte fra forskjellige Perioder</i>, Deel IV, C. A. Reitzel, Kbh., 1862, p. 36.</note>
    </notes>
    <quality>korrektur1,korrektur2,kilde,side</quality>
</head>
<body>
Lille Blad, jeg skriver dette paa,
O, hvor jeg misunder dig din Lykke!
Dig betragte hendes Øine blaa,
Dig berøre hendes Hænder smaa,
Hendes Fingre lempelig dig trykke.

Var en Lykke, stor som denne, min;
Fik jeg nær ved hende dagligt Stade
Og berørtes af en Haand saa fiin,
Gjerne skulde jeg som du mig lade
Lægge ned iblandt de andre Blade,
Skjøndt jeg sagtens seer, I trykkes flade.

Lille Blad, jeg skriver som jeg maa,
Skriften pyntelig med Linier lige.
Hvad jeg egentligst og helst gad sige
Har jeg <w>ikke</w> sagt, kan du forstaae.
Ak, men lov mig — naar du nu er blevet
Overrakt til hende, pas da paa,
Om hun kan og om hun vil forstaae
Hvad jeg hemmeligt har peget paa,
Hvad jeg mellem Linierne har skrevet.
</body>
</poem>

</content>
</section> <!-- Erotiske Smaadigte -->

<section level="2">
<head>
    <title>Romancer og Sange.</title>
</head>
<content>

<poem id="hertzh2018030315">
<head>
    <title>En Søndag om Sommeren</title>
    <toctitle><num>I.</num>En Søndag om Sommeren</toctitle>
    <firstline>Vinden vifter, Løvet skjælver</firstline>
    <notes>
        <note>Teksten følger Henrik Hertz: <i>Digte fra forskjellige Perioder</i>, Deel IV, C. A. Reitzel, Kbh., 1862, p. 37.</note>
    </notes>
    <quality>korrektur1,korrektur2,kilde,side</quality>
</head>
<body>
Vinden vifter, Løvet skjælver,
Træet drysser fine Duun;
Og den klare Himmel hvælver
Over os et blaat Paulun.
Gjennem Luftens milde Strømme
Synker Varmen sagte ned;
Og Naturen som i Drømme
Er fordybet i sin Fred.

Lad os lytte! Her, de synge!
Sangen gjennem Løvet naaer.
Søndagsklædt en munter Klynge
Nede fjernt paa Veien gaaer.
Helligdagen aarle henter
Byens Folk til Skovens Hjem;
Og i Søndagsklæder venter
Eng og Mark og Skov paa dem.
</body>
</poem>

<poem id="hertzh2018030316">
<head>
    <title>I Dyrehaven</title>
    <toctitle><num>II.</num>I Dyrehaven</toctitle>
    <firstline>Over Høien, der staaer</firstline>
    <notes>
        <note>Teksten følger Henrik Hertz: <i>Digte fra forskjellige Perioder</i>, Deel IV, C. A. Reitzel, Kbh., 1862, p. 38.</note>
    </notes>
    <quality>korrektur1,korrektur2,kilde,side</quality>
</head>
<body>
      Over Høien, der staaer
      Med det krusede Haar
Og er krandset af Træernes Rad; — hallo!
      Gjennem Stien, der let
      Under Bladenes Net
Haster hen saa fortrolig og glad; — hallo!
      Til det eensomme Slot,
      Der med kongelig Magt
Over Skoven blev sat som en aarvaagen Vagt,
      Gaaer vor Gang —
      Med Hallo og med Sang
Og med Jubel i Sky gaaer vor Gang.
</body>
</poem>

<poem id="hertzh2018030317">
<head>
    <title>Ved Fileværket</title>
    <toctitle><num>III.</num>Ved Fileværket</toctitle>
    <firstline>Hvælvede Loft, der er bygget af Blade</firstline>
    <notes>
        <note>Teksten følger Henrik Hertz: <i>Digte fra forskjellige Perioder</i>, Deel IV, C. A. Reitzel, Kbh., 1862, pp. 38-39.</note>
    </notes>
    <quality>korrektur1,korrektur2,kilde,side</quality>
</head>
<body>
Hvælvede Loft, der er bygget af Blade,
Skyggefulde Tag, o forund mig et Ly!
Aarle forlod jeg min støiende Gade,
Flygtede til dig fra den qvalmende By.
Her vil i Græsset jeg lægge mig ned,
Stirre mig mæt paa de mørkeblaae Vande,
Qvæges af eder i Middagens Fred,
Sjællands fortryllende Strande!

Let er din Gang, o du flyvende Seiler!
Mælkehvide Sky med den graaladne Bræm!
Hisset i Sundet dit Billed sig speiler,
Skifter i Figur altsom du drager frem.
Træerne smægte og varm er min Kind —
Send os et Regnbad herned fra det Fjerne!
Gyd i mit Hjerte din Kjølighed ind,
Skyluftens fyldte Cisterne!
</body>
</poem>

<poem id="hertzh1854a0">
<head>
    <title>Aftenstemning</title>
    <toctitle><num>IV.</num>Aftenstemning</toctitle>
    <firstline>Solen gaaer mod Havet ned</firstline>
    <notes>
        <note>Teksten følger Henrik Hertz: <i>Digte fra forskjellige Perioder</i>, Deel IV, C. A. Reitzel, Kbh., 1862, pp. 39-40.</note>
    </notes>
    <quality>korrektur1,korrektur2,kilde,side</quality>
</head>
<body>
Solen gaaer mod Havet ned,
Kaster Guld derover.
Let mod Landets jævne Bred
Slaae de lange Vover.
Fjernt derude Bølger gaae
Smukt med Purpur i det Blaa.

Snart er Dagen atter endt,
I dens Død er Mildhed.
Nattens Bud os vorder sendt
Kun i Fuglens Stilhed.
Klar som Dagen, men saa lyst,
Nærmer Natten sig vor Kyst.

Sommeraften! du, som tidt
Favned' mig fortroligt,
Du, som veed, hvad jeg har liidt,
Gjør mit Hjerte roligt!
Af din Hvile, af din Fred
Send til mig en Straale ned!
</body>
</poem>

<poem id="hertzh1848a0">
<head>
    <title>Barcarole</title>
    <toctitle><num>V.</num>Barcarole</toctitle>
    <firstline>Dette Vand, vi glide paa</firstline>
    <notes>
        <note>Teksten følger Henrik Hertz: <i>Digte fra forskjellige Perioder</i>, Deel IV, C. A. Reitzel, Kbh., 1862, pp. 40-41.</note>
    </notes>
    <quality>korrektur1,korrektur2,kilde,side</quality>
</head>
<body>
Dette Vand, vi glide paa,
Er saa roligt, er saa stille,
Fører os med Kruser smaa
Lempeligt hvorhen vi ville.
Ak, men lid dog ei derpaa!
Disse Vande kan sig skille,
Og tilbunds du kunde gaae,
Ligge der forladt og stille.

Kjærlighed, den grumme Magt,
Synes from og synes stille,
Fører os, er Ønsket bragt,
Lempeligt hvorhen vi ville.
Hjerte! tag dig dog iagt!
Ved din Ro den kan dig skille!
Seer du Eros, saa hold Vagt —
O, han er saa falsk som lille!
</body>
</poem>

<poem id="hertzh2018030320">
<head>
    <title>Den fremmede Fugl</title>
    <toctitle><num>VI.</num>Den fremmede Fugl</toctitle>
    <firstline>Jeg seer dig, jeg kjender dig</firstline>
    <notes>
        <note>Teksten følger Henrik Hertz: <i>Digte fra forskjellige Perioder</i>, Deel IV, C. A. Reitzel, Kbh., 1862, pp. 41-42.</note>
    </notes>
    <quality>korrektur1,korrektur2,kilde,side</quality>
</head>
<body>
      Jeg seer dig, jeg kjender dig
      Paa dine grønne Vinger.
      O, skynd dig, kom ned til mig
      Og sæt dig paa min Finger.
Hvor kommer du fra, du fremmede Fugl?
Stik Hovedet frem, forlad dit Skjul.
Jeg vilde saa gjerne med dig tale.
Om din Hals jeg binder af Guld et Baand,
Og bringer dig Kirsebær smaa i min Haand —
Og Sukker, bestemt! naar du blot vil befale!

      O, kom dog! hvi ryster du
      Med Hovedet, du Slemme!
      Du bryder dig, det seer jeg nu,
      Slet ikke om min Stemme.
Hvi er du saa angst, du fremmede Fugl!
Hvi sidder du der saa taus i dit Skjul,
Og seer paa mig med de kloge Øine?
Har et Menneske gjort dig ondt engang?
Hvi ængstes I Fugle for mig og min Sang?
Jeg nærmer mig, vips! — ja, saa er' I alt fløine.
</body>
</poem>

<poem id="hertzh2018030321">
<head>
    <title>Gjensynet</title>
    <toctitle><num>VII.</num>Gjensynet</toctitle>
    <firstline>Hver Dag, naar Solen vakte</firstline>
    <notes>
        <note>Teksten følger Henrik Hertz: <i>Digte fra forskjellige Perioder</i>, Deel IV, C. A. Reitzel, Kbh., 1862, pp. 42-43.</note>
    </notes>
    <quality>korrektur1,korrektur2,kilde,side</quality>
</head>
<body>
Hver Dag, naar Solen vakte
Af min Slummer mig igjen,
En Hilsen den mig bragte
Og et Budskab fra min Ven.
Og naar den atter sænkte
Sine Straalers gyldne Vinge,
Jeg min Hilsen bad den bringe
Hen til ham, paa hvem jeg tænkte.

Min Elskte, tvivl kun ikke,
I min Tanke var kun du!
Og uforkrænkt mon ligge
Alle Minder i min Hu.
Min Længsel søgte Lindring
I at følge dine Veie.
Jeg holdt fast ved Hjertets Eie,
Ak, min Drøm og min Erindring!
</body>
</poem>

<poem id="hertzh2018030322">
<head>
    <title>Serenade</title>
    <toctitle><num>VIII.</num>Serenade</toctitle>
    <firstline>Unge Piger! Glæden venter!</firstline>
    <notes>
        <note>Teksten følger Henrik Hertz: <i>Digte fra forskjellige Perioder</i>, Deel IV, C. A. Reitzel, Kbh., 1862, pp. 43-44.</note>
    </notes>
    <quality>korrektur1,korrektur2,kilde,side</quality>
</head>
<body>
Unge Piger! Glæden venter!
Sang og Klang af Instrumenter
Lokker Eder ømt.
Glæden er en Fugl paa Qviste;
Griber I den ei med Liste,
Er den atter rømt.
Lalala —

Dagen synker; Natten stiger.
Skynder Eder, unge Piger!
Nyder Nattens Lyst!
Der er Slaa for Eders Kammer.
Aabner Øret for min Jammer!
Lytter til min Røst!
Lalala. —
</body>
</poem>

<poem id="hertzh2018030323">
<head>
    <title>Jagtsang</title>
    <toctitle><num>IX.</num>Jagtsang</toctitle>
    <firstline>Tilhest, tilfods, i Skov, i Krat</firstline>
    <notes>
        <note>Teksten følger Henrik Hertz: <i>Digte fra forskjellige Perioder</i>, Deel IV, C. A. Reitzel, Kbh., 1862, pp. 44-45.</note>
    </notes>
    <quality>korrektur1,korrektur2,kilde,side</quality>
</head>
<body>
Tilhest, tilfods, i Skov, i Krat
        Og over den aabne Slette,
Den aarle Morgen og seent mod Nat
        Jage vi Dyrene trætte.

Sadl op min Ganger og skjærp mit Spyd!
        Ræk mig den blanke Bue!
Afsted vi drage ved Hornets Lyd,
        Den flyvende Falk at skue.

Dens Jagt er høit over Lindens Top,
        Dens Vinger i Luften suse.
Vi jage Ræven og Ulven op,
        Der luske ved Bøndernes Huse.

Tilhest, tilfods, i Krat, i Skov
        Jægerne hastig ile,
Og naae tilsidst det flygtende Rov
        Alt med de susende Pile.
</body>
</poem>

<poem id="hertzh2018030324">
<head>
    <title>Valravnen</title>
    <toctitle><num>X.</num>Valravnen</toctitle>
    <subtitle>(Efter et Motiv i Visen om Germand Gladensvend)</subtitle>
    <firstline>Den vilde Ravn er fløiet bort</firstline>
    <notes>
        <note>Cf. folkevisen <xref poem="folke2000012904"/>.</note>
        <note>Teksten følger Henrik Hertz: <i>Digte fra forskjellige Perioder</i>, Deel IV, C. A. Reitzel, Kbh., 1862, pp. 45-47.</note>
    </notes>
    <quality>korrektur1,korrektur2,kilde,side</quality>
</head>
<body>
Den vilde Ravn er fløiet bort
Med Germands venstre Øie,
Med Hælvten af hans Hjerteblod,
Og sidder paa hine Høie.
Du vide mig den ene Bøn,
Din Falkeham du mig laane!
Jeg bringer Bod alt for din Søn
Og flyver over til Skaane.

    Hun fløi over de Sletter,
    Hun fløi over salten Vand.
    — Aldrig vender Irmindlin
    Tilbage til Danmarks Strand.

,,Min Datter, bliv og vaer mit Huus!
Du kan ei Germand hævne.
Min Falkeham er slidt og skjør,
Den brister ved dette Stævne.''
— O, lad mig flyve som jeg kan
Alt ud i Verden den vide!'
Herhjemme paa den øde Strand
Mit Hjerte brister af Qvide.

    Hun fløi over de Sletter ⁊c.

Hun fløi om Natten, fløi ved Dag
Med Falkens Fjedre vaade.
Paa Kullens Klipper Ravnen sad
Og skaged' med Vinger baade.
,,Sid stille, Ravn, og værg dit Liv!
Dit Øie jeg ud vil stinge,
Og skjære med min skarpe Kniv
Alt under din venstre Vinge.''

    Hun fløi over de Sletter ⁊c.

,,— Nu har jeg dræbt den lede Ravn
O, Germand, Hjertenskjære!
Nu vil jeg til din Moder hjem,
Hvis Falken mig kunde bære.''
— Hun fløi fra Stranden op igjen,
Men Falkevingerne dale.
Det var for Germand Gladensvend <!-- Gladensvend] Glædensvend iflg. errata -->
Hun sank i Bølgerne svale.

    Hun fløi over de Sletter,
    Hun fløi over salten Vand.
    Aldrig vender Irmindlin
    Tilbage til Danmarks Strand.
</body>
</poem>

<poem id="hertzh2018030325">
<head>
    <title>Tydskerne</title>
    <toctitle><num>XI.</num>Tydskerne</toctitle>
    <subtitle>1848</subtitle>
    <firstline>Der høres et Bulder, der lyder et Raab</firstline>
    <notes>
        <note>Teksten følger Henrik Hertz: <i>Digte fra forskjellige Perioder</i>, Deel IV, C. A. Reitzel, Kbh., 1862, pp. 48-50.</note>
    </notes>
    <quality>korrektur1,korrektur2,kilde,side</quality>
</head>
<body>
Der høres et Bulder, der lyder et Raab
Fra det gamle Herberg derhenne.
Der prates og holdes et farligt Huus
Af de tydske, hjelmede Svende.

Benene slaae de paa Bordet op,
Og kalde de Danske for Hunde.
De aad saa gjerne det ganske Land
Og Øerne med — hvis de kunde.

De broute med Tydsklands mylrende Magt,
Alt mens de larme og synge.
Og Dansken kalde de feig og dorsk,
Og lyve, saa Gud sig forbarme.

— Det var hos Jyden, det gik saa grumt,
- Det var midt i Landet det skeete.
Samme Aften blev Ebbesens Mænd
Fra Høien udenfor seete.

Det var i Randers, den ærlige By,
De Svende støiede vilde.
Efter kom Ebbesens Ryttere ind,
Saa trøstige, men saa stille.

Det var i Randers, at Grevens Folk
Det vilde Hærværk bedreve.
Efter drog Ebbesen ind i Mag
Og slog den kullede Greve.

Og nu er der gaaet saa mangt et Aar.
I Fred har vi Landet bygget.
Men Geert har reist sit Hoved paany;
Over Aaen han ind er rykket.

Og nu er der gaaet saa mangen faur Dag.
Saa vel os Freden mon gavne.
Men Holsterne hærge vort Land igjen,
Og igjen de stjæle som Ravne.

Hvor bliver Hr. Niels, den mægtige Mand?
Og hvor er hans Rytteres Skare?
Tydsken hærger saa haardt vort Land,
Og Jylland er atter i Fare.

Stat op, du Bonde, og gjord din Lænd,
Forlad kun Harven og Ploven.
Og gak saa trøstig til Dankongens Hær,
Der samles hiinsides Skoven.

Det dundrer alt under Hestens Hov,
Dragonernes Hjelme skinne.
Det blinker saa lystig fra Krat og Skov,
Hvor Jægernes Flok er inde.

Der lyder saa langt det feireste Raab.
Det er Kongens Mænd, der staae rede.
Gud naade Holsternes puklede Hjelm,
Naar de Danske først blive vrede.
</body>
</poem>

</content>
</section> <!-- Romancer og Sange -->

<poem id="hertzh2018030326">
<head>
    <title>Canzonet</title>
    <subtitle>(Skrevet for at afsynges af Conservatoriets Elever i Sorgenfri for Prinds Christian Frederik paa hans Fødselsdag d. 18de Septbr. 1839.</subtitle>
    <firstline>Mens Dagens Høitid samler her</firstline>
    <notes>
        <note>Teksten følger Henrik Hertz: <i>Digte fra forskjellige Perioder</i>, Deel IV, C. A. Reitzel, Kbh., 1862, pp. 51-52.</note>
    </notes>
    <dates>
        <event>1839-09-18</event>
    </dates>
    <keywords>christian8</keywords>
    <quality>korrektur1,korrektur2,kilde,side</quality>
</head>
<body>
    Mens Dagens Høitid samler her
En festlig Kreds i Slottets Haller,
    Og lokker hen til Lundens Træer
En Skare af hver Stand, hver Alder:
    Tillad, o Fyrste! mildt vort Chor
    At blande sig med hine,
    At glædes ved et huldrigt Ord
    Og ved Din Naades Mine!

    Og mens for Dig og for Din Viv
Til Himlen stige fromme Bønner,
    Og denne Dag, der gav Dig Liv,
Saa Manges Liv igjen forskjønner:
    Tillad, o Fyrste! os at staae
    I Nærhed af Din Lykke.
    Tillad vort Chor at prøve paa,
    Din Glædesdag at smykke.

    Vel er vor Røst endnu kun svag,
Vor Sang kan ikke Dagen hædre.
    Dog tag imod den med Behag!
Den skal engang sig hæve bedre.
    Som Fuglen qviddrer ved Dit Slot,
    Mens den i Træet sidder,
    Vor Sang for Fyrsten ønsker blot
    At tages hen som Qvidder.

    — Men du, o Sangens Gud! der her
I dette Kunstens Fristed bygger,
    Og med din Lyra vandrer nær
Asylet, Fyrsteparret smykker,
    Med dine Straaler dem beskyt!
    Og til vor Sang du smile!
    Lad vore Toner blidt og blødt
    Ved deres Hjerter hvile!
</body>
</poem>

<poem id="hertzh2018030327">
<head>
    <title>Sang i Skuespilhuset</title>
    <subtitle>
        <line>d. 24de Juni 1841</line>
        <line>Anledning af H. k. H. Kronprinds Frederik Carl Christians og Hds. k. H. Caroline Charlotte Marianes Formæling</line>
    </subtitle>
    <firstline>Her, hvor om Vinteren Muserne bygge</firstline>
    <notes>
        <note>Teksten følger Henrik Hertz: <i>Digte fra forskjellige Perioder</i>, Deel IV, C. A. Reitzel, Kbh., 1862, pp. 53-54.</note>
    </notes>
    <dates>
        <performed>1841-06-24</performed>
    </dates>
    <keywords>frederik7</keywords>
    <quality>korrektur1,korrektur2,kilde,side</quality>
</head>
<body>
Her, hvor om Vinteren Muserne bygge
Templet, utallige Genier smykke,
Ofte forened' os Musernes Gunst.
Landets Behersker iblandt os tog Sæde,
Deelte med os den bevingede Glæde,
Greben som vi af den hellige Kunst.

Nu er det Sommer, og Nattergal-Røsten
Klager saa kjærligt fra Skoven ved Kysten,
Luften bevæges af Kjærligheds Magt.
Landets Behersker blandt os tager Sæde,
Glade vi samles og dele hans Glæde,
Feire med Herskeren Kjærligheds Pagt.

,,Skibet er kommet!'' — saa tordned' Kartoven.
Brudgom og Brud har det ført over Voven,
Fremtidens Haab var dets herlige Last.
Orlogsfregatten udbredte sin Vinge,
Iilte, til Dannemarks Kyster at bringe
Parret, vi vented' med Længselens Hast.

Medens Fregatten paa Bølgerne dandsed,
Solen ved Nedgangen dvælende standsed',
Lyste med Brudeblus fjernt over Land.
Efter den flygtige Sommernats Timer,
Helios, løftet paa Morgenens Strimer,
Førte det elskende Par til vor Strand.

— Konge og Dronning! o, hører vor Stemme!
Brudgom og Brud! I vort Ønske fornemme,
Ønsket, af trofast Hengivenhed bragt:
Himmelen leire Cheruber om Kronen!
Skjoldunge-Slægten bevares paa Thronen!
Himlen beskjærme den kjærlige Pagt!
</body>
</poem>

<poem id="hertzh2018030328">
<head>
    <title>Notturno</title>
    <subtitle>
        <line>Til Johanne Louise Heiberg</line>
        <line>Afsjungen af et Antal Studerende, den 22de Novbr. 1842</line>
    </subtitle>
    <firstline>Naar af det travle Liv forladt</firstline>
    <notes>
        <note>Teksten følger Henrik Hertz: <i>Digte fra forskjellige Perioder</i>, Deel IV, C. A. Reitzel, Kbh., 1862, pp. 55-57.</note>
    </notes>
    <dates>
        <performed>1842-11-22</performed>
    </dates>
    <keywords>heibergjohanne</keywords>
    <quality>korrektur1,korrektur2,kilde,side</quality>
</head>
<body>
Naar af det travle Liv forladt
Sig breder ud den stille Nat,
Naar op fra Havet Maanen haster
Og Drømmesløret om sig kaster:
Da lever Jorden om igjen
Det Liv, der svandt i Natten hen;
Og for det Lys, om Dagen brænder,
En magisk Lampe hist sig tænder.

Af den bestraalet vinder Alt
En ny Betydning, ny Gestalt.
Det er et Andet, skjøndt det Samme,
En Verden, digtet ved dens Flamme.
Naturen drømmer; Sandhed maa
I denne Drøm tilgrunde gaae.
Men høit Titania paa Thronen
Til Sandhed stempler Illusionen.

Slig Nat er Billed Paa den Kunst,
Der skyldes alle Musers Gunst,
Der løfter sig, naar Dagen viger,
Der dristig bygger Drømmens Riger —
Den Kunst, hvor Verdens Syner flye,
Men forme herligt sig paany,
En anden Verden, skjøndt den Samme,
Bestraalet af en magisk Flamme.

— O Musers Yndling! lad vor Sang
En Stund Dig standse paa Din Gang
Til Musers Svnner mildt Du lytte,
Og heft Dit Blik paa Nattens Mythe!
I Maanestraalers Dust og Glands
Opføre Alfer snart en Dands;
Af Natten vil en Verden stige,
Der er et Billed paa Dit Rige.

Med dyb Beundring længst vi saae
Dig Veien til Dit Rige gaae,
Hvor Du, Titania paa Thronen,
Til Sandhed stempler Illusionen.
Vor Hylding, sendt Dig i vor Sang,
Er hellig Gjæld og dybtfølt Trang.
Og Tonen, ført paa Nattens Vinger,
Hengivne Hjerters Slag Dig bringer.
</body>
</poem>

<poem id="hertzh2018030329">
<head>
    <title>Velkomstsang</title>
    <subtitle>
        <line>til vore hjemvendte Krigere ved Festen i Ridehuset</line>
        <line>d. 8de Februar 1851</line>
    </subtitle>
    <firstline>Saa langt over Sletten lyder der et Døn</firstline>
    <notes>
        <note>Teksten følger Henrik Hertz: <i>Digte fra forskjellige Perioder</i>, Deel IV, C. A. Reitzel, Kbh., 1862, pp. 58-59.</note>
    </notes>
    <dates>
        <performed>1851-02-08</performed>
    </dates>
    <quality>korrektur1,korrektur2,kilde,side</quality>
</head>
<body>
Saa langt over Sletten lyder der et Døn
    Alt i den feireste Sommer.
Og Træerne skjælve ved Skuddenes Drøn,
    Og Tydsken saa er det, der kommer.

Med Pralen og Skvalder rykker Hæren frem,
    Holster med Preuser og Bairer.
Nu skal det gaae løs paa vort arvede Hjem,
    Og Tydsken veed forud, han seirer.

— Det blinker af Vaaben, muntert er dets Skjær,
    Alt i den feireste Sommer.
Saa tyst, men saa trøstig gaaer fremad vor Hær;
    Thi nu er det Dansken, der kommer.

Og Slaget blev holdt — der kjæmpes Mand for Mand
    Udi det blodigste Stævne.
Og Øverst og Menig saa herligt holdt Stand,
    Den blodigste Uret at hævne.

Der stormes med Hurra høit i vilden Sky,
    Alt under hvirvlende Trommer;
Og Holster med Preuser og Bairer maae flye —
    O, feireste Dag i vor Sommer!

Saa leed det ad Høsten, Dagene gik hen,
    Muntred' af dristige Feider.
Men Tydskerne samles saa nødig igjen,
    Og holde sig helst bagved Eider.

Nu bringer os Vintren — o, et lifligt Bud! —
    Fredens livsalige Sommer.
Thi bryde med Jubel og Hurra vi ud
    For Hæren, der seirende kommer!
</body>
</poem>

<poem id="hertzh2018030330">
<head>
    <title>Soldater-Sang</title>
    <firstline>Ved Trommernes Hvirvel, ved Hornenes Klang</firstline>
    <notes>
        <note>* Af det utrykte Syngestykke ,,Tordenskjold i Dynekilen''.</note>
        <note>Teksten følger Henrik Hertz: <i>Digte fra forskjellige Perioder</i>, Deel IV, C. A. Reitzel, Kbh., 1862, pp. 60-61.</note>
    </notes>
    <quality>korrektur1,korrektur2,kilde,side</quality>
</head>
<body>
Ved Trommernes Hvirvel, ved Hornenes Klang
Vi drage mod Fjendernes Skare.
Lad Kuglerne regne, saa fast er vor Gang,
Og Kuglerne kjækt vi besvare.
                        Hurra!
I sluttede Rækker mod Fjenden vi gaae.
I sluttede Rækker paa Flugt vi ham slaae.

Med Guldet Soldaten ei række kan vidt.
Det løber saa glat som det kommer.
Men Jernet, det bruger han til det er slidt,
Med Jernet i Haanden han kommer.
                        Hurra!
Af Jernet han smedder, i krigerisk Færd,
For Frihed en Bøsse, for Æren et Sværd.

Og om end i Slaget hans Hjerteblod flød,
Og brast under Kampen hans Øie,
For Landet, ham fødte, han vinder sin Død,
Og hviler paa Fædrenes Høie.
                        Hurra!
Han lever i Rygtet, hans Død er ham let.
Han segned' for Landet, for Frihed og Ret.
</body>
</poem>

<poem id="hertzh2018030331">
<head>
    <title>Sommerfryd — Vinterglæde</title>
    <subtitle>
        <line>Den 3die Januar 1855</line>
        <line><w>Mel.</w> O. hvor gjerne saae jeg ikke</line>
    </subtitle>
    <firstline>Ak, I lyse Sommerdage!</firstline>
    <notes>
        <note>Teksten følger Henrik Hertz: <i>Digte fra forskjellige Perioder</i>, Deel IV, C. A. Reitzel, Kbh., 1862, pp. 62-64.</note>
    </notes>
    <quality>korrektur1,korrektur2,kilde,side</quality>
</head>
<body>
1.

Ak, I lyse Sommerdage!
Klare Himmel! Varme Luft!
Røde, solbestraalte Tage!
Skov i Aftentaagens Duft!
Træer, I,  hvis tause Skygge
Dagen over uforsagt
Værned' om Forelsktes Lykke,
Og i Dæmringen holdt Vagt!
    Og hiin Mark med Kornets Dynge!
    Og den muntre Høstfolk-Klynge!
    Kan I huske, naar de synge?
        <w>Chor af Damer.</w>
    Lalala o. s. v.
        <w>Chor af Herrer.</w>
    Skjøn er vor Sommer, men flygtig og kort.
    Snart som en Trækfugl den drager bort.
        <w>Chor af Damer.</w>
    Lalala o. s. v.


2.

See, det mørknes over Byen!
Skjult er nu den varme Sol.
Og med Iilbud jager Skyen
Til os fra en nordlig Pol.
See de sneebedækte Tage!
Renden vist er frossen fast.
Til Kaminen maae vi tage
Nu vor Tilflugt i en Hast.
    Men fra Søen, hør, det klinger!
    Det er Skøitens Jern, der bringer
    En afsted med Vindens Vinger!
        <w>Chor af Damer.</w>
    Lalala o. s. v.
        <w>Chor af Herrer.</w>
    Vinteren taler med strengere Røst.
    Dog er den freidig og rig paa Trøst.
        <w>Chor af Damer.</w>
    Lalala o. s. v.


3.

Os har Vintren ved Kaminen
Samlet til et gjæstmildt Lag;
Og i Sangen og i Vinen
Fødes os en solklar Dag.
Sommerfølelsen sig nærmer
Til det muntertstemte Bryst;
Og i Mindet sødt man sværmer,
Lever om den svundne Lyst.
    Det er Vintren, der forbinder
    Ven med Ven og med Veninder —
    Dette Glas for kjære Minder!
        <w>Chor af Damer.</w>
    Lalala o. s. v.
        <w>Chor af Herrer.</w>
    Priser den Time, der sammen os fandt,
    Kredsen, den spredte, paany forbandt!
        <w>Chor af Damer.</w>
    Lalala o. s. v.
</body>
</poem>

<section level="3">
<head>
    <title>Digte efter det Engelske</title>
</head>
<content>

<poem id="hertzh2018030332">
<head>
    <title>Skilsmissen</title>
    <toctitle><num>I.</num>Skilsmissen</toctitle>
    <firstline>O gid den Stund, der os forbandt</firstline>
    <notes>
        <note>Teksten følger Henrik Hertz: <i>Digte fra forskjellige Perioder</i>, Deel IV, C. A. Reitzel, Kbh., 1862, pp. 65-66.</note>
    </notes>
    <quality>korrektur1,korrektur2,kilde,side</quality>
</head>
<body>
O gid den Stund, der os forbandt,
Mig havde dræbt, min arme Viv,
Forinden hine Stjerner fandt
Paa vildsom Vei min Ungdoms Liv!
O, havde dengang du og jeg,
Imens os vugged' Elskovs Drøm,
Til fjerne Kloder søgt en Vei,
Som tvende Blade paa en Strøm!

Da havde Sorg og eensomt Nag
Ei fulgt med dig, forladte Barn!
Jeg var ei hildet, ung og svag,
Af Illusioners tætte Garn.
O, Daarlighed, der rev mig hen!
O, tomme Glands, mig Verden bød!
En <w>Skygge</w> gav den mig igjen
Af Freden, jeg med dig forskjød.

Min Elskte! du, som klager ei,
Uagtet jeg dig haardt bedrog,
Mit eget Liv, dets gyldne Vei,
Din Hævn den er, min Fred den tog.
Berømt har Verden gjørt mit Navn;
Men fjern fra mig' er nu den Ro,
Og fjern den Fryd, de søde Savn,
Jeg følte, da jeg dig var tro.
</body>
</poem>

<poem id="hertzh2018030333">
<head>
    <title>Zigeunerne</title>
    <toctitle><num>II.</num>Zigeunerne</toctitle>
    <firstline>Reis dig iveiret</firstline>
    <notes>
        <note>Teksten følger Henrik Hertz: <i>Digte fra forskjellige Perioder</i>, Deel IV, C. A. Reitzel, Kbh., 1862, pp. 66-68.</note>
    </notes>
    <quality>korrektur1,korrektur2,kilde,side</quality>
</head>
<body>
        ,,Reis dig iveiret,
        Robbin, og siig mig,
        Siig mig, hvi Dobbin
        Klokkerne ryster,
Ryster sit Hoved, ret som den vidste,
At der er Nogen, der ind sig vil liste.''

        Lig du kun rolig!
        Hvis der er Fare,
        Ikke du støie!
        Saa gaaer det over.
Prøv kun derpaa, min Kjæreste lille!
Intet vil skee, naar du blot ligger stille.

        Huusnissen, veed jeg,
        Vandrer om Natten,
        Klein kun af Legem,
        Let og behændig.
Aldrig kan Hunden, der ligger i Lænke,
Mærke, han Hønsene stjæler med Rænke.

        Hexe, det veed jeg,
        Ride om Natten
        Ind paa Vildtbanen,
        Skjøndt det er bælmørkt.
Fodangler ikke standse dem kunne;
Det er som Gjøen af tandløse Hunde.

        ,,Løft dog dit Hoved,
        Robbin, og siig mig,
        Siig mig, hvi Dobbin
        Klokkerne ryster.
Angst har du gjort mig; siig, kan du kjende,
Om der er Nisser og Hexe derhenne?''

        Lig du kun rolig!
        Nisser og Hexe
        Ei skal iaften
        Grønsværet træde.
Lig du kun rolig, min Kjæreste lille!
<w>Snaphaner</w> er det, der færdes saa silde.
</body>
</poem>

</content>
</section> <!-- Digte efter det Engelske -->

<section level="3">
<head>
    <title>Epistler</title>
</head>
<content>

<poem id="hertzh2018030334">
<head>
    <title>Komettræf</title>
    <toctitle><num>I.</num>Komettræf</toctitle>
    <subtitle>Riimbrev til Fru M. B * * i Sorø, den 13de Juni 1856</subtitle>
    <firstline>Blandt Tidens Spørgsmaal er der eet</firstline>
    <notes>
        <note>Teksten følger Henrik Hertz: <i>Digte fra forskjellige Perioder</i>, Deel IV, C. A. Reitzel, Kbh., 1862, pp. 69-74.</note>
    </notes>
    <dates>
        <written>1856-06-13</written>
    </dates>
    <quality>korrektur1,korrektur2,kilde,side</quality>
</head>
<body>
  Blandt Tidens Spørgsmaal er der eet,
Der hører med til dem, man kalder
De brændende paa Forskningens Gebeet:
Er os, ved hiin forventede Komet,
Iaar og just idag den Stund beredt,
Da Domsbasunen over Jorden skralder,
Og En og Hver, de Store som de Smaa,
De Unge, Blomstrende, de Gamle, Graae
— Thi Hensyn tages ei til Kjøn og Alder —
Maae uden Varsel reisefærdigt staae,
Og hele denne Jord maa gaae Tilbunds
med et forfærdeligt Rabalder.

  Ja, <w>brændende</w>, erfarer man maaskee,
Er dette Spørgsmaal i Realiteten,
Skjøndt Branden ikke strax sig lader see;
Thi, efter Hansteen, først os <w>knuser</w> lidt Kometen.

  Har denne Skræk, der smitsom gaaer omkring,
Har denne Frygt, at Jorden skal gaae under,
Ei <i>pen à peu</i>, ved Slid, men med et Spring
Og med det nysomtalte Dunder,
Veninde, har til Dem den fundet Vei?
Maaskee til mig? De spørger. Nei.
Den har kun bragt det til, jeg sidder her og grunder.

  Hvorfor hiin Skræk? Hver Dag, der bryder frem,
Gaaer grumt en Verden under
For dem, der døe, og meer endnu for dem,
Der misted' Alt, hvorved i Fryd og Smerte
Endnu det hang, det haardtbedragne Hjerte.
Om vi gaae under eller denne Jord,
Vi bindes til, den Forskjel er saa stor?

  Ak, den er stor, uendelig! Hiint Rige,
Det gaadefulde, ubegribelige,
Der gik i Tidens Ophav ud,
En fuldendt Herlighed, fra Gud,
Og efter Love, vi kun ane,
Beskriver end sin underfulde Bane,
Hiin Bygning vorde knuust, gaae op i Flammer!
O, hvilken navnløs Vee, og hvilken qvalfuld Jammer
Det Smertes-Suk, der da fra Jorden gaaer,
Med Jordens Smerte til vor Sjæl det naaer.
I Altets vaandefulde Skjød
Den Enkelte fordoblet seer sin Død.
Og Herrens, den Forfærdeliges, Vrede,
Til hvem forgjæves Millioner bede!

  Af slige Tanker blev mit Sind
Igjennemkrydset, mens jeg ene
Og resigneret som en Fugl paa Pind,
Sad i Forventning om den store Scene.

  Jeg blev iaftes oppe. Natten over,
Den lyse Sommernat, som meldt, jeg sad,
Mens tung min Tanke gik fra Sund og Vover
Til Mark og Skov. Tilsidst lidt mere glad,
Lidt mere lys i Perspektivet
Den standsede ved Deres Hjem. Men, hvad!
Jeg udbrød og foer op; den trettende blev Livet
Til hende, rigt paa Ønsker, givet —
Den trettende, i Juni, første Gang
Ved hendes Træk en Moders Øie hang.
Og jeg skal troe, at just paa denne
Gjenkomne Morgen redningsløs vor Jord,
Med Alt hvad der er paa som i et Chor,
Hvis Jammertoner alt paa Tanken brænde,
At Jorden just idag gaaer mod sin Ende!

  — En Fyr, der hjælper mig med Dit og Dat,
Jeg havde, af Forsigtighed, inat
Sendt op til Husets Belvedere
(Forstaae dets Tag, hvor Huset tørrer Tøi).
Han skulde strax signalisere,
Saasnart han mærkede den mindste Støi,
En Rumlen under Fødderne, et Stød
(Det er det første Tegn paa Jordens Nød)
Et Afsnit af dens Skorpe revet løs,
Og Dampen af en underjordisk Pøs,
Og endelig en Rokken af det Hele
Og en Forplumring af dets Dele.

  Med Eet han kom. Han styrted' ind med Skræk
Og med forstyrrede, fortrukne Træk.
,,<w>Den kommer!</w>'' — Hvem? — ,,<w>Kometen!</w>''
— Hvad, Menneske, den kommer? Har du seet' en? —
,,Fra Øst den drager ind,
Og lyser alt med et gevaltigt Skin.
Og opad, altid stærkere, dens Hale
I Straaler sees . . . og mørke Skyer alt
I Ledtog med den ned fra Himlen dale.
Ved Blaagaard gaber fælt en Spalt,
Og Rundetaarn, jeg kunde skimte, faldt —
Kom! under vore Fødder Jorden ryster ...''
Jeg afbrød ham — thi Fyren er en Kryster —
Og iilte op paa Taget ... Ja, den drog
Fra Østen frem; imellem Skyer lyste
Et Straalehav — og i min Sjæl det gyste,
Og stærkere mit Hjerte slog.
Nu gik den høiere ... dens Kjerne steg - - O, nei!
Den truende Komet, det var det ei!
Solen, vor gamle Ven, det var der steg,
Mens Sommerdæmringen fra Jorden veg.
Solen igjen som af Æoner Nætter
Gik op for os, Velsignelsens Forjætter.
Og Fuglen sang med Tryghed under Sky,
Og Jorden gik sin gamle Gang paany,
Og Rundetaarn
Stod paa sin Plads saa tapper som tilforn.

  — Det er mod Aften at jeg skriver dette.
Endnu igjennem Himlen blank og blaa
Vor skjønne Jord sin vante Vei tør gaae.
Hvad Tiden bringer, det kan Ingen gjætte;
Maaskee den dumper ned
Før mindst man aner det. Men Eet jeg veed:
Skal Jorden ved Kometens Nykker
Et andet Aar i Juni Maaned slaaes
Midt under Somrens Herlighed istykker,
Og vi og Rundetaarn gaae samme Kaas,
Da kan os træffe denne Nød og Vee
Den tolvte, fjortende maaskee,
Og før og efter. Men jo meer jeg grunder
— Skjøndt med Respect for Rygternes Berettende —
Staaer dette fast hos mig: den <w>trettende</w>,
Paa Deres Fsdselsdag, gaaer <w>ikke</w> Jorden under.
</body>
</poem>

<poem id="hertzh2018030335">
<head>
    <title>Riim-Billet</title>
    <toctitle><num>II.</num>Riim-Billet</toctitle>
    <firstline>God Morgen, kjæreste Veninde!</firstline>
    <notes>
        <note>Teksten følger Henrik Hertz: <i>Digte fra forskjellige Perioder</i>, Deel IV, C. A. Reitzel, Kbh., 1862, pp. 74-75.</note>
    </notes>
    <quality>korrektur1,korrektur2,kilde,side</quality>
</head>
<body>
God Morgen, kjæreste Veninde!
God Morgen! Ingen simpel blot,
En Søndags-Morgen dennesinde!

  Hvordan befinder De Dem? godt?
Har, som jeg haaber, Sygdoms-Stoffet,
Det kjedelige Hverdags-Kram,
Faaet Løbepas og Last og Skam
Af Straalerne ved Søndags-Hoffet?
Hvorledes har De sovet? sødt?
Hvorledes har De hvilet? blødt?
Hvorledes har De drømt? (Af Drømme
Man kan sin Sundhed tidt bedømme.)
Hvorledes er De vaagnet? glad?
Hvorledes har De gnedet Øiet?
Og drukket Thee? og spiist lidt Mad?
Og seet paa Veiret? Alt fornøiet?
Kan De gaae ud? og gaaer De hen
Til Svogerens med Deres Ven?
Skal jeg da hente Dem, og naar?
Befal! og Deres Tjener gaaer.

  Imens jeg skriver dette, sender
Dem Himlen gjennem Skyers Hjem
En Strøm af Straaler. Deres Venner
(Thi Lysets Engle godt Dem kjender)
Er' stegne ned, at see til Dem.
De styrke Dem med Lysets Varme!
De kryste Dem i Sundheds Arme!

  Farvel! Min Pen gaaer altfor fast,
Den næsten altfor sorgløs render,
Naar jeg til Folk Epistler sender.
God Bedring da! Farvel! — I Hast.
</body>
</poem>

<poem id="hertzh2018030336">
<head>
    <title>Med en ABC-Bog</title>
    <toctitle><num>III.</num>Med en ABC-Bog</toctitle>
    <firstline>Min søde Laura! denne Bog</firstline>
    <notes>
        <note>Teksten følger Henrik Hertz: <i>Digte fra forskjellige Perioder</i>, Deel IV, C. A. Reitzel, Kbh., 1862, pp. 76-77.</note>
    </notes>
    <quality>korrektur1,korrektur2,kilde,side</quality>
</head>
<body>
Min søde Laura! denne Bog
Kan hurtig gjøre Dig snild og klog.
Du maa kun tage rigtig fat,
Saa gaaer det af sig selv, min Skat!
Maa være flittig, passe paa,
Og ikke lade Tiden gaae.

  Her kommer allerførst et <b>a</b> —
Pas bare paa, et <b>a</b> — haha!
Saa kommer <b>b</b> og <b>c</b> og <b>d</b>,
Og saa det lille bitte <b>e</b>,
Saa <b>f</b> og <b>g</b> og saa et <b>h</b>,
Der skriger: Haa! pas paa! pas paa!
Saa kommer flyvende et <b>i</b>,
Ret som en Fugl — pipi! pipi!
Saa kommer de Andre, En og Hver,
Indtil Du har dem Alle her.

  Min søde Laura, vær nu flittig!
Saa bliver du engang — haha!
Ligesaa klog og ligesaa vittig
Som Din Mama.

  Nu kunde jeg nok et Kys fortjene.
Det Vers har jeg gjørt ganske alene,
Jeg har gjort det for min lille Pus.
Siger En Nei, saa bliver jeg gal i min Kabuds.
</body>
</poem>

</content>
</section> <!-- Epistler -->

<section level="3">
<head>
    <title>Indskrifter og Deviser - ved forskjellige Foranledninger</title>
</head>
<content>

<poem id="hertzh2018030337">
<head>
    <title>Kirken</title>
    <toctitle><num>I.</num>Kirken</toctitle>
    <firstline>Kirken er et gammelt Huus og Fanden er en Skalk</firstline>
    <notes>
        <note>Teksten følger Henrik Hertz: <i>Digte fra forskjellige Perioder</i>, Deel IV, C. A. Reitzel, Kbh., 1862, p. 78.</note>
    </notes>
    <quality>korrektur1,korrektur2,kilde,side</quality>
</head>
<body>
,,<w>Kirken er et gammelt Huus og Fanden er en Skalk</w>'',<note>* Peder Syvs Ordsprog.</note>
Listig forstaaer han at lure,
Rokker paa den møre Steen og piller paa dens Kalk,
Støder til de heldende Mure.
Vogter I Jer ikke, saa ligger Kirkens Huus
Ved Eders egen Daarskab og Fandens Kunst i Gruus.
</body>
</poem>

<poem id="hertzh2018030338">
<head>
    <title>Til en ung Digter</title>
    <toctitle><num>II.</num>Til en ung Digter</toctitle>
    <firstline>Brug det Talent, dig Gud har givet!</firstline>
    <notes>
        <note>Teksten følger Henrik Hertz: <i>Digte fra forskjellige Perioder</i>, Deel IV, C. A. Reitzel, Kbh., 1862, p. 79.</note>
    </notes>
    <quality>korrektur1,korrektur2,kilde,side</quality>
</head>
<body>
Brug det Talent, dig Gud har givet! brug
Det skjønsomt, viist og brug det som en Naade!
Vend dig til alle Verdens Kanter! sug
Af alle Blomster Saft, men sug med Maade!
Plant til vor Lyst et muntert Bed! men lug
Dit Bed med Omhu! lad ei Ukrud raade!
Prøv kun, skjøndt ung, at gjætte Livets Gaade!
Som Grubler over Sphinxes Tale rug!
Men tro ei, det er <w>nok</w>, vor Tanke trættes,
Naar du som vi faaer ud, den ei kan gjættes.
</body>
</poem>

<poem id="hertzh2018030339">
<head>
    <title>Til Visse</title>
    <toctitle><num>III.</num>Til Visse</toctitle>
    <firstline>En Shakspeares Feil ei Eders Feil formilder</firstline>
    <notes>
        <note>Teksten følger Henrik Hertz: <i>Digte fra forskjellige Perioder</i>, Deel IV, C. A. Reitzel, Kbh., 1862, pp. 79-80.</note>
    </notes>
    <keywords>shakespeare,goethe,schiller</keywords>
    <quality>korrektur1,korrektur2,kilde,side</quality>
</head>
<body>
En Shakspeares Feil ei Eders Feil formilder;
Thi Kludreriet bliver Kludreri,
Om ogsaa Shakspeare, Goethe eller Schiller
Engang imellem kludret har som I.

  Hvis jeg med Vindens Lunger kunde suse,
Med Solens Hede smelte, kunde bruse
Med Elvens Heftighed og kunde gaae
Med Lynets Klarhed og som dette slaae:
Hvad? mon I mene da, at hist lidt Mørke,
Lidt Svaghed her, og der en Smule Tørke
Lod Folket tvivle om min Magt og Styrke?

  Men mærker Eder dette: saadan Kraft,
Der i Naturen uophørligt virker,
Har ikke Mennesket, og har han aldrig havt.
I tunge Timer maa han daglig stride
Og bøde paa de Tab, hans Aand og Legem lide.
</body>
</poem>

<poem id="hertzh2018030340">
<head>
    <title>Literaturen 1832.</title>
    <toctitle><num>IV.</num>Literaturen 1832.</toctitle>
    <firstline>I denne Tid, du kjære Gud!</firstline>
    <notes>
        <note>Teksten følger Henrik Hertz: <i>Digte fra forskjellige Perioder</i>, Deel IV, C. A. Reitzel, Kbh., 1862, pp. 80-81.</note>
    </notes>
    <quality>korrektur1,korrektur2,kilde,side</quality>
</head>
<body>
I denne Tid, du kjære Gud!
Hvor seer Literaturen mager ud!
Den lever — Pokker veed, hvori det stikker —
Den lever næsten ikkun af <w>Critiker</w>.

Med andre Ord — da, taget strengt, Critik
Selv er saa lidet Mad som Lædskedrik,
Men kun trancherer det, der kommer paa et Taffel -
Den lever næsten blot af <w>Kniv og Gaffel</w>.
</body>
</poem>

<poem id="hertzh2018030341">
<head>
    <title>Digter-Modgang</title>
    <toctitle><num>V.</num>Digter-Modgang</toctitle>
    <firstline>Har Fanden Lyst at chikanere</firstline>
    <notes>
        <note>Teksten følger Henrik Hertz: <i>Digte fra forskjellige Perioder</i>, Deel IV, C. A. Reitzel, Kbh., 1862, pp. 81-82.</note>
    </notes>
    <quality>korrektur1,korrektur2,kilde,side</quality>
</head>
<body>
Har Fanden Lyst at chikanere
En Digter ret,
La'er han en Fusker massakrere
Et godt Sujet.

Vil han vor Herres Glæde spolere,
Saa har han det let:
Han lader da en Digter tractere
Et daarligt Sujet.
</body>
</poem>

<poem id="hertzh2018030342">
<head>
    <title>Med en Vifte</title>
    <toctitle><num>VI.</num>Med en Vifte</toctitle>
    <firstline>Denne Vifte her har lært</firstline>
    <notes>
        <note>Teksten følger Henrik Hertz: <i>Digte fra forskjellige Perioder</i>, Deel IV, C. A. Reitzel, Kbh., 1862, p. 82.</note>
    </notes>
    <quality>korrektur1,korrektur2,kilde,side</quality>
</head>
<body>
Denne Vifte her har lært
Smukt at kjøle Læbens Hede,
Naar du drager Aanden svært.
Kjølighed den kan berede
Øiet, Panden og din Kind.
Ak, men bild dig aldrig ind,
At en Vifte kjøler Sukket,
Der i Brystet bliver vugget;
Eller Kinden, naar den brænder
Af den Ild, os Eros sender;
Eller at dit Øies Brand,
Eller at din Pandes Tanker,
Naar det varme Hjerte banker,
Af en Vifte kjøles kan.
Nei, desværre, Viften lærte
Ei at kjøle noget Hjerte.
</body>
</poem>

<poem id="hertzh2018030343">
<head>
    <title>Med nogle Æsker Oblater, 1</title>
    <toctitle><num>VII.</num>Med nogle Æsker Oblater</toctitle>
    <firstline>Læg i Dit Brev et venligt Blik</firstline>
    <notes>
        <note>Teksten følger Henrik Hertz: <i>Digte fra forskjellige Perioder</i>, Deel IV, C. A. Reitzel, Kbh., 1862, p. 83.</note>
    </notes>
    <quality>korrektur1,korrektur2,kilde,side</quality>
</head>
<body>
<nonum><center><small>Oblaten taler:</small></center></nonum>

Læg i Dit Brev et venligt Blik,
Din Tales Sødhed og en tænksom Mine;
Læg Hjertets Varme, du som Medgift fik,
Og Læbens Smiil, der giver Glands til hine;
Læg, hvis Du vil, deri et Lunes Hast,
Som Du med større Hast igjen fortryder —
Din Villie, mild som umild, glad jeg lyder,
Og lukker Brevet, fromt og fast.
</body>
</poem>

<poem id="hertzh2018030344">
<head>
    <title>Med nogle Æsker Oblater, 2</title>
    <toctitle><num>VIII.</num>Med nogle Æsker Oblater</toctitle>
    <subtitle>(Med nogle franske, figurerede Oblater til at klæbe udenpaa Brevet).</subtitle>
    <firstline>Som Skildvagt staaer jeg paa min Post</firstline>
    <notes>
        <note>Teksten følger Henrik Hertz: <i>Digte fra forskjellige Perioder</i>, Deel IV, C. A. Reitzel, Kbh., 1862, pp. 83-84.</note>
    </notes>
    <quality>korrektur1,korrektur2,kilde,side</quality>
</head>
<body>
<nonum><center><small>Oblaten taler:</small></center></nonum>

Som Skildvagt staaer jeg paa min Post
I Regn og Solskin, Kuld og Frost.
Det er Dit Brev jeg passer paa,
At ingen Sjæl derind skal gaae,
Undtagen Den, til hvem Du skrev
(Den lykkelige Hest!) Dit Brev.
Som Skildvagt er jeg stram og stiv,
I Uniform og smal om Liv.
Jeg holder som en Skildvagt Stand,
Indtil jeg løses af som han.
Og som en Skildvagt, Nat og Dag
Paa Posten eensom, respecteres,
Skal jeg, skjøndt jeg er klein og svag,
Af ingen Voldsmand molesteres.
</body>
</poem>

<poem id="hertzh2018030345">
<head>
    <title>Med et Blækhorn i Form af en Dværg</title>
    <toctitle><num>IX.</num>Med et Blækhorn i Form af en Dværg</toctitle>
    <firstline>Ikke sandt? at denne Mand</firstline>
    <notes>
        <note>Teksten følger Henrik Hertz: <i>Digte fra forskjellige Perioder</i>, Deel IV, C. A. Reitzel, Kbh., 1862, p. 84.</note>
    </notes>
    <quality>korrektur1,korrektur2,kilde,side</quality>
</head>
<body>
Ikke sandt? at denne Mand
Er Forfatter, I formode.
Men Respect for ham! thi han
Dypper Pennen i sit Ho'de.
Mange dyppe, som man veed,
Den i Andres Hoved ned.
</body>
</poem>

<poem id="hertzh2018030346">
<head>
    <title>Lejlighedsdigtet</title>
    <toctitle><num>X.</num>Lejlighedsdigtet</toctitle>
    <firstline>Lejlighedsdigtet, det stjæler min Tid og matter min Aand ud</firstline>
    <notes>
        <note>Teksten følger Henrik Hertz: <i>Digte fra forskjellige Perioder</i>, Deel IV, C. A. Reitzel, Kbh., 1862, p. 85.</note>
    </notes>
    <quality>korrektur1,korrektur2,kilde,side</quality>
</head>
<body>
Lejlighedsdigtet, det stjæler min Tid og matter min Aand ud —
    Giv det sit rigtige Navn, kald det <w>Ulejlighedsdigt</w>.
</body>
</poem>

<poem id="hertzh2018030347">
<head>
    <title>Theater-Referenterne</title>
    <toctitle><num>XI.</num>Theater-Referenterne</toctitle>
    <firstline>Hvad I har lært idag af Eder doceres imorgen</firstline>
    <notes>
        <note>Teksten følger Henrik Hertz: <i>Digte fra forskjellige Perioder</i>, Deel IV, C. A. Reitzel, Kbh., 1862, p. 85.</note>
    </notes>
    <quality>korrektur1,korrektur2,kilde,side</quality>
</head>
<body>
Hvad I har lært idag af Eder doceres imorgen.''<note>* Schiller</note>
    Bah! Vi docere hos os Sager, vi <w>aldrig</w> har lært.
</body>
</poem>

</content>
</section> <!-- Indskrifter -->

<poem id="hertzh2018030348">
<head>
    <title>Foraaret 1853</title>
    <subtitle>En gammel Stork taler:</subtitle>
    <firstline>Aa Herre Gud, hvad man har sin Plage!</firstline>
    <notes>
        <note>Teksten følger Henrik Hertz: <i>Digte fra forskjellige Perioder</i>, Deel IV, C. A. Reitzel, Kbh., 1862, pp. 86-87.</note>
    </notes>
    <quality>korrektur1,korrektur2,kilde,side</quality>
</head>
<body>
Aa Herre Gud, hvad man har sin Plage!
Nu har jeg ventet i otte Dage,
Har staaet saa stiv og strunk paa min Post,
Og hvor jeg seer hen er der Kulde og Frost.
Isen hænger ved min Hale som et Slæb,
Sneen falder saagu' paa mit Næb.
Er det en Maneer? Har man hørt det før?
Naar jeg ellers kommer, saa veed man, det tøer;
Saa bliver det varmt i Veiret og smukt,
Af Foraaret har man den fineste Lugt;
Saa smelter Sneen, Isen maa væk,
Vandet rinder frit i Sø og i Bæk,
Solen den skinner munter og blid —
Saaledes har det været fra Arilds Tid.
Hvert Aar jeg reiser langt fra mit Hjem
Til Bønderne her, for at spaae for dem.
Aar ud og ind har man gjerne mig seet;
Og Alle har sagt, jeg var just en Prophet.

  Men nu — hvad skal Bonden tænke? Jo jo!
Nu skal han nok forandre sin Fædrene-Tro.
Nu skal han ikke, naar Storken kommer,
Vide, at Landet faaer Foraar og Sommer.
Han skal ikke troe paa de 40 Riddere,
Paa St. Peders Stol, paa St. Hans og saa videre.
Han skal være saa <w>oplyst</w> i alle Ender;
Han tør ikke troe paa den gamle Kalender.
Han skal være Vælger og valgbar — Kors!
Og imens kreperer hans Sviin og Hors.

  Men jeg siger Jer: vil I mig chikanere,
Saa skal I vide, jeg kommer ikke mere.
Naar Bonden saa hverken veed ud eller ind,
Om det bliver Solskin, Regn eller Vind;
Naar han, forknyttet af Tvivl og Møde,
Purrer i Møddingen med sin Fork
Og ikke veed, om han Marken skal gjøde,
Ja, saa ønsker I nok igjen Jeres Stork.
</body>
</poem>

<poem id="hertzh2018030349">
<head>
    <title>Processen</title>
    <subtitle>(1828)</subtitle>
    <firstline>Ved en lille sølvklar Aa</firstline>
    <notes>
        <note>Teksten følger Henrik Hertz: <i>Digte fra forskjellige Perioder</i>, Deel IV, C. A. Reitzel, Kbh., 1862, pp. 88-92.</note>
    </notes>
    <quality>korrektur1,korrektur2,kilde,side</quality>
</head>
<body>
Ved en lille sølvklar Aa,
Paa den lysegrønne Tilje,
Saae jeg nys en Rose staae
Tæt ved Siden af en Lilje.
En Fiol beskeden stod
Ved den høie Liljes Fod.

Og af disse Tre Enhver
Troede skjønnest sig i Farve,
Liljen for sit hvide Skjær,
Rosen for sin Purpurlarve.
Selv Fiolen pukked paa,
At den var saa deilig blaa.

Som de stod nu der og stred
Og fordybed sig i Trætten,
Kom en Yngling til dem ned,
For at see sig om paa Sletten.
Blomsterne ham høfligt bad
Deres Strid at skille ad.

Og den muntre Yngling saa
Tog til Orde for at dømme:
,,Gjerne vil jeg, kjære Smaa!
Efter Pligt Enhver berømme.
Men det er en egen Sag,
Maae I vide, med min Smag.

Medens Folk, som de er fleest,
Fælde Dom med deres <w>Hoved</w>,
Dømmer jeg med <w>Hjertet</w> meest
Jeg er nemlig nu forlovet.
Saa det intet Under er,
At min Smag er noget sær.

Og jeg aldrig nægte skal,
Lidenskaben mig forblinder:
Alt det Skjønnes Ideal
I min Kjæreste jeg finder.
Hvad der vil i min Credit
Ligne maa min Emma lidt.

<w>Liljen</w>, efter min Idee,
Høit jeg elsker, maae I vide.
Henrykt synes jeg at see
Emmas Barm, den liljehvide.
I kan troe mig, det er sødt,
Der at hvile luunt og blødt.

<w>Rosen!</w> — Gud bevares! den
Fylder mig med søde Minder.
I dens Blad jeg seer igjen
Roserne paa Emmas Kinder.
Og som den, der er saa smuk,
Dufter hendes Aandes Suk.

Men <w>Fiolen!</w> — lad mig staae
Og betragte den lidt nøie!
Dette dybe Mørkeblaa,
Det er jo min Emmas Øie,
Hendes Væsens bedste Part,
Sjælfuldt, stille, dybt og klart.

Seer I, det er ikke let,
Her at give Jer min Mening.
Binde vil jeg en Bouquet
Af Jer Alle i Forening.
Med Tilladelse! — Af Lyst
Skal I døe paa Emmas Bryst!''

— Blomsterne bedrøvet stod,
Vilde gjerne protestere.
Men den muntre yngling lod
Som han Intet hørte mere.
Og til Slutning blot jeg skal
Føie til en Stump Moral.

Om Processer Meget kan
Pro et contra Tingen siges.
Sikkrest er det dog, at man
Hytter Skindet og forliges.
Rettergang, det veed Enhver,
Kræver gjerne høit Salair.
</body>
</poem>

<poem id="hertzh2018030350">
<head>
    <title>Sangerens Lykke</title>
    <subtitle>
        <line>(1818)</line>
        <line><w>Mel.</w> Fredmands Epistler Nr. 42.</line>
    </subtitle>
    <firstline>Med min Cither ved min Arm</firstline>
    <notes>
        <note>Cf. Bellsmanns <xref poem="bellman2001061342"/>.</note>
        <note>* Dette Digt, mit første trykte (fra 1818, optaget i Sempes Hilaris Studenterviser) led i den første Udarbejdelse af et diffuust og ofte mindre reent Udtryk. De her anbragte Forandringer ere fra en ældre Tid; og i lyrisk Flugt og Stemning, altsaa i det Væsentligste, er Digtet uforandret.</note>
        <note>Teksten følger Henrik Hertz: <i>Digte fra forskjellige Perioder</i>, Deel IV, C. A. Reitzel, Kbh., 1862, pp. 93-96.</note>
    </notes>
    <quality>korrektur1,korrektur2,kilde,side</quality>
</head>
<body>
Med min Cither ved min Arm,
Varm af Vinen, let og varm,
I det høie Græs jeg hviilte;
        Glæden smiilte
        I min Barm.
Roser mellem Rankens Blad
I en Krands om Haaret sad;
Vedbend, om min Cither slynget,
        Sagte gynged'
        Med sit Blad.
Vinen i Pokalen med perlende Bover
    Skummed' over, skummed' over
        Herlig i sin Kraft.

Grebet af bacchantisk Fryd
Sang jeg til min Cithers Lyd
Gudens Priis, hans store Under,
        Ham, der grunder
        Al min Fryd.
Dionysos lød min Røst.
Dybt fra det betagne Bryst
Sangen steg om den Udkaarne,
        Dobbeltbaarne,
        Smertens Trøst.
Vildere til høitstemte Strenge forvoven
    Op mod Skoven, op mod Skoven
        Dithyramben steg.

Og for mit beruste Blik
Alt det syntes som han gik,
Han den rige Vinens Fader;
        Og Mænader
        Foran gik.
End med større Kraft min Sang
Løfted' sig til Strengens Klang.
Op til Guderne den svæved';
        Helligt bæved'
        Strengens Klang.
— Ak, men altfor stor var den Fryd, jeg attraa'de!
    Dale maatte, dale maatte
        Vingen, løftet nys!

Og med Afmagt i mit Bryst
Steg til Vinens Gud min Røst,
Og med Længsel i mit Hjerte
        Jeg begjærte
        Svundne Lyst.
,,Fader Liber! — lød min Bøn —
Er jeg værdig dig din Søn,
Lad mig da hiin Qval ei bære,
        Savn ei være
        Al min Løn!
Tør jeg til <w>Olympen</w> ei styre min Vinge,
    O da bringe, o da bringe
        Lindring du mit Savn!

Og, o see! den muntre Gud
Lod til Eros udgaae Bud,
Og <w>Corinna</w>, skjøn som Vaaren
        Kom hidbaaren
        Paa hans Bud.
Hyllet ind i lette Dragt,
Svøbt i Skjønheds unge Pragt,
Roser rigt om Haaret vundne,
        Liljer bundne,
        Faure Pragt!
Nærmed hun sig frygtsom og undred og stirred,
    Slog forvirret, slog forvirret
        Øiet ned igjen.

Og hun satte sig — o Lyst! —
Ved min Side, ved mit Bryst.
Fro jeg fandt min bedste Lykke,
        Livets Smykke,
        Ved mit Bryst.
Musers lykkelige Søn
Nød jeg taus mit Held i Løn,
Mens til Guderne, de milde,
        Varm og stille
        Steg min Bøn.
,,Guder i Olympen! mit Offer I skue!
    Hjertets Lue, Hjertets Lue,
        Tændt ved eders Magt!''
</body>
</poem>

<poem id="hertzh2018030351">
<head>
    <title>Indvielsen</title>
    <subtitle>Skolie</subtitle>
    <firstline>Liggende, drikkende hviilte jeg glad</firstline>
    <notes>
        <note>Teksten følger Henrik Hertz: <i>Digte fra forskjellige Perioder</i>, Deel IV, C. A. Reitzel, Kbh., 1862, pp. 97-98.</note>
    </notes>
    <quality>korrektur1,korrektur2,kilde,side</quality>
</head>
<body>
        Liggende,
        Drikkende
        Hviilte jeg glad,
Skygget af Epheu mod Solstraalens Bad.
        Over mig, skjult af
        Green og af Blad,
        Istemte Bacchus
        Gevaltig et Qvad.

        Syngende,
        Gyngende
        Midt paa en Green,
Slog han imod mig de dinglende Been.
        ,,Syng, naar du drikker!
        Vinen er reen.
        Sid ei ved Bægret
        Saa stum som en Steen!''

        Rankernes,
        Drankernes
        Gud mig betvang;
Ordene føied han for mig til Sang.
        Viet af ham jeg
        Nu føler Trang,
        Hver Gang jeg drikker,
        Til jublende Sang!
</body>
</poem>

<section level="3">
<head>
    <title>Tydske Digte</title>
</head>
<content>

<poem id="hertzh2018030352" lang="de">
<head>
    <title>Die Macht der Runen</title>
    <toctitle><num>I.</num>Die Macht der Runen</toctitle>
    <firstline>Herr Eskil thut die Runenmacht beschwören</firstline>
    <notes>
        <note>* Disse 2de Romancer, den første af ,,Svend Dyrings Huus'', den anden af ,,Svanehammen'', har Forf. oversat til Brug for Musiken, dengang den udkom i Tydskland.</note>
        <note>Teksten følger Henrik Hertz: <i>Digte fra forskjellige Perioder</i>, Deel IV, C. A. Reitzel, Kbh., 1862, pp. 99-100.</note>
    </notes>
    <quality>korrektur1,korrektur2,kilde,side</quality>
</head>
<body>
Herr Eskil thut die Runenmacht beschwören.
Mit Wort und Bild schön Helle zu bethören.
    Dann lichtet er den Anker,
    Gewinnt die hohe See,
    Und segelt fort von Dänemark:
    ,,Geliebte mein, Ade!''
Wort und Bild tief und seltsam walten,
Wort und Bild drohend sich gestalten —
Wort und Bild!

Am Strande geht mit Sehnen hin schön Helle.
Es lockt das Meer, es winkt die weiche Welle.
    ,,Allhier ist nicht mein Bleiben,
    Kommt mit, ihr Magdelein!''
    Dann segelt sie von Dänemark:
    ,,Geliebter, harre mein!''
Wort und Bild immer mir erscheinen,
Wort und Bild mir im Herzen weinen —
Wort und Bild!

Der Wächter sieht vom Thurm das Schiff am Strande:
,,Es kommt der Sommer da vom dän'schen Lande!''
    Herr Eskil lacht vor Freude:
    ,,Willkommen, süße Braut!''
    Und am Altare ward ihm
    Schön Helle angetraut.
Wort und Bild drohend sich gestalten,
Wort und Bild wieder heiter walten —
Wort und Bild!
</body>
</poem>

<poem id="hertzh2018030353" lang="de">
<head>
    <title>Romance</title>
    <toctitle><num>II.</num>Romance</toctitle>
    <firstline>Mir ist mein sehnend Herz so schwer</firstline>
    <notes>
        <note>* Disse 2de Romancer, den første af ,,Svend Dyrings Huus'', den anden af ,,Svanehammen'', har Forf. oversat til Brug for Musiken, dengang den udkom i Tydskland.</note>
        <note>Teksten følger Henrik Hertz: <i>Digte fra forskjellige Perioder</i>, Deel IV, C. A. Reitzel, Kbh., 1862, p. 101.</note>
    </notes>
    <quality>korrektur1,korrektur2,kilde,side</quality>
</head>
<body>
1.

Mir ist mein sehnend Herz so schwer
  Unter den grünen Linden.
Ich reit' im Walde hin und her,
Die junge Braut zu finden.

        Marmorn ist das Schloßlein,
        Und bleiern ist das Dach.
        Drinnen deine Liebste schläft
        Im schimmernden, hellen Gemach.


2.

Es macht mir Angst und Weh' dem Wort
  Unter den grünen Linden.
Schon weit ich ritt von Ort zu Ort;
Wo ist das Schloß zu finden?

        Aufgeführt von Marmor
        Liegt's dort am fernen Strand.
        Vertraue dich dem Schifflein kühn,
        Es führet dich gern an das Land.
</body>
</poem>

<poem id="hertzh2018030354" lang="de">
<head>
    <title>Lieder ohne Worte</title>
    <toctitle><num>III.</num>Lieder ohne Worte</toctitle>
    <firstline>Und es war schon längst beschlossen</firstline>
    <notes>
        <note>Teksten følger Henrik Hertz: <i>Digte fra forskjellige Perioder</i>, Deel IV, C. A. Reitzel, Kbh., 1862, pp. 102-103.</note>
    </notes>
    <quality>korrektur1,korrektur2,kilde,side</quality>
</head>
<body>
Und es war schon längst beschlossen,
Zu dem Mädchen wollt' ich gehen,
Einmal ernstlich mit ihr sprechen,
Meine Lied' ihr tren gestehen.

Ach, und immer, wenn ich anhub:
,,Liebste! Süße! darf ich's sagen —?''
Lächelte sie, ach, so schelmisch,
Daß mir schwanden Wort und Fragen.

— Immer ruht mir das Geständniß
In der Brust, der liebeswunden.
Doch das Wort, das es besreiet,
Hab' ich leider nie gesunden.

Und seitdem sind alle Worte
In dem einz'gen mir verdorben
In dem einz'gen, da mir nöthig
Ist die Sprach' mir ausgestorben.

Und ich kann nicht, heiter singend,
Ziehn wir sonst von Ort zu Orte
Und mir schweben auf den Lippen
Immer Lieder ohne Worte.
</body>
</poem>

</content>
</section> <!-- Tydske Digte -->

<section level="2">
<head>
    <title>Cantater og andre Digte ved Leiligheder.</title>
</head>
<content>

<poem id="hertzh2018030355">
<head>
    <title>Cantate</title>
    <subtitle>
        <line>ved D. k. H. Prinds <w>Frederik Carl Christians</w> og Prindsesse <w>Vilhelmine Marias</w> Formæling</line>
        <line>(1828)</line>
    </subtitle>
    <firstline>Hvi blomstrer end saa seent paa Aaret</firstline>
    <notes>
        <note>Teksten følger Henrik Hertz: <i>Digte fra forskjellige Perioder</i>, Deel IV, C. A. Reitzel, Kbh., 1862, pp. 107-109.</note>
    </notes>
    <keywords>frederik7</keywords>
    <quality>korrektur1,korrektur2,kilde,side</quality>
</head>
<body>
<nonum><center>Chor.</center></nonum>

1.

Hvi blomstrer end saa seent paa Aaret
Din Slette, Danmark, og din Skov?
Er Træets Lov ei længer Høstens Rov,
Men til et varigt Liv udkaaret?

2.

Viid, at Naturen gjemte
Hvert efteraarligt Skud
Og dem til Krands bestemte,
Til Brudekrands for <w>Fredriks unge Brud</w>.


<nonum><center>Duet.</center></nonum>
Hvis selv Naturen ei med Gaver dvælte,
Skjøndt sparsomt varmet af en høstlig Sol,
Hvad offre vi, som billedligt Symbol
Paa et hengivent Sind, de nys Formælte?
Hvad <w>Brudeskjænk</w> tør Danmark Eder bringe,
Udkaarne Par, vor Glædes rige Væld!
Maa ei hver Gave tykkes arm og ringe
Mod det, der høit bebuder Eders Held? .
Staaer Kærligheden ei ved Eders Side
Og hvisker sødt om en lyksalig Vaar?
Mens Danmarks Genius for Eder spaaer,
Et varigt Held i Ly af dens Ægide.


<nonum><center>Chor.</center></nonum>
    Mod Eders Held hver <w>Gave</w> var for lille;
    Thi offre vi et ydmygt <w>Sindelag</w> —


<nonum><center>Sopran-Solo med Chor.</center></nonum>
En <w>Kjærlighed</w>, der uden Pral og stille
Først hører op med Hjertets sidste Slag.

<nonum><center>Bas-Solo.</center></nonum>
Og <w>Troskab</w>: ikke den, der skranter,
Forkuet af Despotens Sværd;
Frivillig Troskab, mere værd,
End den, der blegner for en Sværm Drabanter.

<nonum><center>Qvariet.</center></nonum>
Og Duften lig af Blomstens Bæger,
Der fra hvert enkelt Blad gaaer samlet ud.
Hver Tanke, der vort Bryst bevæger,
For Eder samles i <w>en Bøn til Gud</w>.

<nonum><center>Recitativ.</center></nonum>
Af Folkets Kjærlighed og Troskab bandtes
Den Krands, vi har lagt ned for Eders Fod.
Den har i Danmarks Hjerte dybt sin Rod.
Held os, om Eders Naade værd den fandtes!

<nonum><center>Chor.</center></nonum>
    Og som dens Duft i Melodier stige
    Idag vor Bøn til Universets Aand!


<nonum><center>Solo og Chor.</center></nonum>
    Beskyt, o Gud, vort Kongehuus, vort Rige
    Beskjærm det høie Par med Faderhaand!
</body>
</poem>

<poem id="hertzh2018030356">
<head>
    <title>Cantate</title>
    <subtitle>ved Studenterforeningens Mindefest for <w>Thorvaldsen</w> den 24de Mai 1844.</subtitle>
    <firstline>Der drog et Bud igjennem Landet</firstline>
    <notes>
        <note>* Cantaten over Thorvaldsen [o.a.] ere componerede af <w>J. P. E. Hartmann</w>.</note>
        <note>Teksten følger Henrik Hertz: <i>Digte fra forskjellige Perioder</i>, Deel IV, C. A. Reitzel, Kbh., 1862, pp. 110-112.</note>
    </notes>
    <dates>
        <performed>1844-05-24</performed>
    </dates>
    <keywords>thorvaldsen</keywords>
    <quality>korrektur1,korrektur2,kilde,side</quality>
</head>
<body>
<nonum><center>Chor.</center></nonum>

Der drog et Bud igjennem Landet,
Et Suk med Vindene foer hen;
Fra Østresalt det klang, og end
Ved Vesterhav fra Flyvesandet.
Og over fjerne Lande lød
Den samme Klage: Thorvaldsen er død!


<nonum><center>Sang med Chor.</center></nonum>

Saa fattig var ei nogen Vraa,
Og Ingen saa forladt,
At dette Bud ei skulde naae
Ham smerteligt og brat.
I Bondens Hytte, Fyrstens Borg,
Ved Strandens Fiskernet,
Enhver fik Part i denne Sorg,
Og har vort Tab begrædt.

Thi over Alle stod han her,
Kun Døden, Alles Lod,
Har atter bragt ham Alle nær,
Og Alle traf dens Braad.
Derfor man strømmed' til hans Grav
Fra Hytte som fra Borg,
Og Rig og Fattig, Høi og Lav
Sig nærmed' med sin Sorg.


<nonum><center>Qvintet med Chor.</center></nonum>

Som fra en Menighed i een og samme Kirke
Fra Alles Læber foer
Høitideligt et Chor:
En mægtig Aand har nu hørt op at virke!


<nonum><center>Recitativ.</center></nonum>
<nonum><center><small>Strophe.</small></center></nonum>

En mægtig Aand! Thi Magten blev ham givet,
Den aandelige Magt,
Der kalder Skikkelser til Livet,
Hvor med det Skjønne Høihed er i Pagt.
Mod tvende Verdener han strakte
Sin hvileløse Skaberhaand;
Fra Hellas' Gudeverden bragte
Hans Marmor det Forsvundnes Aand.
Han greb af den forgængelige Verden
Dens uforgængelige Sjæl;
Dens Skjønhed i dens Liv og Færden
Han løfte fra den faldne Capitæl.


<nonum><center><small>Antistrophe.</small></center></nonum>

Dog, mens han mellem ædle Rester triner,
Han standser med det tankefulde Blik,
Og dvæler henrykt ved det Lys, der gik
Med Seier frem fra Latiums Ruiner.
Blandt sjunkne Templer gjenlød Orgeltoner,
Et Hosianna fra Rotunden klang!
Da greb han Meislen — under Psalmesang
Han formede med Andagt sin Forsoner.


<nonum><center>Chor.</center></nonum>

Nu er den store Mester død,
Hans Haand er kold og stiv.
En uhørt Klage rundtom lød,
Saa uhørt som hans Liv.
Hiint Chor af Muser, han har skabt,
Fra Marmoret sig vandt,
Og tolked' os hvad v i har tabt,
Og hvad med ham forsvandt.

Men fra det Tempel, hvor hans Lig
Med Taarer blev sat ned,
En Engleskare hæved' sig,
Og sang om salig Fred.
Og Christus bredte Armen ud —
Et Hosianna lød:
Gak ind, o Mester, til Din Gud!
Stat op til Liv fra Død!
</body>
</poem>

<poem id="hertzh2018030357">
<head>
    <title>Til Kongen</title>
    <subtitle>Den 6te Oktober 1858.</subtitle>
    <firstline>Fra Thronens Nærhed og fra fjernest By</firstline>
    <notes>
        <note>Teksten følger Henrik Hertz: <i>Digte fra forskjellige Perioder</i>, Deel IV, C. A. Reitzel, Kbh., 1862, p. 114.</note>
    </notes>
    <dates>
        <event>1858-10-06</event>
    </dates>
    <keywords>frederik7</keywords>
    <quality>korrektur1,korrektur2,kilde,side</quality>
</head>
<body>
Fra Thronens Nærhed og fra fjernest By
Idag, o dyrebare Konge! stige
Til Himlen Ønskerne, der aarlig sig fornye
For Dig, der styrer Danmarks Rige,
Vor Friheds Giver, Grunder af den Pagt,
Der styrker Thronen gjennem Folkets Magt.

Det Forsyn, der i tunge Tider
Har over Danmark holdt sin Haand,
Det skjærme Dig mens Aaret strider!
Det give Rigets Raad sin Viisdoms Aand!
Det rive sønder Overmagtens Baand,
Den Magt, der os vor klare Ret bestrider!
Det give Landet Fred og blide Kaar,
Og lade Riget blomstre Aar for Aar!
</body>
</poem>

<poem id="hertzh2018030358">
<head>
    <title>Sang</title>
    <subtitle>
        <line>til Hds. M. Dronning Caroline Amalia,</line>
        <line>afsjungen paa Skydebanen den 4de Juli 1844.</line>
        <line><w>Mel.</w> Der vanker en Ridder mellem grønne Træer. (Elverhøi.)</line>
    </subtitle>
    <firstline>Naar Søvinden lufter sommerlig og varm</firstline>
    <notes>
        <note>Teksten følger Henrik Hertz: <i>Digte fra forskjellige Perioder</i>, Deel IV, C. A. Reitzel, Kbh., 1862, pp. 115-117.</note>
    </notes>
    <dates>
        <performed>1844-07-04</performed>
    </dates>
    <quality>korrektur1,korrektur2,kilde,side</quality>
</head>
<body>
Naar Søvinden lufter sommerlig og varm,
    Træet slaaer ud sine Blade,
Da samles vi Svende med Bøssen i Arm,
    Og drage fra Byen saa glade.

Naar Lærken os sender, jublende med Sang,
    Budskab, at Vaaren sig meldte,
Da bliver os Volden om Byen for trang,
    Og heller vi boe under Telte.

Mens Dagen nu længes, Marken springer ud,
    Smykket med Urter saa feire,
Da høres der Tummel, da knalde der Skud,
    Naar ud i det Frie vi os leire.

Fra Stangen, der reises, vinker os et Maal;
    Muntert det gjælder at naae det.
Der skydes, det glimter fra Steen og fra Staal,
    Saa Verden kan see, vi forstaae det.

Og alt medens Fuglen breder ud i Sky
    Vingen fra Stangen den høie,
Det lokker, det kalder til Teltenes Ly,
    Vort Hjerte til Glæden at bøie.

Og atter i Teltet reises os et Maal;
    Muntert det gjælder at naae det:
Et Bæger at tømme til velmeente Skaal,
    Saa Verden kan see, vi forstaae det.

For Alt hvad der fylder Mandens Hu med Lyst,
    Binder ham ude og hjemme,
For Alt hvad der høiere hæver hans Bryst,
    Vi sjungende løfte vor Stemme.

For Kongen, der tager, mild og uden Bram,
    Midt i vort Samfund sit Sæde,
Vi tømt har et Bæger, med Ønsker for Ham,
    Der deler vor Sorg og vor Glæde.

Og atter vor Tanke hen til Kongens Gaard
    Drages med Følelser milde,
Til Hende, der nærmest ved Dankongen staaer
    Og er hans Lyksaligheds Kilde.

Til hende, der deler Purpuret med Ham,
    Danmarks livsaligste Frue;
Til Hende, der bærer, og alt uden Bram,
    Et kongeligt Hjerte tilskue.

Med Lyst saa vi tømme vort Bæger, Dronning fiin!
    Held Dig ved Dankongens Side!
Et Bæger for Dig med den klareste Viin!
    Gud gjøre Dig Dagene blide!
</body>
</poem>

<poem id="hertzh2018030359">
<head>
    <title>M. L. Nathanson</title>
    <subtitle>
        <line>(Ved Festmaaltidet den 4de Marts 1845)</line>
        <line><w>Mel:</w> Lad den skrantende Magister</line>
    </subtitle>
    <firstline>Ei omsonst blev sjeldne Kræfter</firstline>
    <notes>
        <note>Teksten følger Henrik Hertz: <i>Digte fra forskjellige Perioder</i>, Deel IV, C. A. Reitzel, Kbh., 1862, pp. 118-120.</note>
    </notes>
    <dates>
        <performed>1845-03-04</performed>
    <quality>korrektur1,korrektur2,kilde,side</quality>
</head>
<body>
Ei omsonst blev sjeldne Kræfter
Ned i Støvets Tanke lagt.
Hvad vi daglig higer efter,
Kan vi opnaae kun med Magt.
Denne Jord, der blev os givet,
Skal erobres Fod for Fod;
Og man lever ei i Livet,
Naar man Livet ei forstod.

Venner kjære! her paa Bordet
Vinker os det fyldte Glas.
Denne Gang har Sangen Ordet,
Sangens Flugt er her tilpas.
Naar dens sidste Toner strømme
Over glade Læber hen,
Reise vi os op og tømme
Glasset resolut som Mænd.

Resolut — thi Skaalen gjælder
En, der selv er resolut;
En, der kan, naar Lykken helder,
Tvinge den til nye Tribut;
En, hvis Levnets Barometer
Steg iveiret og sank ned,
Men der indvandt <w>nye Gebeter</w>
For hvert enkelt Tab, han leed.

Ja, en Skaal for ham, der viste,
At han Tidens Røst forstod,
Og, skjøndt mangt et Haab forliste,
Vandt Terrainet Fod for Fod.
For hans Kamp mod Daarers Dadel,
Mens han hasted' til sit Maal,
For hans varme Hjertes Adel,
For hans Villies Kraft en Skaal!

Han, der fik for Musers lette
Greb i Strengen opvakt Sands,
Sangens Muser villigt flette
Om hans Tinding deres Krands.
Mens de sidste Toner strømme
Over vore Læber hen,
Reise vi os op og tømme
Glasset resolut som Mænd.
</body>
</poem>

<poem id="hertzh2018030360">
<head>
    <title>Til en Ven ved hans Afreise</title>
    <firstline>Elskte Ven! med os forbunden</firstline>
    <notes>
        <note>Teksten følger Henrik Hertz: <i>Digte fra forskjellige Perioder</i>, Deel IV, C. A. Reitzel, Kbh., 1862, pp. 121-122.</note>
    </notes>
    <quality>korrektur1,korrektur2,kilde,side</quality>
</head>
<body>
Elskte Ven! med os forbunden
Ved en stærk, skjøndt stille Magi,
Med hver Dag, der er forsvunden,
Nærmere vort Hjerte bragt —
For din milde, klare Tanke,
For saa mangt et kjærligt Ord
Vore Hjerter for dig banke
I et sagte Afskeds-Chor.

Med din Hustru, med den gode
Aand for Præstegaarden, drag
— Ak, skjøndt vel ei let tilmode! —
Hen at fremme Herrens Sag.
Han velsigne vil din Virken;
Thi fra dig vil Skriftens Bud,
En forsonlig Røst fra Kirken,
Til din Menighed gaae ud.

Far da vel, vor Ven og Frænde!
Med dit Hjertes Elskte drag,
Til et kjærligt Liv med hende
Under Præstegaardens Tag!
Al vor Ømhed vil vi lægge
I vort sidste Ord: Farvel!
Med en Bøn for Eder begge,
Med en Bøn for Eders Held!
</body>
</poem>

<poem id="hertzh2018030361">
<head>
    <title>Hymenæer</title>
    <firstline>Middagens Hede nu hersker i Skoven</firstline>
    <notes>
        <note>Teksten følger Henrik Hertz: <i>Digte fra forskjellige Perioder</i>, Deel IV, C. A. Reitzel, Kbh., 1862, pp. 123-130.</note>
    </notes>
    <quality>korrektur1,korrektur2,kilde,side</quality>
</head>
<body>
<nonum><center>I.</center></nonum>
<nonum><center>Fortunen, 1836.</center></nonum>

<nonum><center><small><w>Mel:</w> Livet skal nydes, o Livet er herligt!</small></center></nonum>

Middagens Hede nu hersker i Skoven.
Vinden fra Søen, der lufter foroven,
Trænger med Møie blandt Træerne ned.
Hør vore Bønner, o Søn af Semele!
Kjølige Druer du blandt os fordele!
Purpur og Guld i vort Bæger bereed!

Her er din Plads; der er Guder herinde.
Ceres, Pomona sig lifligt forbinde,
Styrke, forfriske den hvilende Gjæst.
End er der En — kan du see ham i Stuen?
Amor, den muntre, lænet til Buen —
Hør, hvor han jubler: ,,Her feires min Fest!

Vel er det herligt, at han er tilstede!
Sjælen er han i vor festlige Glæde.
Mærk, hvor han seer paa den rødmende Brud.
Sagte han sukker: ,,Saaledes var Psyche!
Held dig, o Brudgom! jeg priser din Lykke,
Værd at misundes endog af en Gud!''


<nonum><center>II.</center></nonum>
<nonum><center>1840.</center></nonum>

<nonum><center><small><w>Mel:</w> Lad den skrantende Magister</small></center></nonum>

Tiden er, det vil man vide,
Ligegyldig, kold som Iis.
Kun det Faste, det Solide,
Tør man paastaae, er i Priis.
Og med Glæden, som der menes,
Er det grumme snart forbi;
I Besparelser forstenes
Livets Lyst og Poesie.

Nei, o kjære Venner, Kloden
Ruller end saa let som før.
Glæden, var den ei paa Moden,
Aabnede sig selv en Dør.
Er det sandt, at Tiden tærsker
Som en Træl for Brød, da mærk:
Alt det Herliges Behersker
Er endnu som fordum stærk.

Han, der byder her paa Jorden,
Han, der bød i Guders Sal,
Han, der standsed' Jovis Torden,
Han, der Ares' Vaaben stjal;
Han, der røved Hermes' Vinger
— Dog, Hvo har hans Under talt?
Amor! Amor! han betvinger,
Han endnu behersker Alt!

O lyksalig Den, der kaares
Til et Maal for Gudens Piil!
O lyksalig Den, der saares
Ved hans Høitid af et Smiil!
Der, hvor Amors Pile suse,
Springer Glædens Roser ud!
Den forstenende Meduse
Flygter for den glade Gud.

Hør, hvor han i Sangen sukker!
See, han smiler fra sin Plads!
Hør, hvor han i Vinen klukker,
Mens vi fylde Hver vort Glas!
Og for Eder, der besjælte
Af hans Guddom lod hans Bud,
Han med os, o nys Formælte!
Bringer høit et Vivat ud.


<nonum><center>III.</center></nonum>
<nonum><center>Strandvejen, Juni 1854.</center></nonum>

<nonum><center><small><w>Mel:</w> Til Myklegaard og Spanieland (Svanehammen).</small></center></nonum>

Det rygtes vidt ved Øresunds Strand,
Skjøn Jomfru bort vil drage.
Hun seiler til et fremmed Land
I sin Ungdoms feire Dage.
    Hvorhen, hvorhen fra Skov og Strand?
    Saaledes sang paa Qviste
    En liden Fugl, og fløi foran,
    Ret ligesom den vidste —
Den vidste, ja den vidste,
Den Jomfru til det fremmede Land
Vil alt med sin Brudgom drage.

,,O faure Sund! o blomstrende Kyst!
Skjærsommers Tid, du søde!
Til Afsked hilser Jer min Røst,
Alle Bølger, blaa og bløde!''
    Hvorhen, hvorhen, du Jomfru fiin?
    Vi kan dig ikke miste —
    Saa hvisker Bølgen og gaaer foran,
    Ret ligesom den vidste —
Den vidste, ja den vidste,
Fra Sundet, paa Skjærsommerens Tid,
Hun vil med sin Brudgom drage.

O, hør os, Brudgom! hør os, Brud!
Den Kyst, hvortil I kommer,
Paa alle gode Geniers Bud
Har beredt en blid Skjærsommer.
    Derhen, derhen I freidigt gaae!
    Og vi, der Eder miste,
    Et venligt Hjem vi Eder spaae;
    Thi alt forud vi vidste —
Vi vidste, ja vi vidste,
At hisset paa den yndige Kyst
Jer venter en blid Skjærsommer.


<nonum><center>IV.</center></nonum>

<nonum><center><small><w>Mel:</w> Der vanker en Ridder mellem grønne Træer. (Elverhøi.)</small></center></nonum>

Det kalder til Kirken ved Julefestens Tid,
      Klokker høitidelig ringe.
Og talrig en Skare bevæger sig did,
      Til Herren en Lovsang at bringe.

En Lovsang til Ham, der har Freden i sin Favn,
      Stiger fra Mænd og fra Qvinder,
Til Ham, som kan stille det bittreste Savn,
      Til Ham, som det Spredte forbinder.

Og selsomt os griber Menighedens Sang.
      See, medens Aar ere rundne,
Han freded' om Hjerternes lønlige Trang
      Og holdt dem i Frastand forbundne.

Det kjærligste Forsyn, Elskede, holdt Vagt,
      Mens Eders Længsler har tiet.
Det kjærligste Forsyn velsigner den Pagt,
      Som Troskab forinden har viet.

Og nu, mens vi samles, Slægt og Venner, her,
      Elskte, i festlige Ringe,
Og nu, medens Skilsmissens Stund er saa nær,
      Vort Ønske, vor Hilsen vi bringe.

Fra os vil I skilles, stilles fra vor Ø,
      Skilles fra Hjemlivets Lykke.
Ved Silkeborgs Skove, dens liflige Sø,
      Et Hjem, et fornyet, I bygge.

Saa lytter da, Elskte, lytter til vor Røst!
      Ikke vort Savn vi fordølge.
Men dog er vor Bøn: naar I gaae fra vor Kyst,
      En føielig Medbør Jer følge!

Nei, ikke vi dølge, Eder vil vi tidt
      Stille og længselfuldt mindes.
Men dog er vor Bøn, at I kjærligt og blidt
      Til Arnen, I bygge, maae bindes.

Saa drager da, Elskte, drager fra vort Savn,
      Eder et Hjem at berede!
Det Forsyn, der ene har Fred i sin Favn,
      Om Hjemmet miskundelig frede!
</body>
</poem>

<section level="3">
<head>
    <title>Ved Jubelfester</title>
</head>
<content>

<poem id="hertzh2018030362">
<head>
    <title>Bordsang</title>
    <toctitle><num>I.</num>Selskabet Efterslægtens 1836</toctitle>
    <subtitle>
        <line>ved Selskabet ,,Efterslægtens'' Jubelfest den 4de Marts 1836.</line>
        <line><w>Mel:</w> Mit fulde Glas og Sangens raste Toner.</line>
    </subtitle>
    <firstline>Vel stedes vi med Føie her til Gilde</firstline>
    <notes>
        <note>Teksten følger Henrik Hertz: <i>Digte fra forskjellige Perioder</i>, Deel IV, C. A. Reitzel, Kbh., 1862, pp. 131-132.</note>
    </notes>
    <dates>
        <performed>1836-03-04</performed>
    </dates>
    <quality>korrektur1,korrektur2,kilde,side</quality>
</head>
<body>
Vel stedes vi med Føie her til Gilde
Og frydes ved det fulde Glas;
For os dets Perler lyse dobbelt milde
Og stifte dobbelt muntre Plads.
Som vi, og med saa gyldig Grund
Har Ingen sat sit Glas til Mund.

Halvhundred' Aar har seet vort Selskab virke
Med Kraft for Efterslægtens Tarv.
Halvhundred' Aar det bygged' paa en Kirke,
Der Steen for Steen blev Fremtids Arv.
Halvhundred' Aar var al dets Id
Beregnet paa en ufødt Tid.

Foruden Bram det sendte Missionairer,
At sprede Lys i Landet ud;
Var Dyds og Sandheds ufortrødne Lærer,
En Gartner for det svage Skud.
Og Meget kom til Liv og Magt,
Hvis første Spire her blev lagt.

Mens om os Viinløvblade festligt grønnes
Og Ranken snoer sig om vort Bord,
Vi see et halvt Aarhundreds Liv belønnes
I dettes egne klare Spor.
Thi Mandens Liv og Byrders Vægt
Er lønnet i en yngre Slægt.

Halvhundred' Aar! — Med Føie søger Tanken,
Af Flugten træt, et Hvilepunkt;
Med Føie har vi søgr, i Ly af Ranken,
At gjøre Brystet atter ungt;
I Venners Kreds, ved Skjemt og Sang
At styrkes til en fortsat Gang.

Halvhundred' Aar, der endte bag os ligge,
Vort Maal var Efterslægtens Held.
Thi vil vi nu for Efterslægten drikke,
Paa dens og paa vort Samfunds Vel.
For denne Kreds et muntert Maal:
Op, Venner! <w>Efterslægtens</w> Skaal!
</body>
</poem>

<poem id="hertzh2018030363">
<head>
    <title>Til C. E. F. Weyse</title>
    <toctitle><num>II.</num>C. E. F. Weyse 1842</toctitle>
    <subtitle>(Afsjungen i Anledning af hans Jubilæum ved Musik-Foreningens Concert den 6te April 1842)</subtitle>
    <firstline>Det suser helligt i den Lund</firstline>
    <notes>
        <note>* Sangen ved Weyses Jubilæum [o.a.] ere componerede af <w>J. P. E. Hartmann</w>.</note>
        <note>Teksten følger Henrik Hertz: <i>Digte fra forskjellige Perioder</i>, Deel IV, C. A. Reitzel, Kbh., 1862, pp. 133-136.</note>
    </notes>
    <dates>
        <performed>1842-04-06</performed>
    </dates>
    <keywords>weyse</keywords>
    <quality>korrektur1,korrektur2,kilde,side</quality>
</head>
<body>
Det suser helligt i den Lund,
Hvor Tonekunstens Aander svæve.
I Andagts aarle Morgenstund
Mod Himlen Psalmerne sig hæve.
Til Zebaoth, til Naadens Hjem
En Strøm af Toner løfter dem,
Som i et Chor af Instrumenter;
En Strøm af Toner, lokked' frem
Med Mesterhaand fra Orgelets Tangenter.

Det klinger muntert, klinger sødt
I Lunden, alt som Solen stiger.
Og stundom heftigt, stundom blødt
I Savn og Attraa Tonen higer.
Og Jordens Smerte, Jordens Lyst
Forklares i et jordisk Bryst
Til Klangen af et fuldt Orchester,
Og styres med en mægtig Røst
Af Instrumenternes og Sangens Mester.

Og atter klinger, men saa mild,
En Sang til Strengeleg fra Lunden,
Mens atter Middagshedens Ild
Er i en kjølig Aften svunden.
Og fri og fro, med Lyren stemt
Til Alvor snart og snart til Skjemt,
Den gamle Mester Strengen griber —
En Minstrel, i hvis Bryst er gjemt
Romancerne for Amor og for Liber.

<w>O Weyse!</w> Du, hvis Musa drog
Til Andagt os med Orgelskemmer,
Og under Sangens Vinger tog
Den Fryd og Klage, Jorden gjemmer,
Skjøndt Jubelolding fro og fri,
Ung i et evig ungt Genie,
Som alle Musers Chor bekrandser,
O lyt med Velbehag, mens vi
Vor Hyldest bringe Dig i Sangens Stanzer.
</body>
</poem>

<poem id="hertzh2018030364">
<head>
    <title>Ved Geheimeraad Collins Embeds-Jubilæum Februar 1851</title>
    <toctitle><num>III.</num>J. Collins 1851</toctitle>
    <subtitle>(Afsjungen i hans Familiekreds)</subtitle>
    <firstline>Mens et halvt Aarhundred endes</firstline>
    <notes>
        <note>Teksten følger Henrik Hertz: <i>Digte fra forskjellige Perioder</i>, Deel IV, C. A. Reitzel, Kbh., 1862, pp. 135-136.</note>
    </notes>
    <quality>korrektur1,korrektur2,kilde,side</quality>
</head>
<body>
Mens et halvt Aarhundred endes,
I Dit Liv saa rigt paa Daad,
Og med Spor af Dig, der kjendes
Som i Handling saa i Raad;
Mens Din egen Hu sig bøier
For Din egen Jdræts Vægt,
Her til Sang sig Ordet svier
I Din Kreds og blandt Din Slægt.

Meget er til Hvile vandret,
Svunden mangen daadrig Stund,
Meget i sin Form forandret,
Meget rystet i sin Grund.
Men Din Aand sig ei lod kue,
Altid enig med sig selv;
Og Dit Øies stille Lue
Fulgte rolig Tidens Elv.

Hvad Din bramfri Virken skyldes
Har Din Samtid alt erkjendt;
Og Din klare Tænkning hyldes
I det Lys, Du selv har tændt.
Men Dit Hjertes milde Strømme,
Men Din Godheds skjønne Færd,
Ingen kan som vi bedømme
Dette Hjertes sjældne Værd.

Derfor, Fader, mens Du mindes
Livets Dont, dets Sorg og Lyst,
Vi, der til Dit Hjerte bindes,
Tale kun med Hjertets Røst.
For et stormfuldt Liv befriet
Til vor Kjærlighed Du tye!
Søge, til Dig selv indviet,
I vor Kjærlighed et Ly!
</body>
</poem>

<poem id="hertzh2018030365">
<head>
    <title>Sang</title>
    <toctitle><num>IV.</num>Kunstacademiets 1854</toctitle>
    <subtitle>
        <line>afjjungen i Academiet for de skjønne Kunster ved Højtideligholdelsen af dets Jubilæum</line>
        <line><w>Mel:</w> Hr. Peder kasted' Runer over Spange</line>
    </subtitle>
    <firstline>Genius, der hæves let af Vinger</firstline>
    <notes>
        <note>Teksten følger Henrik Hertz: <i>Digte fra forskjellige Perioder</i>, Deel IV, C. A. Reitzel, Kbh., 1862, pp. 137-138.</note>
    </notes>
    <quality>korrektur1,korrektur2,kilde,side</quality>
</head>
<body>
I.

Genius, der hæves let af Vinger,
Den skjønne Kunst til os sin Gave bringer.
    Men Kunstens Søn erhverver
    Dens Gaver aldrig let.
    Han kjæmpe maa til Maalet,
    Erobre Plet for Plet.
Musers Chor fra Olymp maa stige —
Haand i Haand bygger Skisnheds Rige
    Musers Chor.

Thi søsterligt maa Videnskab formæles
Med Kunsten, inden Værket kan besjæles.
    Dybsindig hiin begrunder
    En inspireert Idee,
    Og løfter den paa Vinger
    Som en almægtig Fee.
Musers Chor søsterligt maa raade —
Haand i Haand løser Kunstens Gaade
    Musers Chor.

Da stiger Venus ned fra Pjedestalen;
Da lyder gjennem Farver sindrig Talen;
    Da klinger Orpheus Lyra,
    Og skjælmsk en Satyr seer
    Og Dionysos drømmer
    Fra Marmor og fra Leer.
Musers Chor over Værket svæver.
Dette Værk til Fuldendthed hæver
    Musers Chor.


II.

Fra Hallen her, hvor end den Meisel klinger,
Der Danmarks Navn til fjerne Lande bringer,
    Forherliget og nyfødt,
    Paa alle Musers Bud,
    Og i selvstændig Klarhed
    Den skjønne Kunst gaae ud!
Musers Chor denne Hal betrygge!
Skjønheds Hal her forenet bygge
    Musers Chor!
</body>
</poem>

<poem id="hertzh2018030366">
<head>
    <title>Carolineskolens Halvhundredaars-Fest,</title>
    <toctitle><num>V.</num>Carolineskolens 1860</toctitle>
    <subtitle>
        <line><w>Mel:</w> Hr. Peder kasted' Runer over Spange</line>
        <line>den 24de Juni 1860.</line>
    </subtitle>
    <firstline>Til Øieblikkets Liv vort Liv er hundet</firstline>
    <notes>
        <note>Teksten følger Henrik Hertz: <i>Digte fra forskjellige Perioder</i>, Deel IV, C. A. Reitzel, Kbh., 1862, pp. 139-140.</note>
    </notes>
    <dates>
        <event>1860-06-24</event>
    </dates>
    <quality>korrektur1,korrektur2,kilde,side</quality>
</head>
<body>
Til Øieblikkets Liv vort Liv er bundet,
Og med Minutet mangt et Værk forsvundet.
    Men dog vi ei beherskes
    Af Øieblikkets Gud;
    Det er vort Væsens Adel,
    At skue freidigt ud.
Fremtids Røst forud til os klinger;
Tvivl og Frygt forud alt betvinger
    Fremtids Røst.

Og trøstig Stenen vi til Stenen føie,
Indtil en Bygning reises for vort Øie.
    Og trøstig vi til Jorden
    Et eenligt Frø betroe,
    Og haabe trygt, det spirer
    Useet i tause Bo.
Himlens Gunst skjærmer Den, der bygger:
Jordens Fro naaderig betrygger
    Himlens Gunst.

— Et halvt Aarhundred' svandt i Tidens Strømme.
En ædel Idræt nu vi tør bedømme.
    Ei Haabet stod tilskamme,
    Vi glædes tør derved;
    Saa mangt et Frø er spiret,
    Med Omhu her lagt ned.
Himlens Gunst skjærmed' dem, der bygged';
Fredens Værk naaderig betrygged'
    Himlens Gunst.

Thi skal idag vi freidig see tilbage
Paa Frugten af de nys forsvundne Dage,
    En Frugt, der os forjætter
    Et herligt Haab igjen:
    Velsignelsen, der gives
    En ufødt Slægt ved den.
Himlens Gunst skjEnke det sin Lykke!
Fremtids Haab naaderig betrygge
    Himlens Gunst!
</body>
</poem>

</content>
</section> <!-- Ved Jubelfester -->

</content>
</section> <!-- Cantater -->

<section level="2">
<head>
    <title>Aarstiderne. Et Digt i fire Afdelinger.</title>
</head>
<content>

<poem id="hertzh2018030367">
<head>
    <title>Foraaret</title>
    <toctitle><num>I.</num>Foraaret</toctitle>
    <firstline>Den dagmilder over Jorden haard</firstline>
    <notes>
        <note>Teksten følger Henrik Hertz: <i>Digte fra forskjellige Perioder</i>, Deel IV, C. A. Reitzel, Kbh., 1862, pp. 143-144.</note>
    </notes>
    <quality>korrektur1,korrektur2,kilde,side</quality>
</head>
<body>
Den dagmilder over Jorden haard,
Den kommer, den kommer den liflige Vaar!
Fornyet aander hele vor Egn,
Solstraalerne synke som gylden Regn.
Nu bræmmes Skyen af purpurne Kanter,
Det mylrer af Jorden med Græs og Planter.
Fra Træet pipper, munter og glad,
Hvert Øieblik ud et nysgjerrigt Blad.
Endnu ei Duggen de Nyfødte døbte,
De er' lidt forknytte, som Børn, der er svøbte.
See hist, af Puppen en Sommerfugl slap,
Lidt skjævt den flyver med Vinden omkap.
Og Bølger i Havet syngende gaae;
Der svømme fornøiet Fiskene smaa.
— Ja Vaaren er kommen, Fuglen det sjunger,
Gjenfødelsen prises af tusinde Tunger.

    Naturen fødes paany hvert Aar.
Vi Mennesker har kun en eneste Vaar.
Kun eengang Drengens og Ynglingens Øie
Erobrer en Verden foruden Møie.
Kun eengang svulmer i ubevidst Lyst
Jomfruelig fuldt et qvindeligt Bryst.
Kun eengang leger det med en Smerte,
Der snart skal tvinge det skjælvende Hjerte.

    Som Foraarets Sol er varm og mild,
Men brænder ei med fordærvelig Ild,
Saaledes Menneskets Vaar bevæge
De mildeste Straaler, der varme og qvæge.
Med Blomster smykkes den duftende Vaar,
Med Blomster Pigens og Ynglingens Haar.
End slumrer stille Sandsernes Lyst,
Uskyldighed dækker et ubedæk't Bryst.
Endnu fra Himmelen Engle komme,
Til Menneskets Lege svæve de ned.
Endnu kan Engelen glædes derved,
Endnu — indtil Menneskets Vaar er omme.
</body>
</poem>

<poem id="hertzh2018030368">
<head>
    <title>Sommeren</title>
    <toctitle><num>II.</num>Sommeren</toctitle>
    <firstline>Den friske, den kjølige Foraarsvind</firstline>
    <notes>
        <note>Teksten følger Henrik Hertz: <i>Digte fra forskjellige Perioder</i>, Deel IV, C. A. Reitzel, Kbh., 1862, pp. 145-149.</note>
    </notes>
    <quality>korrektur1,korrektur2,kilde,side</quality>
</head>
<body>
Den friske, den kjølige Foraarsvind,
Der leged' i Toppen af Bøg og Lind,
Og Luftens liflige Mildhed viger,
Jo høiere Solen paa Himlen stiger.

    Der er i Jorden en mørkelig Kraft,
Der vidt og uudtømmelig bredes.
Det er ved den, at Kilderne ledes
Til Plantens Rødder med rigelig Saft.
Og Kilderne Rødder af Træet amme,
Og løfte sig i usynlig Flugt,
Og Green og Qviste med Blad og Frugt
Drives ved dem af Træernes Stamme.
Et eenligt Frø, der ligger i Jord,
En Stikling, Gartnerens Omhu satte,
Gribes af Kræfter, Ingen kan fatte,
Spirer vidunderligt, trives og groer.
Hiint Frøkorn bryder den faste Jord,
Bryder med spæde, spirende Blade
— Hvo gav dem Styrke? — den hæmmende Flade,
Voxer og sætter Blomster i Flor.
— En slig ugrandskelig Magt og Styrke
Gaves den Jord, vi Mennesker dyrke.

    Men disse Kræfter, Naturen har lagt
I Jordens Skjød, i Safternes Kilde,
Længes endnu efter <w>Varmens</w> Magt,
Trænge til Solen, den stærke, den milde.

    Og derfor synker Solstraalen ned,
Ved Midsommers Tider, brændende heed.
Og Varmen lægger sig bredt over Landet,
Trænger igjennem den dampende Jord,
Dvæler, hvor Planten i Stilhed groer,
Og svangrer Luften og heder Vandet.
Den drømmende, den fordybede Luft
Vugger sig mat i Blomsternes Duft.
Paa Markens solbestraalede Flader
Ikkun et Insekt Vingerne bader.
Selv Fuglene smaa i Buskene bygge
Og tye til Bladenes kjølige Skygge.

    Nu synes Naturens Hjerte at slaae
Med fuldere Pulsslag. Hedere gaae
Straaler fra Solen ud over Landet,
Og hedere løftes Dampen af Vandet.
Fra hiin betyngede, lave Sky
Lynene lidenskabeligt flye.
Det er som Kærligheds frugtbare Varme
Vil favne Jorden med Almagts Arme.

    Og Jorden, greben af Solens Magt,
Udfolder nu sin ypperste Pragt.
De gyldne Straaler daglig forgylde
Kornet, der gynger i herlig Fylde.
Frugterne rødme paa Green og Qvist,
Rosen blusser bag Buskene hist.
Urter og Planter, og Alt hvad der drives
Paa Marker og Enge, mærkelig trives.

    Med dette Billed, der for os staaer,
Vil vi betragte Menneskets Kaar.

Naar Vaaren er endt, den fagre, da kommer
I Menneskets Liv den rigere Sommer:
En Tid, der sprudler af Kraft, en Tid,
Hvor Aand og Legeme søger sin Næring
I overstrømmende Kræfters Gjæring,
Og modnes under mangfoldig Strid.
Det Frø, der lagdes i Menneskets Vaar,
I Sommeren mod Fuldendelsen gaaer.
De Spirer, der i Ynglingen gjemmes,
I Manddoms-Aarene kraftig fremmes.
En himmelsk Varme, en Ild fra oven,
Trænger igjennem hans Aand og Hu;
Ingen Skranke hæmmer ham nu,
En Hindring gjør ham kun meer forvoven.
Hans Sjæl begejstres for hver Bedrift,
Udført ved Sværdet, ved Ord eller Skrift;
Begeistres for det Skjønne, det Gode,
Drømmer om Fortids glimrende Ry,
Higer at naae det usikkre Ny,
Sværmer med Skyerne hist, der flye,
Sværmer med Stjernens beboede Klode.

    Den Tid er vældig, frugtbar og rig,
Men mangefold fristet. Lynene drage
Gjennem de varmt bestraalede Dage,
True med Oprør, true med Krig.
Uskylds Engel ei længere holder
Vagt ved et ungt og ubedæk't Bryst;
Mennesket dølger sin Sorg, sin Lyst
Undseelig under en Klædnings Folder.
Hvad Manden og Qvinden end ei vidste,
Det vide de nu: der hviler i os
En hemmelig Magt, der søger at friste
Og byder vort bedre Vidende Trods.
Kjærlighed vaagner, Skinsygen raader,
Hadet melder sig, Had og Nid,
I Hjertet byder en herskesyg Tid,
Og Tænkningen mattes af Livets Gaader.

    En heftig, en lidenskabelig Iid
Er i Naturens og Menneskets Sommer;
Kraften ægger dem begge til Strid —
Ind til en stillere Fredstid kommer.
</body>
</poem>

<poem id="hertzh2018030369">
<head>
    <title>Høsten</title>
    <toctitle><num>III.</num>Høsten</toctitle>
    <firstline>Naar endt omsider er Sommerens Tid</firstline>
    <notes>
        <note>Teksten følger Henrik Hertz: <i>Digte fra forskjellige Perioder</i>, Deel IV, C. A. Reitzel, Kbh., 1862, pp. 151-152.</note>
    </notes>
    <quality>korrektur1,kilde,side</quality>
</head>
<body>
Naar endt omsider er Sommerens Tid,
Da følger Høsten, rolig og blid.
Den har et herligt, velsignet Hverv,
Den bringer Frugten af Stridens Dage,
Giver Fattig og Rig en Skjærv.
Men alvorlig den peger tilbage.
Mens den vandrer, lyder dens Røst:
Som eders Udsæd er eders Høst.

    Jorden er nu beroliget. Luften
Aander kjøligt. Træerne staae
Bøiede ned af Frugten derpaa.
Høet paa Engen, som Karlene slaae,
Ligger og tørres med liflig Duften.
Æblerne med den rødmende Kind
Plukkes og samles. Kornet skal ind,
Høet i Stakke — Alle er' glade,
Hver har travlt i Gaard og i Lade,
Ordner sin Skat med betænksomt Sind.
Himlens Velsignelse, frelst under Fare,
Frelst under Vexling af Veir og Vind,
Gjælder det nu med Klogt at bevare.

Ogsaa <w>Menneskets</w> Liv, der tungt
Kjæmper for hver Besiddelse, standser
Ved en Høst, et beroliget Punkt.
Hvad hans hedt begjærende Sandser
Uden Begrændsning stundede til,
Hvad han søgte vidt i det Fjerne,
Mens han satte saa Meget paa Spil,
Viser ham nu en frelsende Stjerne.
Nu han veed, hvad han attraaer og vil,
Livets Gaade han bedre kan fatte. ,
Nu han, med det Mindre tilfreds,
Samler sit Livs erhvervede Skatte
I en enkelt, begrændset Kreds.
Vaar og Sommer er Blændværks Alder.
Meget, der tykkes os skjønt og godt,
Viser sig indholdstomt og smaat
I Tidens Fylde, naar Frugten falder.
Men hvad Menneskets higende Flugt,
Vendt til alle Sider, har prøvet,
Hvad ham hidtil har styrket og øvet,
Sætter engang Velsignelsens Frugt.
Held ham kun, naar han ufordærvet
Kan bevare, hvad han erhverved'!

    Ja, der lyder alvorlig en Røst:
Som vor Udsæd, saa er vor Høst.
Vi, der leve, lide og savne,
Søge forgjæves en Verden at favne,
Søge, men kun forgjæves, at slaae
Armen om Universets Ender;
Grændsen, vi vil gribe og naae,
Flygter for de forvovne Hænder.

    Kun fra et Punkt kan Mennesket virke.
Men fra dette han kraftigt kan
Virke til Held for Folk og Land,
For Hjem og Arne, for Stat og Kirke.
</body>
</poem>

<poem id="hertzh2018030370">
<head>
    <title>Vinteren</title>
    <toctitle><num>IV.</num>Vinteren</toctitle>
    <firstline>Høsten er nu forbi. Med denne</firstline>
    <notes>
        <note>Teksten følger Henrik Hertz: <i>Digte fra forskjellige Perioder</i>, Deel IV, C. A. Reitzel, Kbh., 1862, pp. 153-157.</note>
    </notes>
    <quality>korrektur1,kilde,side</quality>
</head>
<body>
Høsten er nu forbi. Med denne
Synes det som den fødende Kraft,
Jordens Indre hidtil har havt,
Med Eet er kommen til Maal og Ende.
En Sommerfugl lig, i svævende Dands,
Løftet af Vinger, fine og fagre,
Viste sig for vor undrende Sands
<w>Vaaren</w> henover Jord at flagre.
Hvad var dens Næring? Aftenens Dug?
Hvad var dens Aande? Vindenes Suk?
Dens Liv var kun kort, og stakket dens Lyst;
Men døende fødte den Sommer og Høst.

    <w>Høst</w> og <w>Sommer</w> igjen som Larver
Suged', den lange, solbare Dag,
Næring af Jorden med mægtige Drag,
Og skifted', som hine, Former og Farver.

    Nu melder sig <w>Vinteren</w>, haard og streng;
Da spinder sig ind den guulnende Væng,
Da spindes de høstede Markers Stubbe
I Snee og Iis som en uhyre Puppe.
Landet, saa vidt som Øiet kan see,
Hylles i bløde Tæpper af Snee.
Bladet, det sidste, fra Træet falder,
Grenene dækkes med blanke Krystaller.
Luften synes bedøvet af Kulde,
Havets Bølger ei længere rulle;
Havet endog, saa stolt og stridigt,
Sagtnes i Kulden, føier sig smidigt,
Lægger sit høitoptaarnede Vand
I faste Masser tæt under Land.
Sundenes Vover vugges i Ro,
Aaen, imens den iler, lænkes;
Frosten slaaer derover en Bro.

    Hele Naturen i Stilhed sænkes.
Luftens Strømninger synes at staae
Stille, uagtet Stormene gaae.
Duggen langsmed Stenene fryser.
Solen stiger om Morgenen mat;
Over den tause, hvilende Nat
Et Nordlys blegt og flakkende lyser.

    Tiden strider med standset Løb.
Jorden hviler fordybet i Tanker.
Hyllet i Sneens og Isens Svøb
Dens varme Hjerte sagtere banker.

    Sagtere, kun med sagtere Slag
Banker det, men det staaer ikke stille.
Af Dæmringen bryder atter en Dag,
Af Kulden Livets evige Kilde.
Af Sneens Puppe bryder igjen,
Udødelighedens Billed for Jorden,
Foraarets Sommerfugl, flagrende hen
Med Blomster og Straaler, fra Syd til Norden.
Bølgerne vælte paany mod Fjorden,
Aaen dandser i Skoven paany,
Markerne dufte, Taagerne flye,
Og Purpur farver den drivende Sky.
— Endt er Kredsløbet. Aaret, der hviled',
Til Udgangspunktet igjen er ilet.

    — Naturen fødes igjen hvert Aar.
Mennesket har kun en eneste Vaar.
Ham favner et eneste Foraars Arme,
Ham styrker en eneste Sommers Varme.
Høsten neppe har undt ham Flugt,
Da mærker han Tidens hurtige Flugt,
Da lider han alt af Vinterens Tvang,
Aarene sagtne hans kraftige Gang.
Øinene sløves, Hænderne skjælve,
Brystets Buer meer sig hvælve
Over det Tempel, hvorfra saa tidt
Brusende Hymner hævedes frit.
Længer ei lyde kjække og vilde
Toner derfra, men sagte og milde.
Sagtere synger en Gud i hans Bryst,
Følt i hans Indre, men mat i hans Røst.

    Og i hans Indre vorder det stille.
Af Verden venter han længer ei stort,
Med Verden har han sit Regnskab gjørt.
Af Verden kan han Intet begjære;
Hvad hjalp ham forfængelig Magt og Ære?
— Og efterhaanden, som Vinterens Snee
Tættere synker ned om hans Isse,
Og Øinene dunkelt Synerne see,
Der blændende gaae fra Høiheds Spidse,
Døer han daglig for Verden hen.
I sit Indre fordybes Gubben.
Et bedre Haab ham vinker igjen.
Legemets Psyche, svindende hen,
Med Haabet spinder sig ind i Puppen.

    Thi, fødes Naturen igjen hvert Aar,
<w>Vi fødes igjen i den evige Vaar.</w>
Den dybe Nat, der dækker de Døde,
Flyer for den himmelske Morgenrøde.
Fra hine Graves tungsindige Gjemme
Stiger et Haab, en seirende Stemme,
Et Haab, der over Forkrænkelsen naaer,
Et Haab om en evig, udødelig Vaar.
</body>
</poem>

</content>
</section> <!-- Aarstiderne -->

<section level="2">
<head>
    <title>Tyrfing, et nordisk Digt fra den mythiske Tid</title>
</head>
<content>

<prose id="hertzh2018030371">
<head>
    <title>Forerindring</title>
    <toctitle><num></num></toctitle>
    <notes>
        <note>* Første Afdeling af ,,Tyrfing'' er componeret af <w>H. Rung</w> og opført ved det skandinaviske Selskabs Concert i Casino den 12te Februar 1849.</note>
        <note>Teksten følger Henrik Hertz: <i>Digte fra forskjellige Perioder</i>, Deel IV, C. A. Reitzel, Kbh., 1862, pp. 161-166.</note>
    </notes>
    <quality>korrektur1,kilde,side</quality>
</head>
<body>
Da jeg efter det skandinaviske Selskabs Opfordring besluttede mig til at udføre, til Brug for Selskabets koncerter, et nordisk Digt af større Omfang, hvis Text kunde være skikket til musikalsk Behandling og navnlig videre udvikle vore komponisters ældre Forsøg i den nordiske Retning, da var jeg ikke blind for de ualmindelige Vanskeligheder, der her vare at overvinde. Et saadant Digt maatte være af prædominerende lyrisk Characteer. Det vilde gjøre et dramatisk Digts Fordringer uden at turde være dramatisk. Det maatte indeholde Handling, men denne Handling turde ikke træde frem gjennem andre Midler end reent lyriske. Thi et saadant Digt skulde ikke skrives for Tilskuere, men for Tilhørere; dets Scene ikke opføres af malede Bræder og Lærreder, men efterhaanden og uformærkt bygges i den lyttende Forsamlings Phantasie, i Tankens og Følelsens stillere Regioner. Handling og Characterer turde da ene og alene udvikle sig gjennem de lyriske Udgydelser; men dette maatte skee med en saa stor objectiv Anskuelighed, at man, ved at høre den musikalske Gjennemførelse, maatte med det indre Øie see Handlingen og de handlende Personer drage forbi. De Lettelser, den dramatiske Kunst indrømmer, f. Ex. Angivelsen i Parenthes af en Persons Ankomst og Bortgang, maatte her falde bort, og den lyriske Kunst forstaae at erstatte disse Savn.
    Til et saadant Digt existerede der intet Forbillede, der kunde tjene til Ledestjerne. Oratorierne (de ældre geistlige og de fra Haydn og til vor Tid) ere af et for enkelt Indhold og lægge for liden Vægt paa Udfoldning af Handling og Characterer, til at de synderligt kunde komme i Betragtning; og i de nyere franske, saakaldte ,,Oder'' ere Digtene kun et Vehikel for Componistens Tonemalerier, der betragtes som Hovedsagen. Spørgsmaalet var altsaa her om en <w>ny Form</w>, der maatte udfindes saavel af Digteren som senere af Componisten.
    At nu den <w>musikalske</w> Behandling af et saadant nordisk Digt maa, ligesom al nordisk Musik, øse af vore gamle Kjæmpevise-Melodier fra Middelalderen, kan neppe betvivles. Men om Digterens <w>Text</w> med Beqvemhed kan slutte sig til hine gamle Sange, synes meget problematisk. Hvad der kan udvikles af dem i det Episke, i en Cyclus af Romancer, har Oehlenschlæger glimrende viist i ,,Helge''; og hvormeget dramatisk Stof de indeholde, troer jeg at have godtgjort i ,,Svend Dyrings Huus''. Men skal et nogenlunde indholdsrigt Sujet opløse sig i lutter lyriske Digte, og den dramatiske Dialog erholde Vexelsangens Characteer, da vil man, ved at slutte sig til de gamle Sange, ikke befinde sig paa den rette Jordbund. Disse indeholde, paa ganske faa Undtagelser nær, ikke en subjectiv Udtalelse af en reen lyrisk Stemning, men denne tilføres os under episke Former og meget hyppig i en dramatisk Dialog.
    Anderledes er Forholdet i Digtene i den ældre Ed da. I dem dvæler Sangeren saa lidt som muligt ved det ofte rige episke Indhold, han behandler, og hvor denne Undgaaen er ugjørlig, der forstaaer han at give det Episke et ophøiet, lyrisk Sving. Alt det Stofartige lader han saa meget som muligt ligge, han opfanger dets flygtige Bestanddele, giver dem et lyrisk Udtryk, og forlener da som oftest Dialogen en Vexelsangs Flugt. Derfor træffer man i disse Digte den eiendommelige Form, at Sangeren snart <w>indleder</w> sit Digt, snart danner dets enkelte <w>Overgange</w> ved en <w>prosaisk</w> Fortælling i Saga-Tone, der er ligesom en Afleder for det episke Element, for det altfor Stofrige, og udføres indtil det Punkt, hvor den lyriske Strømning kan begynde.<note>* At dette er den rigtige Anskuelse af de Prosaiske Indledninger i den ældre Edda, har P. E. Müller viist i sit Sagabibl. II. 18—19.</note>
    Det er derfor de eddiske Digte, jeg efter nøie Overveielse har sluttet mig til, og det er af denne Grund, jeg har valgt et Stof fra den mythiske Tid. Dette Stof har nu heelt igjennem kunnet udvikle sig reent lyrisk, thi de 2de episke Digte, der forekomme (Biartmars Fortælling og Hyrdens Sang paa Samsø) henhøre til Det, der gaaer <w>forud</w> for Digtets Handling, og staae her med samme Ret som i et dramatisk Digt, hvor man indrømmer det Episke en lignende Frihed. — Fremdeles har jeg indledet hver Afdeling med en Fortælling i Sagaform, hvis Motiv er det samme som i de eddiske Digte: Stoffets Concentrering og Frigjørelse for alt det Episke, der ikke lettelig lod sig oplæse lyrisk<note>* Jeg har imidlertid i 1ste Afdelings Digte optaget endeel af Indledningens Indhold, og dennes Bestemmelse er da nærmest, som den selv siger, at forebygge, ,,at Intet synes Tilhørerne dunkelt og uforstaaeligt''.</note>. Det er altsaa langtfra, at disse Indledninger skyldes et vilkaarligt Valg. De begrundes i denne Digtarts Natur og i vor ældste nordiske Poesie. De ere bestemte til at reciteres umiddelbart foran hver Afdeling, <w>efter</w> Ouverturen eller Forspillet. Dernæst følge de andre Digte uden Ophold efter hverandre, forbundne ved musikalske Overgange, og kun mellem hver Afdeling bliver der et Ophold.
    Det Stof, jeg har valgt, er taget af <w>Hervarrasaga</w>, eller Sagaen om Hervar og Kong Heidrek. Denne mærkelige Saga har i nyere Tider paa en forunderlig Maade snart tiltrukket, snart frastødt Beundrerne af Sagaliteraturen. Det kan vel heller ikke feile, at den, uagtet sine skjønne og gribende Enkeltheder, har, ved at blandes med fremmede Sagn og nedskrives i en sildigere, upoetisk Tid, mistet en ikke ringe Deel af sin poetiske Energie. Imod de mægtige og dog saa simple Omrids i Expositionen og det nærmest Følgende (Tyrfings Smedning af Dværgene og deres Forbandelse, Holmgangen paa Samsø. Hervars Samtale med sin døde Fader og Heidreks Brodermord) imod dette er Resten smaalig, uklar og forvirret. Jeg har nu søgt ved en større Simplicitet i den tragiske Udvikling af Fatum, og ved en mere energisk Opløsning af dette, at føre Stoffets Idee tilbage til dens oprindelige Høihed. Den mythiske Betydning, der aabenbar tilkommer dette Stof, men der i Sagaen viser sig som henslængte Rudera af noget Forstyrret og i Tiden Undergaaet, har jeg igjen søgt at indsætte i dens Ret. Naar saaledes Sagafortælleren begynder med en udførlig Beretning om Jætterne og Aserne, om Odins Søns (egentlig hans Sønnesøns) Drab af Bjergrisen Arngrim, Hervars og Heidreks Stamfader, naar Odin siden under Gestur Blindes Skikkelse indfinder sig hos Heidrek og spaaer ham hans nære Død: da staae alle disse betydningsfulde Momenter i Sagaen uden indre Forbindelse og altsaa betydningsløse, hvorimod jeg haaber, at de i min Behandling have faaet deres rette Plads som Grund og Følge.
    Til Slutning maa endnu et Par Ord tillades mig angaaende dette Digts Omfang. Som bekjendt har man i den nyeste Tid saavel i Frankrig som i Tydskland opført Oratorier af ualmindelig Udstrækning, paa tre Timer og derover. Det er sandsynligviis disse, som det skandinaviske Selskab har havt for Øie; det Sujet, man med stor Humanitet blot exempelviis, og uden at ville binde mig dertil, opgav mig, var kun muligt under en meget udførlig Behandling, der i Længde endog vilde have overgaaet det nærværende Digt. I Tyrfing har Texten omtrent en almindelig Operatexts Omfang, men vil neppe optage dennes Tid. De for Operaen sædvanlige musikalske Gjentagelser i de større Arier og de kombinerede Nummere, der tilligemed hele Operastilen svulme op i Tid, maae formeentlig her vige for en simplere Behandling, en strengere Stiil, og dette meget bidrage til at forkorte Componistens Værk.

<small>Kjøbenhavn, i October 1847.</small>
</body>
</prose>

<section level="3">
<head>
    <title>Første Afdeling</title>
</head>
<content>

<prose id="hertzh2018030372">
<head>
    <title>Personer</title>
    <toctitle>[Personer]</toctitle>
    <notes>
        <note>Teksten følger Henrik Hertz: <i>Digte fra forskjellige Perioder</i>, Deel IV, C. A. Reitzel, Kbh., 1862, p. 170.</note>
    </notes>
    <quality>korrektur1,kilde,side</quality>
</head>
<body>
I denne Afdeling forekomme følgende Personer:

<w>Biartmar Jarl.</w>

<w>Hervar</w>, hans Datterdatter.

<w>Odin.</w>

<w>Hænir.</w>

<w>Loke.</w>

<w>Angåntyr og hans Brødre.</w>

En Hyrde, Vikinger, Jarlens Trælle.
</body>
</prose>

<prose id="hertzh2018030373">
<head>
    <title>Forord</title>
    <toctitle>[Forord]</toctitle>
    <notes>
        <note>Teksten følger Henrik Hertz: <i>Digte fra forskjellige Perioder</i>, Deel IV, C. A. Reitzel, Kbh., 1862, pp. 171-172.</note>
    </notes>
    <quality>korrektur1,kilde,side</quality>
</head>
<body>
Dengang Asaguderne drog ind i Norden fra Østerleden, var Odin den ypperste iblandt dem. Om ham er det fortalt, at han havde en Søn ved Navn <w>Svafurlami</w>, som han indsatte til Hersker over Gardarige. Nu hendte det sig engang, at Kong Svafurlami foer vild paa Jagten og seent mod Aften befandt sig ved en høi Klippevæg. Udenfor denne stode to Dværge, og saae paa ham, halv spottende, halv nysgjerrige. ,,Jeg gad vidst, sagde den Ene af dem til den Anden, om Kongen nu agter at ride tvert igjennem vor Klippe, eller han vil vende om som en Taabe.'' Over disse Ord blev Svafurlami vred, og som han var vel oplært af Odin i alskens Tryllekunster, saa bandt han ved sine Ord og ved en magisk Jernstav begge Dværgene saa fast til det Sted, de stod paa, at de hverken kunde røre Haand eller Fod, heller ikke flye ind i deres Klippe; og det var nu hans Agt at dræbe dem. Men de Elendige tryglede for deres Liv, og bad, om de ikke maatte løse det med et eller andet kostbart Klenodie. Heraf havde Dværgene paa de Tider fuldt op; thi Ingen var deres Lige i at arbeide i Guld og andre Metaller. Kongen tog mod Tilbudet, og Aftalen blev, at Dyrin og Dvalin — saaledes hed de to Dværge — skulde smedde ham et Sværd med Haandfang af Guld og en vel forarbeidet Skede. Dette Sværd skulde de hamre saaledes, at det aldrig kunde brydes sønder, aldrig ruste, at det kunde trænge gjennem Steen og Jern som var det Klæde, og desforuden altid bringe Den, der førte det, Seier. Derefter red Kongen hjem, men kom tilbage til Klippen paa den Dag, der var ham fastsat. Dværgene stode der allerede med Sværdet. Dvalin rakte det til Kongen, idet han med en underfundig Mine tilføiede disse Ord: ,,Dette Sværd, Kong Svafurlami, er i alle Maader, som du har ønsket det. Det bider baade Jern og Steen, det ruster aldrig, dets Klinge har den Egenskab, at der gaae lyse Luer derfra, naar den drages, og disse Luer maae slukkes i et Menneskebryst. Derfor maa En døe, hver Gang det drages af Balgen. Det bringer Den, der fører det, Seier; men, vogt dig, Konge! dette Sværd vil blive din egen Bane!'' Over denne Spaadom blev Kongen meget forbittret, og jog sit Spyd efter Dværgene; men de forsvandt i Klippen.
    Hiint kostelige Sværd førte Svafurlami for Eftertiden og kaldte det <w>Tyrfing</w>. Det blev snart meget navnkundigt; thi det skaffede Kongen Seier i alle Slag og alle Tvekampe.
    Rygtet om dette Sværd naaede ogsaa til en stor og stærk Kjæmpe ved Navn <w>Arngrim</w>. Han fik Lyst til Tyrfing og udfordrede Svafurlami til Holmgang, idet han stolede paa sit Skjold, der var saa stærkt, at dets Lige ikke gaves. Men da det nu kom til Kamp, kløvede Kongen hans Skjold heelt igjennem, men Hugget var saa drabeligt, at Odden af Tyrfing gik dybt ned i Jorden og blev siddende. Da var Arngrim ikke seen, men hug Kongen over Haanden, saa han maatte slippe Tyrfing; hvorpaa han fældede ham med hans eget Sværd, og Dværgenes Spaadom gik da i Opfyldelse. Derpaa drog Arngrim ind i Kongens Borg, bemægtigede sig alle hans Kostbarheder og desforuden hans eneste Datter, <w>Eyvor</w>, som han siden ægtede. Med Eyvor fik han i Tidens Løb 12 Sønner, der alle besad stor Styrke, men et haardt og grumt Sindelag efter deres Fædrenefrænder. Ofte kom Bersærker-Raseriet over dem, saa de vare nærved at øde deres egne Mænd. Som i et Overmaal af Styrke pleiede de da at bide i Skjoldene og hugge i Træer og Stene, indtil Raseriet havde sat sig. Iblandt dem var <w>Angantyr</w> den ældste, høieste og stærkeste. Han havde for sin Part faaet Sværdet Tyrfing af sin Fader og forstod at bruge det. Men disse Brødre fik forresten et hastigt Endeligt. Det kom til en i hele Norden berømt Kamp paa Samsø, der endte med, at alle tolv Brødre faldt. En vældig Kjæmpehøi blev reist over dem, og i denne nedlagdes deres Vaaben, saa at det kostelige Sværd Tyrfing nu laae skjult under Jorden paa Samsø.
    Paa de Tider levede der paa Aldeigiaborg ved Ladogasøen en mægtig og anseet Jarl ved Navn <w>Biartmar</w>, hvis eneste Datter hed Svafa. Dennes Datter <w>Hervar</w> blev opdraget hos Jarlen. Hun var stor og smuk, men af en mærkelig dristig og mandig Natur. Hervars Hu stod mindst af Alt til Qvindesysler, men hendes Lyst var at ride, skyde med Bue og øve sig med Skjold og Sværd, som den Tids Skjoldmøer pleiede. Hun var derfor ofte mere streng og bydende end Qvinder pleie, hvilket da Jarlens Trælle og hans andre Folk stundom fik at føle. Men hun var tillige af høi Tænkemaade og dybsindig i sin Tale. Om hende kunde der endnu være Meget at fortælle. Men jeg vil her standse og lade Sangens Kunst meddele hvad der endnu staaer tilbage tilligemed Det, der allerede i Korthed er omtalt, for at Intet skulde synes Eder dunkelt eller uforstaaeligt. Retnu befinde vi os i den tidlige Morgenstund paa en stor Eng ved Jarl Biartmars Gaard. En Sværm af hans Trælle ere i fuldt Arbeid med at drive Folerne ud paa Engen, og nærved Jarlens Gaard samler der sig en lystig Skare af hans Mænd, der med Buer og lange Spyd staae færdige til at drage paa Jagten og kun vente paa Befaling til at bryde op. Om lidt slulle I høre Tonerne af deres Ludur- og Jagthorn, naar de paa flygtige Heste fare hen over Høiene.
</body>
</prose>

<poem id="hertzh2018030374">
<head>
    <title>Hervar og Trællene</title>
    <firstline>Hop, min Fole!</firstline>
    <notes>
        <note>Teksten følger Henrik Hertz: <i>Digte fra forskjellige Perioder</i>, Deel IV, C. A. Reitzel, Kbh., 1862, pp. 173-177.</note>
    </notes>
    <quality>korrektur1,kilde,side</quality>
</head>
<body>
<nonum><center><w>Chor af Trælle.</w></center></nonum>

<nonum><center><small>1ste Chor.</small></center></nonum>

    Hop, min Fole!
    Ind i Flokken!
    Ellers i din Hals jeg flux
    Jager Jernets Spids paa Stokken.
    See, den render!
    Efter den ihast! afsted!
    Hvis I ei den bringer med,
    Jarlen os til Helheim sender.


<nonum><center><small>2det Chor.</small></center></nonum>

Lad den rende, jeg er træt.
Her i Græsset vil jeg ligge.
Tag min Davrepose, Bikke!
Æd kun du, til du er mæt.
Jarlen bider os nok ikke.


<nonum><center><small>1ste Chor.</small></center></nonum>

    Der kommer Hervar,
    Hans Datterdatter,
Med løftet Pande, med lette Skridt;
    Med gyldne Ringe
    Om Hals og Haandled,
Med Kaaben kastet om Nakken frit.
    En smidig Vaand hun
    I Gangen svinger,
Og trækker sammen de strenge Bryn.
    Hun speider efter
    Sin unge Fole,
Fra Øiet sender hun vrede Lyn.
  Hun pleier Ingen af os at skaane.
  Lad os til Gjengjæld den Stolte haane.


<nonum><center><w>Hervar.</w></center></nonum>

    Har du alt lagt dig
    Døsig til Hvile?
    Æder du Davren saa tidlig paa Dag?
    Op fra den bløde,
    Svulmende Græstørv,
    Op, og til Grønningen Folerne jag!


<nonum><center><w>Trællene.</w></center></nonum>

Saa sagte, Hervar! træk dit Veir!
Tag dig ikke min Davre saa nær!


<nonum><center><w>Hervar.</w></center></nonum>

Hvor er Stjerneblis, den høie?


<nonum><center><w>Trællene.</w></center></nonum>

Den har Ulven ædt inat.


<nonum><center><w>Hervar.</w></center></nonum>

Til dens Vogter blev du sat.


<nonum><center><w>Trællene.</w></center></nonum>

Men af Søvn faldt i mit Øie.


<nonum><center><w>Hervar.</w></center></nonum>
Hvor er Folen? svar mig brat!


<nonum><center><w>Trællene.</w></center></nonum>

Ulven aad den op inat.


<nonum><center><w>Hervar.</w></center></nonum>

Stjerneblis, min dyre Skat!
Ak, med de lette, hurtige Hove
Sprang den over det tornede Krat,
Fløi med mig over Mark, i Skove.
Den I Uslinger vogted' mig ei?
Taalte, at Ulve sønder den reve?


<nonum><center><w>Trællene.</w></center></nonum>

Eengang vi Alle maae samme Vei.
Ulven, jeg veed, skal ogsaa leve.


<nonum><center><w>Hervar.</w></center></nonum>

Sløve Slægt med det stenede Hjerte!
Ikke du fatter,
Ikke du følger den Harm, den Smerte,
Tabet forvolder Svafas Datter.
Træl, der i din Forvorpenhed hærdes,
Og i Foragten føler dig tryg,
Hvis for mit Syn atter du færdes,
Rammer min Vaand din krummede Ryg.


<nonum><center><w>Trællene.</w></center></nonum>

    Datter af Svafa!
    Tag vaerlig paa!
    Hvorfor vil du true
    Strax med at slaae?
    Agt ei saa ringe
    Trællenes Slægter!
    En Træl din Moder
    Med Tiden ægter.
    Veed du det ikke,
    Saa lad mig fortælle:
    Din Fader, Haanlige,
    Hørte til Trælle.


<nonum><center><w>Hervar.</w></center></nonum>

    Du lyver, Usling!


<nonum><center><w>Trællene.</w></center></nonum>

    Han vogtede Sviin,
    Dengang din Moder ham tog under Liin.
    — Hahaha! see kun!
    Nu blev hun bleg.
    Nu hun fortryder,
    Hun ypped' den Leg.
    — Saa sagte, Hervar!
    Og træk dit Veir!
    Tag dig ikke min Davre saa, nær.
    — Hahaha! Munden
    Med Eet gik istaa!
    Bort hun sig skynder og glemmer at slaae.
</body>
</poem>

<poem id="hertzh2018030375">
<head>
    <title>Jarl Biartmar</title>
    <firstline>Hil dig, Biartmar</firstline>
    <notes>
        <note>* <w>Hroptur</w> ↄ: Odin eller Den, der i hans Sted tager mod de faldne Krigere. Dette skete i Gudeborgen Gladsheim.</note>
        <note>* <w>Hildur</w>, en af Krigens Balkyrier.</note>
        <note>* <w>Ask</w>, et Slags Fartøier.</note>
        <note>Teksten følger Henrik Hertz: <i>Digte fra forskjellige Perioder</i>, Deel IV, C. A. Reitzel, Kbh., 1862, pp. 178-183.</note>
    </notes>
    <quality>korrektur1,kilde,side</quality>
</head>
<body>
<nonum><center><w>Hervar.</w></center></nonum>

Hil dig, Biartmar,
Her i din Hal
Mellem Høisædets Piller!
Morgenens Luftning
Svalende kommer
Fra Slettens Høie.
En østlig Vind,
Mild og qvægende,
Kjøler din Kind,
Hovedets Guldbaand sagte bevægende.

Nyd, o Biartmar,
Din salige Ro
Som Hroptur i Gladsheim!
- Dit Øie forfølger
Svendenes Skare,
Der drager til Jagten.
Et Ludurs Klang,
I Gjenlyd klagende,
Et Raab og en Sang
Hen over Sletten naaer fra de Jagende
            Hil dig, Biartmar!
Længe dit salige Liv du nyde!
Aser og Alfer dit Hjerte fryde!


<nonum><center><w>Biartmar.</w></center></nonum>

Hil dig, min Datter!
Sæt dig hos mig
Paa Høisædets Hynder.
Morgenens Kjøling
Du dele med Biartmar,
Dens Ro og Stilhed.
Til Hallens Dør
Jeg aabner Fløiene;
Sæt dig og hør
Hornenes Toner kalde fra Høiene.


<nonum><center><w>Hervar.</w></center></nonum>

Her vil jeg dvæle!
Staaende her
Til Jarlen jeg taler.
Vinden, der kjøler,
Kjøler ei Skjændsel,
Kjøler Foragt ei.
Og Hornets Røst, -
Fjernthen dragende,
Ei fra mit Bryst
River min Harm, den hemmeligt nagende.
          Hør mig, Biartmar!
Trællenes Udskud høit fortælle,
At Svafas Datter stammer fra Trælle.


<nonum><center><w>Biartmar.</w></center></nonum>

Hervar, hæv kun uden Sky dit Øie!
Trællens Ord ei kan
Asers Æt og Alfers Afkom bøie.
Herlig er din Byrd; en vældig Mand,
Angantyr den stærke,
Han din Fader var, en grum Bersærke.

Odin, Herskeren for Gudeskaren,
Ham en Søn blev født,
Svasurlàm, i Runer vel forfaren.
Og for ham, og af hans Galdren nødt',
Smedded' tvende Dværge
Sværdet Tyrfing, et beundret Værge.

Arngrim hed en Mand, berømt i Krige,
Halv af Jætters Æt,
Halv han stammed' ned fra Alfheims Rige.
Han, med Svafurlàm i Tvekamp stædt,
Vristed' uforfærdet
Tyrfing fra ham, dræbte ham med Sværdet.

Svafurlamis Datter, ung og fager,
Arngrim ægted' snart;
Og paa Øen Bolm han Ophold tager.
Og hans Sønner blev af Kjæmpe-Art,
Fyldte heelt hans Halle,
Tolv i Tallet, og Bersærker Alle.

Ældst af dem var Angantyr hiin høie.
Svafa blev hans Viv.
Ak, men dette Held kun vared' føie!
Thi paa Samsø Kjæmpen lod sit Liv.
Ham og Brødre kjække,
Ham og Tyrfing Høiene bedække!

Men din Herkomst har jeg dulgt bestandig,
Hervar, Datter min!
Hildur daarer dig; din Hu er mandig.
Hvis du kaarer Kamp og Sværdets Hviin,
Odins Hævn vil ramme
Dig, det sidste Skud af Arngrims Stamme.

---

<nonum><center><w>Hervar.</w></center></nonum>

Hil dig, Biartmar!
Herligt du mig
Har tolket min Herkomst.
Stor er min Attraa
Til flux at gjæste
De henfarne Frænder
Og langt fra dig,
Fra Fredens Boliger
Vinker det mig.
Tanken om Storværk kun mig beroliger.

Lad mig, o Biartmar,
Drage herfra!
Rust mig tiæ Farten!
Mændenes Klædning,
Hjelmen og Brynjen

Give du Hervar!
Sæt mig en Ask
Væbnet paa Vandene!
Modig og rask
Styrer jeg den som Viking mod Strandene.
        Viid det, Biartmar!
Angantyrs Gravhøi gjæster hans Datter.
Med Sværdet Tyrfing kommer jeg atter!
</body>
</poem>

<poem id="hertzh2018030376">
<head>
    <title>Vikingeskibet Odderen</title>
    <firstline>Haler med Aarerne mægtigt ud!</firstline>
    <notes>
        <note>* <w>Hræsvælg</w> ↄ: Nordenvinden.</note>
        <note>* <w>Eyrarsund</w> ↄ: Øresundet.</note>
        <note>* <w>Munnarvaag</w>, en Vig paa Samsøs Sydkant.</note>
        <note>* <w>Styret</w> ↄ: Roret.</note>
        <note>Teksten følger Henrik Hertz: <i>Digte fra forskjellige Perioder</i>, Deel IV, C. A. Reitzel, Kbh., 1862, pp. 184-187.</note>
    </notes>
    <quality>korrektur1,kilde,side</quality>
</head>
<body>
<nonum><center><w>Vikingernes Sang.</w></center></nonum>

Haler med Aarerne mægtigt ud!
    Den Graaskjæg, Ægir, fra Kysten brummer.
    Ran, hans Hustru, hyler og skummer.
    Njord er vred, den ustadige Gud.
Nægter os Njord et føieligt Veir,
    Aarerne tage vi,
    Odderen drage vi
Tværs over Kystens Brænding og Skjær.

Haler med Aarerne mægtigt ud!
    Thi Hræsvælg, Jætten, af Træthed sover.
    Sydfra styrte skummende Vover.
    Njord er vred, den ustadige Gud
Vikingens Arm er end ikke træt.
    Løftet i Vendingen
    Høit over Brændingen
Odderen snoer sig, listig og let,


<nonum><center><w>Hervar.</w></center></nonum>
<nonum><center><small>(i Fremmerstavnen, i en Mands Dragt og Rustning).</small></center></nonum>

        Vær hilset, Ægir fromme!
Jeg seer dig fra dit Herskersæde komme!
        Og Havets lyse Fruer
Og dine Døttre jeg foran dig skuer.

     Fra Hleseys steile Volde,
Til Kamp beredt', med runde, staalblaae Skjolde,
        Om Brystet Brynjer hvide,
I Strøm og Søgang dine Døttre skride.


<nonum><center><w>Vikingerne.</w></center></nonum>

Haler med Aarerne mægtigt ud!


<nonum><center><w>Hervar.</w></center></nonum>

        Vær hilset, Gud hiin glade!
Vel mødt med os paa Søens mørke Flade!
        Med dine Skarer kjække
For Vind og Vover vogte du vor Snekke!

        Fra Eyrarsund vi seiled',
Hvor Sjælland herlig sig i Søen speiled'.
        Til Hlesey er' vi slagne,
Af Njord med Søndenstrøm fra Samsø jagne.


<nonum><center><w>Vikingerne.</w></center></nonum>

Haler med Aarerne mægtigt ud!


<nonum><center><w>Hervar.</w></center></nonum>

        Jeg veed, at du er vældig.
Men du har Navn for, at du er lemfældig.
        Mildt er det Herredømme,
Du øver ud paa disse danske Strømme.

        Du Bølgens Oprør stille!
Den strenge Ran, din Hustru, du formilde!
        Tag fat i Agterstavnen,
Og driv os ned til Munnarvaag, til Havnen!


<nonum><center><w>Vikingerne.</w></center></nonum>

Haler med Aarerne mægtigt ud!
    Ved Styret klynge sig Havets Gubber.
    Ran fra Skuld'ren Odderen skubber.
    Njord er vred, den ustadige Gud.
Vikingens Liv ei let er tilfals.
    Aarerne tage vi,
    Odderen drage v i
Over din Nakke, Ran, og din Hals!
</body>
</poem>

<poem id="hertzh2018030377">
<head>
    <title>Hyrdens Sang paa Samsø</title>
    <firstline>Kong Yngve hedder han, Sverrigs Drot</firstline>
    <notes>
        <note>Teksten følger Henrik Hertz: <i>Digte fra forskjellige Perioder</i>, Deel IV, C. A. Reitzel, Kbh., 1862, pp. 188-190.</note>
    </notes>
    <quality>korrektur1,kilde,side</quality>
</head>
<body>
Kong Yngve hedder han, Sverrigs Drot.
Af Guld han drikker paa Upsal-Slot.
Alt om hans Datter Skjaldene sjunge,
Saavidt der tales den danske Tunge.
    Angantyr og hans Brødre, de komme!

Om fagren Ingeborg Rygtet naaer
Saavidt som Kjæmper i Brynjer gaaer.
Saa langt det springer om Land og Vove,
At Hjalmar vandt hendes Tro og Love.
    Angantyr og hans Brødre, de komme!

— I Hallen høres et vældigt Gny.
Fra Døren Vogterne rædde flye.
Og Arngrims Sønner, bevæbned' Alle,
Foer ind med Bulder i Yngves Halle.
    Angantyr og hans Brødre, de komme!

Og Hjorvard, grimmest at see blandt dem,
Med Haan han traadte for Yngve frem.
,,Hvis Arngrims Sønner, min Drot, du skatter,
Til Viv du give mig flux din Datter!''
    Angantyr og hans Brødre, de komme!

Den gamle Konge var lidet fro:
,,Til Hjalmar Ingeborg gav sin Tro:''
Da slog han Angantyr op en Latter:
,,Saa faae vi nappes om Yngves Datter!''
    Angantyr og hans Brødre, de komme!

— Paa Samsø ligger mod Syd et Næs.
Der drøner Jorden, der skjælver Græs.
Der høres Bulder fra Brynjer tunge,
Og Sværdeklinger mod Hjelme fjunge.
    Angantyr og hans Brødre, de komme!

Om Yngves Datter, mens Dagen leed,
Med stærken Angantyr Hjalmar stred.
De andre Brødre, dem tog med Lempe
I Holmgang Odd, den modige Kjæmpe.
    Angantyr og hans Brødre de komme!

Men Hjalmar kjæmped' faa haard en Dyst.
Med Tyrfing Angantyr hug saa trøst.
For hver Gang Hjalmar slog an mod Staalet,
De klare Luer fra Tyrfing straaled'.
    Angantyr og hans Brødre, de komme!

    — Paa Val de Hellede hviles alt.
Der Arngrims Sønner og Hjalmar faldt.
Kun Odd, den modige, Livet fristed'.
Han reiste Høien og Runen risted'.
    Angantyr og hans Brødre, de komme!


En Steenhøi Bønder og Odd fik op.
Hver Nat det brænder fra Høiens Top.
Hver Midnat Luerne langt den kaster —
Da ræddes Bonden, og hjem han haster.
    Angantyr og hans Brødre, de komme!
</body>
</poem>

<poem id="hertzh2018030378">
<head>
    <title>Hervar og Hyrden</title>
    <firstline>Unge Hyrde, skjøn er din Røst</firstline>
    <notes>
        <note>* <w>Vætter</w> ↄ: Landets Skytsguder.</note>
        <note>Teksten følger Henrik Hertz: <i>Digte fra forskjellige Perioder</i>, Deel IV, C. A. Reitzel, Kbh., 1862, pp. 191-198.</note>
    </notes>
    <quality>korrektur1,kilde,side</quality>
</head>
<body>
<nonum><center><w>Hervar.</w></center></nonum>

Unge Hyrde, skjøn er din Røst,
Og gribende din Sang.
Med tankefuldt Aasyn
Sidder du paa Skrænten
Og stirrer ind i
Den synkende Sol.
Ung og sorgløs
Blander du med Vinden
Din sorgfulde Sang
Om Arngrims-Ætten.


<nonum><center><w>Hyrden.</w></center></nonum>

Hvo er du, Fremmede?
I den røde Kappe,
Med lyse Lokker
Under den skinnende Hjelm,
Staaer du paa Marken,
Støttet til dit Sværd.
Fagert er dit Aasyn,
Mild er din Mund,
Men skarpt dit Øie.
— Svar mig, hvo er du?


<nonum><center><w>Hervar.</w></center></nonum>
<w>Lødver</w> er mit Navn.
En Ask, bemandet
Med Vikinger srækne,
Ligger ved Bugten.
Jeg er dens Fører.
I eet Aar har jeg
Ligget paa Øster-
Og Nordsøes Strømme,
Øvende mangen herlig Bedrift.
Ønsker du Fred
For dig og dit Hjemsted,
Saa reis dig, Hyrde,
Og viis mig den Vei,
Der er mig tjenlig at følge.


<nonum><center><w>Hyrden.</w></center></nonum>

Hvad er da Maalet
For din Vandring, Lødver?


<nonum><center><w>Hervar.</w></center></nonum>
Høien, du sang om,
Høien, der hvælves
Over Arngrims-Ætten.


<nonum><center><w>Hyrden.</w></center></nonum>

Daarlig er din Id.
Faa vilde vandre
Ved klaren Dagslys
Til Høien, der hvælves
Over Arngrims-Ætten;
Ingen om Natten.
Denne Øes Vætter
Have slaaet en Ring
Om de Slagnes Steenhøi.
Med flagrende Luer
Den brænder om Natten.
De Mægtiges Gjenfærd
Reise sig af Graven,
Rædsomt at see til.


<nonum><center><w>Hervar.</w></center></nonum>

Spar kun din Tale.
Stat op og følg mig!


<nonum><center><w>Hyrden.</w></center></nonum>

Jeg vover det ikke.


<nonum><center><w>Hervar.</w></center></nonum>

Mindre du vover
At trodse min Vrede.


<nonum><center><w>Hyrden.</w></center></nonum>

I dit Sværd er Magten,
Og dit Øie truer.
Saa kom, og lad os vandre!


<nonum><center><w>Hervar.</w></center></nonum>

— Har du Hustru og Børn?


<nonum><center><w>Hyrden.</w></center></nonum>

Ung blev jeg gift.
Min Viv har alt mig
Skjænket to Smaabørn.


<nonum><center><w>Hervar.</w></center></nonum>

Hvi skjælver du, Hyrde,
Mens du vandrer ved min Side?


<nonum><center><w>Hyrden.</w></center></nonum>

Her er ondt at færdes
Efter Solens Nedgang.


<nonum><center><w>Hervar.</w></center></nonum>

Sommernatten er lys.
Odin har lukket
Kun halvt sit Øie.
— Hvi standser du med Eet
Hvi stirrer du saa bleg?
Lang er den Vei,
Vi har vandret sammen.
Over Bakker og Moser,
Gjennem Lyngens Marker
Har du ført mig, Hyrde.
Er' vi snart ved Maalet?


<nonum><center><w>Hyrden.</w></center></nonum>

Vend, o Lødver,
Mod Vesten dit Øie!
Næsset ligger dér!


<nonum><center><w>Hervar.</w></center></nonum>

Jeg seer det, jeg skimter
I den natlige Skumring
Nær ved hinanden
De Faldnes Høie.


<nonum><center><w>Hyrden.</w></center></nonum>

Blandt dem er den største
Arngrims-Ættens.
— Hører du, det dundrer
Og drøner i Jorden?
Seer du, hvor det lysner,
Som Ild over Næsset?
Overalt, hvor man træder,
Bryder der Luer
Som piblende Kilder
Frem af Jorden.
Skynd dig, lad os flygte!


<nonum><center><w>Hervar.</w></center></nonum>

Feige Ungersvend!
Hvi lyver dit Aasyns
Blomstrende Ungdom?
Du ryster som en Gubbe!


<nonum><center><w>Hyrden.</w></center></nonum>

Slip mig, lad mig gaae!
Mig venter min Viv
Og mine tvende Smaabørn.


<nonum><center><w>Hervar.</w></center></nonum>

Nei, tøv og siig mig,
Siig mig det, Hyrde!
Hvo er' de Trende,
Der i Lusten fare,
Siddende paa store,
Bevingede Heste?
Deres Kapper flagre
Som Skyer for Vinden —
Herlige Syn!


<nonum><center><w>Hyrden.</w></center></nonum>

Det ængster mig, Lødver!


<nonum><center><w>Hervar.</w></center></nonum>

I Tusmørket lyser
En selsom Glands fra
De mægtige Skikkelser.
Svar mig, Hyrde,
Hvo er de Trende,
Der i Luften fare?
I store Kredse
Ride de rundt
Om det luende Næs.


<nonum><center><w>Hyrden.</w></center></nonum>

Jeg kjender dem ikke.
Lad mig drage i Fred!
Jeg vil hjem til min Hytte.


<nonum><center><w>Hervar.</w></center></nonum>

Saa flye da og skjul dig
I Askens Dynger!
Træk over Hovedet
Angstens Hætte!
Vogt dig, at ikke
Disse Steders hellige
Vætter dig træffe!
</body>
</poem>

<poem id="hertzh2018030379">
<head>
    <title>Hervar og Odin</title>
    <firstline>Holmgangs-Valen, Hvor Helten er høisat</firstline>
    <notes>
        <note>* <w>Herian</w>, Hærenes Fører ↄ: Odm.</note>
        <note>* <w>Loptur</w>, Luftfareren ↄ: Loke.</note>
        <note>* <w>Mannheim</w> ↄ: Jorden.</note>
        <note>* Gungner, Odins Spyd.</note>
        <note>* Urda*, en af Nornerne eller Skjebnegudinderne.</note>
        <note>Teksten følger Henrik Hertz: <i>Digte fra forskjellige Perioder</i>, Deel IV, C. A. Reitzel, Kbh., 1862, pp. 199-206.</note>
    </notes>
    <quality>korrektur1,kilde,side</quality>
</head>
<body>
<nonum><center><w>Odin, Hænir og Loke,</w></center></nonum>
<nonum><center><small>(farende gjennem Luften paa bevingede Heste.)</small></center></nonum>

Holmgangs-Valen,
Hvor Helten er høisat,
Guderne kalder til eensomme Kyst.
Fælded' i Tvekamp
Folkenes Fyrster
Vækkes om Natten af Herians Røst.

        Kjæmper og Konger!
        Vikinger vilde!
        Vaagner paa Valen!
        Odin Seierfader,
        Hænir, den hurtige,
        Og Loptur eder kalde.
        Stander op! stander op!


<nonum><center><w>Hervar.</w></center></nonum>

Stands, o Herian, mægtige Asagud!
Stands din flyvende Ganger paa Luftens
Blaalige Sti!


<nonum><center><w>Odin, Hænir og Loke.</w></center></nonum>

        Hvo iblandt Mannheims
        Børn har paakaldt
        Asers Behersker,
        Malmbetvingeren,
        Gungnersvingeren,
        Runernes Raader og Tankebevingeren?


<nonum><center><w>Hervar.</w></center></nonum>

        Stat af din Ganger,
        Guders Behersker!
Trin paa den faste, grønnende Jord!
        Medens du svæver hist,
        Luftens Befarer!
Ei til en Dødelig rækker dit Ord.


<nonum><center><w>Odin.</w></center></nonum>
        Gangeren har jeg
        Givet til Loptur.
    Frigga mig favner, den grønnende Jord.
    Tæt ved din Side jeg,
    Datter af Svafa!
    Skifter med dig det bevingede Ord.


<nonum><center><w>Hervar.</w></center></nonum>

        Herian høie!
        Staae mig da bi!
        Min Arv jeg søger
        Paa natlige Sti.
        Angantyr sover
        Paa steensat Leie.
        Tving ham at skifte
        Med mig sit Eie.


<nonum><center><w>Odin.</w></center></nonum>

        Mener du, Hervar,
        Stor er min Lyst,
        Til Arngrims-Ætten
        At drage med Trøst?
        Angantyrs Fader
        Min Søn har veiet.
        <w>Dig</w> skal jeg hente
        Din Arv fra Leiet?


<nonum><center><w>Hervar.</w></center></nonum>

        Odin er glemsom.
        Sikkert han veed,
        Fra Svafurlami
        Jeg selv stammer ned.


<nonum><center><w>Odin.</w></center></nonum>

        Eyvor, hans Datter,
        Blev tvungen fæstet.
        Arngrim med Vaaben
        Den Fagre gjæsted'.


<nonum><center><w>Hervar.</w></center></nonum>

        Guders Behersker!
        Drag det i Hu,
        I Tidens Fødsel
        Blev Dommeren du!
        Lidet dig sømmer,
        Din Harm at stille.
        Uret fra Ret skal
        Herian skille.

        Angantyr høilagt
        Glemte min Arv.
        Af <w>dig</w> jeg venter,
        Du vogter mit Tarv.
        Tyrfing, den blanke,
        Hans Steenhøi dækker.
        Tving ham, at Sværdet
        Han Hervar rækker!

---

<nonum><center><w>Odin.</w></center></nonum>

      Eensomme Vandrerske!
      Nattens Veninde!
Ankes maa Odin over din Færd.
      Vide jeg vandred',
      Længe jeg forsked';
Ulykke bringer det lysende Sværd.

      Angantyrs Fader
      Vog Svafurlami.
Aldrig mig Jætternes Slægt gav Bod.
      Odin er hævnet,
      Hel har hans Sønner!
Dig, o Hervar, er Herian god.

      Jeg talte til Njord,
      Jeg talte til Ægir,
      Bød dem at binde
      Odderens Kjøl.
      Din Flugt at standse,
      Kattegats Maage!
Hang de ved Seilet som Skyer og Taage.

      Jeg drog imorges
      Til Urdas Vande.
      De hellige Møer
      Om Væven gik,
      Sjungende, svævende,
      Guders og Menneskers Fremtid vævende.
      I Vandene klang
      Som Gjenlyd høit de Helliges Sang:

        ,,<w>Naar Hervar hæver</w>
        ,,<w>Tyrfing af Graven,</w>
        ,,<w>Er brudt over Arngrims-</w>
        ,,<w>Slægterne Staven</w>.''


<nonum><center><w>Hervar.</w></center></nonum>

      Herian høie!
      Det ængster mig ikke.
      Hervar hæver sin Fædrene-Arv!


<nonum><center><w>Odin.</w></center></nonum>

      Odin har advaret.
      Norner maae raade.
      En Stav jeg rækker dig
      End til Afsked,
      Ristet med Runer
      Af sjelden Styrke.

      Naar Bølger brydes
      Og Søen skummer,
      Med Staven du dysser
      Søen i Slummer.

      Naar Mænd i Vaaben
      Til Hævn er' rede,
      Den dysser i Slummer
      De Mægtiges Vrede.
      o
      Naar Høi-Ild stiger
      Fra steenlagt Kammer,
      Med Staven du dysser
      I Slummer dens Flammer.

Jeg rækker dig Staven.
Dens Runer dig føie.
For lang Tid spaaer Dig Herian Held.
Men Dommen er fældet ved Urdas Væld,
Og atter vi mødes ved Samsø's Høie.


<nonum><center><w>Hervar.</w></center></nonum>

      Hvor er du, Odin?
      Jeg øiner dig ikke.
      Over mig suse
      Din Gangers Vinger.


<nonum><center><w>Odin, Hænir og Loke.</w></center></nonum>
<nonum><center><small>(i Luften, ridende forbi paa de bevingede Heste).</small></center></nonum>

      Traver i Natten hen,
      Pustende Gangere!
Hlidskjals vinker Odin paany.
      Falder der Dug fra
      Hrimfaxes Bidsel,
Tænder han Lyset ved Morgenens Gry.
</body>
</poem>

<poem id="hertzh2018030380">
<head>
    <title>Kjærmpehøiene</title>
    <firstline>Det buldrer under mig</firstline>
    <notes>
        <note>Teksten følger Henrik Hertz: <i>Digte fra forskjellige Perioder</i>, Deel IV, C. A. Reitzel, Kbh., 1862, pp. 207-212.</note>
    </notes>
    <quality>korrektur1,kilde,side</quality>
</head>
<body>
<nonum><center><w>Hervar.</w></center></nonum>

Det buldrer under mig,
Jordens Skorpe brister.
Op fra Revnerne
Luen sig lister.
Alt som jeg vandrer,
En graahvid Roøg
I Bugter lange
Snoer sig i Sprækkerne hen som en Slange.

      Styr dig, Flamme!
Frygt for Odins Runer, de ramme!
      Du hvisler og strækker
      De røde Tunger,
Men atter jeg ned i Jorden dig sjunger.

      Synk og forsvind!
      Jeg maner dig fast
Med Runer, risted' paa Staven ind.

      Flygt og hast
      Lydig og føelig!
Hervar veed, din Natur er bøielig.

      Veien er fri!
      Luerne svinde!
      De fare forbi,
Baarne paa lummert viftende Vinde.

— Omsider staaer jeg
Mellem Kjæmpernes Grave!
De Henfarnes Aander,
Høienes Beboere,
Udenfor sidde
Med strenge Miner;
Med Saar i Brystet,
Med Skjold ved Side,
Med Sværdet krystet
Af Hændernes Knokler, store og hvide.
Fra Høienes Top
Larmende Flammer slaae op.

— Stands, min ilende Fod!
Her er min Faders
Mægtige Steenhøi,

  Som <w>Odd</w> den reiste
  For ham og hans Brødre.

Hervardur! Hjorvardur!
Angantyr! Hrani!
Jeg vækker eder Alle,
Arngrims Sønner!


<nonum><center><w>Chor.</w></center></nonum>
<nonum><center><small>(fra Angantyrs og hans Brødres Høi).</small></center></nonum>

  Hvo er det, der vover
At vække den drømmende Sover?
  Hvo tør uforfærdet
Paa Hvælvingen bryde med Sværdet?


<nonum><center><w>Hervar.</w></center></nonum>

Vikinger, vaagner af Helas Dvale!
Angantyr, reis dig af Dødens Blund!
Svafas Datter med dig vil tale.
Hjelmenes Knuser, lad op din Mund!
        Odin, den mægtige,
        Runer mig gav.
        Med dem jeg maner dig
        Op af din Grav.


<nonum><center><w>Angantyr.</w></center></nonum>

        Raser du, Hervar?
        Bryder du blindt paa
        Dødningers Steenhald?
        Hvad har formasteligt
        Hævet din Haand?


<nonum><center><w>Hervar.</w></center></nonum>

Hervar er kommen, sin Arv at hente.
Tvungen hun drager til natlig Færd.
Daarlig din Datter har lært at vente.
Tyrfing du give mig, Arngrims Sværd.
      Alt hvad du eiede
      Lidt er mig værd.
      Men Tyrfing kræver jeg,
      Dværgenes Sværd.


<nonum><center><w>Angantyr.</w></center></nonum>

      Kjender du Tyrfing?
      Veed du, at Dværgene
      Smedded' Forbandelsen
      Ind i dens Egg?
      Af Svafurlami
      Tvungne at smedde,
      De Listige hamred'
      Ved Hævnens Flammer.
      Langsmed Eggen
      Lumsk de lagde
      Forsmædelsens Orm .


<nonum><center><w>Chor.</w></center></nonum>
<nonum><center><small>af Anganlyrs Brødre.</small></center></nonum>

      Hvo Tyrfing svinger,
Sværdet selv ham Undergang bringer.


<nonum><center><w>Hervar.</w></center></nonum>

Odin har viet vort Midnats-Stevne.
Tøv ikke længere! Frygt hans Magt!
Over jer Alle skal Stenen revne,
Vorder ei Tyrfing af Høi mig rakt.
      Luren mig kalder til
      Vikingefærd.
      Til Seir jeg fører det
      Lysende Sværd!


<nonum><center><w>Angantyr.</w></center></nonum>

      Eneste Datter
      Af mig og Svasa!
      Sangens og Runernes
      Fader har lært dig
      Rædsom Tale.
      Ikke formaaer jeg
      At trodse dens Magt.
      — Saa tag da Tyrfing!
      Jeg flyder den op.
      Grib den om Hjaltet,
      Og hold den vaerligt!


<nonum><center><w>Angantyrs Brødre.</w></center></nonum>

      Hver Gang Tyrfing
      Drages af Balgen,
Stødes den maa i et Menneskes Bryst.


<nonum><center><w>Angantyr.</w></center></nonum>

      Læg dig paa Strømmene,
      Vikingebaarne!
      Tyrfing, den lysende,
      Sving med din Stammes
      Mandige Hu!


<nonum><center><w>Angantyrs Brødre.</w></center></nonum>

      Hvo Tyrfing svinger,
Sværdet selv ham Undergang bringer!


<nonum><center><w>Hervar.</w></center></nonum>

Eyvors Sønner! synker igjen
      I Natten den sorte!
      Lukker jer atter, I Dødens Porte!
Til herlig Daad blandt kjæmpende Mænd
      Paa den skummende Sø
      Jeg forlader dig, Høienes Ø!
</body>
</poem>

</content>
</section> <!-- Første Afdeling -->

<section level="3">
<head>
    <title>Anden Afdeling</title>
</head>
<content>

<prose id="hertzh2018030381">
<head>
    <title>Personer</title>
    <toctitle>[Personer]</toctitle>
    <notes>
        <note>Teksten følger Henrik Hertz: <i>Digte fra forskjellige Perioder</i>, Deel IV, C. A. Reitzel, Kbh., 1862, p. 214.</note>
    </notes>
    <quality>korrektur1,kilde,side</quality>
</head>
<body>
I denne Afdeling forekomme følgende Personer

<w>Kong Høfund.</w>

<w>Hervar</w>, hans Hustru.

<w>Hadding, Heidrek</w>: deres Sønner.

<w>Guttorm</w>, Skjald.

Kongens Hirdmænd, Bevæbnede, Trælle.
</body>
</prose>

<prose id="hertzh2018030382">
<head>
    <title>Forord</title>
    <toctitle>[Forord]</toctitle>
    <notes>
        <note>Teksten følger Henrik Hertz: <i>Digte fra forskjellige Perioder</i>, Deel IV, C. A. Reitzel, Kbh., 1862, pp. 215-217.</note>
    </notes>
    <quality>korrektur1,kilde,side</quality>
</head>
<body>
Efterat Hervar med saa stor Manddom havde erhvervet sin Faders Sværd, skyndte hun sig ned til sit Skib Odderen. Her vare Folkene i Skræk over det Bulder, der havde lydt hele Natten, og de Luer, der slog op fra Øens Sydkant. De vare nu meget glade ved Hervars Ankomst, og lettede Anker endnu samme Nat. — Om Hervars Vikingetog efter den Tid er der Lidet optegnet. Man veed kun, at hun vandt baade Bytte og et stort Navn; thi ved Tyrfings Hjælp var hun vis paa Seier i enhver Strid. Paa alle disse Tog vedblev hun at fore Navnet Lødver og klædte sig som andre Vikinger. Heller ikke blev hun af Nogen holdt for at være en Qvinde. Hendes Blik og Mine vare mandige, hendes Væxt høi, og i Mod og Dristig hed veg hun for Ingen. Hvis hun nu ved disse Egenskaber slægtede sine Fædrenefrænder paa, saa viste hun igjen, naar Leilighed gaves, større Mildhed og Skaansel end almindelig var paa de Tider; saa at det heller ikke fornægtede sig, at hun gjennem sin Farmoder Eyvor, Svafurlamis Datter, stammede ned fra de blidere Asaguder.
    Da nu et Par Sommere vare gaaede paa den Viis, længtes Hervar hjem. Hun drog da tilbage til sin Morfader, Jarl Biartmar, og syntes nu at ville slaae sig til Ro. Hun klædte sig som andre Qvinder og tilbragte Tiden med kunstig Vævning og lignende Qvindesysler. Hun var nu bleven mere sagtmodig og bedre at handle med, og var meget omtalt for sin Skjønhed og Gavmildhed.
    Norden for Jarlens Eiendomme laae en stor Landstrækning, hvorover en Konge ved Navn <w>Høfund</w> herskede, en vennesæl Mand og berømt for sin Viisdom. Til ham naaede Rygtet om Hervar, og han drog hen for at beile til hende. Jarlen optog det vel, men spurgte Hervar om hendes Mening. ,,Du har raadet for mig i Alt fra min Barndom, svarede hun. Det er da vel bedst, du ogsaa raader for mit Giftermaal''. Brylluppet blev da feiret med stor Pragt, og hun drog hjem med Kong Høfund til hans Gaard. De levede lykkeligt sammen og fik to Sønner, <w>Hadding</w> og <w>Heidrek</w>, der begge to trivedes godt, bleve store og stærke, men vare meget forskjellige i Sindelag. Hadding var blid og vennesæl efter sin Fader og afholdt af Alle. Heidrek havde et haardt og stridigt Sind, og var som Dreng saa selvraadig, at Høfund ikke vilde beholde ham hjemme hos sig, men lod ham opfostre hos en Mand ved Navn <w>Gissur</w>, der var vel erfaren i alle Idrætter. Men om Hervar antog man, at hun yndede Heidrek meest.
    Engang holdt Kong Høfund et stort Gilde i en ny opbygget Hal, og indbød dertil alle anseete Mænd i sit Rige, undtagen Gissur og Heidrek. Herover blev Heidrek meget opbragt, og besluttede at komme selvbuden, da han ikke kunde komme indbuden. Gissur raadede ham derfra, men hans Sind stod ikke til at tage mod Raad. Han iførte sig sine Vaaben og foer afsted, og I ville ret snart erfare hvad Enden blev paa den Leg.
</body>
</prose>

<poem id="hertzh2018030383">
<head>
    <title>Kong Høfunds Gjæstebud</title>
    <firstline>Slaaer paa Skjoldene!</firstline>
    <notes>
        <note>* <w>Glitner</w>, en af Gudeborgene, og meget pragtfuld. Der havde <w>Forsete</w>, Retfærdighedens Gud, Ophold.</note>
        <note>Teksten følger Henrik Hertz: <i>Digte fra forskjellige Perioder</i>, Deel IV, C. A. Reitzel, Kbh., 1862, pp. 218-225.</note>
    </notes>
    <quality>korrektur1,kilde,side</quality>
</head>
<body>
<nonum><center><w>Chor.</w></center></nonum>

    Slaaer paa Skjoldene!
    Priser vor Drot,
    Høfund hun rige!
I Kampen skjænke ham Odin Seir!
I Fred beskjærme ham Frigga og Freir!


<nonum><center><w>Guttorm Skjald.</w></center></nonum>

<nonum><center>1.</center></nonum>

Med Undren Skjalden skuer
Din Hal, o Drot, den prægtige.
Som Baldurs Søn, Forsete,
Du har et Glitner bygt.
Og under Hallens Buer
Jeg Drotten seer, den mægtige;
Og næstved seer jeg Hervar,
Din Hustru, herlig smykt.


<nonum><center>2.</center></nonum>

Paa Haiens salte Veie,
Med Odderen den listige,
Hun fordum drog i Rustning
Tilsøes fra Havn til Havn.
Og mangt et kostbart Eie
Hun snapped' bort, den Dristige;
Og med sin Viking-Skare
Hun vandt et evigt Navn.


<nonum><center>3.</center></nonum>

Nu til din Hustru kaaret,
Nu har hun Plads blandt Qvinderne
Og Høfund har hun skjænket
En Søn, et ædelt Skud.
Saa vidt har Rygtet baaret
Hans Navn, en Skræk for Fjenderne
Men i sit Hjem er Hadding
Livsalig som en Gud.


<nonum><center><w>Hirdmændene.</w></center></nonum>

Hvo bryder paa Hallens Dør med Bold?
Der er En, der krænker dens Fred.
Han baner sig Vei med Sværd og Skjold.
TilVaaben! Hugger ham ned!


<nonum><center><w>Hadding.</w></center></nonum>

  Lader ham i Fred, der kommer!
  Kjendt mig er hans Stemmes Fald.
  — Heidrek Broder! vær velkommen!
  Træd kun ind i Kongens Hal.


<nonum><center><w>Heidrek.</w></center></nonum>

  Jeg er inde, som du seer det.
  Spar din Møie. Selv jeg skal
  Skaffe mig den Plads, jeg venter
  I min Faders, Kongens Hal.


<nonum><center><w>Hadding.</w></center></nonum>

  Læg din Hjelm og Skjoldets Maane!
  Sæt dig ved min Side ned!
  Med et gyldent Bæger giver
  Jeg dig Part i Hallens Fred.


<nonum><center><w>Heidrek.</w></center></nonum>

  Med det Bæger, her jeg tømmer,
  Tager jeg mig selv min Part.
  Naar jeg taales, for I tvinges,
  Tykkes jeg mig bedst forvart.


<nonum><center><w>Hadding.</w></center></nonum>

  Heidrek, glem dit onde Lune!


<nonum><center><w>Heidrek.</w></center></nonum>

  Mærker du, at det er ondt?


<nonum><center><w>Hadding.</w></center></nonum>

  Drik det Bæger, der ved Bordet
  For vor Fader nu gaaer rundt.


<nonum><center><w>Heidrek.</w></center></nonum>

  Hvo er han ved Hallens Ende,
  Der til Høibords sidder stum?
  Kongelig er vel hans Pande,
  Men hans Mine dorsk og dum.


<nonum><center><w>Hadding.</w></center></nonum>

  Skam dig, Heidrek! det er Kongen.
  Kjender du vor Fader ei?


<nonum><center><w>Heidrek.</w></center></nonum>

  Spærrer han sin Hal som hidtil,
  Græsbegroes til ham min Vei.
  — Hvo er han, der næst os sidder,
  Med et graat og uredt Skjæg?
  Bag ham er forknyt en Harpe
  Lænet klangløs op til Væg.


<nonum><center><w>Hadding.</w></center></nonum>

  Det er Guttorm Skjald, den gamle.


<nonum><center><w>Heidrek.</w></center></nonum>

  Ham, hvis hæse Stemme klang,
  Mens jeg ude stod for Hallen?


<nonum><center><w>Hadding.</w></center></nonum>

  Ham det var, der herligt sang.


<nonum><center><w>Heidrek.</w></center></nonum>

  Guttorm, naar din Næses Krumning
  Har fra Kruset fundet hjem,
  Svar mig da paa hvad jeg spørger


<nonum><center><w>Guttorm.</w></center></nonum>

  Kom kun med dit Spørgsmaal frem


<nonum><center><w>Heidrek.</w></center></nonum>

  Veed du ei, at Høfund rige
  <w>Tvende</w> Foler har paa Stald?
  Hvi besang du kun den ene?
  Har du <w>glemt</w> mig, Guttorm Skjald?


<nonum><center><w>Guttorm.</w></center></nonum>

  Glemt? Aa nei. Et Føl, der sparker,
  Ei saa hurtig vorder glemt.


<nonum><center><w>Heidrek.</w></center></nonum>

  Svar mig uden Omsvøb, Guttorm!
  Jeg er oplagt ei til Skjemt.


<nonum><center><w>Guttorm.</w></center></nonum>

  Gissurs Fostre, saa besvar da
  Først hvad jeg vil spørge dig.
  Hvi er du idag ei indbudt?
  Stjal du dig ei ind med Skrig?


<nonum><center><w>Heidrek.</w></center></nonum>

  Gamle Graaskjæg! Tæm din Tunge!
  Lægger du mig her for Had?
  Lyfter dig en Ring af Kongen
  Og fra Stegerset en Brad?

  Hvis mig Høfund nægted' Adgang,
  Hid jeg kom med Hjelm og Skjold.
  Ei som Tyven ind jeg stjal mig.
  Døren brød jeg op med Vold.

  Daadløs som du er, o Gubbe,
  Er Bedrifter ei din Sag.


<nonum><center><w>Guttorm.</w></center></nonum>

  Hvis jeg <w>dine</w> skal besynge,
  Kan jeg vente Aar og Dag.


<nonum><center><w>Heidrek.</w></center></nonum>

  Skaldepande! Ordfordreier!
  Sværdet ende skal vor Kiv.
  Du har Ret, du skal ei stue
  Mit berømmelige Liv.


<nonum><center><w>Hirdmændene.</w></center></nonum>

Han har dræbt ham! Guttorm den gamle
  Ligger med brustent Blik!
  Hallens Fred har han krænket,
  Krænket Kongens Lov!
  Der er Høfund; han vil dømme —
  Heidrek, Landet skal du rømme!


<nonum><center><w>Kong Høfund.</w></center></nonum>

  Guttonn, min Skjald!
  Ligger dit graanende
  Hoved i Støvet!
  Hvo har forøvet
  Den skjændige Daad?


<nonum><center><w>Hirdmændene.</w></center></nonum>

Heidrek, din Søn, har givet ham Døden.


<nonum><center><w>Høfund.</w></center></nonum>

  Ond var din Idræt
  Fra Barndommen, Heidrek!
  Haardt dit Sind,
  Ustyrlig din Adfærd.
  Derfor jeg lod dig
  Fostres af Gissur,
  Tænkte, han skulde
  Din Vildhed tæmme.
  Men lidt har det frugtet.
  Skjalden, hvem Guderne
  Gunst har skjænket,
  Evnen at glæde
  Vort Hjerte med Sange,
  Heller ei han har været dig hellig!
  — Hør nu Heidrek,
  Hvad Høfund forkynder dig!

  Jeg svoer i Templet ved Ullers Ring,
  Ved Njord og Freier jeg svoer paa Thing:
  Hvo Freden bryder i Kongens Hal,
  Fredløs fra Landet flygte han skal!


<nonum><center><w>Hirdmændene.</w></center></nonum>

  Fredløs fra Landet flygte han skal!


<nonum><center><w>Høfund.</w></center></nonum>

  Hvo Manddrab øver, naar Mjød gaaer rundt,
  Til Flugt ham Dagen og Natten er undt.
  Fra Høfunds Hird hans Navn være skilt;
  Han flye til Skoven, et jaget Vildt!


<nonum><center><w>Hirdmændene.</w></center></nonum>

  Han flye til Skoven, et jaget Vildt!


<nonum><center><w>Høfund.</w></center></nonum>

  O Heidrek, her i min lyse Hal
  Ved Gildet dræbte dit Sværd min Skjald!
  Jeg giver dig Frist en Dag, en Nat.
  Er kjært dig Livet, flygte du brat!


<nonum><center><w>Hirdmændene.</w></center></nonum>

  Er kjært dig Livet, flygte du brat!
</body>
</poem>

<poem id="hertzh2018030384">
<head>
    <title>Hervar giver Heidrek Sværdet Tyrfing</title>
    <firstline>Med hjelmbedækket Hoved</firstline>
    <notes>
        <note>* <w>Gondul</w>, en af Valkyrierne.</note>
        <note>Teksten følger Henrik Hertz: <i>Digte fra forskjellige Perioder</i>, Deel IV, C. A. Reitzel, Kbh., 1862, pp. 227-229.</note>
    </notes>
    <quality>korrektur1,kilde,side</quality>
</head>
<body>
<nonum><center><w>Hervar.</w></center></nonum>

Med hjelmbedækket Hoved,
Med Kaaben over Brynjen
Du nærmer dig til Afsked,
  Heidrek, en fredløs Mand.
Med Trods dit Øie lyser,
Og opreist er din Nakke,
Og dit Farvel du sender
Med Haan til Høfunds Land.

Var Høfunds Hu og Tanker
Som Svafas Datters høie,
Ifald min Slægt han ligned',
  Gav han dig bedre Kaar.
Men Kongens Bud er helligt,
Og fredløs maa du flygte,
Og ved din Moders Arne
For sidste Gang du staaer.

Et indre Syn mig siger:
Af Seierguders Sømner
Et herligt Navn er undt dig,
  Heidrek, en Fyrstes Navn!
Som Folkets Fører skal du
I Fylkingen gaae fremmerst,
Og seiersalig mætte
Med Fjender Valens Ravn.

Og arveløs skal ikke
Min Søn fra Hjemmet drage.
Din Arv er Hjalmars Bane,
  Tyrsing, min Faders Sværd.
Paa Vikingtog det fulgte
Med ham og med hans Datter.
I Hildurs Leg vil Heidrek
Forstaae dets høie Værd.

Dets Klinge kan ei ruste,
Dets Egg kan ikke sløves.
Og drages det af Balgen,
  Vorder det een Mands Fald.
Engang — jeg ei det dølger —
Vor egen Slægt det truer;
Thi Arngrims Æt ved Tyrfing
Engang forødes skal.

Men tag det kun, min Heidrek!
Og sving det uforfærdet,
Til Gøndul dig paa Valen
  Giver den Tappres Død.
Ei bedre Kaar du ønske:
Et Liv, der skal berømmes,
Et Navn, til fjerne Tider
Forløft af Glemsels Skjod!
</body>
</poem>

<poem id="hertzh2018030385">
<head>
    <title>Hadding dræbes</title>
    <firstline>Heidrek, drag ikke bort saa brat!</firstline>
    <notes>
        <note>* <w>Vala</w>, Seerske, Spaaqvinde.</note>
        <note>Teksten følger Henrik Hertz: <i>Digte fra forskjellige Perioder</i>, Deel IV, C. A. Reitzel, Kbh., 1862, pp. 230-237.</note>
    </notes>
    <quality>korrektur1,kilde,side</quality>
</head>
<body>
<nonum><center><w>Hadding.</w></center></nonum>

Heidrek, drag ikke bort saa brat!
En Skjænk vil Hadding dig bringe.
Her har jeg samlet for dig en Skat,
Klenodier, gyldne Ringe.

Den er dig til Gavn i det fremmede Land,
Du bruge den alt efter Tykke.
Nu følger jeg dig til nærmeste Strand,
Med Ønsker for Fartens Lykke.


<nonum><center><w>Heidrek.</w></center></nonum>

Min ældre Broder lyde mit Raad:
Kryds ikke for nær mine Veie!
En Orm jeg gjemmer med giftig Braad;
Du vække den ei af sit Leie.

Jeg fatter vel, du sanked' en Skat.
Mens Heidrek suged' paa Labben,
Du kunde dig mæske ved Dag, ved Nat,
Og dreie paa Skuldrene Kappen.

I Høfunds Hal du soler din Krop,
Af gyldne Skaaler du drikker,
Mens Heidrek haanes af Trællenes Trop,
Og udenfor staaer som Tigger.

Med Seid, med en Valas skjændige Kunst
Har Høfunds Hu du forvildet,
Har stjaalet fra mig min Faders Gunst —
Let kan jeg betale dig Gildet.


<nonum><center><w>Hadding.</w></center></nonum>

O Heidrek, tænk ei saa ondt om mig!
Hvad har jeg dig gjørt, min Broder?
Hvorhelst jeg kunde, jeg talte for dig.
Det vidner for mig vor Moder.


<nonum><center><w>Heidrek.</w></center></nonum>

Min ældre Broder lyde mit Raad:
Slet ikke du stole paa Freden.
Vel muligt hænger dit Liv i en Traad,
Hvis Tyrfing slipper af Skeden.

Jeg mærker det paa hiin Storm i mit Bryst,
Paa Krampen i mine Hænder,
At arvet jeg har en Bersærks Lyst
Alt fra mine mødrene Frænder.


<nonum><center><w>Hadding.</w></center></nonum>

Du bliver saa bleg — du stirrer saa stivt,
Som Øiet gik ud fra sin Hule. —


<nonum><center><w>Heidrek.</w></center></nonum>

Mig lyster at øve en ond Bedrift.
Det agter jeg lidet at skjule.


<nonum><center><w>Hadding.</w></center></nonum>

Du drager Tyrfing — vogte dig vel!
Det er farligt, Tyrfing at drage —


<nonum><center><w>Heidrek.</w></center></nonum>

Du vogte dig selv! ... Far ned til Hel!
Et Liv maa Tyrfing nu tage.


<nonum><center><w>Hadding.</w></center></nonum>

O Heidrek, saarer dit Sværd mig grumt!


<nonum><center><w>Heidrek.</w></center></nonum>

Min Broder Hadding, du blegner —


<nonum><center><w>Hadding.</w></center></nonum>

Mit Syn forvildes ... mit Øie bli'er dumt ...


<nonum><center><w>Heidrek.</w></center></nonum>

Jeg vil støtte dig, Broder — du segner.


<nonum><center><w>Hadding.</w></center></nonum>

Lad her mig ligge.


<nonum><center><w>Heidrek.</w></center></nonum>

        Du maa ikke døe!


<nonum><center><w>Hadding.</w></center></nonum>

En Gysning gjennem mig farer —
Du søge dig brat et Skjul under Ø!
Der komme Kong Høfunds Skarer.


<nonum><center><w>Heidrek.</w></center></nonum>

Lad dem kun komme — de gribe mig kun!
Jeg standser dit Blod, der rinder.
— Hvi falder dit Øie med Eet i Blund?
Ak, er det dit Liv, der svinder?


<nonum><center><w>Kongens Hirdmænd.</w></center></nonum>

    Ligger din Broder,
    Hadding den blide,
    Død for din Fod!
    Er Tyrsings blanke,
    Straalende Klinge
    Plettet idag med uskyldigt Blod!


<nonum><center><w>Høfunds Trælle.</w></center></nonum>

    See, hvor han stirrer,
    Hvid som en Væg!
    Munden og Tænderne
    Presser han sammen.
    De rystende Lemmer
    Han støtter til Sværdet.
    Han knuger Hjaltet,
    Saa Knoen er hvid.
    Odden borer han
    Dybt i Sandet.


<nonum><center><w>Hirdmændene.</w></center></nonum>

    Usalige Stund!
    Det Sværd, der dræbte
    Hadding, din Broder,
    Dødeligt saarer
    Til Hjertet Høfund.


<nonum><center><w>Trællene.</w></center></nonum>

    Træder tilside!
    Hervar kommer.


<nonum><center><w>Hervar.</w></center></nonum>

Hadding er slagen! Hvo har dræbt ham?


<nonum><center><w>Hirdmændene.</w></center></nonum>

Der staaer han den blege, forfærdede Drabsmand.


<nonum><center><w>Hervar.</w></center></nonum>

Heidrek, min Søn! — og dræbt ham med Tyrfing


<nonum><center><w>Trællene.</w></center></nonum>

See, hvor hun sænker sit Hoved ned!
Pas paa, nu knækkes det høie Mod!
Hastig hen over Kind og Pande
Bleghed jager som skinnende Skyer.


<nonum><center><w>Hervar.</w></center></nonum>

      ,,Naar Hervar hæver
      ,,Tyrfing af Graven,
      ,,Er brudt over Arngrims-
      ,,Slægterne Staven.''
— Ja, Nornerne vandre ved Urdas Væld
Sjungende, svævende,

Guders og Menneskers Fremtid vævende.
Baldur dømmes af dem til Hel.
Askurs Børn! I tør ikke klage!
Med Guder I dele de sorgfulde Dage.


<nonum><center><w>Hirdmændene.</w></center></nonum>

      Vær ikke modfalden, Hervar!
      Altid den stærke Beslutning,
      Utæmmet Lidenskabs Gjæring,
      Raader hos Herskernes Slægter.
      Ikke forsvarer jeg Heidrek.
      Men i de Mægtiges Hjerter
      Gudernes Vrede har hjemme.


<nonum><center><w>Hervar.</w></center></nonum>

      Eder jeg takker for eders
      Venlige Sindelag, Alle!
      Følger med ham, der er truffet
      Mægtigt af Gudernes Vrede.
      Tager ved Stranden et Fartøi,
      Letter ham Flugten fra Landet!
      — I derimod, mine Trælle!
      Løfter med Spydene Hadding!
      Skynder jer fage til Høfund,
      Hilser ham, nu har han mistet
      Begge de blomstrende Sønner.
      Heidrek har slaget den Ene,
      Selv har han fredlyst den Anden.


<nonum><center><w>Chor.</w></center></nonum>

      Høfund hiin Rige har mistet
      Begge de blomstrende Sønner.
      Heidrek har staget den Ene,
      Selv har han fredlyst den Anden.
</body>
</poem>

</content>
</section> <!-- Anden Afdeling -->

<section level="3">
<head>
    <title>Tredie Afdeling</title>
</head>
<content>

<prose id="hertzh2018030386">
<head>
    <title>Personer</title>
    <toctitle>[Personer]</toctitle>
    <notes>
        <note>Teksten følger Henrik Hertz: <i>Digte fra forskjellige Perioder</i>, Deel IV, C. A. Reitzel, Kbh., 1862, p. 240.</note>
    </notes>
    <quality>korrektur1,kilde,side</quality>
</head>
<body>
I denne Afdeling forekomme følgende Personer

<w>Heidrek</w>, Konge i Reidgothland.

<w>Eyolf</w>, hans Søn, otte Aar gammel.

<w>Hervar</w>, hans Moder, Høfunds Enke.

<w>Sifka</w>, en fangen Kongedatter.

<w>Syv fangne Fyrster</w>, Sifkas Slægtninge.

<w>Odin</w>.

<w>Hænir</w>.

<w>Loke</w>.

<w>Angantyr og hans Brødre</w>.

<w>Kongens Hirdmænd</w> og <w>Krigere</w>.

<w>Høibeboere</w>.
</body>
</prose>

<prose id="hertzh2018030387">
<head>
    <title>Forord</title>
    <toctitle>[Forord]</toctitle>
    <notes>
        <note>Teksten følger Henrik Hertz: <i>Digte fra forskjellige Perioder</i>, Deel IV, C. A. Reitzel, Kbh., 1862, pp. 241-243.</note>
    </notes>
    <quality>korrektur1,kilde,side</quality>
</head>
<body>
Om Heidrek er der nu at fortælle, at han en Stund flakkede om, raadløs og piint af Anger over sin Broders Drab. Men som lang Fortrydelse ikke var hans Sag, saa besluttede han endelig at forsøge sig i Verden og vinde den Navnkundighed, han tragtede efter. Han kom nu først i Kast med en Skare Vikinger, fulgte en Sommer paa Tog med dem og blev tilsidst deres Anfører. Paa disse Tog kom han til Reidgothland, hvorved man den Tid forstod en Part af Nørre- og Sønderjylland. I dette Rige herskede en Konge ved Navn Harald. Denne var ved sin Alders Skrøbelighed bleven tvungen til at betale en aarlig Skat til et Par Jarler, der havde hærget paa hans Rige. Men nu tilbød Heidrek ham, at han vilde føre Hæren an mod Jarlerne og befrie ham for Skatten; men paa det Vilkaar, at han erholdt Kongens Datter Helga til Ægte. Kongen gik ind paa Forslaget, og lod Hæren strax ruste sig. I det Slag, der nu blev holdt, gik det skarpt til; thi Jarlerne havde samlet en meget stor Hær. Men det viste sig nu tilgavns, hvilket udmærket Sværd Heidrek havde arvet i Tyrfing. Thi alt som han gik frem i Spidsen af Fylkingen og hug til begge Sider, da var det som Seierens Disa banede ham Veien, og de stærkeste Brynjer og Skjolde gik for hans Slag sønder som Straa. Begge Jarlerne faldt og en stor Part af deres Hær. Heidrek vandt en herlig Seier og et stort Bytte, og da han kom hjem med Hæren, gav Harald ham Kongenavn og det Halve af sit Rige, og
høitideligholdt med stor Pragt hans Bryllup med Helga. — Om Heidreks Bedrifter paa den Tid og derefter har man en udførlig Saga, men her maa det være nok at berette, at han styrede sin Part af Riget med
en Viisdom og et Maadehold, man noget forhen ikke skulde have tiltroet ham, og at han efter den gamle Konges og dennes Søns Død blev Hersker over hele Reidgothland. Ved en Mængde Krige og Tog tilsøes erhvervede han sig en saa stor Navnkundighed, at den overgik alle Kongers paa de Tider.
    Hvad nu hans Moder <w>Hervar</w> angaaer, da var hendes Husbond, Kong Høfund, død. Hun drog da hen til sin Søn og bosatte sig paa en Gaard, der laae lige ved hans Kongsgaard. Hervar var med Aarene bleven tankefuld og grublende. Det bares hende for, at Odins Spaadom snart vilde gaae i Opfyldelse, og at hendes gamle, berømte Slægt hældede mod sin Nedgang. Heidrek havde været to Gange gift, men begge hans Hustruer vare døde i en ung Alder. Den sidste af dem havde vel efterladt en Søn, men det var et blidt, sagtmodigt Barn, der ikke syntes bestemt til at forplante Slægtens berømmelige Navn. Men da han ligefuldt var det eneste Haab, saa vaagede Hervar over ham med stor Omhu, og med en hemmelig Ængstelse.
    Paa en klar Dag hen mod Efterhøsten stod Hervar, hendes Terner og Heidreks Søn, den lille 8aarige Eyolf, paa en Svale, der løb rundt om Kongsgaarden, og hvorfra man havde en viid Udsigt over Veien, Marker og Høie. Heidrek havde været i Vesterviking, det vil sige, paa et af hine Søtog, der paa de Tider gik Norden om Jylland mod Vest og Syd og vel især gjaldt Bretland, Skotland og de irske Lande, men ogsaa Frankrig, ja ofte strakte sig ned til Middelhavet. Nu vendte Hæren tilbage og saaes allerede hver Gang den drog over Høiene. Vaabnene blinkede i Solskinnet, og Lyden af Sang og Spillemændenes lystige Musik førte Vinden med sig. — Fra Kongsgaardens Svale skulle vi nu med Hervar og Eyols tage imod dem.
</body>
</prose>

<poem id="hertzh2018030388">
<head>
    <title>Kong Heidreks Hjemkomst med Hæren</title>
    <firstline>Min Eyolf lille!</firstline>
    <notes>
        <note>Teksten følger Henrik Hertz: <i>Digte fra forskjellige Perioder</i>, Deel IV, C. A. Reitzel, Kbh., 1862, pp. 244-248.</note>
    </notes>
    <quality>korrektur1,kilde,side</quality>
</head>
<body>
<nonum><center><w>Hervar.</w></center></nonum>

    Min Eyolf lille!
Nu kan vi høre dem muntert spille.
    Og Hærens Sange
Til os alt rækker fra Mark og Vange.
    I Skotland vandt den en herlig Seir.
    Nu glæder dem Freden og Freir.


<nonum><center><w>Hærens Sang.</w></center></nonum>

    Folkets Fører seiled'
    Over nordre Vande.
    Skotlands bratte Kyster
Gjaldt i Vesterviking Snekkens Fart.
    Bølger gik for Borde,
    Vandet drev af Aaren,
    Ravnen saaes i Luften,
Fjernt den hørtes gjælde, høit og klart.

<nonum><center><w>Hervar.</w></center></nonum>

    Din Faders Mærke,
Jeg seer det, baaret af Thord den stærke.
    Og bag ham triner
Syv ædle Fanger med mørke Miner.
    Dengang din Fader fra Skotland drog,
    Som Gidsler han Fyrsterne tog.


<nonum><center><w>Hærens Sang.</w></center></nonum>

    Skotters tappre Styrer
    Stævned' ud fra Stranden,
    Talløst Folk ham fulgte —
Hildurs Storm gik over Havet hen.
    Heidrek hug med Tyrfing,
    Hjelm og Brynje mødtes,
    Straalen foer fra Buen,
Blodet strømmed' fra de vrede Mænd.


<nonum><center><w>Hervar.</w></center></nonum>

    Kom, Eyolf lille!
Der er din Fader — men staae kun stille!
    Hans Guldhjelm blinker,
Han seer os, Eyolf! saa mildt han vinker.
    En Ganger rider han, stærk og grum.
    Den kaster det sneehvide Skum.

    Og Sifka liden,
Kongedatter, han vandt i Striden,
    Med hede Kinder
frygtsom følger sin Overvinder.
    Til Fyrsten skytter hun lønligt hen,
    Og sænker saa Øiet igjen.

    De Guldhaar lange
Paa Øienlaagene zittre bange,
    Som Fjedre lette
Paa fangne Fugle, der ængstligt sprætte.
    See, Øiets Laage gaaer op og i,
    Som Vinger, der søge det Frie.

    Med Hænder hvide
Hun nu vil standse de Taarer stride.
    En Perlekilde
De gjennem Fingrene talrigt trille.
    Men Heidrek ynkes, det seer jeg godt.
    Han grunder, den seirende Drot.

    Ved Borgens Porte
Med Eet han standser sin Ganger sorte.
    Med Ord saa blide
    Han lader nærmere Sifka ride.
Hendes gyldne Mile han drager til -
    Nu taler han. Lytte jeg vil.


<nonum><center><w>Heidrek.</w></center></nonum>

    Hvis Sorger bøie,
Kong Duneans Datter! dit klare Øie,
    O Sifka liden,
Da vent en mildere Lod af Tiden.
    Den lyse Mø med det smækkre Liv
    Saa gjerne jeg kaarer til Viv.

    Din Hu er bange.
Men snart jeg giver dig fri, min Fange
    Din Slægtning-Skare
Med rige Gaver fra mig skal fare.
    Imorgen, Sifka, i hvælvet Hal
    Vort Bryllup seire vi skal.


<nonum><center><w>Hærens Sang.</w></center></nonum>

    Priser Heidrek Drotten!
    Land og Rige gav han
    Den betvungne Konge,
Undte Livet ham og blide Kaar.
    Freia nu til Gjengjeld
    Fyrstens Hjerte fryder,
    Bringer ham af Byttet
Nordlands-Møen med det lyse Haar.
</body>
</poem>

<poem id="hertzh2018030389">
<head>
    <title>Nattesamtale</title>
    <firstline>Min Husbond! min Herre! lyt til mit Ord!</firstline>
    <notes>
        <note>* <w>Agg</w>, den Grublende, et af Odins Tilnavne.</note>
        <note>Teksten følger Henrik Hertz: <i>Digte fra forskjellige Perioder</i>, Deel IV, C. A. Reitzel, Kbh., 1862, pp. 249-253.</note>
    </notes>
    <quality>korrektur1,kilde,side</quality>
</head>
<body>
<nonum><center><w>Sifka.</w></center></nonum>

Min Husbond! min Herre! lyt til mit Ord!
  Hvad er gaaet dig imod idag?
Hvi er du saa' taus og stirrer mod Jord?
  Hvad befaler du, dig til Behag?
En Uge rundt var munter din Borg,
  Og man feirer vort Bryllup endnu —
Tør Sifka kjende din lønlige Sorg?
  Tør hun prøve at muntre din Hu?


<nonum><center><w>Heidrek.</w></center></nonum>

Dig baader kun lidt, at du kjender min Sorg.
  Kun saa lidt kan du muntre min Hu.
Mig hindrer, mig ængster min festlige Borg.
  Mig forfølger en hemmelig Gru.


<nonum><center><w>Sifka.</w></center></nonum>

Min Herre, min Fyrste! du lette dit Bryst
  I den eensomme, natlige Stund!
Maaskee kan Sifka hviske dig Trøst,
  Naar du aabner din lukkede Mund.


<nonum><center><w>Heidrek.</w></center></nonum>

— Har Hervar spurgt om min Søn hos dig?
  Ikke sandt, hun har ham saa kjær!


<nonum><center><w>Sifka.</w></center></nonum>

Tre Gange var Hervars Terne hos mig,
  Og hun selv var tre Gange her.


<nonum><center><w>Heidrek.</w></center></nonum>

Og hvad var dit Svar?


<nonum><center><w>Sifka.</w></center></nonum>

            Alt som du mig bød:
  At han blev hos din Mærkismand Thord.
— Min ædle Herre, hvi skifter du Lød?


<nonum><center><w>Heidrek.</w></center></nonum>

  Sæt dig ned, og agt paa mit Ord.
Du veed, at iaftes jeg drog paa Jagt,
  At min Eyolf, min Søn, fulgte med.
En Mand vi mødte, i selsom Dragt,
  Udi Skoven, det eensomste Sted.
Hans Væxt var høi, hans Kappe var blaa,
  Ham bedækked' en bredskygget Hat.
Eet Øie jeg kun paa Gubben saae,
  Men det lyste som Maanen ved Nat.

Han kaldte sig <w>Gjæst</w>. Hans Tale var viis.
  Som i Riim ham Ordene faldt.
Han talte til Asers og Alfers Priis
  Og om Himlens og Jordens Gestalt.
Han gav mig Gaader; dem løste jeg let.
  Men med Eet hans Aasyn blev strengt.
Han udbrød myndig: ,,Kong Heidrek, gjæt!
  ,,Med min Gaade hvad har jeg tænkt?

,,I Staal og Plade skued' jeg Een
  ,,I hans Huus var der dunkelt og knapt.
,,Men hver Gang udenfor Huset han treen,
  ,,Da et Menneskeliv gik tabt.
,,En Søn af Odin dristig han vog.
  ,,Men en Svend, der var fager og bold,
,,Hvis Broder paa Stimandsviis ham slog,
  ,,Med sit Blod havde plettet hans Skjold.''

Da kjendte jeg ham, der et Øie har sat
  Alt ved Brønden hos Mimer i Pant,
As-Odin, Gubben, der Dag og Nat
  Paa min Æts Fordærvelse spandt.
Forbittret raabte jeg: ,,Ygg, giv Agt!
  Thi med <w>Tyrsing</w> gjætter jeg ret!''
Og Sværdet jeg drog, og hug med Magt:
  ,,See nu til, om dens Klinge har Plet!''

Men Odin forsvandt. Fra Luften end
  Han mig spotted: ,,Kong Heidrek, Farvel!
Din Æt til Nedgangen alt rinder hen,
  Og din Banemand vorder en Træl!''
— Af Harm jeg skummed' — ene jeg stod ...
  Kun min Eyolf, min Søn, var mig nær ...
Naar Tyrfing drages, kræver den Blod —


<nonum><center><w>Sifka.</w></center></nonum>

  O, min Fyrste! hvi tier du qvær?


<nonum><center><w>Heidrek.</w></center></nonum>

Ak, Arngrims-Æten driver en Magt
  Til dens Fald som den hastige Elv;
Os selv vi Alle Fordærv har bragt,
  I min Søn jeg dræbte mig selv.
Ved Menneskets Idræt Nornerne staae -
  Og den rædsomme Daad maa skee!
— Min unge Hustru! græd ikke saa!
  Dine Taarer gjøre mig Vee.
</body>
</poem>

<poem id="hertzh2018030390">
<head>
    <title>Hvad der hendte i Kong Heidreks Hal</title>
    <firstline>Din Hird har samlet sig, o Drot!</firstline>
    <notes>
        <note>* <w>Disar</w> ell. <w>Fylgier</w> ↄ: Skytsgudinder.</note>
        <note>Teksten følger Henrik Hertz: <i>Digte fra forskjellige Perioder</i>, Deel IV, C. A. Reitzel, Kbh., 1862, pp. 254-260.</note>
    </notes>
    <quality>korrektur1,kilde,side</quality>
</head>
<body>
<nonum><center><w>Chor af Hirdmænd.</w></center></nonum>

Din Hird har samlet sig, o Drot!
Ind i din Hal vi træde.
Dit stille Liv er ikke godt,
Det standser Festens Glæde.
Forlad med os din Borg idag!
Sæt Hjelmen paa, din Bue tag,
Bestig din Ganger lette!
Alt under Skovens Bladetag
Vi efter Ulven sætte!


<nonum><center><w>Heidrek.</w></center></nonum>

I drage bort, hvis I har Lyst!
Min Hu ei staaer idag til Jagt.


<nonum><center><w>En af Hirdmændene.</w></center></nonum>

Din mørke Grublen har, o Drot,
Din hele Borg i Dvale lagt.
Betragt kun Sifka, hun er bleg,
Og seer paa dig med vaade Blik.
Og dine Mænd som Skygger gaae,
Som om i Helas Hal de gik.
Din Moder, Heidrek, seer jeg hist
Med sine Terner klædt i Sorg.
Hun ræddes for dit dorske Liv.
Jeg veed, at hun vil flye din Borg.


<nonum><center><w>Chor.</w></center></nonum>

Stat op, o Drot! Din Bue tag!
Bestig din Ganger lette!
Alt under Skovens Bladetag
Vi efter Ulven sætte.

----

<nonum><center><w>Heidrek.</w></center></nonum>

Hvad bringer dig til Kongens Borg,
Min Moder, i den aarle Stund?


<nonum><center><w>Hervar.</w></center></nonum>
Mig bringer hid en lønlig Sorg.


<nonum><center><w>Heidrek.</w></center></nonum>

Forkynd mig dine Sorgers Grund!

<nonum><center><w>Hervar.</w></center></nonum>

Ved Midnat, paa den tause Tid,
Da Drømmene til Folket gaae,
Og Tanken drages hid og did,
Og Syner om vor Fremtid spaae:
Da ængsted' mig for dig en Drøm,
Der dukked' op blandt andres Strøm.


<nonum><center><w>Heidrek.</w></center></nonum>

Hvad var din Drøm? Min Moder, tael!


<nonum><center><w>Hervar.</w></center></nonum>

Jeg stod i dine Disars Sal.
Den Fylgie, dig Valhal gav,
Din Vogterske paa Livets Vei,
Hun sønderbrød sin Vandringstav:
,,Mit Vink, hun sagde, lød han ei.''
Din Hjelm paa Gulvet knuust jeg saae,
Dit Skjold ved Siden kløvet laae.
Da foer jeg op. Min Drøm iblandt
De andre Drømme brat forsvandt.


<nonum><center><w>Heidrek.</w></center></nonum>

Hvad drømte du igjen? O, tael!


<nonum><center><w>Hervar.</w></center></nonum>

Jeg fandt mig paa den øde Val.
Den var bedækt af Slagnes Lig,
Og gjenlød kun af Ravnens Røst.
Men midt paa Valen saae jeg dig,
Med Tyrfing i dit eget Bryst.
Din Ganger saaret hos dig laae.
Den skjælvede, da mig den saae.
Og op jeg foer. Igjen min Drøm
Forsvandt, men i en uklar Strøm.


<nonum><center><w>Heidrek.</w></center></nonum>

        Selsomt og sorgfuldt
        Drømmer min' Moder!
Mener du, Heidreks Liv er truet?


<nonum><center><w>Hervar.</w></center></nonum>

        Runer jeg risted',
        Skjebnen jeg forsked';
Dunkelt jeg kun din Fremtid stued'.

<nonum><center><w>Heidrek.</w></center></nonum>
        Odin har givet
        Viisdom min Moder:
Siig hvad du saae med en Valas Øie


<nonum><center><w>Hervar.</w></center></nonum>

        Odin mig nægted'
        Svar i sit Tempel.
Offret jeg har, men han tav, den Høie

        Eensom i Natten
        Gik jeg paa Veien.
Over mig hørte jeg Vinger sloge.
        Hellige Møer
        Daled' fra Skyen —
Ind ad din Borgport Norner droge.

        Aser og Alfer
        Vogte paa Fyrsten.
Folkenes Kaar betroes hans Hænder.
        Folkenes Styrer
        Styre sin Vrede!
Ellers fra ham sig Valhal vender.

        Heidrek, af Arngrims-
        Ætten du stammer;
Ak, og en Bersærks Id du arved'.
        Derfor med Haddings,
        Derfor med Eyolfs
Brødefrie Blod du Tyrfing farved'.
        Hervar har vogtet,
        Vogtet med Angst har
Hervar din Søn, din Eyolf blide.
        Nu har du dræbt ham!
        Nu jeg befrygter,
Har dine Disar forladt din Side.

---

<nonum><center><w>Dæmpet Chor af Hirdmændene.</w></center></nonum>

Drottens Aasyn bliver blegt,
Veiret henter han saa dybt!
Over Pandens Furer gaae
Tanker i forvildet Flugt —
Som i Efterhøst en Søfuglskare
Over Havets Furer vildsomt fare.
— See nu stod han op — hans Øine true,
Hjelmen griber han, og Sværd, og Bue!


<nonum><center><w>Heidrek.</w></center></nonum>

Saa lad da Agg den gamle paa Drotten vredes!
Mig ængster ei hans Trusel, ei Hervars Drømme!
Hvis jeg fra Arngrim stammer, fra stærke Jætter,
Min Styrke jeg med Odin, med Valhal prøver.

Men du, min Hustru Sifka! din Kind, der vexler
Med Rødmen og med Bleghed, har nævnt din Brøde.
Du loved Heidrek Tavshed; du har forraadt mig,
Med Eyolfs Død forfærdet min Moders Hjerte.

Jeg nænner ei at straffe din fagre Ungdom.
Men fra min Borg, mit Leie du brat forskydes!
Og end din Slægtningskare, som nys jeg hædred',
Fra denne Stund som Trælle min Hird skal følge.

— Til Jagten, mine Hirdmænd! Ei længer Drotten
Med Grublen og med Drømme sin Hal formørker.
Lad Ludurhornet lyde! Afsted vi drage,
Og ved Havadahøien vi Ulven jage!


<nonum><center><w>Chor af Hirdmændene.</w></center></nonum>

Lad Ludurhornet lyde! Afsted v i drage,
Og ved Havadahøien vi Ulven jage!
</body>
</poem>

<poem id="hertzh2018030391">
<head>
    <title>Sifkas Slægtninge hævne sig</title>
    <firstline>Nærmer jer Teltet — han sover derinde</firstline>
    <notes>
        <note>Teksten følger Henrik Hertz: <i>Digte fra forskjellige Perioder</i>, Deel IV, C. A. Reitzel, Kbh., 1862, pp. 261-262.</note>
    </notes>
    <quality>korrektur1,kilde,side</quality>
</head>
<body>
<nonum><center><w>Dæmpet Chor af de syv fangne Fyrster.</w></center></nonum>

Nærmer jer Teltet — han sover derinde.
Kun to af hans Mænd
Har fra Jagten fulgt ham herhen.
Han aner ikke den lurende Fjende.

    Hævn, Kong Heidrek, Hævn over dig!
Sifka, vor Frænde, du grumt forskjød.
Strømmen skyller den Fagres Lig;
Af Sorg hun kaared' sin Død.
Os har du gjort til Hirdens Trælle —
Men vogt dig for Trællenes Kniv!
Denne Haan med dit Liv,
Med dit Liv du Forsmædelsen gjælde!
Havada-Høie!
I skal skue hans bristende Øie.

    Sagte! sagte! Den dæmrende Nat
Fordølge vor Færd!
Løfter en Flig af Teltet brat!
Fra hans Side vi liste Tyrfing, hans Sværd.
— Reidgothers Drot! Din Tid er kommen!
Nu venter dig Dommen.
Hævn, Kong Heidrek! Hør os, vi kalde!
For dit Sværd, for Tyrfing du falde!
</body>
</poem>

<poem id="hertzh2018030392">
<head>
    <title>Kæmpehøiene paa Samsø</title>
    <firstline>Det knager i Kjæmpernes</firstline>
    <notes>
        <note>* <w>Nørves Datter</w> ↄ: Natten.</note>
        <note>* <w>Embla</w>, Menneskernes Stammemoder.</note>
        <note>Teksten følger Henrik Hertz: <i>Digte fra forskjellige Perioder</i>, Deel IV, C. A. Reitzel, Kbh., 1862, pp. 263-268.</note>
    </notes>
    <quality>korrektur1,kilde,side</quality>
</head>
<body>
<nonum><center><w>Chor af Høibeboerne.</w></center></nonum>

Det knager i Kjæmpernes
Murede Boliger.
Steenhalden brister,
Dødens Porte staae paa viid Gab.
Nørves tause Datter
Ruller gjennem Rummet.
Hendes kulsorte Gangere
Lydløst trave.
Guderne blunde;
Kun Heimdal stirrer
Med sine langtskuende Øine.
Over os tindrer Himlens Guldtavl.

    I Natten lyder Fodtrin.
Frygtløs, væbnet
Med Hjelm og Sværd,
Med Brynje om Brystet,
Nærmer sig en Qvinde.
Ved Angantyrs Høi
Hun standser, og støder
Sværdet mod Stenen.
— Hvo er den dristige
Datter af Embla,
Der trodser Døden
Og Høi-Ildens Rædsler?

----

<nonum><center><w>Hervar.</w></center></nonum>

        Hervardur! Hjorvardur!
        Angantyr! Hrani!
        Jeg vækker eder Alle,
        Arngrims Sønner!

Høien aabner sig.
Flakkende Luer
Slaae op mod Himlen!

        Sønner af Arngrim!
        Hervar er kommen!
Ind til sin Slægt hun agter at drage.


<nonum><center><w>Chor</w></center></nonum>
<nonum><center><small>fra Angantyrs Høi.</small></center></nonum>

        Hervar er kommen!
Ind til sin Slægt hun agter at drage!


<nonum><center><w>Hervar.</w></center></nonum>

        Nornerne alt har
        Spundet min Livstraad.
Svafas Datter er mæt af Dage!


<nonum><center><w>Chor fra Høien.</w></center></nonum>

Svafas Datter er mæt af Dage!


<nonum><center><w>Hervar.</w></center></nonum>

        Høfund, min Husbond,
        Har Døden rammet.
        Begge mine Sønner
        Faldt for Sværdet.
        Af al min Æt
        Er jeg selv den sidste,
        Som en afbladet Ask,
Efter en Skovbrand paa Tomten eensom.


<nonum><center><w>Chor fra Høien.</w></center></nonum>

Som en afbladet Ask paa Tomten eensom.


<nonum><center><w>Hervar.</w></center></nonum>

      Jeg bringer eder Tyrfing.
      Jeg har hævnet Heidrek,
      Grebet hans Trælle,
      De fangne Fyrster,
Hængt dem i Galgen høit for Vinden.

        Selv har jeg raadet
      Over min Skjebne.
      Selv har jeg hentet
      Arngrims-Ættens
      Blodige Bane,
      Tyrfing, fra Høien.
Selv vil jeg raade over min Død.

        Jeg angrer ikke
      De Kaar, jeg valgte.
      Mens end jeg var ung,
      Laae jeg paa Strømmene;
      Hæder og Bytte
      Jeg vandt ved Tyrfing.
      Det var solklare Dage!

        Høfund hiin rige
      Skjænked' jeg tvende
      Mandige Sønner.
      Deres Liv var kort.
      Men Heidreks Navn skal
      Mindes i Norden
      Til de fjerneste Tider.

        Hervardur! Hjorvardur!
      Angantyr! Hrani!
      Luften rystes
      Af mægtige Vinger.
      Det er Odin, der kommer,
      Og Loptur og Hænir.


<nonum><center><w>Odin, Hænir og Loke</w></center></nonum>
<nonum><center><small>(i Luften paa bevingede Heste).</small></center></nonum>

      Holmgangs Valen,
      Hvor Helten er høisat,
Guderne kalder til eensomme Kyst.
      Fælded' i Tvekamp
      Folkenes Fyrster
Vækkes om Natten af Herians Røst.


<nonum><center><w>Hervar.</w></center></nonum>

      Skiller Jer ad,
      I lysnende Luer!
      Favner mit Komme,
      Mine Fædrenefrænder!
      Nu glæder sig Odin!
      Hans Søn er hævnet!
      Thi Høien, der hvælves
      Over Arngrims-Ætten,
Lukker sig brat over Hervars Hoved.


<nonum><center><w>Chor</w></center></nonum>
<nonum><center><small>af Angantyr og hans Brødre.</small></center></nonum>

      Høien, der hvælves
      Over Arngrims-Ætten,
Lukker sig brat over Hervars Hoved!


<nonum><center><w>Odin, Hænir og Loke.</w></center></nonum>

      Nu synker Svafas Datter
      Til hine Døde,
      Formastelig hun fordum
      Af Høien maned'.
      Ved Urdas Vande Norner
      Fra Væven træde;
      Thi løbet er af Spolen
      Den Kjækkes Livstraad.
</body>
</poem>

</content> 
</section> <!-- Tredie Afdeling -->

</content>
</section> <!-- Tyrfing -->

</workbody>
</kalliopework>

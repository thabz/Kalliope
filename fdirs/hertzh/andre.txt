CVS-TIMESTAMP: $Date$
VQ:korrektur1
I:hertzhandrea0
T:Gadescene om Natten
F:Alt er stille, Maanen kaster

Alt er stille, Maanen kaster
Lange Skygger ud fra Huset.
Taus og kjærlighedsberuset,
Elskte! til din Dør jeg haster.
  - Tys! en Flok af Sviregaster
  Op ad Gaden drukne gynge
  Og forsamles i en Klynge
  Udenfor Restaurateuren.
  Hør! nu buldre de paa Døren!
  Hvor de huje, hvor de synge!

De er' gale! Hvor de tromme
Snart paa Døren, snart paa Ruden!
Knak! der sprang den! - Hvilken Tuden!
Jeg vil skjule mig heromme.
  Vægterne fra Hjørnet komme:
  »<I>Her er nok Maleficanter;
  Stop ham!</I>« - Der er fleer Drabanter.
  Hvor de raabe, hvor de pibe!
  Kan de faae dem? - To de gribe.
  - Ja, nu er' de Arrestanter.

Elskte! var den dunkle Gade
En af Romas snævre Gyder,
Hvor saa tidt en Guitar lyder,
Sang jeg dig en Serenade.
  Her forliebte Folk er glade,
  Naar en Vægter uden Studsen
  Seer dem gaae med Kindens Blussen
  Om paa Gaden som fra Sandser.
  - Der er En! See kun, han standser,
  Mens han letter paa Kabudsen.

Elskte! kold og trist er Natten;
Gjennem Luften Toner skjære,
Der endmeer mit Tungsind nære -
Fy for Fanden! det er Katten!
  - See, jeg vifter dig med Hatten
  Mit Godnat! Søv sødt, du Søde!
  Drømmens Vinger, fløilsbløde,
  Vifte til dig mine Tanker,
  Hvad der i mit Hjerte banker,
  Hvad i Sukket sagte døde.


I:hertzhandrea1
T:Romance
F:Jeg mærker det ved høilys Dag

Jeg mærker det ved høilys Dag,
Og mangen eensom Nat,
Min Ungdoms Haab, de gyldne Haab,
De har mig snart forladt,
Men dog, saa tidt jeg troer beklemt,
Der svandt det sidste hen,
Da stiger atter et forglemt
Uventet op igjen.

Og  daglig mærker jeg, hvor haardt
Mit Hjerte sig bedrog,
Og at der er varmt, og at det fuldt,
Men saa forgjæves slog.
Men - daarer mig et yndigt Smiil
Bag Rødmens fine Slør,
Saa sværmer jeg i gammel Stiil,
Og holder Stand som før.


I:hertzhandrea2
T:Aftenen
F:Vi sad paa Skræntet saa blødt i Græs

Vi sad paa Skræntet saa blødt i Græs
  Og saae paa det brede Vand.
Dybt nede var der et lille Næs
  Med en Baad, en Dreng og en Mand.

De satte Tofter i Baaden ind
  Og sang til Hammerens Slag,
Alt mens i Vester et rødligt Skin
  Bebuded' den heldende Dag.

Og Aftenen led, det dæmred' alt,
  Og Skoven alvorlig stod.
Paa Søen Skyggerne dybere faldt,
  Og Lysningen Havet forlod.

En drømmende Stilhed bredte sig ud,
  En Længsel mod Aftenens Ro.
De Smaafugle fløi ved Ømheds Bud
  Til Rederne, To og To.

Til Leiet hasted' de Fugle smaa
  Og qvidred' med sagtere Røst;
Og da jeg hen paa min Elskede saae,
  Da sov ogsaa hun ved mit Bryst.


I:hertzhandrea3
T:Silkeormen
U:Til en Veninde
F:Hos alle Dødelige

Hos alle Dødelige,
I hvert et Bryst, der aander,
Blev lagt en stille Smerte,
Der hemmeligt sig vaander.

Den ligger dybt i Hjertet;
Det er en Orm, der nager.
Og den er taus som Ormen,
Og kjender ei til Klager.

- En Silkeorm bestandigt
Ved Nat og Dag maa spinde,
At Sommerfuglen siden
Af Svøbet sig kan vinde.

Og Ormen i vort Hjerte,
Den spinder Nætter, Dage,
At Sommerfuglen Psyche
Af dette Svøb kan drage.

I Farver og i Toner,
I Ord, som Kunst forbinder,
I hver en enkelt Syssel
Vor Kummer ind sig spinder.

Thi Spindet er kun Straaler
Af Alt hvad Sjælen skaber.
- Mit Spind er Digtekunsten -
Hvori min Sjæl sig taber.

Mit Spind er Digtekunsten -
O faureste Veninde!
Og gammel Sorg er Ormen,
Der Nat og Dag maa spinde.

Den spinder hvad den evner.
Den spinder paa sin Lykke,
At den engang forvandlet
Befries kan som Psyche.

- For Silkeormen sætter
Man Blade hen og Stilke,
Og siger til hverandre:
Pas paa, den spinder Silke!

Og naar den vel har spundet
Og sidder i sit Fængsel,
Hvor Mange, troer Du, agte
Paa Sommerfuglens Længsel?

- Og nu, naar jeg af Sorger
Er taus og sluttet inde,
Saa kommer man og venter
Paa hvad jeg nu vil spinde.

Man venter Herligheder,
Ak Gud, jeg veed ei hvilke!
Og siger til hverandre:
Pas paa, han spinder Silke!

N:Trykt første gang i <I>Nytaarsgave fra danske Digtere</I>, Fjerde Aargang, 1838, under titlen <I>Til **</I>. Det er samme sted anført at digtet er skrevet 1835.

I:hertz1999041501
T:Romance
F:Salig og fordybet hviler

Salig og fordybet hviler
Kjærlighed i Drømmens Skjød.
Ubemærket Tiden iler -
Salig og fordybet hviler
Kjærlighed i Drømmens Skjød.

Kjærlighed i Ord forflygter,
Taler i sin Taushed helst.
For sit eget Dyb den frygter -
Kjærlighed i Ord forflygter,
Taler i sin Taushed helst.

I:hertz1999041502
T:Paa Strandveien
F:Rullende henad de støvede Veie

Rullende henad de støvede Veie,
Kjøre vi muntert og let.
Træerne strække, medens de neie
Efter os Bladenes Net.
  Søen er speilklar,
  Vandene blaa.
  Stjernerne spille
  Med Glands derpaa.

Kudskene smelde, Hestene springe.
Mærker du, han vil forbi?
Tversover Sporet listig vi svinge -
Jeg er en Kudsk med Genie!
  Hestene rende,
  Træernes Løv
  Skjuler os naadig
  For Qvalm og Støv.

Vinde, der lufte paa vuggende Vande!
Vinde fra Sø og fra Sund!
Kommer og kjøler min Elskedes Pande,
Vifter omkring hendes Mund!
  Elskede! Vinden
  Haster fra Sund,
  Kysser med Glæde
  Din Kind, din Mund.


I:hertz2001122801
T:Posthuset i Hirschholm
F:Natten er kjølig og Vindene feje
N:Et Maanskins-Stykke. Henrik Hertz 1832. (Str. 1, 3, 5 og 6). Efter <A D=bellman2001061377>Fredmans epistlar 77</A>.
N:Kilde er <i>Fest-Sange</i>, udg. af Arthur Arnholtz, Karl Clausen og Finn Viderø, 1947.
N:Sommeren 1832 tilbragte Hertz sammen med <A F=heibergjl>J. L. Heiberg</A> og hustru i det landlige Hirschholm (nu Hørsholm), hvor de lejede værelser over for postgården. Hirschholm Slot (nedrevet 1810-12) havde været rammen om den ulykkelige dronning Caroline Mathildes forhold til Struensee (1770-72). Heibergs og Hertz fordrev tiden med at synge <A F=bellman>Bellmans</A> sange. Digtet afspejler desuden Hertz' betagelse af 'Professorens Frue', den 19-årige skuespillerinde. Se Johanne Luise Heiberg, <i>Et Liv,</i> 4. annoterede udgave (1944), I, side 156ff.
N:Bidrag fra Sven Sørensen
Q:kilde

Natten er kjølig og Vindene feje
Lummervarmen sagte fra Træer og Krat;
Bøgenes Blade, der gyngende neje,
spiller Maanen paa i den dæmrende Nat.
Kammeret er mig for snævert. Endog
Hunden forglemmer sin søvnige Vane,
kradser paa Døren; et talende Sprog!
Nu, saa gaa med, min Diane!

Hist over Slotshavens sjunkne Terrasser
hviler Nattens Dug som et grædende Hav;
Slottet, man nedrev i uhyre Masser,
vidner Kirken om, lig et Kors paa en Grav.
Egnen er øde, <i>Mathilde,</i> hvor du
flygtig har redet den flygtige Ganger;
blot dine Lidelser mindes endnu
af den tungsindige Sanger.

End af en Skorsteen derovre sig hæver
som et Slør af Æther den blaalige Røg,
lyser i Maanskin, imedens den svæver
bølgende forbi den beskyggede Bøg.
Og med et Shawl om det lokkede Haar
viser sig En i vor øverste Stue:
Lænet til Armen i Vinduet staar
ensom Professorens Frue.

Hør, hvor hun synger: "Se, skyarna glimma,
stjernorna försilfra båd vatten och land;
månen i molnet sin gullgula dimma
kaster öfver klappträn och såar vid strand".
<i>Bellman!</i> din Sang, der er kendt af saa faa,
i hendes drømmende Tanke den hviler;
ak! og i Øjnenes natdunkle Blaa
spejler sig Maanen og smiler.


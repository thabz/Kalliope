<?xml version="1.0" encoding="UTF-8"?>
<!DOCTYPE kalliopework SYSTEM "../../data/kalliopework.dtd">
<kalliopework id="andre" author="hertzh" status="incomplete" type="poetry">
<workhead>
   <title>Andre digte</title>
   <year>?</year>
   <quality>korrektur1</quality>
   <cvs-timestamp>$Id$</cvs-timestamp>
</workhead>
<workbody>

<poem id="hertzhandrea0">
<head>
   <title>Gadescene om Natten</title>
   <toctitle>Gadescene om Natten</toctitle>
   <indextitle>Gadescene om Natten</indextitle>
   <firstline>Alt er stille, Maanen kaster</firstline>
   <quality>korrektur1</quality>
</head>
<body>
Alt er stille, Maanen kaster
Lange Skygger ud fra Huset.
Taus og kjærlighedsberuset,
Elskte! til din Dør jeg haster.
  - Tys! en Flok af Sviregaster
  Op ad Gaden drukne gynge
  Og forsamles i en Klynge
  Udenfor Restaurateuren.
  Hør! nu buldre de paa Døren!
  Hvor de huje, hvor de synge!

De er' gale! Hvor de tromme
Snart paa Døren, snart paa Ruden!
Knak! der sprang den! - Hvilken Tuden!
Jeg vil skjule mig heromme.
  Vægterne fra Hjørnet komme:
  »<i>Her er nok Maleficanter;
  Stop ham!</i>« - Der er fleer Drabanter.
  Hvor de raabe, hvor de pibe!
  Kan de faae dem? - To de gribe.
  - Ja, nu er' de Arrestanter.

Elskte! var den dunkle Gade
En af Romas snævre Gyder,
Hvor saa tidt en Guitar lyder,
Sang jeg dig en Serenade.
  Her forliebte Folk er glade,
  Naar en Vægter uden Studsen
  Seer dem gaae med Kindens Blussen
  Om paa Gaden som fra Sandser.
  - Der er En! See kun, han standser,
  Mens han letter paa Kabudsen.

Elskte! kold og trist er Natten;
Gjennem Luften Toner skjære,
Der endmeer mit Tungsind nære -
Fy for Fanden! det er Katten!
  - See, jeg vifter dig med Hatten
  Mit Godnat! Søv sødt, du Søde!
  Drømmens Vinger, fløilsbløde,
  Vifte til dig mine Tanker,
  Hvad der i mit Hjerte banker,
  Hvad i Sukket sagte døde.
</body>
</poem>

<poem id="hertzhandrea1">
<head>
   <title>Romance</title>
   <toctitle>Romance</toctitle>
   <indextitle>Romance</indextitle>
   <firstline>Jeg mærker det ved høilys Dag</firstline>
   <quality>korrektur1</quality>
</head>
<body>
Jeg mærker det ved høilys Dag,
Og mangen eensom Nat,
Min Ungdoms Haab, de gyldne Haab,
De har mig snart forladt,
Men dog, saa tidt jeg troer beklemt,
Der svandt det sidste hen,
Da stiger atter et forglemt
Uventet op igjen.

Og  daglig mærker jeg, hvor haardt
Mit Hjerte sig bedrog,
Og at der er varmt, og at det fuldt,
Men saa forgjæves slog.
Men - daarer mig et yndigt Smiil
Bag Rødmens fine Slør,
Saa sværmer jeg i gammel Stiil,
Og holder Stand som før.
</body>
</poem>

<poem id="hertzhandrea2">
<head>
   <title>Aftenen</title>
   <toctitle>Aftenen</toctitle>
   <indextitle>Aftenen</indextitle>
   <firstline>Vi sad paa Skræntet saa blødt i Græs</firstline>
   <quality>korrektur1</quality>
</head>
<body>
Vi sad paa Skræntet saa blødt i Græs
  Og saae paa det brede Vand.
Dybt nede var der et lille Næs
  Med en Baad, en Dreng og en Mand.

De satte Tofter i Baaden ind
  Og sang til Hammerens Slag,
Alt mens i Vester et rødligt Skin
  Bebuded' den heldende Dag.

Og Aftenen led, det dæmred' alt,
  Og Skoven alvorlig stod.
Paa Søen Skyggerne dybere faldt,
  Og Lysningen Havet forlod.

En drømmende Stilhed bredte sig ud,
  En Længsel mod Aftenens Ro.
De Smaafugle fløi ved Ømheds Bud
  Til Rederne, To og To.

Til Leiet hasted' de Fugle smaa
  Og qvidred' med sagtere Røst;
Og da jeg hen paa min Elskede saae,
  Da sov ogsaa hun ved mit Bryst.
</body>
</poem>

<poem id="hertzhandrea3">
<head>
   <title>Silkeormen</title>
   <subtitle>Til en Veninde</subtitle>
   <toctitle>Silkeormen</toctitle>
   <indextitle>Silkeormen</indextitle>
   <firstline>Hos alle Dødelige</firstline>
   <notes>
      <note>Trykt første gang i <i>Nytaarsgave fra danske Digtere</i>, Fjerde Aargang, 1838, under titlen <i>Til **</i>. Det er samme sted anført at digtet er skrevet 1835.</note>
   </notes>
   <quality>korrektur1</quality>
</head>
<body>
Hos alle Dødelige,
I hvert et Bryst, der aander,
Blev lagt en stille Smerte,
Der hemmeligt sig vaander.

Den ligger dybt i Hjertet;
Det er en Orm, der nager.
Og den er taus som Ormen,
Og kjender ei til Klager.

- En Silkeorm bestandigt
Ved Nat og Dag maa spinde,
At Sommerfuglen siden
Af Svøbet sig kan vinde.

Og Ormen i vort Hjerte,
Den spinder Nætter, Dage,
At Sommerfuglen Psyche
Af dette Svøb kan drage.

I Farver og i Toner,
I Ord, som Kunst forbinder,
I hver en enkelt Syssel
Vor Kummer ind sig spinder.

Thi Spindet er kun Straaler
Af Alt hvad Sjælen skaber.
- Mit Spind er Digtekunsten -
Hvori min Sjæl sig taber.

Mit Spind er Digtekunsten -
O faureste Veninde!
Og gammel Sorg er Ormen,
Der Nat og Dag maa spinde.

Den spinder hvad den evner.
Den spinder paa sin Lykke,
At den engang forvandlet
Befries kan som Psyche.

- For Silkeormen sætter
Man Blade hen og Stilke,
Og siger til hverandre:
Pas paa, den spinder Silke!

Og naar den vel har spundet
Og sidder i sit Fængsel,
Hvor Mange, troer Du, agte
Paa Sommerfuglens Længsel?

- Og nu, naar jeg af Sorger
Er taus og sluttet inde,
Saa kommer man og venter
Paa hvad jeg nu vil spinde.

Man venter Herligheder,
Ak Gud, jeg veed ei hvilke!
Og siger til hverandre:
Pas paa, han spinder Silke!
</body>
</poem>

<poem id="hertz1999041501">
<head>
   <title>Romance</title>
   <toctitle>Romance</toctitle>
   <indextitle>Romance</indextitle>
   <firstline>Salig og fordybet hviler</firstline>
   <quality>korrektur1</quality>
</head>
<body>
Salig og fordybet hviler
Kjærlighed i Drømmens Skjød.
Ubemærket Tiden iler -
Salig og fordybet hviler
Kjærlighed i Drømmens Skjød.

Kjærlighed i Ord forflygter,
Taler i sin Taushed helst.
For sit eget Dyb den frygter -
Kjærlighed i Ord forflygter,
Taler i sin Taushed helst.
</body>
</poem>

<poem id="hertz1999041502">
<head>
   <title>Paa Strandveien</title>
   <toctitle>Paa Strandveien</toctitle>
   <indextitle>Paa Strandveien</indextitle>
   <firstline>Rullende henad de støvede Veie</firstline>
   <quality>korrektur1</quality>
</head>
<body>
Rullende henad de støvede Veie,
Kjøre vi muntert og let.
Træerne strække, medens de neie
Efter os Bladenes Net.
  Søen er speilklar,
  Vandene blaa.
  Stjernerne spille
  Med Glands derpaa.

Kudskene smelde, Hestene springe.
Mærker du, han vil forbi?
Tversover Sporet listig vi svinge -
Jeg er en Kudsk med Genie!
  Hestene rende,
  Træernes Løv
  Skjuler os naadig
  For Qvalm og Støv.

Vinde, der lufte paa vuggende Vande!
Vinde fra Sø og fra Sund!
Kommer og kjøler min Elskedes Pande,
Vifter omkring hendes Mund!
  Elskede! Vinden
  Haster fra Sund,
  Kysser med Glæde
  Din Kind, din Mund.
</body>
</poem>

<poem id="hertz2001122801">
<head>
   <title>Posthuset i Hirschholm</title>
   <toctitle>Posthuset i Hirschholm</toctitle>
   <indextitle>Posthuset i Hirschholm</indextitle>
   <firstline>Natten er kjølig og Vindene feje</firstline>
   <notes>
      <note>Et Maanskins-Stykke. Henrik Hertz 1832. Efter <xref poem="bellman2001061377"/>.</note>
      <note>Digtet hører til en digtcyklus med titlen »Erindringer fra Hirschholm«.</note>
      <note>Kilde er <i>Digte fra forskjellige Perioder</i>, bd. 1-2, Reitzel, Kbh., 1851 og 1862.</note>
      <note>Sommeren 1832 tilbragte Hertz sammen med <a person="heibergjl">J. L. Heiberg</a> og <a person="heibergsjohanne">hustru</a> i det landlige Hirschholm (nu Hørsholm), hvor de lejede værelser over for postgården. Hirschholm Slot (nedrevet 1810-12) havde været rammen om den ulykkelige dronning Caroline Mathildes forhold til <a person="struensee">Struensee</a> (1770-72). Heibergs og Hertz fordrev tiden med at synge <a person="bellman">Bellmans</a> sange. Digtet afspejler desuden Hertz' betagelse af 'Professorens Frue', den 19-årige skuespillerinde. Se Johanne Luise Heiberg, <i>Et Liv,</i> 4. annoterede udgave (1944), I, side 156ff.</note>
      <note>Bidrag fra bla. Sven Sørensen og Bo Nissen.</note>
   </notes>
   <quality>korrektur1,kilde</quality>
</head>
<body>
Natten er kjølig og Vindene feie 
Lummervarmen sagte fra Træer og Krat; 
Bøgenes Blade, der gyngende neie, 
Spiller Maanen paa i den dæmrende Nat. 
Kammeret er mig for snævert. Endog 
Hunden forglemmer sin søvnige Vane, 
Kradser paa Døren; et talende Sprog! 
Nu, saa gaae med, min Diane! 

Ak, her er smukt! See, paa Søernes Flade 
Glimrer Maanen dybt i det krusede Vand. 
Tys! ingen Lyd i den eensomme Gade! 
Alle sove trygt, baade Qvinde og Mand. 
Skomagerkonen er oppe, min Tro! 
Synger for Drengen, paa Skjødet ham sætter. 
Ja, hun maa kjøbe sig Glutternes Ro 
Med sine søvnløse Nætter. 

Hist over Slotshavens sjunkne Terrasser 
Hviler Nattens Dug som et grædende Hav. 
Slottet, man nedrev i uhyre Masser, 
Vidner Kirken om, lig et Kors paa en Grav. 
Egnen er øde, Mathilde, hvor du 
Flygtig har redet den flygtige Ganger; 
Blot dine Lidelser mindes endnu 
Af den tungsindige Sanger. 

Tys! er det Ryttere, hisset jeg hører? 
Lyden farer dump, og man skjelner den ei. 
- Nei, med et Læs en Forpagtervogn kjører, 
Stødende saa tungt paa den brolagte Vei. 
Ak, hvilket Læs! og paa Toppen en Sæk! 
Dorsk en Forpagterkarl throner derover, 
Sover og nikker og vaagner med Skræk, 
Nikker saa atter og sover. 

End af en Skorsteen derovre sig hæver 
Som et Slør af Æther den blaalige Røg, 
Lyser i Maanskin, imedens den svæver 
Bølgende forbi den beskyggede Bøg. 
Og med et Shawl om det lokkede Haar 
Viser sig En i vor øverste Stue: 
Lænet til Armen i Vinduet staaer 
Eensom Professorens Frue. 

Hør, hvor hun synger: »See, Skyarna glimma, 
»Stjernorna försilfra båd vatten och land, 
»Månan i molnet sin guldgula dimma 
»Kaster öfver klappträn och såar vid strand.« 
Fredman! Din Sang, der er kjendt af saa Faa, 
I hendes drømmende Tanke den hviler; 
Ak! og i Øinenes natdunkle Blaa 
Speiler sig Maanen og - smiler. 

Stille! jeg hører en Smelden og Kalden; 
Heste blive forspendte: »Hyp! vil du gaae!« 
Bonden ta'er Tømmen og kjører fra Stalden, 
Skuret hisset ovre, hvor Vognene staae 
Underlig trist er det fugtige Skuur, 
Sparsomt belyst af en eneste Lygte. 
See kun, hvor henad den kalkede Muur 
Skyggerne vaklende flygte. 

Heisa, Diane! hvad gjøer du og snuser? 
Kjender du ei længer vor Postmesters Kat? 
- Mærk, hvor den logrer med Panden i Kruser, 
Frygter dog tilsidst for at tage den fat. 
Couche! Vil du lystre! Herhid! Det var brav! 
Hører du ikke, hvor Postkarlen blæser? 
Oppe paa Veien der kommer i Trav 
Holsteenske Vogne og Chaiser. 

Posthornet klinger saa muntert i Natten; 
Kudsken svinger Pidsken, og Hesten gjør Spring. 
Herrer og Damer med Fjeder i Hatten 
Ruller ind i Byen og seer sig omkring. 
»Holla ved Porten! gjør Plads! Vi skal ind.« 
- Stalden er opfyldt af Vogne med Huder. - 
»Seida, tilside du der med de Skind!« 
- Hør kun, hvor Postkarlen tuder! 

»Naa da! hvad staaer du og gaber, din Klaade! 
Kan du rykke Vognen og gjøre mig Plads? 
Han skal afveien! Giv Tid, Deres Naade! 
Kjøter, er du grov? Saa kom an, lad os sla's!« 
- See kun, der tager han fat i hans Bryst! 
Men under Larmen og Skrig af Betjente 
Hører man ængstlig en qvindelig Røst: 
»O, lad os hellere vente!« 

Rykker han Vognen? Ja see, hvor han rykker! 
Med en Stige kommer geskjæftig Andrees. 
Herrer i Kapper og Damer med Smykker 
Hoppe ned, imens der passiares og lees. 
Tjeneren venter og krummer sin Ryg; 
Kudsken er mukken og grov som den Bedste! 
Skaglerne spender han fra med et Tryk, 
Seer til de dampende Heste. 

Nu bli'er der lyst i vor Postmesters Stue; 
Pigerne faae travlt, bringe Flasker og Glas. 
Høfligt en Herre geleider en Frue, 
Gaaer i Huset ind, og en Tjener gjør Plads. 
Hvem er vel han i den skotske Carrik, 
Han, der spadserer saa stolt som en Spanier, 
Ryger Cigarer og fæster sit Blik 
Taus paa de høie Kastanier. 

See, der forsvandt han. Men udenfor Huset 
Dvæler under Træet den yndigste Glut, 
Stirrer paa Søen, der skyller mod Gruset, 
Rislende med Skum, af en Kampesteen brudt. 
Venter hun Nogen? - Ak, hvor hun er smuk! 
Men hun er bleg, og hun sukker bedrøvet. 
Vinden er grusom imod hendes Suk, 
Spreder dem ad mellem Løvet. 

Nu gik hun ind, og en Tummel jeg hører; 
Vognene man kjører for Døren. »Aa hør! 
Hvem er det fremmede Herskab du kjører? 
- »Han er fra Ostindien; jeg troer Gouverneur.« 
Arme! Nu fatter jeg først dine Suk: 
Sukket, der kjøligt af Vindene fanges, 
Stiger, uagtet vor Himmel er smuk, 
For Himeleia og Ganges. 

Hør kun, hvor Kudsken ta'er paa med at blæse! 
Hele Suiten kjører fra Byen igjen, 
Svøber sig ind, mens den fjerlette Chaise 
Ruller hurtig bort, og de Andre bag den. 
Støvet, bedugget, sig løfter saa tungt, 
Skjuler dem hist under Træernes Kroner; 
Blot fra et usikkert, svævende Punkt 
Rækker mig Posthornets Toner. 

Men - det er Tid, at jeg tænker paa Sengen; 
Morgenen bebudes af Taarnuhrets Slag, 
Taagen fordeler sig langsomt paa Engen, 
Maanen svinder bleg for den vaagnende Dag. 
Kom da, Diane, lad os To gaae ind, 
Slaae os til Ro og paa Leiet os lægge. 
Hindres min Søvn af et uroligt Sind, 
Sover nok du for os begge. 
</body>
</poem>

<poem id="hertz2002032201">
<head>
   <title>Ridderens Frieri</title>
   <toctitle>Ridderens Frieri</toctitle>
   <indextitle>Ridderens Frieri</indextitle>
   <firstline>En dejlig, ung Ridder i Lunden mon gaa</firstline>
   <notes>
      <note>Efter <i>Digte fra forskjellige Perioder</i>, I-IV, 1851-62. Dette digt er bd. II, side 30.</note>
      <note>Fra Sven Sørensen.</note>
   </notes>
   <quality>korrektur1,kilde,side</quality>
</head>
<body>
En dejlig, ung Ridder i Lunden mon gaa,
en Adelsmands Datter saa tænkte han paa.
Han hende ville ægte og tage til sin Brud,
for hun var saa ung, og saa yndig saa hun ud.

Den Ridder til Jomfruens Fader gik ind:
"Saa stærkt Eders Datter mig ligger i Sind.
Kun hende vil jeg ægte og tage til min Brud,
for hun er saa ung, og saa yndig ser hun ud."

"Herr Ridder, Herr Ridder, I beder en Hind,
men fremmede Skytter har fanget den ind.
Min Datter er trolovet, hun er en Hertugs Brud,
for hun er saa ung, og saa yndig ser hun ud."
</body>
</poem>

<poem id="hertz2002122401">
<head>
   <title>Skriftemaalet</title>
   <toctitle>Skriftemaalet</toctitle>
   <indextitle>Skriftemaalet</indextitle>
   <firstline>Pater Joseph! laan mig Øre</firstline>
   <notes>
      <note type="credits">Bidrag fra Sven Sørensen.</note>
   </notes>
   <quality>korrektur1</quality>
   <!-- efter ADL
        travesteredes: Pater Joseph! laan mig en Øre! -->
</head>
<body>
Pater Joseph! laan mig Øre!
Som en angergiven Synder
Kommer jeg til Eders Celle.
Jeg vil skrifte. Luk mig op!

»Hvad har du, min Søn, paa Hjerte?«

Fromme Fader! - o, jeg Synder!
vil Madonna sig forbarme? -
Jeg har slaaet et Øie ud paa
Gjedehyrdens Søn, Pacheco.

»Har du det? Det var jo slemt -
Det var syndigt, vil jeg sige.
Men Madonna er langmodig.
Naar du angrer det af Hjertet,
Naar du daglig beder femten
Ave for vor Frues Alter,
siger jeg dig fri for Synd.

Men, min Søn, fortæl mig ogsaa,
Hvad dig ægget har til Vrede,
Af hvad Grund du slog et Øie
Ud paa Gedehyrdens Søn.«

Pater Joseph! Nøden drev mig.
Vi kom op at slaaes om Mulen.

»Om en Mule? Hvilket Muuldyr?«

Et, jeg netop havde taget
Af hans Herres Stald paa Torvet.

»Har du stjaalet da et Muuldyr?«

Fromme Fader! ja, jeg har.

»Tyverie, min Søn, er syndigt,
Det er stygt for Gud og Verden.
Mangen anden Broder skulde
Dømme dig til strenge Faster.
Men, du siger, Nøden drev dig.
Nøden er et slebent Sværd.
Hvis du derfor angrer Synden,
Hvis du giver til vort Kloster
Fire Voxlys, topunds Voxlys;
Hvis endnu du beder femten
Ave for vor Frues Alter,
siger jeg dig fri for Synd.
- Men, min Søn, forklar mig dette:
Af hvad Aarsag stjal du Mulen?«

Pater Joseph! Nøden drev mig.
Folk var efter mig paa Gaden.
Derfor svang jeg mig paa Mulen.
Jeg var skjændigt bleven fangen,
Var jeg flygtet bort tilfods.

»Var man efter dig paa Gaden?
Men hvorfor?«

            Fordi - jeg Synder!
Vil Madonna sig forbarme? -
Man var efter mig, fordi jeg
Lige her ved Klostrets Mure
Med min Kniv stak En ihjel.

»Stak du En ihjel? Og dette
Har du gjort ved Klostrets Mure?
Det er syndigt, meget syndigt!
Klosterets Gebeet er helligt;
Man skal vogte sig for Synden,
Er man nær et helligt Sted.
- Ja, min Søn, det bli'er nødvendigt,
At endnu du beder femten
Ave for vor Frues Alter,
At endnu du giver fire
Voxlys til vort stakkels Kloster -
Glem kun ikke, topunds Voxlys.
Men for Alting først fortæl mig,
Hvem det var, du slog ihjel,
Og hvorfor du ham ihjelslog.«

Pater Joseph! Nøden drev mig.
Alt for fjorten Dage siden
Brændte ned min Moders Vaaning.
Sygdom raset har blandt Qvæget,
Kulden ødelagt vor Viingaard.
Vi har Intet meer tilbage.
Jeg kan ikke længer give,
Som jeg før har gjort saa ofte,
Voxlys til vor Frues Alter.
Nød mig piner, Nød og Sult.
Hjemme ligger syg min Moder,
Tvende hjælpeløse Brødre
Skrige hjemme høit om Brød.

Derfor steg jeg - men jeg tilstaaer,
Det var Uret, det var syndigt -
Derfor steg jeg ind iaftes
Over Klostergaardens Muur.
I et Kammer, hvor jeg vidste,
En af Klostrets fromme Fædre
Havde Forraad, ind jeg stjal mig.
Otte fedede Kapuner
Hang i Kamret; een jeg tog.
Alt gik godt; men, da jeg atter
Over Muren vilde flygte,
Mærked' eders Portner Uraad,
Styrted' over mig ved Muren,
Greb og holdt mig fast ved Struben.
Det var ham, jeg stak ihjel.

»Sanct Ignaz! hvad maa jeg høre!
Steg du over Klostrets Mure?
I et Forraadskammer var du?
Otte fedede Kapuner
Hang i Kamret? een du stjal?
Men hos hvem? hos hvilken Broder?«

Skaan mig -

      »Svar! hos hvem? hos hvem?«

O, hav Medynk, Pater Joseph!
Her, paa mine Knæ jeg beder -
Ærligt skal jeg Alt bekjende.
I er from og god, og bærer
Over med en stakkels Synder.
I vil ikke see saa nøie
Paa et Tab, I neppe mærker.
- Det var Eder, jeg brød ind hos.


»Hvad? hos mig du stjal? Dit Afskum!
Denne Synd kan aldrig sones!
Hvo formastelig forgriber
Sig paa Klostets hellige Fædres
Eiendom, hans Sjæl skal brænde
I en evig Skjærsilds Pine.
Ryggesløse! du skal daglig
Bede fyrretyve Ave.
Du skal give næste Høitid
Sexten Voxlys til vort Kloster.
Kan du ikke selv, da skal du
Skaffe Udvei hos din Slægt.
Du skal faste til du skriger.
Du skal gaae med Sækkelærred
Paa din bare Krop en Maaned.
Du skal desforuden tampe
Eengang ugentlig din Ryg.
Og desuden skal du give
Fuld Erstatning for Kapunen.
- Mærk dig dette! Pak dig bort!«
</body>
</poem>
</workbody>
</kalliopework>

<?xml version="1.0" encoding="UTF-8"?>
<!DOCTYPE kalliopework SYSTEM "../../data/kalliopework.dtd">
<kalliopework id="1832" author="holst" status="complete" type="poetry">
<workhead>
   <title>Fædrenelandske Romancer</title>
   <year>1832</year>
   <notes>
        <note>Forlægget er H. P. Holst: <i>Fædrenelandske Romancer</i>, Kbh., 1832.</note>
        <note>Noter med foranstillet asterisk er Holsts egne.</note>
   </notes>
   <pictures>
       <picture type="titlepage" src="1832-p1.jpg">Titelbladet til <i>Fædrenelandske Romancer</i> (1832) lyder ,,Fædrenelandske / Romancer / af / H. P. Holst, / Studios. theol. // Kannst Du nicht Allen gefallen durch Deine That und Dein Kunstwerk, / Mach'es Weningen recht; Vielen gefallen, ist schlimm. / Schiller // Kjöbenhavn / Trykt i det Christensenske Officin ved J. D. Qvist, / Østergade Nr. 52. / 1832.''.</picture>
   </pictures>
</workhead>
<workbody>

<poem id="holst2018030701">
<head>
    <title>Svend Tveskjæg</title>
    <toctitle><num>I.</num>Svend Tveskjæg</toctitle>
    <firstline>Hvor Sundet bredt sig belter</firstline>
    <notes>
        <note>Teksten følger H. P. Holst: <i>Fædrenelandske Romancer</i>, Kbh., 1832, pp. 5-15.</note>
    </notes>
    <quality>korrektur1,korrektur2,kilde,side</quality>
</head>
<body>
<nonum><small><right>Det danske Piger var, som Danmarks Konning Svend</right></small></nonum>
<nonum><small><right>Tveskjæg Frihed gav.</right></small></nonum>
<nonum><small><right><w>J. L. Heiberg.</w></right></small></nonum>

Hvor Sundet bredt sig belter
Om Sjellands Blomsterkyst,
Og Ægir Bølgen vælter
Skumklædt mod Gefions Bryst,
Saa stoltelig en Seiler
Sig nærmer under Øe,
Hvor Kongeborgen speiler
Sig i den blanke Søe.

Fra Borgen Luren gjalder,
Der toner Strengespil,
Kong Svend i Borgens Haller
Et Gilde seire vil;
Hans frækne Kjæmper bænke
Sig om det brede Bord,
Mens Mjøden de iskjænke,
De vexle skjemtsomt Ord.

Rundtom i Hallen lyder
Saa kjække Manddoms-Ord,
Kong Svend sig derved fryder,
Den høie Drot i Nord.
Sligt monne vel ham hue;
Det siger jeg forvist:
Skal der fremstaae en Lue,
Maa Flinten give Gnist!

Et Qvad istemmer Skjalden
Og Egeharpen slaaer.
Da tier Alt i Hallen,
Ei Lyd til Øret naaer.
Saa stor er Sangens Vælde,
Og understærk dens Fryd:
Hjerter som Nordens Fjelde
Maae smeltes ved dens Lyd.

Han qvad om Valhals Guder,
Om Odin, Asathor,
Liig Stormen, naar den tuder
Blandt Klipperne i Nord;
Han qvad om Valhals Qvinder,
Om Frigga, Siofn' og Frei,
Liig Bækken, naar den finder
Blandt Rosenhækker Vei.

Til Harpens Bjørnestrenge
Et Drapa nu han sang.
Af det vil leve længe
I Nord en Efterklang;
Om Viggo, Hrolf qvad Skjalden
Om Skuld's Forræderie, —
Da triner ind i Hallen
En Viking kjæk og frie.

Endt har den gamle Sanger.
Den Viking axler saa
Sit Skind og frem han ganger
For Konningen at staae.
»Hil sidde Du herinde,
Kong Svend, saa fredelig!
Jarl Sigvald dennesinde
Sin Hilsen sender Dig.

»Hans Langskib her er landet.
Han vilde vexle Ord
Med Dig om et og andet,
Men ligger syg ombord.
Hvis derfor Du vil høre
Hvad han vil sige Dig,
Du maa ham laane Øre
Og gjæste ham med mig.« —

Meldte da gammel Kjæmpe:
»Husk Skjaldens Varselsang!
Jeg kan min Tvivl ei dæmpe,
Thi hør mig denne Gang!
Paa Sviig kun Sigvald tænker
Og ei paa ærlig Færd;
Jeg frygter for hans Rænker,
Ei for hans dragne Sværd.« —

»Ja falsk som Skum paa Bølge
Er Vikingjarlens Hu,
Derfor Du ei ham følge!«
Lød trindt i Hallen nu.
Af Harm Kong Svend da lued',
Han frem i Hallen gik,
Og stolt omkring sig skued'
Med vrede Herskerblik.

»Har Ærlighed ei hjemme
Nu meer paa Jordens Land,
Da selv i Nord dens Stemme
Ei længer høres kan;
Og mon det Drotten sømmer,
At skjælve for Bedrag:
Lav er den Sjel, der drømmer
Om Sviig ved Nat, ved Dag!«

Fulgt af sin Kjæmpeskare
Til Stranden gaaer han ned.
Han ahner ingen Fare,
Saa trygt er hvert hans Fjed.
Over den blanke Bølge
Paa Baaden føres han,
Kun Hirdmænd ti ham følge,
Ei Fleer der rummes kan.

Saa piilsnart Baaden glider
Mod Vikingsnekken hen.
»Nu siig, hvor Jarlen lider?
Jeg gjæster ham som Ven.«
Paa Bolstre Sigvald hviler,
Karsk iler han nu hid
Og lumsk i Skjægget smiler,
Men skjuler det med Flid.

»Ha, Sigvald! vilst Du svige
Din Herre og Din Drot?« —
»Vist ei! fra Danmarks Rige
Vi gaae til Jomsborg blot!« —
Af Balgen Svend rev Sværdet,
Hans Øie lynte Død,
Men Jarlen uforfærdet
Med haanligt Smiil udbrød:

»Hvordan, min Drot! Du agter
Dit Liv saa saare slet,
At Du for Alvor tragter
Med <w>Staal</w> at kjøbe det?
Sliig Priis var altfor ringe,
Ja, uhørt fast paa Jord,
En Drot bør ikke tinge,
Thi sværger jeg ved Thor:

»Hvis ei af <w>Guld</w> Du eier
Saameget i Dit Land,
At dermed Du opveier
Dit Legeme paastand,
Saa høit jeg Dig mon skatte,
At ingen anden Priis
Formaaer mig at erstatte.
Min Konge! Dit Forliis.«

Kong Svend ham Ryggen vendte
Med Vrede og Foragt,
Hans Blikke harmfuldt brændte,
Til Hevn stod kun hans Agt;
Da faldt hans vrede Øie
Paa Herthas Blomsterkyst,
Og bøgekrandste Høie, —
<w>Det</w> smeltede hans Bryst!

Mens Dragen snelt bortilte,
Græsfriske Gefions Øe
Saa venligt ham tilsmilte
Alt fra den dybe Søe,
Som Barn tilsmiler Fader
Fra Moders ømme Favn, —
Men han, som det forlader,
Kun føle kan sit Savn!

I Kongens Bryst hver Klage
Ved dette Syn tav stil,
Som Aslaug tav saa fage
Ved Konning Heimers Spil<note>* Der berettes i Sagaen, at da Sigurd og Brynehild vare døde, opholdt deres Datter Aslaug, kun 3 Aar gammel, sig hos Kong Heimer. Da denne frygtede, at man nu ogsaa vilde myrde hende, ligesom hendes Slægt, forfærdigede han en Harpe, der var saa kunstigen sammensat, at Aslaug deri kunde skjules for Alles Øine. Her ernærede han hende en lang Tid med en Løg, som havde den Egenskab, at man længe kunde leve deraf, uden al anden Spise; men naar Barnet græd, da slog han Harpen, og strax tav hendes Klager. Om hendes videre Skjebne see Regner Lodbroks Saga.</note>.
To Perler demantklare
Der faldt fra Danmarks Drot:
Dem Ægirs Døttre bare
Til deres Faders Slot. —

Snart Jarlens Sviig saa vide
Af Rygtet bæres om.
Da blev stor Sorg og Qvide
Hvorhen det Budskab kom:
I Armods trange Bolig,
I Herremandens Borg
Den Danske deler trolig
Sin Konges Fryd og Sorg!

Det var i Efterhøsten.
Naar Solen daled rød,
Ei Nattergale-Røsten
Fra Busken længer lød;
De Fugle smaae paa Qviste
Forstummed fjernt og nær, —
Det var som om de vidste,
Hvad Sorg der hersked her!

Ei heller smilte Lunden
Som forhen sommergrøn.
Thi Danmarks Haab var svunden.
Nu visned den iløn;
Og Blomsten, som sig vugged'
I lune Sommerluft,
Af Sorg nu Kalken lukked'
Og tabte Glands og Duft. —

Saa langsomt sig nu snige
De Timer, Dage hen;
Kong Svend til Danmarks Rige
End kommer ei igjen.
Thi Trofasthed i Barmen
Boer hos den danske Mand,
Og Kjæmpekraft i Armen, —
Men Guld, det fattes han.

Tak være Danmarks Qvinder,
De guldhaarfagre Møer!
Før Danmarks Navn forsvinder
Ei deres Roes uddøer!
De hengav gyldne Spange
Og Armbaand, Hovedguld,
Ja, Fæstensring, skjøndt Mange
Var den af Hjertet huld.

Da næste Vaar nu smilte,
Til Herthas Moderbryst
Kong Svend tilbageilte; —
Hvo deler ei hans Lyst?
Da dufted Bøgelunden,
Og Nattergalen sang:
Saa reent hver Sorg var svunden
Med eet fra Dannevang!

Og end naar Vaaren bygger
Hvert Aar paa Danmarks Øer,
Den altid bringer Smykker
Med til de danske Møer,
Fra Sydens Blomsterhave
En deilig Sommerflor,
For dem, som de bortgave,
De Piger i vort Nord! —
</body>
</poem>

<poem id="holst2018030702">
<head>
    <title>Njörrunga-Slaget</title>
    <!-- TODO: Jeg kan ikke gennemskue titlens fraktur. Mjö eller Njö eller ...? -->
    <toctitle><num>II.</num>Njörrunga-Slaget</toctitle>
    <firstline>Mens Soel i Østerlide alt farver Himlen rød</firstline>
    <notes>
        <note>Mottoet stammer fra Oehlenschlägers <xref poem="oehlen2000032701,1-4"/> fra <i>Nordens Guder</i> (1819).</note>
        <note>Teksten følger H. P. Holst: <i>Fædrenelandske Romancer</i>, Kbh., 1832, pp. 16-24.</note>
    </notes>
    <quality>korrektur1,korrektur2,kilde,side</quality>
</head>
<body>
<nonum><small><right>Et Sagn, fuldt værd at høre</right></small></nonum>
<nonum><small><right>Med gamle Runer staaer;</right></small></nonum>
<nonum><small><right>Laaner mig Eders Øre,</right></small></nonum>
<nonum><small><right>Mens jeg Guldharpen slaaer.</right></small></nonum>
<nonum><small><right><w>A. Oehlenschläger.</w></right></small></nonum>

Mens Soel i Østerlide alt farver Himlen rød,
Fremdukke Vikingsnekker af Issefjordens Skjød,
Liig Svaner sølverhvide, ad Havets blanke Speil
De stolte Snekker glide med hvide Silkesejl.

I lange Rækker styre de opad Issefjord,
Fra Jomsborg hid de stevne, Jarl Sigvald er ombord;
Strutharalds Minni hædrer Dankongen med en Fest,
Og til hans Gravøl Jarlen indbuden er som Gjæst.

I gyldne Plader sidder Kong Svend ved Egebord,
Fast tro'de man at skue den stærke Asathor.
I høien Loft indtræde de Vikinger saa fuus.
Ved Drottens Side Sigvald udstikker fyldte Kruus.

Det sorte Minnibæger med blanken Sølverring
Blandt Kjæmperne i Hallen alt gaaet er omkring;
Fra Sædet nu sig reiser den høie Drot i Nord
Og løfter Bragabægret og mæler disse Ord:

»Med Haand paa Freiersgalten, alt efter gammel Sæd,
Jeg sværger at fordrive af England Ethelread
Og inden trende Vintre at vende hjem med Seir,
Saafremt mig dertil hjælpe den milde Asa-Freir!«

Da blev stort Gny i Hallen, og Sværd paa Skjoldet klang,
Saa kjækt et Løfte hørtes i Norden første Gang.
Misundelig som Loke da Sigvald reiser sig,
Af Mjøden Panden gløder, dog mindes han sin Sviig.

»Heelt svare Løfter gjør Du, dog større nævnes kan:
Jarl Hakon jeg udjager med Magt af Norges Land;
Ei <w>trende</w> Vintre dertil, men <w>een</w> jeg bruger blot,
Saasandt mig Aukthor hjælpe, den høie Thrudvangs Drot!«

Ved dette Løfte Sigvald saa stolt omkring sig seer,
Mens Vagn og Bue Digre og Bjørn og mange Fleer
Gjentage samme Løfte og love samme Færd, —
Men <w>Svend</w> sig stille glæder, thi skarpt er Nordmands Sværd.

De Vikingshelte pløie snart atter Vesterveg<note>* Vesterveg ↄ: Vesterhavet, ligesom Østerveg, Austmarr og Fl. vare Navne paa Østersøen.</note>,
Fra Gjæstebudets Glæder de gaae til Hildursleg;
Mens Tunsbergs Slot de brænde og plyndre Alt paastand,
Snart spørges deres Komme i hele Norges Land.

Ved Hærøe Hakon samler en Flaade sig saa stor,
At aldrig end dens Lige tilforn er seet i Nord;
Did styrer Sigvald sine, knapt eet der er mod tre,
Da monne han vel glemme hovmodigt sig at tee.

I <w>Hjørringviig</w> de mødes. Saasnart det gryer ad Dag
Alt Gjallerhornet lyder, der kalder dem til Slag;
I dunkle Vover Maagen neddukker ængstelig.
Mens Ravn omflyver Masten med hæse Varselsskrig.

Tæt flyver Pileregnen, de lange Kastespjud
Hensuse over Valen og sende Dødens Bud.
»For stærkt de Pile skygge! — udbryde <w>Vagn</w> — Maaskee
Det ei de Nordmænd huer i Øiet os at see.«

Blandt begetsorte Snekker en Drage stoltelig
Med gyldenziret Forstavn paa Bølgen vugger sig;
Dens Skjold i Masten tyder, Jarl Erik er paa den,
Thi styrer Vagn med Roret sin Barde mod den hen.

Ombord paa Drageskibet nu Vagn i vældig Fart
Med Skjold paa Ryggen springer, de Andre følge snart;
Med baade Hænder hugged' da Kjæmperne saa fast.
At Sværdene mon sjunge, og Skjold og Brynje brast.

Rød hvisler Sværdets Tunge og Øxens blanke Blad,
De stolte Nordmænd blegne i dette Birtingsbad.
Med dybe Saar de ligge paa Dækket rundt omkring,
Jarl Erik ene frelses ved et forvovent Spring.

Ei mindre mandigt <w>Bue</w> med sine Skibe fem
Imod den venstre Fylking af Flaaden ganger frem;
Rundtom de Nordmænd segne, hvor Bues Øxe klang,
Vist aldrig før man skued' saa svar Bersærkegang.

Et Hug af Thorkil Midlang ham knuste Munden fast,
Udbrød da Bue Digre: »Vist ikke nu i Hast
De danske Møer vil lyste at kysse Bues Mund,
Dog mener jeg, <w>Du</w> derved skal frydes stakket Stund.«

Saa hug han ham med Øxen til Beltestedet ned
Igjennem Hjelm og Plade; man saae, at han var vred!
Og atter svang han Øxen, det var en blodig Leg,
Hvorhen han endog stevned', i Skarer Nordmænd veg.

I Lunden ganger Hakon, for Seiren gjør han Bøn
Til Helheims onde Magter, og offrer dem sin Søn.
Vildt suste det i Grannen, og Fossen larmed' vred,
Men alle de smaae Blomster de blegnede derved.

I tætte Sløer indhylles den klare Foraarsdag,
Og Aukthors Kiler knittre med vældigt Tordenbrag;
Ran Havets Dyb oprører og venter paa sit Rov,
Mens Stormens Hviin adsplitter den tætte Masteskov.

Dog Jomsborgs raske Kjæmper end mindes hvad de svoer,
Skjøndt Pileregn og Hagel i Øinene dem foer;
Ei længer kan de skimte, hvor deres Fjende stod,
Og Nordrehavet drikker saamangen Kjæmpes Blod.

Thi vreden Nordmand raser vildt hen ad Stridens Vang,
Og Dølen grumt sig hævner med Øxe og med Stang;
Den hvide Skumblomst farves af danske Kjæmpers Blod,
Da høres Sigvalds Stemme, forsvundet er hans Mod.

»Nu flyer, I danske Kjæmper! Hids Seilene i Raae,
Mod Seidværk og mod Galder lidt baader det at staae!«
Fra Valen bort han hasted, saa iilsom var hans Fart,
At Skjold som Aare brugtes, for bort at komme snart<note>* At roe med Skjoldene var almindelig gjængs i Norden. Jvf. Rahbeks og Nyrups Udgave af Danske Viser fra Middelalderen, 1ste Deel, Viserne om Fru GrimhildX, XIV, 15de Vers, og XVI, 17de Vers, samt Noten til det foregaaende.</note>.

Udbrød da Vagn med Harme: »Vist bedre huer Dig,
Du feige Træl, Du Nidding, at lokke Mænd med Sviig,
Og favne bløde Qvinder, end kjæmpe som en Mand!«
En vinget Piil han sendte til Afsked ham paastand.

Fra Slaget bort de flygte, men Bue viger ei,
Blandt norske Kjæmper baner han sig en blodig Vei;
Nu er han træt og mødig, til Hvile stunder han,
Paa Odins Bænk, der veed han, at den han finde kan.

Paa Dækket ved hans Side staae tvende Kister Guld,
Saa rigt et Seiersbytte ham Nornen skjænkte huld.
Ei vil han det forlade, det tyktes ham en Skam
Om, naar han faldt, en Nordmand da skulde arve ham!

Saa sprang han overborde, en Kiste i hver Arm,
Og over ham tillukked' sig Bølgerne med Larm.
En gammel Saga melder, at end man man ofte her
En Lindorm har seet ruge i Aftensolens Skjær<note>* See Bjarnes Jomsvikinga-Drapa: Ofte kunne siden / Modige Folk der see en / Skrækkelig Orm paa Sundet / Over Guldet ruge.</note>.

Nu Vagn var kun tilbage, saa mandeligt han slog
Med sine treti Kjæmper og mangen Helt han vog,
Dog mod den vilde Søegang ei Dæmning holder Stand,
Med Skjoldene de klemmes og bringes saa iland.

Tæt bundne til hverandre de vente deres Død
Med uforfærdet Mine, ei mindste Klage lød;
De Manddoms-Ord her taltes, alt under Øxens Slag,
I Folkets Mund vil leve til Danmarks sidste Dag<note>* Jvf. samme Drapa: Modige Helte mælte / Manddoms-Ord blandt Fjender, / Længe de kjække Ord skal / Leve i Folkemunde!</note>.

Med Øxen Thorkil Leira mod Bjørn først skynder sig.
»Hvad tykkes Dig om Døden?« »Heelt vel den tykkes mig,
Thi for at døe med Ære, er jeg jo herhen bragt,
Men, Thorkil, Du skal leve med Skjændsel og Foragt.«

Ham Thorkil Leira hugged'. Nu samme Spørgsmaal han
Gjentager til en Anden, som svarer ham paastand:
»Tidt lysted mig at vide, hvad nu jeg troer kan skee,
Om og en Mand kan rolig sit eget Dødshug see;

Hvis derfor blot jeg blinker, naar Du mig hugger nu,
Jeg kaldes vil en Nidding, langt større selv end Du!«
Bred Thorkil til ham hugged', ei blinkte Øiet da,
Men stirred' fælt paa Jarlen, som skyndte sig derfra.

Nu kom han til en Yngling, hvem Lokken silkeblød
I gyldenlyse Bugter om Skuldrene flød.
»Ret gjerne døer jeg, Herre, hvis jeg Dit Løfte faaer,
At ei med Blod Du pletter mit lange gule Haar!«

Paa Jarlens Vink en Hirdmand om Haanden Haaret snoer,
Et Ryk gier Ungersvenden, da Øxen mod ham foer,
Saa Haand fra Armen skiltes. Med listigt Smiil da spør'
Den Ungersvend: »Hvo glemte sin Haand i Haaret før?«

Mod Vagn nu Thorkil ilte. »Lidt ræd Du synes mig!
Mon Døden ei Dig huer?« — »Jeg svoer at dræbe Dig,
Og sove hos Din Datter, den væne Ingeborg,
At ei jeg det kan holde, det fylder mig med Sorg.«

Hen mod ham Thorkil styrter. Nu mærkte Vagn, det gjaldt.
Foran ham han sig kaster, til Jorden Thorkil faldt,
Og med hans egen Øxe da Vagn ham hugged ned.
»Nu har jeg dog fuldbyrdet det Halve af min Eed!«

Hidtraadte da Jarl Erik: «Alt nok af Blod der flød,
Til at jeg skulde ville saa tapper Kjæmpes Død;
Gak hjem med Dine Venner! Jer Daad ei glemmes vil,
Mens blot et Glimt i Norden af Oldtids Kraft er til.«
</body>
</poem>

<poem id="holst2018030703">
<head>
    <title>Knud Lavard</title>
    <toctitle><num>III.</num>Knud Lavard</toctitle>
    <firstline>Der risler en Kilde i Haraldstedskov</firstline>
    <notes>
        <note>Teksten følger H. P. Holst: <i>Fædrenelandske Romancer</i>, Kbh., 1832, pp. 25-31.</note>
    </notes>
    <quality>korrektur1,korrektur2,kilde,side</quality>
</head>
<body>
<nonum><small><right>Hvad Tidens er, det maa forgaae,</right></small></nonum>
<nonum><small><right>Hvad Livets er maa leve.</right></small></nonum>
<nonum><small><right><w>Chr. Wilster.</w></right></small></nonum>

Der risler en Kilde i Haraldstedskov
    Blandt Roser, saa dunkle, saa røde,
Vel Vinteren kommer og henter sit Rov,
    Men Vaaren paany seer dem gløde;
I Secler gaaer Kilden sin eensomme Gang,
Og altid den nynner en sørgelig Sang,
    Men hvad den kun dunkelt fortæller,
    Derom os Historien mælder.

Det var ved den hellige Julefest,
    Af Riim stod Træerne hvide;
<w>Knud Lavard</w> laer sadle sin abildgraa Hest,
    Til Haraldstedskov vil han ride;
Did har Hertug Magnus et Stevne ham sat.
Dog siger sin Viv han først tusind Godnat:
    I Hjertet hun ængstes saa saare,
    Og Øiet mon svømme i Taare.

Hun kryster ham tæt til sit bankende Bryst:
    »Ak rid ei, min Husbonde kjære!
Jeg drømte i Natten, mens Alting var tyst,
    En Mand Dig viste stor Ære;
Men da han Dig favned', en Slange jeg saae,
Som fast Dig omsnoede i Krumninger smaae,
    Og, medens Du vred dig af Smerte,
    Den bored' sin Braad i Dit Hjerte.«

Mildt klapper han hende paa hviden Kind:
    »Hvor kan dog min Ingeborg frygte?
Og om jeg end fredløs som Skovens Hind
    Til vildsomste Krat maatte flygte,
Saa har dog ei Danmark en eneste Søn,
Der dræbte Knud Lavard for Stimandsløn,
    Hvor kunde da Sligt sig hænde?
    Desuden er Magnus min Frende!«

Saa rider han bort paa sin Abildgraa,
    En Ungersvend red ved hans Side.
»Vist neppe før Midnat tilbage vi naae,
    Alt rødmer jo Vesterlide!« —
Den Ungersvend sukker saa stille, tyst:
»Ak, bandt mig ei Eden, jeg letted' mit Bryst!
    En Vei han snarlig maa drage,
    Hvorfra han ei kommer tilbage.«

»Hvi sukker Du saa, Du bolde Svend?«
    Knud spørger og sagtner sin Ganger.
»Mig tykkes, jeg skulde dig kjende igjen.
    Du est jo den saxiske Sanger
Ung Sivard, hvem Magnus nys sendte til mig.
Nu siig da, hvad Hjertesorg trykker vel Dig?« —
    »Ak, Herre! naar I derom spørger,
    Hvad Under da vel, at jeg sørger!«

»Forblommet Du taler. Jeg ei dig forstaaer,
    Ei heller din Flugt kan jeg følge,
Men seer Du, hvor deiligt hist Solen nedgaaer
    Og flukkes i kjølige Bølge.
Du est jo en Sanger, har Sands jo for Sligt,
Saa glæd Dig og see dog hvor yndeligt
    End Glandsen i Vesten mon gløde,
    Liig Mindet, der følger den Døde.« —

»Men naar den forsvinder, paa Mark og Vang,
    Da lægger sig Natten øde.« -
»Men Natten er aldrig saa sort og lang,
    Der følger jo Morgenrøde.« —
»Ak, Herre! jeg kjender en Nat saa sort,
Til den gaaer Vei gjennem Dødens Port,
    Der lyser ei Stjernernes Skare,
    Der gryer aldrig Dagen den klare!«

Knud Lavard henrider saa tankefuld,
    Alt under de nøgne Linde.
»Nu syng os en Vise, rør Strengenes Guld,
    Maaskee da de Tanker forsvinde!« —
»Jeg <w>kan</w> ei! Mon aldrig om Vaaren I saae,
En Nattefrost dræbte de Blomster smaae,
    Saaledes et Giftpust fortærte
    Hver Spire til Sang i mit Hjerte.« —

Saa rider han sorgfuld ad Veien frem:
    »O turde jeg blot ham advare!
En Vise jeg synge dog vil fra mit Hjem,
    Maaskee da han ahner sin Fare!« -
Saa qvad han en Sang om Frue Grimhilds Sviig,
Og om hendes Brødres blodige Liig<note>* Den bekjendte Fortælling om Fru Grimhild, der lokkede sine Brødre Folkvar og Haagen til sig paa Hveen og lod dem ynkeligen myrde. See herom: Danske Viser fra Middelalderen og Fortalen til Samme af Andreas Velleius.</note>.
    »Den Vise jeg tidt hørte qvæde,
    Men aldrig den voldte mig Glæde!

»Alt Fuldmaanen hist over Skoven staaer,
    Den Skov, den maa jeg vel kjende,
Den minder mig om mine Barndomsaar, —
    Men hist seer jeg Magnus, min Frende,« -
— »Saa har han den skuet for sidste Gang,
Og jeg maatte synge hans Svanesang!
    O Himmel! Hvo frelser den Arme?
    Du hellige Christ Dig forbarme!« —

»Saa kommer Du dog, min Frende kjær!«
    Tilraaber ham Magnus med Varme.
»Fast havde jeg længer ei Haab om her
    At slutte Dig i mine Arme.« —
— »Men hvi est Du væbnet fra Isse til Taae?« —
»En Voldsmand mig mon efter Livet staae;
    Jeg svoret har grumt mig at hevne,
    Det bliver et blodigt Stevne.« —

»O Magnus! giv ikke Forbittrelsen Rum,
    Husk paa hvilken Festdag vi feire!
Har Nogen Dig krænket, saa veer ikke grum,
Med Mildhed Du vil ham beseire!« —
»Ha! beed ei for Andre, men beed for Dig selv,
Dig er det jeg søger, thi beed og skjælv!
    Mig skalst Du ei Guldkronen røve,
    Ei heller med Fromhed bedøve!« —

Af Frendehaand myrdet Knud segner saa brat,
    Med Blikket mod Stjernevrimlen;
Hans Dødssuk henveires i sorten Nat,
    Men høit det raaber mod Himlen;
Og der hvor man udgjød hans Hjerteblod,
Der udsprang en Kilde ved Bøgens Rod,
    Did Halte og Blinde hendrage,
    Og karske de vendte tilbage.

Alt risler den Kilde i syvhundred Aar
    Med sørgeligt Nyn gjennem Lunden,
Og Roserne spire hver kommende Vaar,
    Men Lægedomskraften er svunden;
<w>Den</w> Tiden har røvet, men om end i Nord
Af Skov og af Kilde udslettes hvert Spoer,
    Dog aldrig i Danmark vil svinde
    Knud Lavards hellige Minde! —
</body>
</poem>

<poem id="holst2018030704">
<head>
    <title>Otto Rud</title>
    <toctitle><num>IV.</num>Otto Rud</toctitle>
    <firstline>Med tvende Skibe stikker</firstline>
    <notes>
        <note>Teksten følger H. P. Holst: <i>Fædrenelandske Romancer</i>, Kbh., 1832, pp. 32-36.</note>
    </notes>
    <quality>korrektur1,korrektur2,kilde,side</quality>
</head>
<body>
<nonum><small><right>Vort Fødeland var altid rigt</right></small></nonum>
<nonum><small><right>Paa raske Orlogshelte.</right></small></nonum>
<nonum><small><right><w>K. L. Rahbek.</w></right></small></nonum>

Med tvende Skibe stikker
Herr <w>Otto Rud</w> i aaben Søe,
Tre svenske Orlogsbrigger
Han søger under Øe.

Ved Rügen han dem møder,
Dog er der ikke tre, men ni,
Af Kamplyst strax han gløder
Og lægger sine bie.

Rundt om ham Svensken giver
Paa hver en Hilsen tifold Svar;
For Sligt ei vred han bliver,
Mens end han Kugler har.

Forskudt' er Toug og Stænger,
Og knækket er den ene Mast,
I Stykker Seilet hænger,
Dog staaer han lige fast.

»Stryg Flaget nu!« — saa byder
Med Hurra Svensken ham paastand.
»Isænk jeg nødigt skyder
Saa vakker Orlogsmand.« —

»Ha, skyd Du kun!« han svarer,
»Thi her ombord er Otto Rud.
Ei store Ord Du sparer,
Saa spar ei heller Skud.«

Det glatte Lag han sender,
Dog snart ei meer han modstaae kan;
Mens Skibet bag ham brænder,
Til Sverrig føres han.

I Riddersalen sidder
Kong <w>Erik</w> strunk paa gyldne Stoel,
Rundtom staaer Hirdmand, Ridder,
Som Straaler om en Soel.

Med raske Skridt nu træder
Herr Otto Rud i Salen ind,
For Kongen han sig steder
Med roligt Smiil paa Kind.

»Hvo est Du, som Dig nærmer
Til Kongen med saa dristig Hu?
Troe ei, at Sligt Dig skjærmer!
Siig frem, hvad hedder Du?« —

»Mit Navn vist ei Dig huer,
Det hæsligt i Dit Øre klang,
Da <w>Mageløs</w> i Luer
Og Røg i Luften sprang!« —

»Ha, Otto Rud!« udbryder
Kong Erik. »I mit eget Land
Du ved Dit Værk Dig fryder,
Saa est Du Dødsens Mand!«

Fra Lænden lynte Sværdet,
De Hofmænd blegned' brat af Frygt,
Men Rud stod uforfærdet
Og smilede saa trygt.

»Hvi tøver Du?« han taler —-
»Dit Hug jeg roligt vente tør;
Troe ikke, at jeg praler,
Sligt ingen Sømand gjør.

»Naar Havets Grund oprøres,
Og dybt den vilde Søgang gaaer;
Mens Stormhviin rundtom høres,
Ei Fladen stille staaer;

»Saadan er Sømands Tale,
Naar i hans Bryst det stormer vildt,
Og Harm mon Kinden male,
Ei Talen falder mildt.

»Til Smigerord Dit Øre
Er vant, som kildre kan Din Hu;
Nu Andet fik Du høre,
Og derfor vredes Du!« —

Den Tale klang lidt fremmet,
Ved den de Hofmænd larmed' fælt,
Men Erik traad beskjæmmet
Hen til den djerve Helt.

»Din Frihed har Du atter.
Brug kun Dit Sværd mod mig igjen!
Jeg ærlig Fjende skatter
Langt meer end troløs Ven.« —
</body>
</poem>

</workbody>
</kalliopework>

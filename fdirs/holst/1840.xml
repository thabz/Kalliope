<?xml version="1.0" encoding="UTF-8"?>
<!DOCTYPE kalliopework SYSTEM "../../data/kalliopework.dtd">
<kalliopework id="1840" author="holst" status="complete" type="poetry">
<workhead>
   <title>Digte, første Samling</title>
   <year>1840</year>
   <notes>
      <note>Stavemåde og tegnsætning følger samvittighedsfuldt originaludgaven, H. P. Holst: <i>Digte</i>, Første Samling, C. A. Reitzel, Kbh., 1840.</note>
      <note>Noter med en foranstillet asterisk er Holsts egne.</note>
   </notes>
   <pictures>
       <picture type="titlepage" src="1840-p1.jpg">Titelbladet til første del af <i>Digte, første Samling</i> (1840) lyder ,,Digte / af / H. P. Holst. // Første Samling. // Kjøbenhavn. / Forlagt af Universitetsboghandler C. A. Reitzel, / Trykt i Bianco Lunos Bogtrykkerie. / 1840.''</picture>
   </pictures>
</workhead>
<workbody>

<section>
<head>
    <title>I. Livsforaar</title>
</head>
<content>

<poem id="holst2018030501">
<head>
    <title>Før og Nu</title>
    <firstline>Et Billed jeg for Dig stiller</firstline>
    <notes>
        <note>Teksten følger H. P. Holst: <i>Digte</i>, Første Samling, C. A. Reitzel, Kbh., 1840, pp. 1-6.</note>
    </notes>
    <quality>korrektur1,korrektur2,kilde,side</quality>
</head>
<body>
Et Billed jeg for Dig stiller.
    Himlen er reen,
Og Solstraalen muntert spiller
    Paa Blad og paa Green.

Dog tro ei, mit Liv har formet
    Sig altid saa mildt
Ak nei, det har tidligt stormet
    Heftigt og vildt.

Før vilde jeg tidt forsage:
    Nu er jeg i Havn
Og seer med et Smiil tilbage
    Paa min Ungdoms Savn.

Før troede jeg tidt, at jeg kunde,
    Flyve som Ørn
Over Bjerge, Søer og Sunde,
    Over Krat og Tjørn;

Nu er - jeg troer, til min Lykke -
    Svalen min Fugl:
Som den under Tag kan jeg bygge
    Ydmygt mit Skjul;

Som den jeg krydser og svæver
    I snever Kreds,
Ei høit jeg fra Jord mig hæver.
    Dog er jeg tilfreds!

Som den jeg finder paa Marken
    Stundom et Straa
Og pynter, som Lov paa Barken,
    Dermed min Vraa.

Som den jeg flagrer i Vaaren
    Glad over Vang
Og qviddrer - dertil er jeg baaren -
    Sparsomt en Sang.

Den Ovidder, min Ven, Du fatter,
    Det simple Sprog, -
Og om Du ei hørt det skatter,
    Du hører det dog.
</body>
</poem>

<poem id="holst2018030502">
<head>
    <title>Amor triumphans</title>
    <firstline>Nu lytter! Min Musa synger</firstline>
    <notes>
        <note>* Skrevet til en Melodie af Frølich.</note>
        <note>Teksten følger H. P. Holst: <i>Digte</i>, Første Samling, C. A. Reitzel, Kbh., 1840, pp. 7-8.</note>
    </notes>
    <quality>korrektur1,korrektur2,kilde,side</quality>
</head>
<body>
Nu lytter! Min Musa synger
Amors Bedrift.
Du Stakkel, hvem Sorgen tynger,
Tankerne stift!
See Aftnen er smuk, og Guden nær!
Han hilser os hist i Stjerneskær
Og bringer med sig Klynger
Af straalende Seirs-Trophæer.

Som Hyldest ham Ares rakte
Modløs sin Hjelm;
Og ydmyg sin Thyrsus bragte
Bacchus, den Skjelm;
Poseidon, den gamle Graaskæg god,
Beseiret sin Trefork gav til Bod, -
Selv Phøbus Lyren lagde
Som Offer for Amors Fod.

I <w>Himlen</w> er ei hans Lige -
Daarer! og I
Tør vove mod ham at krige?
Hylder ham, thi
Hvad tænker I arme Stakler paa!
Skal ikke Jer Hyldest han forsmaae,
Saa offrer <w>ham</w>, den Rige,
Det Bedste hvad I formaae!

Thi læg for hans Fod, o Maler,
Pensel, Palet!
Og Du, som fra Scenen taler,
Krandsen ham flet!
Din Pen, o Digter, Du vie ham!
Hver bringe sit Offer uden Bram!
En gammel Gjeld betaler -
I skylde det Bedste ham!
</body>
</poem>

<poem id="holst2018030503">
<head>
    <title>Skovbal</title>
    <firstline>Sangfuglen tier</firstline>
    <notes>
        <note>* Componeret af Hansen.</note>
        <note>Teksten følger H. P. Holst: <i>Digte</i>, Første Samling, C. A. Reitzel, Kbh., 1840, pp. 9-10.</note>
    </notes>
    <quality>korrektur1,korrektur2,kilde,side</quality>
</head>
<body>
        Sangfuglen tier.
        Gange og Stier
Vrimle i Skoven af pyntede Folk;
        Unge og Gamle
        Muntert sig samle
Hist, hvor Musiken er Hjerternes Tolk.
        Hør, hvor det klinger,
        Lystigt sig svinger
Pigernes lette, deilige Flok;
        Hvorhen jeg skuer.
        Fare mig truer.
Blussende Kinder og flagrende Lok.

        Ha, hvilke Blikke!
        Tænker dog ikke,
Deilige Piger, at Amor er død:
        See, han gjenfødes,
        Naar Øine mødes,
Og naar en Kind ved et Haandtryk bli'er rød!
        Lyst uden Lige!
        See blot, hist snige
To sig til Skovens Fortykning - ah ha!
        O lad det være!
        Vogter Jer, Kjære!
Frygter for Pan - og den vrantne Mama!

        Hør Violinen!
        Fy, hvilken Hvinen!
Der sprang en Streng - hvilken Jammer og Nød!
        Solen bag Skoven
        Kysser alt Voven,
Skjuler sin blussende Kind i dens Skjød -
        Hvorfor forlade
        Sværmen den glade?
Havde Du seet, hvad mit Øie <w>nu</w> saae,
        Straalende Stjerne,
        Vistnok Du gjerne
Dvæled lidt længer paa Himmelens Blaae.
</body>
</poem>

<poem id="holst2018030504">
<head>
    <title>Aftenvandring</title>
    <firstline>Vi vandre, hvor Gangstien slynger</firstline>
    <notes>
        <note>Teksten følger H. P. Holst: <i>Digte</i>, Første Samling, C. A. Reitzel, Kbh., 1840, pp. 11-12.</note>
    </notes>
    <quality>korrektur1,korrektur2,kilde,side</quality>
</head>
<body>
Vi vandre, hvor Gangstien slynger
Sig gjennem den grønne Vang;
I Busken en Nattergal fløiter
Melodisk sin Aftensang;

Paa Bladene Maanen spiller
Og titter i Busk og Krat,
Som vilde den ønske hver Skabning
Til Afsted god rolig Nat;

Og Vinden med Blomsterne hvisker, -
Den snurrige, gamle Fyr
De søvnige Smaa fortæller
Vel tusinde Eventyr;

En Stjerne til Floden beiled
Og Kys af Bølgerne fik, -
Men vi, vi vandre saa tause
Og vexle sørgmodige Blik:

Thi ude paa Floden sqvulper <!-- sqvulper er godt nok... -->
En Baad ved den gamle Bro.
I Baaden er Fader og Moder,
De vente med Længsel os To.

Og hist paa den anden Side,
Hvor Stien om Taarnet sig snoer,
Der ligger den lave Bolig,
Hvori hun bygger og boer.
</body>
</poem>

<poem id="holst2018030505">
<head>
    <title>Taarnet</title>
    <firstline>Jeg stirred ned fra Taarnets Tinde</firstline>
    <notes>
        <note>Teksten følger H. P. Holst: <i>Digte</i>, Første Samling, C. A. Reitzel, Kbh., 1840, pp. 13-15.</note>
    </notes>
    <quality>korrektur1,korrektur2,kilde,side</quality>
</head>
<body>
Jeg stirred ned fra Taarnets Tinde
Paa Byen og den sølvblaae Fjord,
Paa Haven med de grønne Linde
Og Huset, hvor den Hulde boer.

En Gubbe snaksomt mig fortæller
Om Høienløft og Jomfrubuur,
Om Fængselsluft i sorten Kjælder
Og Taarne syv bag sjunkne Muur.

Mod Syden han mig Porten viser,
Hvor Konning Volmer steg til Hest,
Ak, af de blanke Marmorfliser
Forsvunden er den sidste Rest!

Og hist, hvor Bakken let sig skraaner,
Bevoxet sparsomt kun med Træer,
Til hvilke Aftensolen laaner
Et dæmrende Erindringsskjær;

Hist, siger han, mod Østerlide
De blonde, ranke Ungmøer sad,
Baldyrede med Hænder hvide
Og Spolen slog i gyldne Lad.

En anden Luft mig her omvifter!
Af Fortids Luer Glimt og Lyn
Jeg skuer her, - men Scenen skifter
Hist møder mig et andet Syn!

En Fløite ved to Læber røde,
To Hænder, lilliehvide, smaa,
En Krands af Lokker silkebløde,
To Øine, deilige og blaae!

Hvor Æbletræet Blomstersneen
Nedryster rundtom Stammens Fod,
Hun sidder ensomt i Alleen,
Det smekkre, fine Rosenblod. <!-- Rosenblad] Rosenblod ? -->

Hun er saa rank som Poppelpilen,
Saa foraarsdeilig, varm og blød,
Saa flygtig, let som Vandets Ilen,
En Maiblomst, duftende og sød!

Forgjeves atter jeg fremkaldte
En svunden Tid, - kun Dig jeg saae!
Og Alt, hvad Gubben mig fortalte.
Jeg hørte længer ei derpaa;

Thi skjøndt mig Taarnets Høide røved
Din Fløites Klang, dit Øies Blik,
Det var dog, som dens Toner døved
Hvert Ord, der fra hans Læber gik.
</body>
</poem>

<poem id="holst2018030506">
<head>
    <title>Tasso</title>
    <firstline>I Havestuen sad vi. Det var silde</firstline>
    <notes>
        <note>Der sigtes til Goethes skuespil <i>Torquato Tasso</i> (1790) om den <a poet="tasso">italienske digter</a> med samme navn.</note>
        <note>Teksten følger H. P. Holst: <i>Digte</i>, Første Samling, C. A. Reitzel, Kbh., 1840, pp. 16-17.</note>
    </notes>
    <keywords>goethe,tasso</keywords>
    <quality>korrektur1,korrektur2,kilde,side</quality>
</head>
<body>
I Havestuen sad vi. Det var silde,
Igjennem Buevinduet paa Altanen
Faldt Maanens Lys, det sværmeriske blide,
Og sagte vifted Poplen og Platanen.

Jeg læste ved det hvide Skjær af Lampen
For hende Goethes Tasso, og jeg glemte,
Beruust af Digtets underfulde Skjønhed,
De Sorger, der min egen Sjæl forstemte.

Jeg var just ved det Sted, hvor vildt, begeistret,
Den arme Digter, af sin Qval fortæret,
Prindsessen første Gang den Flamme tilstod,
Der hemmeligt, dybt i hans Indre gjæred;

Og Sprogets Høihed rev mig hen. Hvo mægter
At modstaae disse Toner, der fortrylle?
Min Kind, mit Øie brændte, og min Stemme
Fik Udtryk, Følelse og Klang og Fylde.

Da faldt mit Blik paa hende. Dybt bevæget
Hun lytted til og anede vist ikke,
Hvor blidt, hvor drømmende hun havde fæstet
Paa mig de lyse, genialske Blikke;

Men jeg, jeg følte dybt, hvordan de brændte!
For første Gang begreb jeg, hvorfor denne
Af alle Scener mest mig maatte gribe, -
For første Gang begreb jeg det hos hende.

Forstod hun mig? Jeg saae, hun havde bøiet
Tilbage Nakken imod Sophapuden;
Mod Brystet grædende hun pressed Haanden,
Et svagt, et ringe Værn mod Elskovsguden.

Men intet Ord forraadte hvad jeg følte,
Forstummet var min Læbe og mit Øie!
For mig jo havde Digtet talt, - hvi skulde
Til Kildens rige Væld jeg Draaber føie?

Jeg læste videre ved Lampens Lue.
Igjennem Buevinduet paa Altanen
Faldt Maanens Straaleskjær, det kydste, rene,
Og venligt vifted Poplen og Platanen,
</body>
</poem>

<poem id="holst2018030507">
<head>
    <title>Bønnen</title>
    <firstline>Den lille Viser paa Elleve staaer</firstline>
    <notes>
        <note>Teksten følger H. P. Holst: <i>Digte</i>, Første Samling, C. A. Reitzel, Kbh., 1840, pp. 18-19.</note>
    </notes>
    <quality>korrektur1,korrektur2,kilde,side</quality>
</head>
<body>
  Den lille Viser paa Elleve staaer;
  Hun løser det brune, glindsende Haar;
I fyldige Lokker det let nedruller
Over Hals og Bryst og den runde Skulder;

  Hun løser af Halsen med hviden Haand
  Det skinnende, sneehvide Perlebaand.
Jeg stod just i Døren til Dagligstuen
Og bukked og sagde Godnat til Fruen.

  - Hun sad derinde og læste i Ro,
  Lytted ei til, hvad vi sladdred, vi To. -
Saa greb jeg langsomt til Hatten og Stokken
Og kasted et langsomt Blik paa Klokken.

  Det er dog ret underligt, det Levvel.
  Det gaaer fast med det som med gammel Gjæld;
Man taler vel tidt om at afgjøre Sagen,
Opsætter dog helst det til næste Dagen.

  Vi havde gjentaget det Ord saa tidt,
  Men endnu var jeg dog lige vidt;
Det var, som mangled der endnu Noget,
Dog kunde jeg ikke ret ud med Sproget.

  Hun rakte mig Haanden, det søde Barn,
  Ak, stærkere bandt mig alt Lokkernes Garn!
Jeg greb dem begge, - hun bort sig bøied, -
Jeg saa hende bedende ind i Øiet.

  Jeg vovede Bønnen: det første Kys.
  Den Kind, der smilte saa barnligt nys,
Undseelsens flammende Rødt beaanded!
Forvirret hun leged med Perlebaandet.

  Hun nedslog Øiet. O hvor var hun smuk!
  Dette døende Smiil, dette halvqvalte Suk!
Undseelig en Perle af Snoren hun pilled: -
<i>Strax alle de andre i Skjødet trilled.</i>

  Da døde Smilet, og Taarernes Flod
  Flux trængte sig frem. <w>Jeg hende forstod.</w>
Jeg trykked et Kys paa de hvide Hænder, -
Hvad Kys betyder først nu jeg kjender.
</body>
</poem>

<poem id="holst2018030508">
<head>
    <title>Horoscopet</title>
    <firstline>Er Du saa overtroisk, Kjære?</firstline>
    <notes>
        <note>Teksten følger H. P. Holst: <i>Digte</i>, Første Samling, C. A. Reitzel, Kbh., 1840, pp. 20-21.</note>
    </notes>
    <quality>korrektur1,korrektur2,kilde,side</quality>
</head>
<body>
,,Er Du saa overtroisk, Kjære?''
- ,,,,Jeg veed ei, kald det hvad Du vil,
Men en usynlig Magt mig fængsler
Til dette gyldne Skuespil.
Jeg <w>kan</w> ei slippe denne Tanke,
Jeg troer, at disse Stjerners Pragt
Ei nøies med at lyse for os,
Men med vor Skjæbne staae i Pagt.

Siig selv, min Ven! Kan Du da nægte;
Er det ei trøstende og smukt
At troe sin Fremtid fuldt opskreven,
Høit oppe over Skyens Flugt,
Paa Himlens Blaae med gyldne Lettre: -
En Skrift, som ikke Regn og Slud
- Og Storm og Lyn,- men kun <w>Guds Finger</w>
<w>Formaaer igjen at slette ud?</w>''''

''Jeg gi'er Dig Ret. Og jeg, Veninde
Er Stjernetyder, kan Du troe;
Men hvad Du seer i Himlens Tusind,
Det læser jeg i dine To:
Thi da mit Horoscop jeg stilled
Lidt ængstlig. Du! da saae jeg fro,
At al min Fremtids Held og Lykke
Var knyttet fast til disse To.''

,.
</body>
</poem>

<poem id="holst2018030509">
<head>
    <title>Jordbærrene</title>
    <firstline>Siig, holder De af Jordbær</firstline>
    <notes>
        <note>Teksten følger H. P. Holst: <i>Digte</i>, Første Samling, C. A. Reitzel, Kbh., 1840, pp. 22-23.</note>
    </notes>
    <quality>korrektur1,korrektur2,kilde,side</quality>
</head>
<body>
,,Siig, holder De af Jordbær,
Naar selv De skal dem plukke?''
- Naturligviis! Jeg elsker
Det Blomstrende og Smukke. -
,,Nu vel! saa viid, min Herre!
Bag disse Brombærhækker
- Saa taler hun med Pathos -
Et Jordbærland sig strækker.

,,Vil Landet De betræde,
Det rige, det forjættede,
- Straahatten hun med Gratie
Af Lokkefylden lettede -
Saa see, det staaer alt aabent!'' -
En Brombærgreen hun bøied
Tilside, og hun saae mig
Saa muntert ind i Øiet.

En broget Fugleskræmsel
Kneiste paa Jordbærvolden;
Paa den hun hængte Shawlet
Og Hatten, Parasollen;
Og om de rige Lokker,
De tunge, gyldenlyse.
Det hvide Tørklæd bandt hun
Mod Solen som en Kyse.

Hun knælte ned saa yndigt,
Hun bar sig ad saa nydeligt!
Min Rolighed var borte,
Det mærkede jeg tydeligt!
Jeg saae paa hendes Læber
Og Bærrene, - hun rakte
Undseeligt mig <w>de første:</w>
O Himmel, hvor de smagte!
</body>
</poem>

<poem id="holst2018030510">
<head>
    <title>Forraad os ei</title>
    <firstline>Forraader ei, I gamle Bøge</firstline>
    <notes>
        <note>Teksten følger H. P. Holst: <i>Digte</i>, Første Samling, C. A. Reitzel, Kbh., 1840, p. 24.</note>
    </notes>
    <quality>korrektur1,korrektur2,kilde,side</quality>
</head>
<body>
,,Forraader ei, I gamle Bøge,
- Hun hvisker ømt - os stakkels To,
Saa skal vi ofte Jer besøge,
Vor Sorg, vor Glæde Jer betroe!

Du lille Bæk, der muntert iler
Med lystig Snak til Floden hen!
Husk, i Dit Skjød vor Lykke hviler -
Letsindigt ei Du røbe den.

Og Dig anraaber jeg, o Stjerne,
Forraad os ei! - Man har mig sagt,
At Du er tro, og at du gjerne,
Hvor Læber mødes, holder Vagt.

Dog om vor Elskovs Fryd og Smerte
Af dem ei røbes fjernt og nær -
Hvad værner mod mit eget Hjerte?
Min værste Fjende sidder der.'' -
</body>
</poem>

<poem id="holst2018030511">
<head>
    <title>Bien</title>
    <firstline>Blandt blomstrende Sirener og Gyldenregn hun sad</firstline>
    <notes>
        <note>Teksten følger H. P. Holst: <i>Digte</i>, Første Samling, C. A. Reitzel, Kbh., 1840, pp. 25-26.</note>
    </notes>
    <quality>korrektur1,korrektur2,kilde,side</quality>
</head>
<body>
Blandt blomstrende Sirener og Gyldenregn hun sad <!-- Syrener] Sirener ? -->
Og læste i et lille og tætbeskrevet Blad;
Hun læste saa opmærksomt og standsede saa tidt,
Hun kyssed det saa inderligt - da saae jeg, det var mit.

,,Hør, sagde hun, jeg tænker paa de mange kjønne Ord,
Du har lagt mig paa Læben, lig en blomstrende Flor,
Og tænker paa, om ogsaa jeg alt det har sagt,
Som her Du har iført saa pyntelig en Dragt.

,,Vel synes mig, at Meget jeg kjender godt igjen,
Og dog er der selv deri noget Fremmed, min Ven!
Ja mangen frygtsom Tanke, som aldrig jeg gav Luft,
Staaer her som Blomst udfoldet med Farve og med Duft.''

- Jeg afbrød hende: ,,Seer Du den lille Bi, der hist
Surrer om Levkøien og den slanke Rosenqvist
Og suger Blomsterstøvet snart hist og snart her
Og bringer det til Kuben og forarbeider det der.

Just saadan, min Veninde! suger jeg hver Stund
Blomsterstøv af Talen, der strømmer fra din Mund,
Og bringer det til Kuben, til Hjertet, i hvis Vraa
Til Toner det forvandles, der til dit Hjerte gaae.
</body>
</poem>

<poem id="holst2018030512">
<head>
    <title>O lad dem flagre!</title>
    <firstline>O lad dem flagre, som de vil</firstline>
    <notes>
        <note>* Componeret af J. C. Gebauer.</note>
        <note>Teksten følger H. P. Holst: <i>Digte</i>, Første Samling, C. A. Reitzel, Kbh., 1840, pp. 27-28.</note>
    </notes>
    <quality>korrektur1,korrektur2,kilde,side</quality>
</head>
<body>
  O lad dem flagre, som de vil,
Og vifte let for Vindens Vinge!
Hvorfor med Baand og Fletning tvinge
  De rige Lokkers muntre Spil?
See, frit for Vinden Skoven suser,
  Frit bølger Korn i Solens Ild,
Og Søens Bølge frit sig kruser, -
  O lad dem flagre, som de vil!

  Du veed - hvad tidt jeg har Dig sagt -
At naar mit Øie, træt og sløvet
Af Livets Armod, faldt bedrøvet
  Paa dine Lokkers gyldne Pragt,
Da kom der Ild i Ord og Tanke,
  Da flygted Mismod fra mit Blik,
Og varmt mit Hjerte maatte banke
  Ved al den Rigdom, som Du fik!

  Du veed, i disse Lokkers Net
Har tidt min Tanke sig forvildet,
Og der, i gyldne Lænker hildet,
  Som fangen Fugl sig flagret træt.
I dette Guldhav den neddukked,
  Men mangen Tanke, mangen Drøm
Har og, Veninde! blidt sig vugget
  Paa dine Lokkers gyldne Strøm.

  Om Kind og Skulder, Hals og Bryst
I luftig Dands de let sig gynge.
Og dog med gylden Vægt de tynge -
  O disse Lokker er min Lyst!
Til dem vil jeg min Fremtid knytte -
  Hvi bøier Du dit Hoved bly?
Jeg skimter dog - hvad kan det nytte? -
  To Stjerner bag en gylden Sky.

  Ja lad dem flagre løst og frit,
Lad Solens Pile rigt forgylde
Den bløde, blonde Rigdomsfylde,
  Og Vindens Pust dem vugge frit!
Lad dem den gyldne Frihed nyde,
  Og - skjøndt min egen staaer paa Spil -
Skal dog fra mine Læber lyde:
  O lad dem flagre, som de vil!
</body>
</poem>

<poem id="holst2018030513">
<head>
    <title>Et Stjerneskud</title>
    <firstline>Min Kind berørte hendes Lok</firstline>
    <notes>
        <note>Teksten følger H. P. Holst: <i>Digte</i>, Første Samling, C. A. Reitzel, Kbh., 1840, p. 29.</note>
    </notes>
    <quality>korrektur1,korrektur2,kilde,side</quality>
</head>
<body>
Min Kind berørte hendes Lok,
Hun hvilte ved mit hede Bryst;
Kun Himlen med sin Stjerneflok
  Var Vidne til vor Lyst.
Vi vexlede saa søde Ord,
Vi kyssedes saa tidt, saa fro!
Et Stjerneskud fra Himlen foer, -
  Det røvede vor Ro!

Thi Stjernen det troløse Vand
Fortalte Alt, hvad før den saae,
Og Bølgen sladdred det paastand
  Til Mast og Skib og Raa;
Saa Skipperen det blev fortalt,
Sin Fæstemø han det betroer:
Nu synge Drengene det alt
  Paa Gaderne i Chor.
</body>
</poem>

<poem id="holst2018030514">
<head>
    <title>Sonet</title>
    <firstline>Jeg vandrede ved Maanens blege Lue</firstline>
    <notes>
        <note>Teksten følger H. P. Holst: <i>Digte</i>, Første Samling, C. A. Reitzel, Kbh., 1840, p. 30.</note>
    </notes>
    <keywords>sonnet</keywords>
    <quality>korrektur1,korrektur2,kilde,side</quality>
</head>
<body>
Jeg vandrede ved Maanens blege Lue
Blandt Løv og Frugt i Slottets dunkle Gange,
Da saae en underdeilig Blomst<note>* <i>Datura ceratocaulon</i> i Jægerspriis Slotshave.</note> jeg prange
Med Blad og Krone, sneehvid som en Due;

Naar Nattens Stjerner dække Himlens Bue,
Da aabner den sit Bæger, bly og bange,
Og dufter sødeligt i Nætter lange,
Men lukker sig ved Dag for Mængdens Skue.

Da tænkte jeg paa Dig. - Hvor smukt forbinder
Dit Billed sig med Blomstens for min Tanke!
Ved Dig den først Betydning for mig vinder:

Ei Hobens Bifald ønsker Du at sanke,
I din Forborgenhed din Fryd Du finder, -
For mig kun har din Ømhed ingen Skranke.
</body>
</poem>

<poem id="holst2018030515">
<head>
    <title>Hvor Du er smuk</title>
    <firstline>Hvor Du er smuk! - Saadan Du stod</firstline>
    <notes>
        <note>Teksten følger H. P. Holst: <i>Digte</i>, Første Samling, C. A. Reitzel, Kbh., 1840, pp. 31-33.</note>
    </notes>
    <quality>korrektur1,korrektur2,kilde,side</quality>
</head>
<body>
  Hvor Du er smuk! - Saadan Du stod
Ung og begeistrende for Tanken,
  Da Byens Larm jeg nys forlod
Og ilte hid med Hjertebanken!
En Hær af Minder med mig fulgte,.
  En Alfeskare, som med Suk
- Hvad nytter det, om jeg det dulgte! -
  Mig hvisked ømt: hvor hun er smuk! -

  Ak, ingen Gnier ruge kan
Saa trygt paa sine gyldne Skatte;
  Med større Ild sit Fædreland
Kan ingen Vidtforreist omfatte;
Og ingen Moders Øie hviler
  Meer ømt ved Barnets røde Kind,
Naar det i sødest Slummer smiler,
  End ved <w>dit</w> Billed Sjæl og Sind!

  Siig, mindes Du, vi gik engang
En Aftenstund ved Søens Vove?
  Et Barn endnu, Du lo, Du sang,
Og Echo gav de tætte Skove;
Du sprang saa let, som Hinden springer
  Ved Bøssens Knald, dit Sommershawl
For Vinden fløi - en Alf med Vinger
  Du syntes mig i Aftnen sval!

  Men taus jeg ved din Side gik
Og saae - og saae: o hvilken Scene!
  Trindtom os med nysgjerrigt Blik
Saae Fuglen ned fra Træets Grene,
Og op af Søen dukked Fisken,
  Og Gjøgen glemte reent sit Kuk,
Og gjennem Skoven gik en Hvisken
  Fra Blad til Blad: hvor hun er smuk!

  O Salighed! Som ved et Lyn
Var Mulmet splittet, og forklaret
  Stod her for mit beruste Syn
Skjønhedsideen aabenbaret!
Paa classisk Grund, blandt Oldtidsminder,
  I Marmor- og i Billedpragt
Jeg søgte den, og her jeg finder
  Den gjenfødt og til Live vakt!

  Og selv ved den jeg gjenfødt blev,
Thi luttret blev ved den min Tanke.
  For alle Vinde for den drev,
Til Skjønheds Lov den fatte Skranke;
Og derfor til mit Øie lukkes,
  Til jeg udaander sidste Suk,
Til af din Taare jeg bedugges,
  Jeg mindes vil, hvor Du var smuk.
</body>
</poem>

<poem id="holst2018030516">
<head>
    <title>Hvorfor?</title>
    <firstline>Hvorfor kun om Dig jeg drømmer</firstline>
    <notes>
        <note>Teksten følger H. P. Holst: <i>Digte</i>, Første Samling, C. A. Reitzel, Kbh., 1840, p. 34.</note>
    </notes>
    <quality>korrektur1,korrektur2,kilde,side</quality>
</head>
<body>
Hvorfor kun om Dig jeg drømmer,
Ihvor jeg end gaaer og staaer,
Om Dig, dine blomstrende Kinder,
Dit brune, lokkede Haar?

Hvorfor kun om Dig jeg synger
Om Dig og altid om Dig,
Som om ei Andet i Verden
Vel mægted at fængsle mig?

Ak see, jeg var arm og fattig,
Og Skjebnen voldte mig Meen:
Da fandt jeg en Skat for Livet,
<w>En kostelig Ædelsteen.</w>

Hvor kan I da undres, Kjære!
At høit jeg dens Værd anslaaer,
<w>Og at jeg den nu indfatter</w>
<w>Saa smukt, som jeg forstaaer?</w>
</body>
</poem>

<poem id="holst2018030517">
<head>
    <title>Aftenscene</title>
    <firstline>Paa Himlen Maanen staaer blank og stor</firstline>
    <notes>
        <note>Teksten følger H. P. Holst: <i>Digte</i>, Første Samling, C. A. Reitzel, Kbh., 1840, pp. 35-37.</note>
    </notes>
    <quality>korrektur1,korrektur2,kilde,side</quality>
</head>
<body>
    Paa Himlen Maanen staaer blank og stor,
    Dens Straaler gjennem Ruden lege
    Med Hyacinthernes muntre Flor
    Og med Violerne, de blege;
De visne hen de Stakler uden Duft,
De savne Fuglesang og Foraarsluft,
        Thi Januar
        Dem fostret har,
    Og ingen Vaar for dem oprinder.

    Saa luunt vi sidde bag Rudens Glar,
    Henover Volden Blikket vanker;
    Skraaes over for os i rød Talar
    En Skildvagt gravitetisk spanker.
Hvor Staklen fryser! See nu han staaer!
Den røde Vante han mod Kolben slaaer:
        ,,Vagt i Gevær!''
        Eia, hvem der?
    Ah, det er Runden! Ganske rigtigt!


    Fra dette Strejftog ud i det Frie
    Nu mine Blik tilbageile
    Til min Venindes, der <i>vis à vis</i>
    Med barnlig Ømhed paa mig hvile;
Min Sjæl fordyber sig i deres Sprog!
Hvert enkelt Træk er som en aaben Bog,
        Hvori paastand
        Jeg læse kan
    Mit Held med Færdighed fra Bladet.

    Hun lægger kjærligt sin Kind til min:
    ,,Hvor Du betragter din Veninde!
    See Maaneglandsen, hvor blaalig, fiin!
    Dens Straaler Vei til Hjertet finde.'' -
,,,,Ja den er lykkelig, thi den seer klart
Hvad ellers dybt i Hjertet bli'er forvart.''''
        ,,Det kan og Du,
        - Hvisker hun nu -
    Naar jeg blot aabner dine Øine.''

    Undseelig taug hun. - O himmelsk Lyst!
    Saa greb hun begge mine Hænder
    Og trykked sagte dem til sit Bryst,
    Det ømme Bryst, der for mig brænder;
Paa mine Øine fæsted hun sin Mund, -
Det var et kort, et altfor saligt Blund!
        ,,Nu da, min Ven!
        See op igjen
    Og siig, hvad saae Du nu derinde?

    ,,Dog nei, min Elskte! Lad heller vær'!
    Man kan ei troe paa de Poeter.
    Betroer man dem blot, man har dem kjær,
    Det læses snart af Povl og Peter.''
Omkring min Nakke slyngte hun sin Arm,
Et Kys hun trykked paa min Læbe varm:
        ,,Tag Dig i Agt!
        Den samme Magt,
    Der aabned Øiet, - lukker Munden.''
</body>
</poem>

<poem id="holst2018030518">
<head>
    <title>Skatten</title>
    <firstline>O svar mig, om Du mindes</firstline>
    <notes>
        <note>Teksten følger H. P. Holst: <i>Digte</i>, Første Samling, C. A. Reitzel, Kbh., 1840, pp. 38-39.</note>
    </notes>
    <quality>korrektur1,korrektur2,kilde,side</quality>
</head>
<body>
,,O svar mig, om Du mindes
Mig trofast og med Lyst?''
- Hvor kan dog Mistro findes
I sligt et Duebryst! -
,,Kan end dit Hjerte banke
Oprigtigt, uden Svig?
Og har Du ingen Tanke,
Der ei tilhører mig?'' -

Mon aldrig, min Veninde!
Ved Aftentid Du saae
For flygtige Nattevinde
De Taager, hvide, blaae,
Henover Engen svæve
Trindtom den skjulte Skat,
At Ingen den skulde hæve
Dristigt i sorten Nat?

Saadan min Sjæl, min Tanke
Omsvæver Dag og Nat
Det Sted, hvor Du mon vanke,
Mit Hjertes bedste Skat!
Men skal jeg, trods alle Farer,
Hæve den Skat engang, -
Hvad mon Du dertil svarer,
Du deiligste Blomst paa Vang?
</body>
</poem>

<poem id="holst2018030519">
<head>
    <title>Nytaarsny</title>
    <firstline>Det sidste Buestrøg dernede klang</firstline>
    <notes>
        <note>Teksten følger H. P. Holst: <i>Digte</i>, Første Samling, C. A. Reitzel, Kbh., 1840, pp. 40-43.</note>
    </notes>
    <quality>korrektur1,korrektur2,kilde,side</quality>
</head>
<body>
    Det sidste Buestrøg dernede klang,
    Og ned for Scenen Teppet ruller;
    Og som en Modgift mod den smukke Sang
    Nu lyder Piber, Klap og Bulder.
,,Kom min Veninde! Tag din Kaabe paa,
Og bind Jeunessen om dit Haar. See faa!
        Giv mig din Arm!
        - Ei, hvilken Larm,
    Og hvilken Trængsel her i Gangen.

    Kom, ud vi smutte af denne Dør,
    End hvisler Piben fælt derinde.
    Der er Gongongen. Hvor stille! Hør,
    Den brummer: Nok for dennesinde!
Træd lidt forsigtigt! Her er glat - men see,
Det hele Torv er jo belagt med Snee!
        Hei, Bjældeklang!
        Kaner i Gang!
    Jo det gaaer lystigt rundtom Hesten!

    Hvor disse Løgter brænde døsigt, Du,
    Og kaste rødligt Skjær paa Sneen.
    Jo det er koldt, det mærker jeg først nu,
    Og hvor jeg længes efter Theen!
Nu snurrer alt Maskinen paa mit Bord,
Og Lampen brænder hos min gamle Mo'er,
        Der er min Aand!
        Giv mig din Haand -
    Hvad! Jeg maa varme den i mine!

    Du fryser, Kjære! Lad os gaae til!
    De Roser, som saa høit jeg skatter,
    De fine Planter Kulden dræbe vil,
    Men frygt kun ei, de blomstre atter.
Jeg under gjerne dem den korte Frist -
Men siig, hvad søger Du paa Himlen hist?
        Ah Nytaaarsny!
        Bag lette Sky
    Det blegt og dæmrende fremglider.

    Hvor sødt det smiler! Mig tykkes fast,
    At der er noget i dets Flamme
    Undseeligt, frygtsomt, - dit Øiekast
    Har tidt et Udtryk af det samme.
Det er som aned det sin Skjønhed ei,
Som skjælved det og gjerne gik sin Vei.
        Og dog hvor smuk!
        Længsel og Suk
    Er den Tribut, man Dig vil offre.''

    - ,,Og er det ikke - hun hvisked bly -
    Som om den <w>lyste fra sin Himmel</w>
    <w>Velsignelsen ud over Land og By</w>
    Og over al den skabte Vrimmel;
Som om det fyldte, det blanke Horn
Forjætted Overflod af Sæd og Korn,
        En gylden Høst,
        Lindring og Trøst
    For alle dem, der useet græde.'' -

    Jeg trykked taus og rørt den lille Haand,
    Men da hun blidt sig mod mig bøied,
    Jeg saae den rene, den fromme Aand,
    Der talte rørende i Øiet.
To Tiggerbørn forbi os gik. ,,,,See der
Er Nyet tændt, og Penge har jeg her!
        Det var da rart!
        Nu hjem i Fart -
    Nu blier vi rige, Du, ad Aare!''''

    Saa skreg den Ene, og bort de løb.
    Til Drengens Spaadom jeg mig holder:
    Hans Overtro er mig et mystisk Svøb,
    Hvoraf min Lykke sig udfolder, -
Thi al min Rigdom, alt mit Held er lagt
<w>I denne Haand, i disse Hænders Pagt,</w>
        Og Nytaarsny,
        Har fra sin Sky
    <w>Jo lyst Velsignelsen derover.</w>
</body>
</poem>

<poem id="holst2018030520">
<head>
    <title>O dvæl!</title>
    <firstline>Nu er de borte, Du</firstline>
    <notes>
        <note>Teksten følger H. P. Holst: <i>Digte</i>, Første Samling, C. A. Reitzel, Kbh., 1840, p. 44.</note>
    </notes>
    <quality>korrektur1,korrektur2,kilde,side</quality>
</head>
<body>
Nu er de borte, Du. Fra Porten Vognen ruller,
Du støtter grædende dit Hoved til min Skulder;

Og fra den brune Lok med Haanden fiin og lille
Du løser Myrtheqvisten, tankefuld og stille.

O dvæl, min unge Viv! Som Uskylds stærke Vagt
Blev om din Pandes Snee den grønne Myrthe lagt.

O dvæl, o rør den ei! I disse Øines Sjæl,
I Lette Tankedyb endnu et Blik! o dvæl!

Og dvæl! Endnu et Blik paa disse Læbers Rødme,
Paa denne Rosenkalk med Honningduggens Sødme!

Kom nu kun, Tid ! og røv min Roses friske Glands, -
Den staaer dog lige faur og fager for min Sands.

Kom nu kun, Sorg og Savn! I skal mig ei forstrække, -
Nu kjender jeg en Kraft, der seirer over begge.
</body>
</poem>

<poem id="holst2018030521">
<head>
    <title>Saa frygt kun ei!</title>
    <firstline>Du troer vel sagtens, det er Complimenter</firstline>
    <notes>
        <note>Teksten følger H. P. Holst: <i>Digte</i>, Første Samling, C. A. Reitzel, Kbh., 1840, pp. 45-56.</note>
    </notes>
    <quality>korrektur1,korrektur2,kilde,side</quality>
</head>
<body>
,,Du troer vel sagtens, det er Complimenter,
    Naar nu jeg siger, - naa bliv kun ei rød! -
    At, før jeg kjendte Dig, en Tid sig prenter

I min Erindrings Dyb, da Sangen flød
    Kun sparsomt fra min Læbe, lig en Kilde,
    Der ved sit Udspring aner alt sin Død.

Som Jorden, naar i Marts den gjerne vilde
    Fremdrive Blomster, men dog ei det mægter,
    Fordi dens Brudgom, Vaaren, end sit milde,

Sit varme Blik, sit første Kys den nægter:
    Saadan mit Bryst var vinterkoldt og øde
    Og mangt et Saar der blødte, som nu lægt er; -

Først dengang Du kom kjærligt mig imøde.
    Min Sjæls og mine Tankers troe Veninde!
    Da flygted Kulden bort, og Vintren døde;

Med eet jeg mærked, det blev Vaar derinde,
    Med eet jeg hørte tusind Toners Klang,
    Og for enhver jeg kunde Udtryk finde!

Men hvis, - hvad ei er muligt, - hvis engang
    En fjendtlig Skjebne dette længselsømme
    Og varme Bryst til Kulde mod mig tvang:

Da maatte Vaaren af mit Hjerte rømme.
    Da sluktes Sangens Ild i mine Aarer,
    Og Vintren dræbte mine Foraarsdrømme.''

- ,,,,Saa frygt kun ei!'''' hun smilte gjennem Taarer.
</body>
</poem>

<poem id="holst2018030522">
<head>
    <title>Paa Kullen</title>
    <firstline>Paa disse nøgne Fjelde</firstline>
    <notes>
        <note>Teksten følger H. P. Holst: <i>Digte</i>, Første Samling, C. A. Reitzel, Kbh., 1840, pp. 47-50.</note>
    </notes>
    <quality>korrektur1,korrektur2,kilde,side</quality>
</head>
<body>
Paa disse nøgne Fjelde,
Blandt disse takkede og skarpe Stene,
Der snart sig taarne med gigantisk Vælde,
Snart brat, snart ludende mod Havet hælde,
Er Nordens høie, underfulde Scene.
Forgjeves søgte jeg den tidt derhjemme -
Hvor skulde
Og Sjellands bløde, smilende Contourer
Vel kunne gjemme
Det Tragiskstore, Dybe, Løndomsfulde
I Nordens majestætiske Figurer?

    En Sommeraften sval,
Naar Rosen dufter sødere i Hækken,
Naar Aftenstjernen speiler sig i Bækken,
Kan i den friske Sommersal
Blandt Sjellands duftende og lyse Bøge
Maaskee Du møde Freia paa din Vei, -
Men Thor, men Odin! Nei,
Dem nytter det kun lidt, Du der vil søge.
Men her, hvor ingen Urt og intet Grønt Du skuer,
Hvor sjelden en forvildet Fugl kun vover
At synge useet, uhørt sine Sange,
Men flygter atter, ræd og bange,
Tilbage over Sundets Vover, -
Ja her, blandt disse røde Masser,
Hvor Døden truer
Fra Klippens Skrænter og Granitens Spalter,
Er den Omgivelse, der passer
For slige Scener og Gestalter. - -
    Her vil jeg sætte mig. Fra dette Punkt
Vil jeg see Solen synke ned bag Fjeldet,
Og glemme, mens mit Bryst er varmt og ungt,
At jeg af Træthed alt er overvældet.
    Er det et Spil blot af min Phantasie
Og af de Følelser, der mig bestorme,
At disse Masser, tøilesløse, frie,
Med eet harmonisk synes sig at forme;
At denne Klipperyg, der tæt forgrenet
Sig taarner dristigt hist i Aftnens Luer,
Mig synes lig en Kæmpe, en forstenet,
Der vogter Oldtids dybt nedsunkne Grav
Og end i Døden hæver sig og truer!
    Ha hvilken Bauta! Her,
Paa dette Bryst, paa denne stolte Pande
Man skulde riste ind med Kæmpeskrift
Hvert Navn, o Nord! hver Daad og hver Bedrift,
Der har din Roes bredt over Jordens Lande,
At hver en Seiler, der fra fjerne Zoner
Gik gjennem Sundet, maatte see med Lyst
Det stolte Minde om forsvundne Dage
Og hilse det med tordnende Kanoner, -
Mens Kæmpens Bryst
Gav Svaret huult og drønende tilbage.
    Men hvad er det? - Hvor dog forunderligt
Det Store og det Smaa sig sammenblande! -
Paa dette Sted, hvor stort og minderigt,
I Mindets Solglands uforgængeligt
De bedste Navne skulde stande -
Paa dette Sted har mine Hænder
Indridset svagt - et <w>Navn, som Ingen kjender</w>,
Et Navn, der kun for mig har Klang,
Og derfor dobbelt mig fortryller,
Et Navn, der aner ei engang
Det Sværmeri, hvormed min Sjæl det fylder. -
Nu staaer det der! En Blomst er spiret frem
Af Klippens golde Bryst. Dens Duft mig bringer
En venlig Hilsen,fra et elsket Hjem,
Og Længsel mine Tankers Flugt bevinger.
Farvel, Du Kjære!
Er end Du duftløs, farveløs for <w>Andre</w>,
Der see i Dig kun Træk i haarde Steen:
For mig vil altid blomstrende Du være!
Jeg skuer Blomst og Blad, og Knop og Green,
Og Farver, som ei Tiden kan forandre.
</body>
</poem>

<poem id="holst2018030523">
<head>
    <title>Presenter</title>
    <firstline>Hvad mener Du, her jeg bringer?</firstline>
    <notes>
        <note>Teksten følger H. P. Holst: <i>Digte</i>, Første Samling, C. A. Reitzel, Kbh., 1840, pp. 51-52.</note>
    </notes>
    <keywords>winter</keywords>
    <quality>korrektur1,korrektur2,kilde,side</quality>
</head>
<body>
Hvad mener Du, her jeg bringer?
- ,,En Bog, det kan jeg jo see!'' -
Men hvilken? - ,,Den nye Novelle,
Eller Winthers Romanzer maaskee?'' -

Forbi! Du gjetter det ikke!
- ,,Saa siig mig blot: i hvilket Sprog?'' -
Det nytter Dig ligemeget.
,,Hvad er det?'' - <w>En Huusholdningsbog</w>

,,Hvorledes, min Ven?'' - Ja seer Du,
Naar først man er gift, og naar
Der saa kommer ... ,,Ti Du bare!
Jeg seer dog, lidt Tilgift jeg faaer:

,,Du holder et Blad i Haanden,
Et Digt? Lad see, hvad Du skrev!'' -
Et Digt! Ak nei, det er Prosa,
Det er kun - <w>et Rokkebrev</w>. -

,,Men det er jo smukt, min Herre!
Det er et Galanteri ...''
- Ja, naar man er gift, lille Kone,
Og naar der saa kommer ... ,,Ti!

,,Nu haaber jeg, at Du er færdig, -
Eller bringer maaskee Du meer?''
- O ja! thi naar, som jeg siger.
Man er gift, der kommer let Fleer;

Man trænger til Et og Andet,
En <w>Vugge</w> kan komme som kaldt -
Nei hør dog, hvor Christen stønner
Paa Trappen! - Der har vi den alt! -
</body>
</poem>

<poem id="holst2018030524">
<head>
    <title>Godnat</title>
    <firstline>Mens Lampen spreder sit hvide Skin</firstline>
    <notes>
        <note>Teksten følger H. P. Holst: <i>Digte</i>, Første Samling, C. A. Reitzel, Kbh., 1840, pp. 53-55.</note>
    </notes>
    <quality>korrektur1,korrektur2,kilde,side</quality>
</head>
<body>
Mens Lampen spreder sit hvide Skin,
  Og Alt i Huset er roligt,
Jeg sidder og skriver med tænksomt Sind, -
Du kommer og lægger din Kind til min
  Og hvisker Godnat fortroligt.

Godnat, min søde, min elskede Viv,
  Min faure, duftende Rose!
Og Du, min Pusling, mit Alt, mit Liv,
Min Øiesteen og mit Tidsfordriv!
  Sov sødt, Du Knop paa min Rose!

Jeg kysser hans Kinder, hans Bryst og Arm,
  Hans buttede, smaabitte Hænder;
Jeg jubler af Glæde, mens sødt ved din Barm
Han smiler og slumrer: ,,Saa gjør dog ei Larm!
  Du hvisker og smilende skjænder.

Du lægger ham varsomt paa Puden blød
  Og vugger med yndige Lader
Den blomstrende Dreng i en Søvn saa sød
Og nynner - hvi blier jeg med eet saa blød? -
  Og nynner en Sang af hans Fader.

Da svulmer mit Hjerte, da blusser min Kind,
  Begeistring fylder min Tanke,
Og mangt et drømmende Hjernespind,
Der gjøgled for Barnets fyrige Sind,
  Jeg føler i Hjertet banke.

Barnagtigt jeg drømmer mit Navn berømt,
  I Tankerne seer jeg det føiet
Til deres, som Muserne elskede ømt -
O Gud! da føler jeg først, jeg har drømt,
  Og Taarerne staae mig i Øiet.

Dog bort med sygeligt Sværmeri,
  Med Mismod og Qvindetaarer!
End bæver min Aand sig dristig, fri,
Og Guddomsgnisten boer end deri,
  Skjøndt tidt mig en Løgtemand daarer.

Nuvel! jeg stævner i Kampen paany,
  Mit Sværd, min Lyra at prøve -
Og hænger end Krandsen i høien Sky,
Jeg fik dog ei Vinger, for feigt at flye,
  Men for deres Kræfter at øve!

Og var jeg vel værd, at Du havde, mig kjær,
  Fortjente jeg nogensinde
Dit Haandtryk og Smiil, hvis ei med Enhver
Jeg voved en Kamp om Seirens Trophæer,
  Begeistret af Dig, Veninde!

Jeg vaager for Dig - sov sødt, min Viv,
  Min faure, duftende Rose!
Og Du, min Pusling! mit Alt, mit Liv,
Min Øiesteen og mit Tidsfordriv -
  Sov sødt, Du Knop paa min Rose!
</body>
</poem>

<poem id="holst2018030525">
<head>
    <title>Naar mit Øie er lukt</title>
    <firstline>Naar mit Øie er lukt</firstline>
    <notes>
        <note>Teksten følger H. P. Holst: <i>Digte</i>, Første Samling, C. A. Reitzel, Kbh., 1840, pp. 50-60.</note>
    </notes>
    <quality>korrektur1,korrektur2,kilde,side</quality>
</head>
<body>
    Naar mit Øie er lukt,
    Og naar Grønsværet smukt
Dækker Høien, hvorunder jeg sover,
    Naar i Linden en Fugl
    Fra sit bladrige Skjul
Synger ensomt sin Gravsang derover

    Skal jeg slumre da trygt?
    Vil ei Længsel og Frygt
Banke tidt paa min smuldnede Kiste?
    Vil min Sjæl paa sin Flugt,
    Naar mit Øie er lukt,
Ikke dvæle ved hvad den forliste?

    Jo tilvisse! Jeg troer,
    Der er Noget paa Jord,
Der vil drage den ned fra sin Himmel,
    Der vil mane den ned
    Fra sin Hvile, sin Fred,
Ned til al den forvirrede Vrimmel.

    Er det, Rose, din Pragt?
    Er det, Bølge, din Dragt?
Er det Fjeldenes skykronte Toppe?
    Er det, Zephyr, din Dands?
    Er det, Stjerne, din Glands? -
Alt det seer jeg vel bedre histoppe.

    Eller Du, ved hvis Bryst
    Jeg i Sorg og i Lyst
Fandt den Styrke, der sømmer sig Manden?
    Nei! din Vaar blev jo min,
    Vel min Bane blier din,
Vi vil vandre den tro med hinanden!

    Og dog Noget jeg fik -
    Hvi bedugges mit Blik,
Mens ved Hjemmet med Ømhed det dvæler?
    O min elskede Søn!
    Tidt for din Skyld i Løn
Ned ad Kinden en Taare sig stjæler.

    I dit barnlige Sind,
    Paa din blomstrende Kind
Har Uskyldighed præget sit Stempel;
    Ingen lokkende Drift,
    Ingen snigende Gift
Har besmittet, o Uskyld! dit Tempel.

    End Du aner det ei,
    At den smilende Vei,
Der nu aabner sig for dine Blikke,
    Er lig Skummet paa Hav -
    For din Uskyld en Grav -
O mit Barn, nei det aner Du ikke!

    Ei Du kjender den Magt,
    Der i fristende Dragt
Vil berede Dig Anger og Smerte;
    Den vil trænge sig ind
    I din Sjæl, i dit Sind, -
Den vil klamre sig fast til dit Hjerte -

    Den vil bøie dit Mod,
    Den vil drikke dit Blod
Og maaskee ... nei, jeg bæver ved Tanken!
    Og din Fader skal ei
    Kunne lede din Vei
Og i Skibbrudet række Dig Planken!

    Som den vildsomme Fugl
    Uden Rede og Skjul
Skal Du flagre for Vind og for Bove -
    Hvem skal styre din Flugt,
    Naar mit Øie er lukt.
Og hvordan skal jeg trygt kunne sove?

    Hvem skal styre din Flugt,
    Naar mit Øie er lukt -
O jeg Daare, det øiner ei Havnen?
    Der er <b>En</b> over Sky -
    Hen til ham vil Du flye,
Han vil kjærligt Dig tage i Favnen?
</body>
</poem>

</content>
</section>

<section>
<head>
    <title>II. Blandede Digte</title>
</head>
<content>

<section level="3">
<head>
    <title>Naturens Værksted</title>
</head>
<content>

<poem id="holst2018030526">
<head>
    <title>Templet</title>
    <toctitle><num>1.</num>Templet</toctitle>
    <firstline>Mismodig sad jeg og forstemt</firstline>
    <notes>
        <note>Teksten følger H. P. Holst: <i>Digte</i>, Første Samling, C. A. Reitzel, Kbh., 1840, pp. 63-67.</note>
    </notes>
    <quality>korrektur1,korrektur2,kilde,side</quality>
</head>
<body>
Mismodig sad jeg og forstemt
Med Haanden under Kinden,
Da kom en Ven og trøsted mig -
Og det var Foraarsvinden.

Ak tidt jeg havde savnet den
Og tænkt paa den med Længsel,
Mens Vintren mig til Ovnen bandt
Og holdt mig i sit Fængsel.

Den aandede saa luunt og mildt
Og vifted om mit Øre
Saa smigrende, - jeg mærked nok,
Den vilde mig forføre.

,,Hør, sagde den, hvi sidder Du
Herinde trist og stille?
Kom, følg med mig til grønne Skov
Og til den klare Kilde!

,,Nu har jeg feiet Himlen blaa
Og hver en Sky fordrevet, -
Og Vinteren, den vrantne Fyr,
Sin længste Dag har levet.

,,Det dufter alt paa Mark og Vang,
Sødt klinge Fuglens Triller,
Og Søen med sit blanke Bryst
I muntre Farver spiller.

,,Naar Maien med sit unge Løv
Smukt pynter Bøgens Qviste,
Du pleier jo dog ellers ei
At være blandt de Sidste.

,,Saa kom! Jag Grillerne tildørs
Og hvad dit Sind forqvakler,
Og følg med mig, saa skal Du see,
Hvor vi har gjort Mirakler.''

Den aandede saa luunt og mildt
Og vifted om mit Øre, -
Jeg greb min Hat og fulgte den:
Hvad skulde jeg vel gjøre!

Forynget Livet for mig stod,
Mildt straalte Dagens Stjerne?
Og Skoven aabned mig sin Favn
Og hilste fra det Fjerne.

Du stille, høitidsfulde Skov!
I dine tavse Skygger
Min stormende, min unge Sjæl
Sin Tempelhvælving bygger.

Her blie'r jeg blød og from igjen,
Her kan Naturen virke
Med Almagt paa mit Sind, her er
Mit Altar og min Kirke!

Og Kirken - siig, er den ei smuk?
Hvad er vel Marmor-Buer
Mod denne grønne Hvalv, forgyldt
Af Morgensolens Luer?

Kan Løvet og de friske Skud
Paa disse ranke Stammer
Ei veie op den Prunk, hvormed
En Tempelpille brammer?

Og Blomsterskarens tause Sprog,
Mon ei det bedre priser
Guds Almagt, end den stive Skrift
Paa kolde Marmorfliser?

Mon Psalmetonen mere let
I Hjertet ind sig lister.
End Hymnen i den frie Natur
Af Lundens smaa Chorister?

Og mon det Lys, der falder smaat
Igjennem hugne Stene,
Er smukt, som disse gyldne Blink
Imellem Løv og Grene?

Nei her er hjemligt, fromt og smukt, -
Hvor kan det andet være?
Hvert Blad paa Green, hver Fugl paa Qvist
Jo taler til Guds Ære.

Ja er ei selve Vindens Vift
I Lundens grønne Klæde
Guds Aande, der fortæller om,
At han er her tilstede! -
</body>
</poem>

<poem id="holst2018030527">
<head>
    <title>Indvielsen</title>
    <toctitle><num>2.</num>Indvielsen</toctitle>
    <firstline>Forunderligt, ei sandt, at sligt</firstline>
    <notes>
        <note>Teksten følger H. P. Holst: <i>Digte</i>, Første Samling, C. A. Reitzel, Kbh., 1840, pp. 67-70.</note>
    </notes>
    <quality>korrektur1,korrektur2,kilde,side</quality>
</head>
<body>
Forunderligt, ei sandt, at sligt
Et Blomsterliv kan stige
Hvert Aar saa vaarligt og saa ungt
Frem af de Dødes Rige.

Forunderligt, at denne Jord,
Saa kold, saa fattig, føder
Af dunkle Skjød en Rigdomsskat,
Som den, mit Øie møder.

Det liv- og farveløse Stof
Blev Skaberkraften givet!
Er det dog ei, som gjennem Død
Gaaer Veien først til Livet?

Naar Blomsten visner, naar den Glands,
Hvormed saa rigt den spilled,
Er tabt: <w>da blomstrer først dens Frø</w> -
Betydningsfulde Billed!

Thi Menneske! maa ei dit Leer,
Din Støvdragt gaae tilgrunde
Lig Plantens, for at Sjælens Frø
Til Modenhed kan stunde? - -

Jeg lagde mig paa Teppet ned,
Det friske, fløielsbløde,
Som Vaaren virker lige smukt
For Levende, for Døde -

Et Brudeteppe, broget, rigt,
For dem, som Livet love;
Et Vuggeteppe, blødt og blidt,
For dem, som stille sove!

Men som min Tanke sysled nu
Med dem, som <w>var</w> og <w>ere</w>,
Da havde jeg en selsom Drøm -
En Drøm? Nej, det var mere.

Et barnligt Væsen for mig stod,
Jeg kjendte godt den Lille,
Jeg kjendte Mundens søde Smiil
Og disse Øine milde.

Ak denne Mund blev aldrig rørt
Af nogen Mund! den lukked
Sig som en Blomst ved Aftentid,
Da Døden Faklen slukked.

Og disse Øine - aldrig saae
Jeg to saa uskyldsblide! -
De lukkedes, de fik ei seet.
Alt hvad jeg maatte lide.

Men deilig gik hun i sin Grav
Og ung som Vaarens Engel -
Ei som en Blomst, der visner seent
Og falmer paa sin Stængel.

Nei, heller see min Rose død,
Af Stormen rask bortveiret,
End see den falme Blad for Blad,
Af Vinteren beseiret!

Nu stod hun atter for mit Blik,
Forklaret i sin Larve, -
En Alpeplante, uden Duft,
Men reen og skjær af Farve.

En Glands, en himmelsk Klarhed flød
Om hendes lyse Lokker;
Som Stjerner tindrede deri
En Krands violblaae Klokker.

Mit Øie mødte hendes Blik,
Men nærmere hun svæved;
Den sine, lilliehvide Haand
Velsignende hun hæved;

Hun bøied sig saa sylphelet,
Saa luftig som en Taage,
Og aandede et sagte Kys
Paa mine Øienlaage. -

Men da jeg atter dem opslog,
Ak, da var jeg alene, -
Men trindtom mig udfolded sig
En ny, en herlig Scene. -
</body>
</poem>

<poem id="holst2018030528">
<head>
    <title>Aabenbaringen</title>
    <toctitle><num>3.</num>Aabenbaringen</toctitle>
    <firstline>O hvilken Travlhed, hvilket Liv!</firstline>
    <notes>
        <note>Teksten følger H. P. Holst: <i>Digte</i>, Første Samling, C. A. Reitzel, Kbh., 1840, pp. 71-75.</note>
    </notes>
    <quality>korrektur1,korrektur2,kilde,side</quality>
</head>
<body>
O hvilken Travlhed, hvilket Liv!
Det mylred for mit Øie, -
I Tusindtal de mylred fra
Det Dybe og det Høie.

Det levede, det rørte sig,
Hvorhen jeg Øiet vendte;
En Hær af Alfer, bitte smaa,
I travl Forvirring rendte.

De vuggedes paa Blomstens Stilk,
Paa Græsset de flankeerte;
De klavred flinkt i Bøgens Top -
Hvor let de voltigeerte!

De boltred sig i Luftens Strøm
Og gynged let for Vinden;
De seiled ned ad Bækkens Speil,
De løb omkaps med Hinden.

Ha hvilken Travlhed, hvilket Liv!
Det mylred for mit Øie, -
I Tusindtal de mylred fra
Det Dybe og det Høie.

Men denne Travlhed var ei Leeg,
Nei, klart jeg kunde skue
En <w>Hensigt</w> i den travle Færd
Under den grønne Bue.

De kyssed Bøgens brune Knop:
Da svulmed den og spalted
Sig til et fiint, et lysgrønt Blad,
Der yndigt sig gestalted.

De klattred høit i Træets Top
Saa vevre og saa smukke,
Høit op, hvor Fuglen redet har
Sin lune, lette Vugge.

Der fatte de i Reden sig,
Midt i den hele Klynge,
Og kyssede de Spædes Næb
Og lærte dem at synge.

En Puppe sad paa nøgne Green,
Saa varsomt de sig nærmed
Og pusted bort de visne Løv,
Hvormed den svagt sig skjærmed;

De aanded paa den - o saa blidt!
- Ei hvilken lystig Stimlen! -
Da flagrede i broget Glands
En Sommerfugl mod Himlen.

De letted Anker, gik ombord,
- Et Rosenblad var Snekken,
En Blomsterstilk var Skibets Mast -
Saa gik det ned ad Bækken.

Der farved med Saphirer blaae
De Bølgerne, der trilled
Om Skibets Kjøl, saa Bækken snart
Blev Himlens speiltro Billed.

De flettede af blødest Mos
Et Fløielsnet om Barken
Og væved travlt et Silkeslør,
Et vaargrønt, over Marken.

Med Blomster smaa blev Bunden fyldt
Saa livlige og blide
Tilsmilte mig fra grønne Grund
De Røde, Blaae og Hvide.

Af dem sig formed for min Sjæl,
Mens andagtsfuld den brændte,
En Hymne til Gud Herrens Priis -
Den skjønneste, jeg kjendte.

O hvilken Reenhed, hvilken Ild,
Og hvilken hellig Styrke!
Nei, intet Sprog fik slige Ord
Til Skaberen at dyrke!

Og Blomsten dufted, Fuglen sang
Og Alfehæren jubled,
Og Bækken nynned, mens endnu
Jeg over Hymnen grubled; -

Men høit, høit over Skovens Tag,
Dybt i det hvalte Høie
Stod Solens gyldenblanke Skjold:
<w>Den store Mesters Øie.</w>

Saa straalende, saa fadermildt
Det ned til Jorden smilte,
Og paa Naturens travle Liv
Velsignende det hvilte. -
</body>
</poem>

</content>
</section>

<section level="3">
<head>
    <title>Gravsange</title>
</head>
<content>

<poem id="holst2018030529">
<head>
    <title>Farvel til H. P. J. Lyngbye</title>
    <toctitle><num>1.</num>Farvel til H. P. J. Lyngbye</toctitle>
    <subtitle>fra Studenterforeningen</subtitle>
    <firstline>Sov vel, sov sødeligt! Din Seng er redt</firstline>
    <notes>
        <note>* Componeret af Weyse.</note>
        <note>Teksten følger H. P. Holst: <i>Digte</i>, Første Samling, C. A. Reitzel, Kbh., 1840, pp. 76-77.</note>
    </notes>
    <quality>korrektur1,korrektur2,kilde,side</quality>
</head>
<body>
  Sov vel, sov sødeligt! Din Seng er redt;
Vi bringe Dig til Ro, vor blege Broder!
  Vi har saa tidt tilsammen spøgt og leet, -
Nu følge vi med Graad Dig til vor Moder.
  O hun er god og øm! De blege Træk
Snart med et græsgrønt Blomsterslør hun dækker,
Hun røver Døden Alt, hvormed den skrækker,
  Hun hilser os igjennem Rosens Hæk
Og Droslens Sang i Linden, og hun smiler:
Saa sømmer det sig, at en Sanger hviler!

  En Sanger, - ja der fløited i hans Bryst
En fangen Fugl, der blødte sig tildøde,
  En fangen Fugl, der sang med Længsels Lyst
Om Frihed i en evig Morgenrøde.
  Den sang saa hjerteligt, o det var ei
Den rige Fugl med Guld paa sine Vinger,
Hvis Toners Hær igjennem Skoven klinger;
  Ak nei, den fløited helst paa ensom Vei
Sin simple Sang, fjernt fra de Andres Klynge,
- Og derfor vil paa Graven tidt den synge.

  Sov vel, sov sødeligt! O rige Jord,
Hvor stor er ei den Skat, dit Skjød forvarer!
  Du gjemmer Blomstens Fro og Sangens Chor
Og Støvets Glands og Livets muntre Skarer!
  Hvad vi omfattede med varmest Lyst
Du i din mørke Bolig sammentrænger, -
Men ved vor døde Skat vort Øie hænger,
  Og derfor falde Taarer paa dit Bryst.
Modtag da ogsaa ham! Paa Sangens Vinge
Vi Sangeren den sidste Hilsen bringe.
</body>
</poem>

<poem id="holst2018030530">
<head>
    <title>Farvel til Jens Lund</title>
    <toctitle><num>2.</num>Farvel til Jens Lund</toctitle>
    <subtitle>fra Studenterforeningen</subtitle>
    <firstline>Igjen en Røst i denne Kreds forstummed!</firstline>
    <notes>
        <note>* Componeret af Weyse.</note>
        <note>Teksten følger H. P. Holst: <i>Digte</i>, Første Samling, C. A. Reitzel, Kbh., 1840, pp. 78-79.</note>
    </notes>
    <quality>korrektur1,korrektur2,kilde,side</quality>
</head>
<body>
Igjen en Røst i denne Kreds forstummed!
En stille, en alvorlig Gjæst drog ind
I dette Bryst, der engang Toner rummed,
Som smelted og begeiftrede vort Sind.
Hver Tone var et Malm, der sagte klinger
Og vugger Sjælen mellem Sorg og Lyst -
Et Elskovssuk, som Vestenvinden bringer
Til Rosens Knop fra Nattergalens Bryst, -
Et Himmelbarn, der bryder Skyens Slør
Og banker blidt paa Himmerigets Dør.

<w>Og den blev opladt!</w> Tonerne formæled
Sig med det Væld, hvorfra han dem modtog;
Men Leret, som engang de rigt besjæled,
Blev klangløst, dengang Tonerne bortdrog.
Hvad Døden stivnet har og gjennemisnet
Nedlægge vi i Gravens lune Skjød, -
Men Sangens Blomst er ei med Støvet visnet,
For den en evig Foraarsdag frembrød:
I Engles Chor paa Evighedens Vang
Af Vennens Røst vi hilses vil engang. -
</body>
</poem>

<poem id="holst2018030531">
<head>
    <title>Henriette Holm</title>
    <toctitle><num>3.</num>Henriette Holm</toctitle>
    <firstline>Da Vaarens Engel nylig havde bragt</firstline>
    <notes>
        <note>Teksten følger H. P. Holst: <i>Digte</i>, Første Samling, C. A. Reitzel, Kbh., 1840, pp. 80-81.</note>
    </notes>
    <quality>korrektur1,korrektur2,kilde,side</quality>
</head>
<body>
Da Vaarens Engel nylig havde bragt
De rige Gaver til de Dødelige,
Jorden nyfødt stod i al sin Pragt
Og blomstred, dufted deiligt uden Lige,
Da tusind Øine saae, hvor den var skjøn,
Da tusind Læber offred Tak og Bøn:
To Øine saae det ei, to blaae og blide,
To Læber taug - før blomstrende, nu hvide.

Og der var stille, hvor den Syge stred, -
Høitideligt og stille! - Fra sin Stængel
Var Blomsten revet - men med lette Fjed
Og saligt Smiil sig nærmer <w>Vaarens Engel;</w>
Violer dufte ved hvert Trin, hun gaaer,
Convaller krandse hendes brune Haar.
Nu er hun der! En himmelsk Glands sig maler
I hendes Træk, - hun bøier sig og taler:

,,Din Kind er bleg? Du aander mat og tungt?
Ak træffer jeg Dig her, min hulde Søster!
Jeg søgte Dig, hvor Livet blomstrer ungt, -
Jeg var jo ellers altid der din Trøster.
Jeg er det end. Følg med fra dette Land
Til bedre Blomster paa en bedre Strand,
Hvor ingen Mislyd skal din Fryd bortskræmme,
Hvor Du og jeg, Du Englesjæl, har hjemme.'' -

En sød Musik afbrød den stille Scene.
Da hviskede den Syge blidt: ,,<w>O dvæl!</w>
<w>Hør disse Toner! O hvor er de rene!</w>
<w>Der var ei heller Falskhed i min Sjæl!</w>''
Men Englen smilte med et himmelsk Smiil:
,,Ja hører Du! Man venter os med Iil.''
Og medens Tonen mere mægtigt klinger,
Udfolder hun til Flugt de hvide Vinger.

Og see! Forsvunden Nattetaagen var,
Og Paradisets Port i Øst oplukket.
Da fløi de bort, et Tvillingsøsterpar,
I Solens Glands af Morgenvinden vugget.
Favn imod Favn - hvor søsterligt og smukt! -
De svæved bort i salig Himmelflugt, -
Men da de svandt bag Østens gyldne Høie,
Stod alle Blomsterne med Graad i Øie.
</body>
</poem>

</content>
</section>

<poem id="holst2018030532">
<head>
    <title>Min Elskerinde</title>
    <firstline>Vel har jeg sværmet sødt og brændt</firstline>
    <notes>
        <note>Teksten følger H. P. Holst: <i>Digte</i>, Første Samling, C. A. Reitzel, Kbh., 1840, pp. 82-85.</note>
    </notes>
    <quality>korrektur1,kilde,side</quality>
</head>
<body>
Vel har jeg sværmet sødt og brændt
For meget Smukt og meget Yndigt,
Og hvor et Skjønheds Blus var tændt,
Var og mit Øie mod det vendt,
Og aldrig fandt jeg, det var syndigt;

Men Ingen fængsled mig, o Jord!
Saa ømt som Du og fast tillige!
Hvad ellers spredt forbi mig foer
Er samlet i et yndigt Chor
Hos Dig, Du Blomstrende, Du Rige!

Du bader Dig i Morgnens Dug,
Og Blomsten ved dit Bryst sig flokker;
Vaarvinden hilser Dig med Suk,
Solstraalen farver Kinden smuk,
Og Blæsten kruser dine Lokker.

Selv Vintren med sin Demantpragt
Min Kærlighed til Dig ei dæmper;
Sødt tryller mig med lige Magt
Din Vinter- og din Sommerdragt,
Din Mai, o Jord! og din September.

Naar Verden gik mig haardt imod,
Og bort jeg flygtede fra Vrimlen:
Da smilende Du for mig stod
Og bød mig atter fatte Mod
Og løfte Tanken imod Himlen.

Men var jeg fri for Sorg og Harm,
Du deelte trolig al min Glæde;
Du var ei kold, naar jeg var varm:
Et Hjerte banked i din Barm,
Der kunde lee med mig og græde.

Jeg veed jo nok, at Du er rig,
At Guldet glimter i dit Indre,
At Sølvet der, en Kilde lig,
I blanke Aarer bugtet sig,
Og klare Ædelstene tindre; -

Men derfor elsker jeg Dig ei.
Min Sjæl er fri for Egennytte!
I Bækkens Rislen paa min Vei
Mit Øre fandt en Klang, som ei
Med Guldets, Sølvets det vil bytte.

Saamangen En fik skuet klart
Den Skjønheds Fylde, jeg tilbeder,
Og har dit Billed tro bevart, -
Jeg kjender kun den mindste Part
Af dine rige Yndigheder. -

Jeg ligner En, der kun fik see
Et sparsomt Glimt af sin Veninde,
En ringe Deel, - en Haand maaskee
- Men krystet af saa hvid en Snee,
At den for evigt ham maa binde;

En Fattig ligner jeg, der veed,
At naar han blot kom over Floden,
Der krummer hist sig, dyb og bred,
Laae rige Skatte for hvert Fjed, -
Dog ak! han kan ei flytte Foden!

Men lykkes det - da skal engang
Hver Skjønhed, der forbi mig haster,
Aflokke blidt min Sjæl en Sang, -
En Urne lig, der giver Klang
For hver en Skjærv, man i den kaster!

Naar da jeg nedlagt har min Stav,
Vil Du din Arm omkring mig vinde,
Og for det Hjerte, jeg Dig gav.
Du planter Blomster paa min Grav, -
En øm, en trofast Elskerinde.
</body>
</poem>

<section level="3">
<head>
    <title>En Treklang</title>
</head>
<content>

<poem id="holst2018030533">
<head>
    <title>Thorvaldsen</title>
    <toctitle><num>1.</num>Thorvaldsen</toctitle>
    <firstline>Tilsøes Normannen med det blanke Værge</firstline>
    <notes>
        <note>Teksten følger H. P. Holst: <i>Digte</i>, Første Samling, C. A. Reitzel, Kbh., 1840, pp. 86-88.</note>
    </notes>
    <quality>korrektur1,kilde,side</quality>
</head>
<body>
Tilsøes Normannen med det blanke Værge
Til Syden drog, det skjønne Land at hærge.
        Han risted røde Runer,
        En blodig Seiersskrift,
        Og Templer og Pauluner
        Bar Spor af hans Bedrift!
Kunstens Glands, stolte Gudeskarer
Sank i Gruus, knuste af Barbarer -
            Sank i Gruus.

Saa mangen Synd kan sones ud med Bøde,
Men Synd mod Kunsten er en Helligbrøde:
        Thi helligt er det Skjønne,
        Formastelig den Haand,
        Som kan med Grumhed lønne
        Hvad luttre bør vor Aand.
Secler svandt, men paa hine Dage,
Stolte Nord! blev en Plet tilbage -
            Stolte Nord.

Dog hvad din vilde Søn forbrød i Tiden,
Det har en anden Søn udflettet siden;
        Han risted store Runer:
        En evig Marmorskrift, -
        Og Templer og Pauluner
        Bær' Spor af hans Bedrift.
Meislen klang! Alt, hvad grumt forødtes
Fjernt i Tid, straalende gjenfødtes -
            Meislen klang.

Og atter vaagnede ved Meisellyden
De skjønne Guder i det fjerne Syden.
        Og Syden henrykt fatted
        Hvad gudbesjælt var skabt,
        Og følte, det erstatted
        Hvad længst engang var tabt!
Sydens Folk selv det maatte sande,
Laurens Green vandt de om hans Pande -
            Laurens Green.

Og <w>Dig</w> man kalder <w>fattig</w>, Moder kjære!
Hvor kan med slig en Søn Du fattig være?
        Reis frit og stolt din Pande!
        En Stjerne funkler der.
        Som over alle Lande
        Har spredt sit lyse Skjær!
Kunstens Børn skal med henrykt Øie
Trindt paa Jord for dens Glands sig bøie -
            Trindt paa Jord.
</body>
</poem>

<poem id="holst2018030534">
<head>
    <title>Oehlenschlæger</title>
    <toctitle><num>2.</num>Oehlenschlæger</toctitle>
    <firstline>Skovene dufted ved Øresundsvoven</firstline>
    <notes>
        <note>Teksten følger H. P. Holst: <i>Digte</i>, Første Samling, C. A. Reitzel, Kbh., 1840, pp. 89-90.</note>
    </notes>
    <keywords>oehlenschlaeger</keywords>
    <quality>korrektur1,kilde,side</quality>
</head>
<body>
    Skovene dufted ved Øresundsvoven,
    Kilderne risled, og skyfri foroven
Hvælved sig Himlen i Vaar og i Host,
    Og dog var Glæden kun sparsom herhjemme,
    Ak, thi vi savnede Sangfuglens Stemme, -
Herlige Digter, da toned din Røst.

    Svulmende flød den paa tonende Vinger,
    Klar som et Væld, der af Fjeldet udspringer,
Stærk som en Strøm, der sin Dæmning har brudt.
    Hvem fik et Hjerte og følte ei ganske,
    Følte med Stolthed, at det var <w>danske</w>,
Hjemlige Toner, der klang fra din Luth!

Norden var gravlagt - Du saae det og Staven
    Strakte derover: da aabned sig Graven,
    Store Gestalter af Mulmet fremtreen!
Lampen Du gned: og fra Syden og Østen
    Perler Du bragte, - men altid blev Røsten
    Nordisk og ædel, mandig og reen.

    Undrende lytted man trindtom til Sangen,
    Hjerterne rørtes og smelted ved Klangen, -
Læg da kun Lyren, naar Banen er endt:
    Thi af de Toner, som talløst den spredte,
    Og som saa vidt over Jorden sig bredte,
Reiste Du selv Dig et stolt Monument!

    Og i Aartusinder trygt skal der stande,
    Hæve mod Himlen den straalende Pande,
Omflydt af Stjernernes evige Glands;
    Men vi, som svagt kun din Storhed kan skatte,
    Vil paa den Bauta, som selv Du Dig satte,
Hænge, o Skjald! en Taknemligheds-Krands.

,,I
stakkels Bo rn, der flakke om
Landflygtige imellem Syd og Nord!
I Toner, der saa' vidt i Verden bredes.
Og dog saa sielden fandt et Hjem paa Jord,
</body>
</poem>

<poem id="holst2018030535">
<head>
    <title>Weyse</title>
    <toctitle><num>3.</num>Weyse</toctitle>
    <firstline>I lave Stue, ved den lille Vugge</firstline>
    <notes>
        <note>Teksten følger H. P. Holst: <i>Digte</i>, Første Samling, C. A. Reitzel, Kbh., 1840, pp. 91-93.</note>
    </notes>
    <keywords>weyse</keywords>
    <quality>korrektur1,kilde,side</quality>
</head>
<body>
I lave Stue, ved den lille Vugge
    En venlig Fee Dig løfted til sit Bryst.
    Hun kyssed Dig, og dine første Sukke
    Opløste sig i Smiil og salig Lyst;
    Hun vinkte blidt, og strax en himmelsk Skare
    Usynligt flokked sig i snevre Vraa.
    Og da de alle nu forsamled vare,
    Da reiste Feen sig og talte saa:

I stakkels Børn, der flakke om og spredes
    Landflygtige imellem Syd og Nord!
    I <w>Toner</w>, der saa vidt i Verden bredes,
    Og dog saa sjelden fandt et Hjem paa Jord,
    Til dette Barn idag jeg Eder fængsler;
    O ftokker Eder kjærligt, hvor han gaaer,
    Og aander Eders Haab og Lyst og Længsler
    Kun uformærket i hans Hjertes Vaar!

,,Saa vil engang taknemligt han Jer sanke
    Og flette Jer som Blomster i sin Krands,
    Og alle I, der nu maae huusvildt vanke,
    I skulle da med Stolthed nævnes <w>hans</w>;
    I Kunstens Sale og i Bondens Hytte
    Skal I paa Alles Læber varigt boe,
    Og fromme Christne skal med Andagt lytte
    Til Jer i Kirkens alvorsfulde Ro.

,,Som Konge skal han herske i Jert Rige,
    Dog frygter ei, at strænge bli'er hans Bud!
    Ak nei! om ham vil man med Stolthed sige,
    At til Jer Konge valgtes han af Gud.
    Thi vee den Frække, den Formastelige,
    Der, fristet blot af Ærens ydre Glands,
    Vil ham fortrænge af hans stolte Rige
    Og plukke Blade af hans vundne Krands!

Men naar engang paa Eders Himmelstige
    Han iler bort fra hvert et jordisk Savn,
    Da vil ei derfor troløst I ham svige,
    Men bygge stolt et Minde om hans Navn!
    Dog mangt et herligt Værk skal Lyset skue,
    For dette skeer.'' - Saa talte hun og svandt,
    Og roligt blev der i den lille Stue,
    Hvor Barnet slumrende sin Himmel vandt.
</body>
</poem>

</content>
</section>

<poem id="holst2018030536">
<head>
    <title>Tusmørket</title>
    <firstline>Blandt Guder og Gudinder var der Strid</firstline>
    <notes>
        <note>Teksten følger H. P. Holst: <i>Digte</i>, Første Samling, C. A. Reitzel, Kbh., 1840, pp. 94-95.</note>
    </notes>
    <quality>korrektur1,kilde,side</quality>
</head>
<body>
Blandt Guder og Gudinder var der Strid,
Thi Dag og Nat blev skiftet ud til Alle,
Og hver fik til at herske i den Tid,
Der efter Skjebnen maatte dem tilfalde.
Aurora fik den aarle <w>Morgenstund</w>,
<w>Børstiden</w> tog <w>Mercur</w>, men <w>Middagsheden</w>
Fik Phøbus, Pallas <w>Aftnen</w>, og med Grund
Fik Morpheus <w>Nattens</w> Timer til sit Even.

Fordelingen var alt forbi, da kom
Gud Amor springende med Piil og Bue.
Han havde spøgt i Lundens Helligdom
Med Nympherne i Aftensolens Lue.
Han hilser Guderne med lystig Skjemt, -
Dog ak, til Sorg forvandler sig hans Glæde,
Thi snart han mærker, at man ham har glemt:
Da monne Taarers Glands hans Øie væde.

Men Pallas hen til Elskovsguden gik:
,,Vær rolig, Du! Du skal ei Stedbarn være!
Naar Dag og Nat ved Solens Afskedsblik
Sig møde i et Kys, Du Sceptret bære!
Vel sandt, Du hersker stakket kun, men viid:
Du er dog lykkeligst, thi Støvets Sønner
Vil glemme Nattens Uro, Dagens Slid,
For dette Øieblik, hvor Du dem lønner.''
</body>
</poem>

<poem id="holst2018030537">
<head>
    <title>Fattigbarns Juul</title>
    <subtitle>Fremsagt af Fru Heiberg ved en Forestilling for Asylerne</subtitle>
    <firstline>Det fryser haardt og fast</firstline>
    <notes>
        <note>Teksten følger H. P. Holst: <i>Digte</i>, Første Samling, C. A. Reitzel, Kbh., 1840, pp. 96-100.</note>
    </notes>
    <keywords>heibergjohanne</keywords>
    <quality>korrektur1,kilde,side</quality>
</head>
<body>
    Det fryser haardt og fast;
    Decemberstormen tuder
    Igjennem Gaden vildt.
Og Isen glimrer paa de frosne Ruder;
    Men indenfor er luunt
    Og Lystighed og Gammen,
    Thi det er Juul - og Juul
Til Glæden kalder Smaa og Store sammen.

    See Børnesværmen hist!
    Til Sangens muntre Toner
    Om Træet Dandsen gaaer -
Et Lyshav straaler fra de tændte Kroner.
    Og see den Armes Vraa!
    Og der er Juleglæde!
    Om Bordet flokke sig
De glade Smaa - idag maa Ingen græde!

    O Lystighed og Liv,
    Som sig til Alle breder!
    Til Alle? Hvem er da
Den lille Purk, der hist om Huusly beder?
    Han seer de blanke Lys
    I alle Byens Gader,
    Han gaaer fra Dør til Dør,
Han banker paa, - men Ingen ham oplader!

    Og Staklen fryser - see,
    Hvor han af Kulde ryster!
    Med Taarer seer han paa
Den muntre Sværm, der sorgløst sig forlyster;
    Hver morer sig som bedst.
    Men ham slet Ingen ændser,
    Og Ingen seer hans Nød,
Og Ingen veed, at den er uden Grændser.

    ,,Jeg har ei Fa'er og Mø'er,
    Ei Broder eller Søster
    - Saa taler han med Graad -
Og ingen Ven, der hjælper eller trøster.
    O Christ, o Frelser kjær!
    De alle mig forstøde!
    Idag din Fest det er -
O tag mig bort fra al min Qval og Møde

    ,,Idag har jo hvert Barn
    Sit Lys, sin Juleglæde -
    Kun jeg i Mørket staaer,
Jeg stakkels Barn! og maa i Mørket græde
    O Christ, jeg be'er jo ei
    Om Gaver, som de Andre, -
    Luk mig blot ind til Dig,
Thi jeg er træt, og hvorhen skal jeg vandre? -''

    Saa sætter han sig ned,
    Og bitterlig han græder; -
    Men sagte træder hen
Til ham et deiligt Barn i hvide Klæder.
    En himmelsk Klarhed flød
    Omkring hans lyse Pande,
    Og Stemmens bløde Klang,
Er som en sød Musik fra bedre Lande.

    Iveiret peger han,
    Og see: et Træ sig hæver
    Mod Himlens hvalte Loft, -
En himmelsk Klang fra Rod og Stamme bæver;
    Og alle Stjerners Ild,
    De større med de mindre,
    Som blanke Julelys
Fra Træets Grene klart i Natten tindre!<note>* Rückert</note><!-- TODO: Citat? -->

    Og med et saligt Smiil
    Den Lille Alt beskuer,
    Det stolte Juletræ,
De brede Grene og de gyldne Luer! -
    Men <w>der</w>, hvor Træet steg
    Høit mod de lyse Kloder,
    Et <w>Fristed</w> Barnet fandt
Blandt glade Børn, der hilse ham som Broder.

    - Dog mangt et Barn maa end
    Gaae huusvildt om og græde.
    Og savner Brød og Ly
Og kjender Modgang kun - ei Juul og Glæde;
    Men I, hvis skjønne Lod
    Det blev at kunne lindre
    Saamange Armes Nød,
I vil i Eders Glæde dem erindre!

    I aabned dem et Ly! -
    For Eders milde Gave
    Et Frø blev nedlagt her,
Der engang blomstre vil i Danmarks Have;
    Hvad der blev plantet her
    Til Værn mod Nød og Smerter,
    Vil blive til et Træ,
Der har sin Rod i Eders milde Hjerter!
</body>
</poem>

<poem id="holst2018030538">
<head>
    <title>Med en Lampe</title>
    <subtitle>Brudegave til en Ven</subtitle>
    <firstline>Det er ei blot hiin Lampe, Ven!</firstline>
    <notes>
        <note>Teksten følger H. P. Holst: <i>Digte</i>, Første Samling, C. A. Reitzel, Kbh., 1840, pp. 101-102.</note>
    </notes>
    <quality>korrektur1,kilde,side</quality>
</head>
<body>
Det er ei blot hiin Lampe, Ven!
Som fra det østerlandske Digt vi kjende,
Hvori en mægtig Aand har fæstet Bo -
Den samme Trolddom hviler over denne.

Du selv vil spore ham, den Fredens Aand,
Hvergang sin milde Lysning Lampen spreder;
Naar det er mørkt og koldt derudenfor
Han i sin milde Glands besøger Eder.

Og bringer han Dig ei, som Aanden hist
I Eventyret, Guld og Diamanter,
Og lægger han ei Skatte for din Fod
Og Perler, hented' fra Alverdens Kanter:

Saa viser han Dig dog ved Lampens Skjær
En Skat, som alt det Glimmertant opveier,
En Rigdom, som af Himlens Haand Du fik,
En Ædelsteen, som Du alene eier.

Og bygger han Dig ei, som hiin, et Slot
Med Marmorbuer og med gyldne Haller,
Hvor Øret blændes af den rige Skat,
Af Guldets Glands og funklende Chrystaller:

Saa freder han dog kjærligt om dit Hjem
Og skaber der en Verden i det Mindre,
Hvis Held beroer ei paa den ydre Glands,
Men har sit Udspring af Jert eget Indre. -

Held og Lyksalighed om Eders Hjem!
Guds Kjærlighed og Fred, hvorhen i stedes;
Velsignelsen er lyst for Eders Fod -
Ved hvert et Fjed vil Eders Venner glædes!
</body>
</poem>

<poem id="holst2018030539">
<head>
    <title>Ved Vintertid</title>
    <subtitle>For Studenterforeningens Visebog</subtitle>
    <firstline>Ved Vintertid, naar Skoven staaer</firstline>
    <notes>
        <note>* Componeret af H. P. J. Lyngbye.</note>
        <note>Teksten følger H. P. Holst: <i>Digte</i>, Første Samling, C. A. Reitzel, Kbh., 1840, pp. 103-104.</note>
    </notes>
    <quality>korrektur1,kilde,side</quality>
</head>
<body>
Ved Vintertid, naar Skoven staaer
Med Riimfrost i de dunkle Lokker,
Og Stormen vildt Mod Ruden slaaer,
Mens Sneen sig paa Taget flokker,
Om dette Bord saamangen Gang
Vi samledes ved Bægerklang
Og glemte Vintrens barske Sang,
Thi der var Foraar i vort Hjerte.

Men Tiden driver lumsk sit Spil,
Thi medens sorgløst her vi spøge
Og glemme reent, at den er til,
At hævne sig den vil forsøge.
Den stjæler Rosen af vor Kind,
Den røver, flygtig som en Vind,
Os mangen Ven, hvis Brodersind
I Ungdomstid vi elske lærte.

Selv dette Sted, hvor vi har leet
Af Tidens Vexel og Forandring,
Og som vor bedste Fryd har seet,
Er kun et Herberg paa vor Vandring.
Vi kom hertil, Alt var saa smukt,
Ustandset steg vor Tankes Flugt,
Bag Løvet vinkte Træets Frugt, -
Men for at naae den vi bortdrage!

Vor Glædeskalk er snart udtømt,
Og mangt et Minde vil udslettes,
Men hvad vi her har tænkt og drømt,
Det, føle vi, kan ei forgjettes;
Thi Skjebnen stiller Ven fra Ven,
Men Sjælen søge vil igjen
Landflygtig til det Sted, hvor den
Sin Ungdoms Fryd har ladt tilbage.
</body>
</poem>

<section level="3">
<head>
    <title>Maiviser</title>
</head>
<content>

<poem id="holst2018030540">
<head>
    <title>Frit flyver Tanken</title>
    <toctitle><num>1.</num>Frit flyver Tanken</toctitle>
    <firstline>Frit flyver Tanken. Den dristige Tanke</firstline>
    <notes>
        <note>Teksten følger H. P. Holst: <i>Digte</i>, Første Samling, C. A. Reitzel, Kbh., 1840, pp. 105-106.</note>
    </notes>
    <quality>korrektur1,kilde,side</quality>
</head>
<body>
  Frit flyver Tanken. Den dristige Tanke
  Taaler ei Lænke og ændser ei Skranke, -
Lidt dog den baader, naar ei den faaer Ord.
  <w>Tanken alene</w> er Havet, der hviler
  Dødt og ufrugtbart, - men Skibet, der iler
Kjækt mod sit Maal, er det kraftige <w>Ord</w>.

  Frit fløi vor Tanke, men Ordet - ak længe
  Laa det, en Harpe med urørte Strænge,
Gravlagt, og vented Opstandelsens Bliv, -
  O men det vaagned, lig Støtten, der klinger,
  Vækket af Solgudens straalende Finger:
<w>Maisol! Din Straale gav Ordet først Liv</w>

  Frit har det klinget paa Dannemænds Tunge,
  Trøstigt vi lyttede, Gamle og Unge,
Dybt har det fæstet sin Rod i vort Bryst;
  Saga har tegnet det stolt paa sin Tavle,
  Fremtid vil lære, hvad Sæd det vil avle, -
Gud lad' den trives til Gavn og til Lyst!

  Hvergang det lyder hen til os fra Thinge,
  Lad os da, Venner! en Hilsen det bringe,
Ønske det Fremgang i Alt, hvad vi bad:
  Da vil, naar Ønsket kun kraftigt er tolket,
  Duen, der stagrer fra Thronen til Folket,
Engang nok bringe det grønnende Blad!
</body>
</poem>

<poem id="holst2018030541">
<head>
    <title>Vor Tid er støv, vor Tid er svag</title>
    <toctitle><num>2.</num>Vor Tid er støv, vor Tid er svag</toctitle>
    <firstline>Vor Tid er støv, vor Tid er svag</firstline>
    <notes>
        <note>Teksten følger H. P. Holst: <i>Digte</i>, Første Samling, C. A. Reitzel, Kbh., 1840, pp. 106-109.</note>
    </notes>
    <quality>korrektur1,kilde,side</quality>
</head>
<body>
''Vor Tid er støv, vor Tid er svag,
- Saa lød den gamle Klage -
Og kun et synkefærdigt Vrag
Er hvad vi har tilbage.
Hvor er vor Roes tilsøes, tillands?
Ak kun i gamle Skrifter
Og Oldtidsrester boer en Glands
Af Fædrenes Bedrifter.''

Og travlt man grov med rastløs Flid
I muldne Kæmpevolde,
At læse Oldtids Helteid
Af rustne Sværd og Skjolde;
De gamle Skatte tog man frem,
Det Svundne og det Døde, -
Som vilde man til Trøst med dem
Paa Nutids Armod bede.

O tomme Klage! tomme Færd!
Nei, skyd ei Skyld paa Tiden!
Den er et skarpt, et slebent Sværd,
Som seirer let i Striden;
Men har I det i Skeden holdt,
Hvi vil I selv da klage,
At ei det rammer fuldt saa stolt
Som i de gamle Dage.

Heel andre Skatte har vort Land,
Det følte Fred'rik længe.
End dem, som daarligt smuldre kan
Alt under Høi og Vænge.
<w>Ja Tankens Ild og Ordets Kraft</w>,
See det er vore Skatte, -
Og intet rustent Landseskaft
Dem mægter at erstatte.

Og Budet gik saa vidt omkring
Til Slot og straatakt Hytte,
Da samled Dansken sig paa Thing
Til Landets Tarv og Nytte;
Og Ordet klang, som naar en Fugl
I Lundens dunkle Gange
Udsender fra sin Redes Skjul
End aldrig hørte Sange.

Da følte Dansken stolt og glad,
At ogsaa han har levet,
Og at hver Tid er kun et Blad,
Et reent, et ubeskrevet.
Om den skal svinde sporløst, om
Den høit skal hædret blive,
Beroer kun paa de Skrifttræk, som
Vi selv paa Bladet skrive.
</body>
</poem>

</content>
</section>

<poem id="holst2018030542">
<head>
    <title>Klokkeklang</title>
    <firstline>Jeg gik over Byens Volde. Mørket faldt paa</firstline>
    <notes>
        <note>Teksten følger H. P. Holst: <i>Digte</i>, Første Samling, C. A. Reitzel, Kbh., 1840, p. 110.</note>
    </notes>
    <quality>korrektur1,kilde,side</quality>
</head>
<body>
<small>Jeg gik over Byens Volde. Mørket faldt paa,</small>
<small>Og Byen og Landet trindtom sørgeklædt laa.</small>

<small>Jeg hørte Klokkerne ringe, de store og de smaa;</small>
<small>Deres malmfulde Tunger kunde jeg forstaae.</small>

<small>Høitidelig var Klangen! Stærk og dog blød</small>
<small>Den trængte sig dybt i Sjælen. Saa klagende det lød:</small>

    O Fædreland, hvad har Du tabt!
      Din gamle Konge sover.
    Et rastløst Liv, til Arbeid skabt,
      Henskylled Tidens Vover.
    Et Hjerte brast, der banked ømt
      For Landet og for Folket, -
    Et Hjerte brast, der mildt har dømt
      Og Dommen mildt fortolket.
    Og skjøndt den Fremtid, han har skabt,
      Dig rige Frugter lover, -
    O Fædreland, hvad har Du tabt!
      Din gamle Konge fover.
</body>
</poem>

</content>
</section>

<section>
<head>
    <title>III. Romanzer</title>
</head>
<content>

<poem id="holst2018030543">
<head>
    <title>Bonden fra Lemvigh</title>
    <firstline>Det lakker ud paa Aften</firstline>
    <notes>
        <note>Teksten følger H. P. Holst: <i>Digte</i>, Første Samling, C. A. Reitzel, Kbh., 1840, pp. 113-121.</note>
    </notes>
    <keywords>christian4</keywords>
    <quality>korrektur1,kilde,side</quality>
</head>
<body>
Det lakker ud paa Aften,
Alt Mørket falder paa,
Og Nattehimlen hvælver
Sig truende og graa;
Vildt Vestenvinden pidsker
Den fraadende Strand,
Og store Bølger taarner
Det lette Flyvesand.

Hvem vandrer der i Natten
Med iilsomme Skridt?
En Bondeknøs. Hans Øie
Dog mandigt er og frit;
Han knapper sin tykke Kofte,
Han sagtner sine Fjed
Og trykker den laadne Hue
Dybt over Panden ned.

Han tænker vel paa Hjemmet,
Paa Davren hos,,vor Moer'',
Paa Bilæggerovnen
Og det suulbesatte Bord?
Han kommer vel fra Kroen,
Fra Terning og Spil?
Ak nei, det er heelt andet,
Hans Hu stander til!

De havde mødt i Fjaltring,
De gjæve Bondemænd,
Og langveis fra og talrigt
De stævned var' didhen.
Thi Fjenden hærged Landet,
Den fiendtlige Hær
Raste i vilde Horder
Med Ild og med Sværd.

End var han varm af Mødet.
Han havde kraftigt malt
Landets Nød og Jammer,
Og kjækt han havde talt
Om Troskab og om Kongen:
Hvert Ord fra Hjertet kom - -
Han havde Lov at tale
En Smule med derom.

Han havde fegtet tappert
Ved Femern, da det gjaldt;
Han stod ved Fjerde Christian,
Da Dannerkongen faldt;
Den Kugle, der traf Kongen,
Den lammede hans Arm,
Dog lammed den ei Modet,
Der brændte i hans Barm.

Hvad ændsed han sin Vunde!
Han saae jo, Kongen stod
Igjen paa Dækket opreist,
Skjøndt badet i sit Blod:
For Øiet holdt han Klædet,
Hans Høire Sværdet greb,
De graae Haar fløi for Vinden,
Kuglerne peb!

Nu var han vendt tilbage.
Med Hæderstegn? Ja vist!
<w>Hans</w> Hæder var forvist, -
Det var jo <w>samme</w> Kugle,
Der Kongen traf og ham,
Der blinded Kongens Øie,
Og gjorde Bonden lam. -

Men hjemme raste Fjenden.
Den hvide Hvedemark
Var trampet ned og hærget
Af Hestehovens Spark;
Hans Moder og hans Søstre
Havde tigget om Brød,
Hans Huus var lagt i Aske
Og hans Fæstemø død!

,,O Gud ha'e Lov, han sukked,
At ei Du fik at see,
Min Marri, denne Jammer
Og al denne Vee!
O hvem der laa dernede
Saa luunt og godt som Du!''
Saa tænkte han, og fremad
Han ilte mod i Hu.

Han mærked ei, at Sneen
Ham i Øinene føg,
At Vinden hvirvled Sandet
Mod Himlen som en Røg,
At Vesterhavet droned
Mod Klipperevlen stolt:
Da lød der ved hans Side
Et tordnende: Holdt! -

Han vendte sig. Trods Mørket
En Ryttertrop han saae;
Den brede Pallask blinkte,
En Stemme raabte: Staa!
Et Flinteløb han følte
Presset mod sit Bryst, -
Det, syntes den gjeve Bonde,
Var en ulige Dyst.

Han stødte til Bøssepiben,
,,Hvad vil I, Herre?, Siig!'' -
- ,,Knegt, hvis Du kjender Veien,
Saa før os til Lemvigh!'' -
- ,,Ih nei, det træffes heldigt,
Der holder selv jeg Rast.''
- ,,Saa sæt Dig op i Sadlen,
 Men rap Dig! vi har Hast;

,,Og hold Dig ved min Side,
Ellers gjør jeg det kort.
Man kan ei see foran sig,
Og Veiret er haardt;
Hvis ei vi fryse fast her,
Saa tænker jeg, at
Ved et Par af Jere Rønner
Vi skal varme os i Nat.'' -

- ,,I spøger, gode Herre!''
Lo Bondeknøsen mildt,
Men Læben dirred harmfuld,
Og Øiet brændte vildt.
Da greb der ham en Tanke,
Han gjøs et Øieblik, -
Men strax igjen sin Fatning,
Sin Rolighed han fik.

Hen gik det over Heden
I buldrende Trav;
Stormen sin Torden blandte
Med det oprørte Hav;
Og Sandet fløi fra Hoven
Omkring dem som en Sky, -
,,Har I Plads til os Alle
I Jer fattige By?'' -

- ,,Bevares, I gode Herrer!
Ja vi har Plads til Fleer!
Om en lille halv Time,
Saa fryser I ei meer!'' -
Og bort de fløi, hvor aldrig
Kom Harv eller Plov,
Som hungrige Glenter,
Der styrte ned paa Rov.

Og tykkere faldt Sneen;
Blæften drev sit Spil.
De satte sig fast i Sadlen
Og lod saa staae til.
Med Tøilen løs om Halsen
Stred Hestene som bedst
Igjennem Snee og Sandflugt
Og den hvinende Blæst.

Da lytted gjennem Stormen
Den bolde Jydesvend;
Han mærked en dæmpet Brusen
Han kjendte den godt igjen!
Og nærmere kom Lyden,
Bestandig mere nær:
,,Hjælp nu, min Herre Jesu!
Hjælp Gud! Nu er vi der!''

Saa mumled Bonden sagte.
Et Øieblik, et Blink!
Saa styrted de sammen i Havet
Fra Klippens steile Brink;
Og Havets Hvinen spotted
De fortvivlede Skrig,
Og Stormen sang sin Gravsang
Over deres Liig.
</body>
</poem>

<poem id="holst2018030544">
<head>
    <title>Amor og Psyche</title>
    <firstline>Fuldendt stod Jason. Trindt om ham en Krands</firstline>
    <notes>
        <note>* Romanzen ,,Amor og Psyche'' [er] fremsagt af Forfatteren ved Festen for Thorvaldsen.</note>
        <note>Teksten følger H. P. Holst: <i>Digte</i>, Første Samling, C. A. Reitzel, Kbh., 1840, pp. 122-126.</note>
    </notes>
    <keywords>thorvaldsen</keywords>
    <quality>korrektur1,kilde,side</quality>
</head>
<body>
Fuldendt stod Jason. Trindt om ham en Krands
  Af Gudebilleder - Hephaistos, Here,
  Apol med Lyren, Musers lette Dands
  Paa Helicon, den straalende Cythere,
  Lyæus med den druetunge Lok,
  Herakles, Hebe i Olympens Sale -
  Det var som om den stumme Marmorblok
  Fik Mæle til sin Mesters Priis at tale.

Et andet Billed for hans Ssæl nu stod.
  Han vilde forme Psyche, der fra Vrimlen
  Af Amor løftes over Skyens Flod
  Og efter Prøvelsen betræder Himlen.
  Men endnu flød en Taage for hans Blik,
  Mismodig i sin Haand han Leret trilled -
  Jo meer Ideen af sin Nat fremgik,
  Desmeer sig Formen for hans Blik forvilded.

Da flygted ham fra Tiberstaden. Hist,
  Hvor slanke Pinier for Vinden svaie,
  Hvor Fuglen fløiter fra Orangens Qvist,
  Og Flag i tusindviis paa Bølgen vaie -
  Paa Montenero, ved Livornos Strand,
  I Laurbærlundens køligfriske Skygge,
  Der - fjernt fra Byens Larm - der meente han
  At mødes med sin Amor og sin Psyche.

Men ak, forgjeves! Sommeren forløb.
  Hans Sjæl var syg og mat. Det stolte Billed
  Laa end som Puppen hyllet i sit Svøb,
  Og meer og meer i Taage det sig hilded.
  Syg var hans Sjæl: den selv var <w>Psyche</w> jo,
  Der gjennem jordisk Lidelse maa hæves
  Ved Kunstens <w>Kjærlighed</w> til Himlens Bo,
  Før den af Salighed kan gjennembæves.

Og see, med eet - som Knop af Træet - sprang
  Den stolte Gruppe frem for Blik og Tanke,
  Og Leret formed sig, og Meislen klang,
  Og Aanden seirende brød hver en Skranke.
  Der stod hun med det veemodsfulde Blik
  Til Afsked vendt mod Jorden og dens Smerte,
  I venstre Haand Udødeligheds Drik -
  Hun presser den begeistret til sit Hjerte;

Den høire Arm om Amor slynger hun,
  Den Stolte, hvem hun nu for evigt eier.
  Et saligt Smiil om Gudens skjønne Mund
  Fortæller om hans Lykke og hans Seier.
  Saa stod de der midt i den store Hal
  Blandt andre Værkers ubekjendte Vrimmel -
  Hvo spørger vel om blege Stjerners Tal,
  Naar Solens Glands forgylder Hav og Himmel!

Men Kunstneren? - Det tykke, brune Haar
  Han stryger bort fra Panden, og hans Øie,
  Det skarpe, mørkeblaae, uroligt gaaer
  Fra Deel til Deel og prøver Alting nøie;-
  Den høire Haand med Meislen synker ned,
  Endnu et Blik han paa det Hele hefter, -
  Saa ta'er han Lampen, for i Nattens Fred
  Af Søvnens Kys at suge friske Kræfter.

Mildt aandede Italiens varme Luft,
  I Søvn ham vugged Middelhavets Brusen; -
  Da drømte han. - Det var ei Sydens Duft,
  Men Kløvrets Krydder, Bøgetræets Susen;
  Han laa paa Skrænten ved det blanke Sund,
  Og Droslen fløited fra de grønne Hækker,
  Og Leen klang i stille Aftenstund - -
  Et Brag, et Drøn ham op af Drømmen strækker!

Vildt drøned Tordenbuldret, Skrald i Skrald,
  Og Lynet hvislende fra Skyen knittred.
  Et Rædselssyn! Hist i den store Hal
  Slaaer Lynet ned, og hele Slottet zittred!
  Med Skræk man styrter did - den hvide Ring
  Af Statuer, der før var Hallens Smykke,
  Laa, ramt af Lynet, splintret trindt omkring,
  I Støvet knuust, en Gruushob kun - - men Psyche?

Der staaer hun end, det veemodsfulde Blik
  Til Afsked vendt mod Jorden og dens Smerte,
  I venstre Haand Udødeligheds Drik -
  Hun presser den begeistret til sit Hjerte;
  Den høire Arm om Amor slynger hun.
  Den Stolte, hvem hun <w>nu</w> for evigt eier, -
  Et saligt Smiil om Gudens skjønne Mund
  Fortæller om hans Lykke og hans Seier.

Urørt i Undergangen - stolte Syn! -
  Stod Guden med sin Elskede ved Siden:
  Thi Zeus, den Himmelske, med sine Lyn
  Kun knuse kan, hvad der tilhører Tiden!
  Det Timelige sletter Tiden ud.
  Af sin Forkrænkeligheds Brøst det lider, -
  Men hvad der i sit Udspring er af Gud,
  Det lever evigt, gjennem alle Tider. -
</body>
</poem>

<poem id="holst2018030545">
<head>
    <title>Schachspillet</title>
    <subtitle>Motivet efter en Tegning af Retzch.</subtitle>
    <firstline>I sit Pallads i Sevilla</firstline>
    <notes>
        <note>Teksten følger H. P. Holst: <i>Digte</i>, Første Samling, C. A. Reitzel, Kbh., 1840, pp. 127-139.</note>
    </notes>
    <quality>korrektur1,kilde,side</quality>
</head>
<body>
<!-- TODO: Find tegningen her https://skd-online-collection.skd.museum/Details/Index/1078178 -->

I sit Pallads i Sevilla
Sidder taus og tabt i Tanker
Don Alonso de Cabanos,
Blikket vildt, ustadigt vanker.

Sammentrukken, bleg er Læben,
Og et haanligt Træk forraader
Hvad der rører sig i Sindet,
Løser Tankens mørke Gaader;

I hver Mine er et Udtryk
As en smuk, men falden Engel,
Og en Bleghed bredt derover,
Lilliens lig - paa knækket Stengel;

Haanden leger med en broget
Flor af Myrther og Tazetter
Oleandre, Rosmariner,
Fletted' ziirligt i Bouquetter -

Medens Blikket, mørkt og ildfuldt,
Som af indre Uro drevet,
Hviler paa et Pergamentblad,
Ambraduftende, beskrevet.

,,Evig Troskab! - - Evig Eders! -
O hvor dette Sprog mig kjeder!
Nei, min Donna, I tilgive,
Sligt jeg fordrer ei af Eder!

,,I er smuk, I er elskværdig, -
Elsk mig da, mens I er deiligst,
Og forraad I mig kun siden
Det os Begge er beleiligst.

,,Hvor forhadt er mig i Sjælen
Disse Drømme og Chimerer,
Denne Leflen om et Evigt,
Hvormed Falskhed sig maskerer!

,,I er ung og varm i Blodet, -
Der er Ild i mine Aarer, -
Vi er' skabte for hinanden,
Lad os blot ei være Daarer!

,,Lad os holde os til Nuet!
Nuet, veed vi, er vort eget,
Men det Andet - nei, min Donna,
Jeg forlanger ei Saamege.''

Og foragteligt han støder
Fra sig Brevet, Blomstergaven,
Og han aabner Buevinduet
Paa Balconen ud til Haven;

Men han seer ei Mandeltræet,
Der i Aftenvinden gynger
Og fortroligt mod ham strækker
Sine røde Blomsterklynger;

Og han hører ei hvad kjærligt
Hist de slanke Pinier hviske
Med forelsket, frygtsom Bæven
Til Cypresserne, de friske;

Og han seer ei Maanens Guldglands,
Seer ei Stjernehoben tindre, -
Ak, for ham er Natten bælmørk,
Sort som Natten i hans Indre. -

Fra Giraldataarnet klinger
Midnatsklokkens dybe Tone,
Og med eet det suser heftigt
I Castanietræets Krone.

Hør, da banker det paa Døren!
Op den springer og sig lukker,
Og en Mand i Kappe træder
Med Grandezza ind og bukker;

Mod Alonso stolt han skrider,
Han i Slottet er som hjemme;
Over Skuldren har han kastet
Kappens askegule Bræmme;

Og den lange Hanefjeder
Fra Baretten sælsomt nikker.
Noget Lurende, Dæmonisk
I det stumle Øie ligger.

Iiskoldt, stift han fæster Blikket
Paa Alonso, og han taler
Med en huul og klangløs Stemme,
Der forunderligt befaler:

,,Don Alonso de Cabanos,
Bort med disse mørke Miner,
Denne sygelige Mismod!
Siig, hvad er det, som Jer piner?

,,Har i Skrupler? Seer i Syner?
Dette Drømmefjas jeg hader.
Hvem vil gruble paa et Intet, -
Elsk og nyd som Eders Fader!

,,I betragter mig saa fremmed?
Lad det være! - Der ved Munden
Er et Træk, der mig forsikkrer,
At vi Venner er i Grunden.

,,Hvorfor vil I det fordølge?
Ei blot Skallen, men dens Kjerne
Paa et Slægtskab med mig tyder, -
Derfor tjener jeg Jer gjerne.

,,Tal, hvad, fattes Jer i Lykken?
Vil I Piger? Siig, hvormange?
I er ung og rig og deilig -
<w>Eet</w> er nok til dem at fange.

,,Vil I Viin? Befal, og Xeres
Hist i Steenfontainen springer!
Vil I Guld? Befal, og Perus
Gyldne Barrer om Jer klinger!

,,Eller Spil maaskee? Ih gjerne!
Til hvert Offer er jeg rede,
Naar det gjælder mine Venner -
I behøver ei at bede.

,,Naar I vil, kan vi begynde.''
Og et Schachspil frem han tager
Under Kappens mørke Folder, -
,,Sæt Jer ned! om I behager!

,,Naa saa sæt Jer! Faaer det Ende?''
Hæst og heftigt han udbryder; -
Og Alonso som forstenet
Uvilkaarligt ham adlyder.

Hvilken Gruppe! Paa det ene
Ansigt følesløs Forstening -
Paa det andet kold Beregning,
Lumskhed, Ondskab i Forening.

Mens den Ene, som i Taaget,
Trækker villieløst, mechanisk,
Spiller om den Andens Læber
Stygt et Haansmil, et satanisk;

Og det er, som om han hvergang
Med et Fingerpeeg betegner
Trækket forud for Alonso,
Før sit eget han beregner.

Brik paa Brik Alonso mister,
Men hans Modpart er usaarlig;
Endnu een han ham fratager:
,,Nei, I spiller altfor daarlig!

,,Til Jer selv I mangler Tillid.
Eders Kræfter I vurderer
Altfor ringe; I har mistet
Eders bedste Officerer, -

,,Veed I og, hvad de betyde?
Seer I denne, som I kasted
Allerførst letsindigt fra Jer,
Som saa nødigt fra Jer hasted -

,,Dette Barn, som endnu kjærligt
Strækker Armen Jer imøde!
Det er <w>Uskyld</w> - siig, hvor kunde
I saa grusomt den forstøde?

,,Aldrig tabes den alene:
<w>Fred</w> og <w>Sindsro</w> fulgte efter -
Tænk dog paa, hvor ubesindigt
I har spildt de bedste Kræfter!

,,Men den sidste som i misted
- Disse To, der roligt lægge
Arm i Arm og fromt sig bøie,
Med een Stjerne over Begge -

,,Det var <w>Kjærlighed</w> - Du Daare!
Viid, ved den Du kunde vinde, -
Men Du selv har bort den skræmmet,
Og nu raver Du iblinde!

,,Nu er Spillet tabt for evig!
Veed Du og, hvorom det gjælder?
<w>Om din Sjæl - thi den er Kongen -</w>
Den garderer Du ei heller.

,,Nei! nu hjælper ingen Anger,
Bøn til ham, hvis Haand Dig skabte
Just saadan stod Spillet fordum
For din Fader - <w>og han tabte.</w>''

Og en Helvedlatter skingred
Skoggrende i Slottets Sale -
Og en sagte Jamren fulgte
Som et Echo, af hans Tale.

Men Alonso slaaer forfærdet
Og i Dødsangst sine Hænder
For sit Ansigt. Ja, saa er det!
Nu sin Stilling først han kjender.

Og med eet som Skjæl det falder
Fra hans Øine. Just saaledes
Har letsindigt han forskjertset
Alt, hvad kjærligst burde fredes;

Just saadan paa Lastens Bane
Hvert et Fingerpeeg han fulgte,
Og sit Tab kun lidt han ændsed.
Eller daarligt han det dulgte;

Nu han staaer paa Skillevejen,
Kan ei frem, kan ei tilbage,
Og fortvivlet han forstlde
Kun sin Daarskab kan anklage;

Og en Bøn paa Læben bæver;
Paa de blege Kinder brænder
Angerstaaren, og han folder
Fast, krampagtigt sine Hænder -

Men en Rædsel ham betager.
Thi hans Blik et Øie møder.
Der hyæneagtigt gnistrer -
Som en blodig Brand det gløder;

Og det er ham, som om Slanger
Hvislende sig om ham lægge,
Som om Drager ned fra Loftet
Deres Kløer imod ham strække;

Fæle Syner trindt ham true,
Og den hæse Helvedlatter,
Der faaer Blodet til at stivne,
Gjennem Salen skingrer atter - -

Men med sammenlagte Hænder,
Skinnende, i hvide Klæder,
Nærmer sig hans gode Engel
Og usynligt til ham træder;

Med de hvide Svanevinger
Hun ham trøster og husvaler,
Kummer præget staaer i Minen -
Hør, hvad blidt hun til ham taler:

,,Tro ham ikke. Søn af Støvet!
Syndens Barn,,som jeg maa følge!
O jeg skjælver! Hvor jeg lider!
Nei, min Angst jeg kan ei dølge.

,,Ak jeg veed, hvad Du har syndet,
Bittert burde jeg Dig hade, -
Men jeg kan ei - nei! jeg <w>kan</w> ei
I din Jammer Dig forlade.

,,Hør blot denne Gang min Stemme!
Tro mig! end der Redning findes.
Lad min Sjæleangst Dig røre!
See, dit Spil kan endnu vindes.

,,See din Dronning: <w>Religionen</w> -
<w>Den</w> endnu din Sjæl beskytter;
Dine Taarne: <w>Haab</w> og <w>Sandhed</w> -
Ingen Helvedmagt dem flytter!

,,Hør mig! - Nei - Du slipper ikke!
Af hans Lumskhed Du forblindes!
See blot!'' - Og han seer paa Spillet
,,,,Ja ved Himlen, det kan vindes!''''

---

Om han vandt? Jeg veed det ikke.
Billedet i Taage svinder -
O men Du, som Spillet fulgte,
Spørg Dig selv: troer Du, han vinder;

Du som selv maaskee har mistet
Alt det Dyreste, det Bedste,
Viid: <w>det samme Spil Du spiller</w> -
Tør Du Blikket paa det fæste?

O men Du, hvis Sjæl er skyldfri
- Kilden lig, hvis klare Bølger
Ingen hæslig Frø har plumret,
Som det Reneste kun dølger -

Du, hvis Barnesjæl har hjemme
Der, hvor Frelsen ene findes,
Lykkelige! Bed til Himlen!
Bed for ham, at det maa vindes.
</body>
</poem>

<poem id="holst2018030546">
<head>
    <title>Aslaug</title>
    <firstline>Solstraalen bryder gjennem Sky</firstline>
    <notes>
        <note>Teksten følger H. P. Holst: <i>Digte</i>, Første Samling, C. A. Reitzel, Kbh., 1840, pp. 140-150.</note>
    </notes>
    <quality>korrektur1,kilde,side</quality>
</head>
<body>
Solstraalen bryder gjennem Sky,
De vaade Morgentaager flye
Fra Dovres steile Sider.
Urokkeligt mon Fjeldet staae,
Men Havets Bølge, blank og blaa,
Mod Stranden langsomt glider.

Alt er saa stille. Intet Liv
End rører sig i Busk og Siv,
Et Langskib kun man skuer;
Bag Næsset, i den snevre Bugt,
De gyldne Skjolde glimre smukt
I Morgensolens Luer.

Men høit paa Strand, blandt Steen og Gruus,
Brøstfældigt staaer et Bjælkehuus
I Ly af Birkeskoven.
Ei Solens varme Straale naaer
Til Hyttens Tag, thi Granen staaer
Og skygger sort foroven.

I Kammerset en gammel Mo'er
Afstøver Bænk og Disk og Bord,
Mens travlt omkring hun rokker.
Hos hende staaer en yndig Mø,
Med Øine som den dybe Sø
Og gyldenlyse Lokker,

Dem fletter hun. Den gyldne Pragt,
Der skjuler hendes ringe Dragt,
Maa lystre hendes Villie;
De snoe sig om den hvide Arm
Og glindse smukt paa Hals og Barm,
Som Sol paa Markens Lillie.

Saa slynger hun, den Jomfru fiin,
Sølvkjæden i de hvide Liin
Om Barmens Tvillinghøie,
Og smilende hun seer, hvordan
Det gyldne Spange sig paastand
Om Midien smukt mon bøie.

Sligt huer ei den Gamle godt,
Hun gaaer omkring og skjænder smaat,
Alt mens hun Gulvet feier;
Men hendes Harm, ja den er spildt,
Thi Pigebarnet nikker snildt
Og leer deraf og neier.

Da høres Vaabengny og Larm.
Hun iler hen til Vinduets Karm,
Men i den lave Stue
Indtræder flux i Pandser blank
En Kæmpe, stoltelig og rank,
Med Skjold og Stang og Bue.

Den Gamle mon sig ydmygt tee,
Men Kæmpen synes ei at see
Paa hendes sære Fagter;
Han træder hen med Smiil paa Kind
Til hende, som med barnligt Sind
Nysgjerrig ham betragter.

,,Hil dig og sæl, min vakkre Mø!
Mit Skib er landet under Ø, -
Kan jeg lidt Kundskab hente
Hos Dig, mit Barn, om dette Sted?
Frygt ei! Jeg gjør Dig ei Fortræd,
Min vakkre, norske Jente!'' -

Hun svarer snildt: ,,Ei ræddes man
Saa saare let i Norges Land!
I er paa Spangarhede.
Hvis intet Ærind der I har.
Vil Eders Fryd ei blive svar, -
Her venter Jer kun Kjede.'' -

,,Mit Ophold her kun bliver kort,
Thi Nornen vinker længer bort;
Dog ei jeg kunde dæmpe
Min Lyst at hilse Norges Gran,
Dets hvide Fos, dets høie Strand
Og Klippelandets Kæmpe.

,Thi har jeg teltet Skibet nu,
Skjøndt stærkt til Hjemmet staaer min Hu,
Ja, hvad der er langt værre:
Mig venter en livsalig Brud,
Et ungt, et fagert Rosenskud
- ,,Eia! Saa skynd Jer, Herre!'' -

Han tier gvær en stakket Stund,
Et Smiil sig lægger om hans Mund,
Saa hæver han sin Stemme.
At hun er skjøn, det føler han,
Men har hun ogsaa Kløgt, Forstand?
Det maa han først fornemme.

,,Nu, nu! Giv Tid!'' han taler huld,
,,Kom først i Morgen ned, mit Guld!
Til Stranden, før jeg letter;
Der skal en Bøn Du opfyldt faae,
Hvad selv Du vil, - men pas nu paa,
Et Vilkaar jeg Dig sætter.

Ei fastende Du komme did, -
Dog maa Du ei ha'e nydt en Bid!
Lad Ingen med Dig fælge, -
Dog ene heller ei Du gaae!
Din Skjønhed, Barn! ei blottes maa, -
Dog Intet maa den dølge!''

Han tier qvær en stakket Stund,
Saa hilser han med Haand og Mund
Og ned til Stranden stunder.
Den Gamle skjænder, bruger Mund,
Men Pigebarnet sukker kun,
Seer efter ham - og grunder. -

,,Naa, rør Dig, Kraka! Sid ei saa!''
- ,,Ei Kraka I mig kalde maa!
I har en hæslig Vane,
I skjænder steds til intet Gavn.
Jeg <w>Aslaug</w> er. Min Faders Navn
Var Sigurd Fafnirsbane!

,,Da han blev dræbt, et Barn jeg var.
Kong Heimer var min Fosterfa'er,
Han snildt mig skjulte, hed det.
Han i en Harpe mig medtog.
Men naar jeg græd, han Harpen, slog, -
I troer nok ei, jeg veed det?

,,Da paa sin Flugt han herhid kom,
I dræbte ham. Hans Eiendom,
Hans Skat I monne rane.
Nu, bliv ei bleg! Saa skjælv dog ei!
I Morgen seiler jeg min Vei, -
Jeg vi! ei Eders Bane.'' - -

Solstraalen bryder gjennem Sky,
De vaade Morgentaager flye
Fra Fjeldets steile Sider.
Ved Stranden Kæmpen venter alt.
Naar Længsel Timerne har talt,
Kun langsomt Tiden glider.

Da nærmer flyvende og let
Ung Aslaug sig - men seer han ret?
En Guldglands Øiet blænder!
Det lange, tykke, lyse Haar
Sig som en gylden Kaabe flaaer
Om Skuldre, Barm og Lænder.

Hvem stod ei gjerne der paa Luur?
Liig straaguult Tag om hviden Muur,
Saadan sig monne lægge
Fra Issen til den lille Fod
En bølgende, en gylden Flod,
Et tugtigt Guldmors Dække!

Ved Stranden, under Fjeldets Hang,
Hun sagtner rødmende sin Gang.
En Hund med hende følger.
For Kæmpen ganger hun at staae,
Hun nejer dybt og taler saa,
Mens hun sin Rødmen dølger.

,,Ei fastende jeg kommer hid, -
Jeg i et Løg har gjørt et Bid.
Min lille Hund mig følger, -
Og dog jeg ene herhen gik.
Jeg staaer ei nøgen for Jert Blik, -
Skjøndt Klædning ei mig dølger.''

- ,,Du taler ret! Siig frem din Bøn,
Mit snilde Barn! og tag din Løn,
Dit Ønske skal opfyldes,
Det sværger jeg ved Staal og Stang!
For Østresaltet næste Gang
Af Solens Glands forgyldes.

- ,,Nu, hvis I staaer ved Eders Ord,
Saa hør mig! Tag mig med ombord
Til Eders Brud, den væne!
Jeg kan baldyre, væve, toe,
Jeg hendes Vink vil lyde fro
Og trofast hende tjene.''

- ,,Nu vel, mit Barn! Du følge skal!
Dog Du skal herske i min Hal,
Ei lyde som en Terne.'',
- ,,Men Eders Brud?'' hun hvisker, seer
Ned for sig, rødmer høit og leer
Undseelig som en Stjerne.

Han favner hende kjækt. ,,Ih nu!
Vær uden Frygt, mit Guld! Troer Du,
Misundeligt hun blegner?
Min Brud er Danmark! Venligt hun
Os favner i sin Bøgelund, -
Og jeg er Konning Regner!''

Hun blusser, synker til hans Barm.
Han sætter hende paa sin Arm,
Og med sit gyldne Bytte
Han gaaer med kjække, stolte Fjed,
Den raske Drot, til Skibet ned.
- Ægir hans Fart beskytte! -
</body>
</poem>

<poem id="holst2018030547">
<head>
    <title>Prindsen af Wales</title>
    <firstline>Et prægtigt Klippeland! Fra Menaistrædet</firstline>
    <notes>
        <note>Teksten følger H. P. Holst: <i>Digte</i>, Første Samling, C. A. Reitzel, Kbh., 1840, pp. 151-155.</note>
    </notes>
    <quality>korrektur1,kilde,side</quality>
</head>
<body>
Et prægtigt Klippeland! Fra Menaistrædet
Paa Englands Vestkyst høiner det sig brat;
Af Bølgens Skum er Klippegrunden vædet.
Og Toppen skjuler sig i Skyens Nat;
Bjergstrømmen suser med sin vilde Tone,
Som Sølvslør flagrer den om Klippens Kind -
Det Wales er. I Englands Kongekrone
En Ædelsteen af Klipper fattet ind.

Men haard var Kampen først. Dyrt England kjøbte
Hver Plet, hver Fodbred Jord i Tiden fjern,
Thi Klipperne, i deres Pandsre støbte.
Sig reiste Ryg mod Ryg, et mægtigt Værn,
Og Beaumaris, Llengollens mørke Dale,
Og Bredderne af Dee og Snowdons Fod
- End Englands stolte Slægter derom tale -
Blev farvet af det bedste Adelsblod.

Og hvorfor førtes disse lange Krige?
Hvad var det da, hvorfor saa kjækt de stred?
For deres Fædrearne, Land og Rige,
For Frihed, Ret og Uafhængighed,
For deres gamle Sprog og Sagn og Sange,
For Hjertets og for Tankens Helligdom,
For Alt, hvad skjelner mellem Fri og Fange, -
Og det er sagtens værd at kæmpe om! - -

Nu var der Stilstand. Vaabenbuldret hvilte,
Kong Edvard selv var draget did som Gjest.
Hans ædle Dronning ved hans Side smilte,
Paa Caernarvon der feires Fest paa Fest.
Det var i Høst. Alt Skoven stod berøvet
Sin Skjønheds Glands, og Pragten var forødt,
Og Blomsten visned længe alt i Løvet:
Da blev en Blomst endnu forborgen født. -

De stolte Clans, de Ældste af hver Stamme
Til Caernarvon Kong Edvard stævnet har.
I Steden Sværdet laa, men Ar og Skramme
Om halvfuldendte Feider Vidne bar;
Og midt imellem dem med Mildheds Lader
Og med Veltalenhedens stærke Magt
Forsøger Englands Drot, der Kampen hader,
At knytte fastere den korte Pagt.

,,Alt længe nok har Englands Leoparder
I Blod sig sudlet, - taler han med List.
Alt længe nok har Eders gamle Barder
Med hæse Raab opildnet Hadets Gnist!
Det er paa Tide, disse Feider endes -
Ei Sværdet herske bør, men Lov og Ret;
Det er paa Tide nu, at Bladet vendes,
Hvor Alle herske vil, der gaaer det slet.

,,Thi vælg en Konge! Misforstaaer mig ikke,
Om mig er Talen ei - jeg kjender Jer;
Jeg veed det jo, med Mistro Eders Blikke
Er vendt mod England og hvad Englands er.
Men søg ham heller ei hinsides Vandet
I Tanke, at I saa blev mere frie -
Nei vælg en Drot, der født er her i Landet
Og taler Englands Sprog saa lidt som I.

,,Med Ulyst atter jeg i Kampen stævner,
Alt længe har vi spilt et farligt Spil -
''Vil I da vælge Den, jeg Eder nævner?'' -
Han taug, da lød et kraftigt Svar: Vi vil.
,,I vil? I svæge mig det Ord til andet?''
Og høit de svoer: Som frie Mænd love vi
At kaare ham, naar født han er i Landet
Og taler Englands Sprog saa lidt som vi. -

,,Saa seer den Konge, som I selv Jer kaared!
Nu hylder ham!'' med Ild udbryder hiin,
''Og siger ei, at listigt jeg Jer daared -
Af <w>Guds Haand</w> fik I ham og ei af <w>min!</w>''
Og paa hans Vink nu Hallens Dør oplukkes -
Hvem hviler der paa Leiets Gyldenmoer?
Hans unge Viv ! Og hvem er det, der vugges
Paa hendes Arm? Et nyfødt Kongenoer!

Den spæde Blomst hun selv imod dem strakte,
End Smertens Bleghed laa paa hendes Kind,
Men Øiet rørende sin Bøn frembragte:
Da bøied sig det haarde, stolte Sind:
Og Alle flokked sig omkring den Lille,
Og rørte gjentog de den dyre Eed -
Hvad mægter ei foreent en Faders Snille,
En Moders Blik, et Barns Uskyldighed!
</body>
</poem>

<poem id="holst2018030548">
<head>
    <title>Kong Waldemars Stævne</title>
    <firstline>Alt Aftenklokken ringer</firstline>
    <notes>
        <note>* Romanzen »Kong Waldemars Stævne« er fremsagt af Instrukteur Nielsen.</note>
        <note>Teksten følger H. P. Holst: <i>Digte</i>, Første Samling, C. A. Reitzel, Kbh., 1840, pp. 156-154.</note>
    </notes>
    <keywords>petrarca</keywords>
    <quality>korrektur1,kilde,side</quality>
</head>
<body>
Alt Aftenklokken ringer
Saa sødt gjennem Sky,
Og Fuglen paa trætte Vinger
Søger om sit Ly;
I Pinieskovens Blade
Suser Aftenens Vind
Og leger paa Rhonens Flade
Og vifter om Bjergets Kind.

Men hist, hvor Veien bugter
Ved Avignon sig ned
Gjennem Viinløv og Frugter
Til Dalens Ensomhed;
Hvor Sorguefloden taler
Om en Digters<note>* Petrarcha</note> Kjærlighed
Og nynner om hans Qvaler:
Saa iilsomt Kongen red.

Kjækt sporer han sin Ganger.
I den dæmrende Sol
En kronet Løve pranger
Paa blanke Vaabenkjol.
Hans Lokker flagre prægtigt,
Hans Blik er kjækt og smukt,
Der ligger noget Mægtigt
I dets raske Ørneflugt.

Orangerne de søde
I den ensomme Dal
Ham vinke til et Mode
I Sommernatten sval.
Der er vel nu hans Tanke?
Did flyver vel hans Blik?
Nei, over Bjerg og Banke
Langt længere de gik!

,,Hvi vilde jeg forlade
Mit deilige Sund,
Mit Sjellands grønne Stade
Og Bøgen i dets Lund!
Hvi drog jeg bort fra Hjemmet,
Fra mine Børn, for her...''
Saa taug han lid beskjæmmet.
,,Og mon hun har mig kjær?'' -

Fra Gangeren med Balder
Den raske Drot sig svang,
Omkring hans brede Skulden
De blanke Plader klang;
Halv alvorsfuld han smilte,
Da gjennem Laagen smal
Han nedad Gangen ilte. -
Der sang en Nattergal;

Den dulmed med sin Trille
Hans Hjemvee og hans Savn,
Og førte med Toner milde
Ham til hans Længsels Havn;
Og Længselen sin Sødhed,
Sin berusende Saft
Parred i Sydens Blødhed
Og Nordens djerve Kraft.

Hist sprudlede Cascader
I den maaneklare Luft,
Her brogede Blomsterrader
Udaanded deres Duft,
Mens Marmorguder - kolde
For Sommernattens Pragt -
Stod, som de vilde holde
Ved Elskovsmødet Vagt.

Han stod for hende mandig,
Ei tryglende og myg;
Hans Tale var forstandig,
Ei sværmende og syg;
Han førte hendes Hænder
Ærbødigt til sin Mund,
De talte ret som Venner
Varmt og af Hjertens Grund.

Omkring hans Hals hun bøied
En Arm saa hvid og varm,
Og Pandens Snee og Øiet
Hun skjulte ved hans Barm;
Men Haarets dunkle Vover,
Med Perler fletted' ind,
Et Slør nedrulled over
Den fine Rosenkind.

Hun strøg det bort fra Panden,
Som naar Vinden en Sky
Jager fra Himmelranden;
Saa talte hun paany:
,,I siger, at desværre
I nu vel frygte maae,
At Den, I kaarer, Herre!
Jer Hyldest vil forsmaae;

,,I taler om Jer Alder
Og ønsker, I var ung,
Hvis det er Alvor, falder
Den Tale mig lidt tung;
Det er som om den stærke,
Den kongelige Ørn
Misundte Markens. Lærke
Sit Leie paa en Tjørn.

,,Du hellige Guds Moder!
Som om I selv ei veed.
At Mandens Kraft indpoder
Just Qvinden Kærlighed!
Hvordan? Og I kan frygte
At møde Kulde! - Troer
I da, Jert Helterygte
Er ei fulgt med fra Nord?

,,Jo jo, min Drot! en lille
Bevinget Fugl har her
Fortalt mig om Jert Snille,
Jer Retfærd, men især
Har Eders Helteværker B
egeistret den udmalt...''
Han svarede: ,,,,Jeg mærker,
Den løiet har og pralt; -

,,,,Dog er jeg Tak den skyldig,
Fordi dens Tales Magt
Slig Roes, hvorvel ugyldig,
Har paa en Læbe lagt.
Hvis mindste Lyd fortrykker
Min Sjæl - thi nævn mig, tael!
Hvem jeg min Lykke skylder.''''
Hun hvisked: ,,min Gemal!

,,Han kan ei noksom prise
Jer ridderlige Færd,
Jer faderlige, vise
Regjering - ja Jert Værd
Saa ivrigt han forfægter.
At ei man undres kan,
Om ingen Qvinde mægter
At modstaae slig en Mand.''

Omkring hans Hals hun bøied
Sin hvide, varme Arm,
Og Pandens Snee og Øiet
Hun skjulte ved hans Barm; -
Men Kongen treen tilbage,
Alvorlig og dog mild.
Ei Suk, ei Elskovsklage
Dæmped hans Tales Ild:

,,Og <w>ham</w> jeg skulde lønne
Med Troløshed og Svig!
Saa lidt jeg skulde skjønne
Paa en Tiltro saa rig!
Mens om min Ridderære
Jer Husbond snoer en Krands,
Saa slet jeg skulde være
At drive Spot med hans!

,,Min Ærlighed han priste, -
Thi skulde jeg ved Nat
Ham som en Tyv fraliste
Hans Hjertes bedste Skat!''
- Han førte hendes Hænder
Ærbødigt til sin Mund -
,,Vi skilles ad som Venner,
Og det i denne Stund;

,,Men hvis man nogensinde
Fortæller Jer igjen,
At Ærlighed mod Fiende
Og Ærlighed mod Ven,
Prøvet som Guld i Lue,
Er Nordens Helligdom -
Saa kan I selv, min Frue!
Tale lidt med derom.''
</body>
</poem>

<poem id="holst2018030549">
<head>
    <title>Postillonen</title>
    <firstline>Igjennem de gule Marker</firstline>
    <notes>
        <note>Teksten følger H. P. Holst: <i>Digte</i>, Første Samling, C. A. Reitzel, Kbh., 1840, pp. 165-167.</note>
    </notes>
    <quality>korrektur1,kilde,side</quality>
</head>
<body>
Igjennem de gule Marker
Jeg ruller saa fri og let,
Og Øiet flyver saa vide
Og bliver ret aldrig træt.
Hver Skjønhed det til sig suger,
Hvert Billed paa Hav og Land,
Paa Skyernes hvide Flade
Og Himlens dæmrende Rand.

Dem alle jeg tro bevarer.
Mit Bryst er en Sarkophag,
Hvori jeg dem dybt nedlægger, -
Dog kommer maaskee den Dag,
Hvor atter til Liv de vaagne,
Af Graven atter fremstaae
Og vidne i Ord og Toner
Om Alt, hvad jeg henrykt saae.

Men Postillonen smælder,
Og fremad det gaaer! Afsted!
Og Fuglenes Flok og Skyen
De følge paa Reisen med;
Ved Kirkegaardsmuren han standser,
Nei, see mig til den Patron!
- ,,Min Ven! det er nok for tidligt
At holde ved den Station.''

Han kaster et Blik til Muren
Og sætter sit Horn til Mund,
Og blæser i Aftenen stille
Og blæser af Hjertensgrund:
Det klang saa kjækt og saa kraftigt
Som tonende Aaretag,
Som Arenes Dands i Loen
Ved Pleilens kraftige Slag.

Saa taug han en Stund, og atter
Han sætter stt Horn til Mund;
Han tørrer lidt Vand af Øiet
Og blæser af Hjertensgrund:
Det klang saa trist og sørgmodigt,
Det klang, som naar Vindens Hviin
En Aftenstund ensomt klager
Omkring en sunken Ruin.

Jeg lytted, da holdt han inde
Og vendte sig om: ,,Tilgiv!
Der inde dag Muren ligger
Min Kjæreft', mit unge Liv.
De Viser, jeg nylig blæste.
Dem elsked hun mest paa Jord, -
Jeg tænker, hun lider dem endnu
Dernede, hvor nu hun boer.

,,Og derfor saa tidt jeg kommer
Fordi, jeg blæser de to,
Og blæser dem vel saa længe,
Indtil vi begge faae Ro.''
Saa slog han et Smæld med Pidsken,
Og fremad det gik, afsted!
Og Fuglenes Flok og Skyen
De fulgte paa Reisen med.
</body>
</poem>

<poem id="holst2018030550">
<head>
    <title>Kong Skjold</title>
    <firstline>Med Sværd ved Hoften, med Skjold paa Arm</firstline>
    <notes>
        <note>Teksten følger H. P. Holst: <i>Digte</i>, Første Samling, C. A. Reitzel, Kbh., 1840, pp. 168-170.</note>
    </notes>
    <quality>korrektur1,kilde,side</quality>
</head>
<body>
Med Sværd ved Hoften, med Skjold paa Arm,
Med Vaabenbulder og Raab og Larm
Paa Runehøien til Thing sig samle
De tætte Skarer af Unge, Gamle.

,,Hvem skal vi skjænke Guldkronen god?
En Drot bør kaares af Landets Rod,
Der kjækt kan værne om Danmarks Ære, -
Hvo <w>det</w> er voxen, sit Krav sremberre!''

Og Raabet voxte, og Larmen steg,
Hver vilde prøve den Kongeleg,
Hver troede <w>sig</w> just til Konge baaren, -
Og allerdygtigst troede sig Daaren.

Alt svinges Spydet, alt blottes Sværd!
Men Østresaltet oprørtes qvær
Og overdøved den vilde Skare, -
Da mon et Syn flux sig aabenbare:

En Baad man øiner langtude, hvor
Den vilde Bølge mod Himlen gaaer;
Snart Stormens Haand den i Dybet slynger,
Og snart mod Himlen den let sig gynger.

Da synker Sværdet. Al Kiv og Larm
Med eet forstummer, og see, hver Arm
Til Hjælp og Redning sig flux udstrækker:
Da jævnes Dybet, sig Stormen lægger.

Ei Havet raser nu meer med Brag,
Sin Ryg det soler i stille Mag;
Kun Havfrusangen man fjerntfra hører,
Mens Strømmen Baaden til Stranden fører.

Og i den flumrer, som i en Seng,
En guldhaarfager, en deilig Dreng!
Med røde Kinder tilfreds han smiler,
Paa gule Kornneeg hans Hoved hviler.

Han aabner Øiet, det mørkeblaae,
Og seer omkring sig, - og hvor han saae,
Forsvandt hver Yttring af Tvedragtsaanden:
Da nikker mildt han og slaaer med Haanden.

Med Undren Mængden sig flokker tæt
Omkring den Lille, - saa snart, saa let
Kan barnlig Uskyld selv Raahed dæmpe.
Da mæler blandt dem en gammel Kæmpe:

,,Ei Konger kaares med Mord og Vold!''
- Han løfter Drengen høit paa sit skjold.
,,See her Jer Konge! Ved ham bebuder
Er varigt Held os de høie Guder.''

Og Bifaldsjublen lod fjernt og nær.
De strakte mod ham de blanke Spær,
Og Drengen smilte saa glad i Aanden,
Og nikked til dem og slog med Haanden.

De <w>Skjold</w> ham kaldte, men Ingen veed,
Hvorfra han hidkom, og hvad han hed.
Nu vel! med Ahner han kan ei bramme,
Men Danmarks Konger fra ham nedstamme.
</body>
</poem>

<poem id="holst2018030551">
<head>
    <title>Abbé Maury</title>
    <firstline>I Temple-Taarnet, i et usselt Fængsel</firstline>
    <notes>
        <note>Teksten følger H. P. Holst: <i>Digte</i>, Første Samling, C. A. Reitzel, Kbh., 1840, pp. 171-173.</note>
    </notes>
    <quality>korrektur1,kilde,side</quality>
</head>
<body>
I Temple-Taarnet, i et usselt Fængsel
Hensmægter Frankrigs Ludvig. Fuglen titter
Nysgjerrig ind igjennem Jernets Gitter
Og flyver ræd ved Synet af hans Trængsel.

Bort fra den Arme! - I Parises Gader
Der mylrer glad den tankeløse Vrimmel,
Og ved Versailles hist, ha hvilken Stimmel!
Der holdes Blodret over Folkets Fader.

Hvi tier Pøblen nu? Hvi bli'er der stille?
Forbittrelse og Raahed trindt sig maler
I Alles Træk: <w>Maury</w> derinde taler!
De frygte for hans Retsind og hans Snille.

For Kongen taler han. Hans Stemme klinger
Ei blødt og lokkende som Fuglens Qvidder,
Men revsende og djærvt, som naar en Ridder
Sit gode Sværd mod Bøddeløxen svinger.

Og mere kjæk, meer seirende bli'er Tonen,
Og Ord og Tanker, rustede i Pandser,
Med Sandheds Skjold og Viddets skarpe Landser
Som Kæmper stille sig til Værn for Thronen.

Lyn følger Lyn! Hans Tale gjør Mirakler.
De Hjerter, der af Blodtørst nylig svulmed,
Slaae smeltet nu, og Hadets Ild, der ulmed,
Er næsten udslukt - og Conventet vakler.

Men Pøbelen, der før bar ham paa Hænder,
Den blinde Pøbel sit ,,Korsfæst ham!'' skriger,
Og Hadet voxer, Raseriet stiger,
Og mod Maury nu Alles Hevn sig vender.

Alt tusind Arme løfte sig - o red ham! -
Med roligt Blik imellem dem han træder.
,,Der kommer han! der er han, den Forræder!
Paa Pælen! Op paa Løgtepælen med ham!''

O <w>blinde</w> Børn, som myrde Eders Fædre!
Nu skingrer atter Raabet vildt dæmonisk:
,,Paa Løgtepælen! Rask!'' - Han leer ironisk:
,,Og troer I saa, Godtfolk! at I <w>see bedre?</w>''

Da skingre Bifaldsraab fra alle Sider,
Et ,,<i>Vive!</i>'' et tusindstemmigt slaaer mod Himlen,
Men han - gaaer ganske roligt gjennem Vrimlen
Og bukker, hilser artigt dem til alle Sider.
</body>
</poem>

<poem id="holst2018030552">
<head>
    <title>Skildvagten</title>
    <firstline>I den lille By dernede gaaer det lysteligt til</firstline>
    <notes>
        <note>* [...] fremsagt af Fru Heiberg.</note>
        <note>Teksten følger H. P. Holst: <i>Digte</i>, Første Samling, C. A. Reitzel, Kbh., 1840, pp. 174-179.</note>
    </notes>
    <quality>korrektur1,kilde,side</quality>
</head>
<body>
I den lille By dernede gaaer det lysteligt til,
De franske Tropper komme med klingende Spil.
Et Kruus af det tydske Øl, et Par Timers Hviil
Saa gaaer det atter fremad, thi Keiseren har Iil.

Paa Høien hist ved Møllen staaer paa Post en Grenadeer;
Et Ar han har paa Panden - paa Brystet er der fleer -
Det skæmmer ham ei meer under Bjørnehuens skind
End et Smilehul skæmmer en rosenrød Kind.

Hvad staaer han der og grunder? Hvor gaae hans Tanker hen?
De styre vel til Hjemmet, til Frankrig igjen?
Hvi knuger han Geværet saa fast i sin Arm?
Er det Længsel eller Hjemvee, der tynger paa hans Barm?

Nei, fremad flyver Tanken, uden Ro eller Rast,
Med Ørnen vil den flyve, og Ørnen har Hast.
Det er alt længe siden den fløi fra Reden ud, -
Og hjemme græde hverken Forældre eller Brud.

Og altsom Tanken flyver, saa flyver Tiden med -
Den staaer paa Post ei stille, nei, nei! den maa afsted.
Og Skyggerne blev lange, og Aftensolen leer,,
Da hvisker ved hans Side en Røst: ,,Herr Grenadeer!''

Den smukke Bäteli har listet sig ganske nær,
Hun hvisker atter til ham: ,,Herr Grenadeer!''
Hvem der? Han raaber vredt. - ,,Bevares, hvor I kan tage paa!
Ifald jeg Jer generer'' ... ,,Naa, naa! Bliv kun, Du Smaa.''

Han tager sig til Panden, han retter paa sin Krop -
,,Mit smukke Barn, hvad vil Du?'' ,,Naa, faaer I Øiet op,
Saa siig mig blot, hvor længe vil I staae i Gevær?
De Andre er alt borte, men I - hvad gjør I her!'' -

,,For Fanden! Er De borte?'' Han vil afsted. - ,,Nei, nei!
Hvor vil I hen? I naaer dem for Natten dog ei.
Det lider alt ad Aften - see, Møllen der er min:
Der kan I faae et Herberg og en god Flaske Viin.''-

Der laa i hendes Stemme en forunderlig Musik
Og en Trolddom i Øiet, i det trofaste Blik -
Den stakkels Grenadeer - hvor kunde han modstaae
Nattely, og Viin og to Øine saa blaae?

Den næste Dag, Gud veed det! da faldt det ham haardt.
Een Stemme sagde: Bliv! og en anden sagde: Bort!
Saa greb han til Geværet - saa satte han det hen -
Saa fløi han hen til Døren - og vendte saa om igjen.

Paa den ene Side Keiseren, Seier og Bedrift,
Og Æren med sin lysende, forføreriske Skrift,
De seierrige Ørne, Krigslykkens Trylleri -
Paa den anden Side Møllerens den blonde Bäteli!

Og Bäteli vandt Seier; saa løierligt det gaaer:
Af Dage blev der Uger og af Ugerne Aar.
Den skjæggede Krigsmand i den stramme Mondur,
Hvor blev han dog forvandlet! Hvor skifted han Figur!

Det brune Tornister i Krogen har han slængt,
Hans Bjørneskindshue er høit paa Knagen hængt,
Der hænger og Monduren med Snor og Epaulet -
Den hvide Møllertrøie kan ogsaa klæde net.

Og Bäteli, hans unge, hans blomstrende Viv,
Jo hun har fuldt at gjøre, hun har sin Tidsfordriv.
For Disk og Dug hun sørger, for Fad og for Kruus, -
Og hvert Aar bringer Storken en Lille til Huus. - -

Syv Aar er alt henrundne. I den lille Kurveseng
Vugger Møllerens Kone en nysselig Dreng,
Mens hun tysser paa en anden, en femaars Krabat,
Der løber med Faders Sabel og leger Soldat.

Da styrter ind ad Døren saa bleg som et Liig
Den brave Møller. Konen af Angst gi'er et Skrig
Han kysser hende heftigt og Glutten paa hendes Arm,
Saa den lille Skrighals vaagner derved og gjør Larm.

,,Maurice! hvad er paa færde?'' - ,,Ak, Intet kan mig frie,
Mine gamle Kammerater komme atter her forbi.
De klynge op paa Timen Enhver, de kan faae fat,
Der, som jeg, for syv Aar siden, har sin Fane forladt.''-

- ,,O, er der ingen Udvei? Ei Hjælp eller Raad?,,
Hun knuger ham til sit Hjerte med Angst og med Graad!
Da falder hendes Øie, af Taarerne tungt,
Paa den lille Purk derhenne, der presenterer saa strunkt.

Nu gjør han Holdt og skuldrer - nei see den lille Strik!
Og atter han marcherer - da klares hendes Blik:
En Tanke hende griber, og hun hvisker den tyst
Til sin Husbond. Han smiler, og hun synker til hans Bryst.

- - I den lille By dernede gaaer det lysteligt til,
De franske Tropper komme med klingende Spil.
En Slurk af det tydske Øl, et Par Timers Hviil,
Saa gaaer det atter hjemad, thi Keiseren har Iil.

Der er de alt - hvor lystigt det gaaer som til en Fest!
Foran Generalen paa den vælige Hest.
Bajonetterne glimre i Aftensolens Brand,
Med Trainet gaaer det langsomt i Huulveiens Sand.

Men hvem staaer der paa Høien? Hvilken løierlig Figur!
Hvilken trivelig Krigsmand, og hvilken stram Mondur!
Kun halvt har han den knappet - i Hu han er lidt mod;
See, nu han presenterer! - han har Tøfler paa sin Fod.

Men det røde Baand paa Brystet - det taaler ei Spot,
Og et Ar han har paa Panden, det klæder ham godt!
Det skæmmer ham ei meer under Bjørnehuens Skind
End et Smilehul skæmmer en rosenrød Kind.

Men hist i Mølledøren staaer en bekymret Viv;
Den ældste Dreng sig klynger til hendes ranke Liv,
To mindre titte bagved med nysgjerrig Hu -
Da standser Generalen; han spørger: ,,Hvo er Du?''-

,,Maurice Verroux,'' han svarer,,,af det første Regiment.
<i>Mon general</i>, jeg haaber, at det er Jer bekjendt,
At her for syv Aar siden posteret blev Verroux?
Man har ei løst ham af - derfor staaer han her endnu!''

Da smiled Generalen, paa Møllen Øiet faldt -
Et Blik paa Møllerkonen har forklaret ham Alt:
,,I syv Aar har Du staaet her, da maa Du være træt -
At hvile ud i Møllen vist huer Dig ei slet?

,,Vi kan ei vente paa Dig - vi Andre maae afsted.
Farvel min vakkre Skildvagt - jeg tager Hilsen med.''<!-- ''],, -->
Saa hilser han saa venligt - Geværet sank i Hviil -
Og Møllerkonen neier med Taarer og med Smiil.
</body>
</poem>

<poem id="holst2018030553">
<head>
    <title>Gaverne</title>
    <firstline>Der, hvor Støren gjennem Holsteens Vange</firstline>
    <notes>
        <note>Teksten følger H. P. Holst: <i>Digte</i>, Første Samling, C. A. Reitzel, Kbh., 1840, p. 180.</note>
    </notes>
    <quality>korrektur1,kilde,side</quality>
</head>
<body>
Der, hvor Støren gjennem Holsteens Vange
    Slynger sine Bølger, kneiser trygt
Mellem Skov og Sø i Sekler lange
    <w>Breitenburg af Johan Rantzau</w> bygt.

Da det reist var, bragte Gnomeskarer
    Skjønne Gaver did fra sorten Muld:
End en Guldrok Slægten tro bevarer
    Og en Skat af gammelt, præget Guld.

Rokken som et Tegn paa <w>Qvindedyder</w>,
    Guldet som et Tegn paa <w>mandig Tro</w>:
,,Han er tro som Guld!'' endnu det lyder,
    ,,Han som Rantzau er sin Konge tro!''

Stolte Slægt, som tidt for Landet blødte,
    Rigets Støtte og dets Fienders Skræk!
Eders Ætling mig i Livet mødte -
    Til Jert Billed laante han mig Træk.
</body>
</poem>

<poem id="holst2018030554">
<head>
    <title>Lodsen</title>
    <firstline>Det var en Sorgens Tid for Kjøbenhavn</firstline>
    <notes>
        <note>Teksten følger H. P. Holst: <i>Digte</i>, Første Samling, C. A. Reitzel, Kbh., 1840, pp. 181-186.</note>
    </notes>
    <quality>korrektur1,kilde,side</quality>
</head>
<body>
Det var en Sorgens Tid for Kjøbenhavn.
Paa Nyholm takkled Engelskmanden Flaaden - -
Vor skjønne Flaade! - Med sit hule Navn
Besmykked Politiken Skjændselsdaaden.
Hver Dag blev Ræer og Stænger sat omhoug,
Og Seil blev underslaaet, og Stag og Vanter
Blev paalagt travlt, og i de stærke Toug
Matroser entred op paa alle Kanter.

Tiltakklet laa den nu i seilklar Stand.
En sagte Brise kruste Havets Flade, -
Da vaiede Signalet, og paastand
Forlod de stolte Masser deres Stade,
For trende Mersseil, Klyver og Mesan
Stak hele Seilerskaren ud i Sundet:
Da stummed, oprørt over Flaadens Ran,
Det stolte Hav, der nys saa roligt blunded,

Og Stormen reifte sig. Som lette Fnug
De stærke Mersseil kasted sig for Vinden, -
Thi Dannebrog, hvor var din røde Dug,
Der endnu aldrig strøget blev for Fienden?
Hvor var dit Flag, dit hvide Kors, der smukt
Fortoned sig mod vore mørkblaae Vande
Og vifted prægtigt over Hav og Bugt? -
Nu vaied Englands Flag langs vore Strande. -

- En flarp Nordost har Flaaden splittet ad,
Og Vinden hviner gjennem Toug og Stænger;
Paa Himlen Skyer banke op i Rad
Og truende sig over Masten hænger.
<w>Neptun</w>, af alle vore Orlogsmand
Den stolteste, gaaer agterst gjennem Rummet;
Den duver ned og løftes op igjen
Og kaster stolt fra Siden Bølgeskummet.

Paa Skandsen, tætved Rattet, tankefuld
En gammel Søgut staaer. Hans Kind er furet
Og Huden barket bruun af Sol og Kuld
Og Elementet, hvor han kjækt har turet;
Han skyder Hatten fra de mørke Haar,
Og kraftig han mod Relingen sig støtter;
Hans Øie mørkt hen over Skibet gaaer
Og harmfuld Haanden han i Brystet knytter.

Han mærker ei til Stormens vilde Dyst
Og Bølgens Slag mod Skibets stærke Planker, -
Et værre Uveir raser i hans Bryst:
Thi Skibet, <w>Skibet</w> kun staaer for hans Tanker!
<w>Det</w> er hans Liv, hans Sjæl, hans Eet og Alt!
Han tænker paa den Tid, da ubekymret
Han selv, en Dreng endnu, en Tolvaars-Pjalt,
Var med paa Værftet og paa Skroget tømred.

Han tænker paa, hvor han har føitet vidt
Som ung Matros paa det med Lyst og Gammen,
Hvormeget Ondt de begge To har lidt,
Hvormangen Kuling de har døiet sammen!
O ingen Kjærest' hued ham dengang
Saa godt, trods Mundens Smiil og Øiets Himmel,
Som denne Tremast paa sin Bølgegang,
Som denne Reisning blandt den anden Vrimmel!

Hver Planke kjender han, hver Bolt, hvert Knæ,
Og nu - en Taare brænder ham paa Kinden -
Som Lods han Skibet føre skal i Læ
Og bringe det i aaben Sø - for <w>Fienden!</w>
For Fienden? Han? - - Da falder Skibet af,
Det duver stærkt - tæt Mørket dem indhyller,
Og Bølgen aabner vidt sin sorte Grav,
Og Regnen strømmeviis paa Dækket skyller.

,,Lad løbe Mersseil!'' tordner nu hans Røst;
Men i det Samme fløi den lette Klyver,
Som vilde den ei see paa Skibets Brøst,
Fra sine Liig, og som en Fjer den flyver
I Natten over Skibet hen. - ,,Skal vi
Paa Loddet seile, Lods?'' en Stemme raaber.
Det var Cap'tainen. - ,,Sir, hun gaaer nok fri -
Hun dø'er ei af lidt Vind og et Par Draaber;

,,Dog, som De vil! Hiv Loddet ud!'' - og snart
,,Halvsjette Favn!'' fra Røstet toned Svaret. -
Et Par Minuters Taushed. - Skibet skjød sin Fart.
,,Hiv ud igjen!'' han skreg. - Igjen lod Svaret:
,,Halvfemte Favn!'' - Cap'tainen træder til.
Han Lodsen skarpt og forskende betragter:
,,Vi spille, synes mig, et farligt Spil; -
Det grunder op, og dybt vi stikke agter!'' -

- ,,Vi klare hende nok! Har ingen Nød!'' - -
<w>Men er det ogsaa værd at klare Grunden?</w>
Den Tanke griber ham. Om hun sit Stød
Fik her, og planted her sig dybt i Bunden,
Var det ei bedre end ..... Fra Røstet lød
Et kort og angstfuldt Raab: ,,Vi gaae iblinde!''
- Gjor Toug og Anker klart!'' Cap'tainen bød -
Men tordnende lød Lodsens Raab: ,,Hold inde!

,,Styrbord med Roret!'' skreg han, og paastand
Den lette Seiler villigt lystred Roret.-
Rask fløi den frem, den stolte Orlogsmand, -
Et Stød! - og dybt den sig i Grunden bored!
Men Lodsen roligt stod; han smilte' mildt:
,,Staaa Du kun her, min Tøs! paa Taarbeks Banker!'' -
,,Dø din Forræder!'' skreg Cap'tainen vildt.
Og Lodsens Blod flød hen ad Skibets Planker.

,,Forræder! jeg!'' han stammed, og til Svar
Et bittert Haansmiil leired sig om Munden.
,,Nei stop! Et ærligt Navn jeg altid bar,
Jert eget duer nok ei stort i Grunden.
Hvad <w>jeg</w> har gjort, det skal jeg klare let,
Og - her blev mere blød og mat hans Stemme
Og kjender jeg Kong Fredriks Hjerte ret,
Saa faae nok Rollingerne Brød derhjemme.''-

Paa venstre Arm han løfted mat sig op -
Endnu engang hans Blik paa Skibet hvilte.
Fra Bak til Skandse og fra Raa til Top
Endnu for sidste Gang hans Øie ilte.
Hvad laa der ei i dette Afstedsblik:
Tak for alt Godt, for Modgang og for Møde!
Et stille Smiil hen over Munden gik,
Saa lagde han sig rolig ned - og døde. -
</body>
</poem>

</content>
</section>

</workbody>
</kalliopework>

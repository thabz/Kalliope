<?xml version="1.0" encoding="UTF-8"?>
<!DOCTYPE kalliopework SYSTEM "../../data/kalliopework.dtd">
<kalliopework id="1843" author="holst" status="incomplete" type="poetry">
<workhead>
   <title>Ude og hjemme</title>
   <year>1843</year>
   <pictures>
       <picture type="titlepage" src="1843-p1.jpg">Titelbladet til <i>Ude og hjemme</i> / Reise-Erindringer / af / H. P. Holst // Kjøbenhavn / Paa Universitetsboghandler C. A. Reitzels Forlag. / Trykt i Bianco Lunos Bogtrykkeri. / 1843.</picture>
   </pictures>
   <quality>korrektur1</quality>
</workhead>
<workbody>

<poem id="holst2017070101">
<head>
   <title>Paa Rhinen</title>
   <firstline>Vi seilede ned ad Rhinen</firstline>
   <quality>korrektur1,kilde,side</quality>
   <notes>
     <note>pp. 1-4</note>
   </notes>
</head>
<body>
Vi seilede ned ad Rhinen,
Der rolig og speilblank laa;
Mit Hjerte bankede heftigt,
Som dengang jeg først Dig saae.

Foroven hvælvede Himlen
Sig gjennemsigtigt og lyst, -
Saa lyst som den Foraarshimmel,
Hvormed Du fyldte mit Bryst.

Og dristigt til begge Sider
Taarned sig Bjerg paa Bjerg -
Mod disse stærke Giganter
Er Tiden en kraftløs Dverg;

Dog over de truende Miner
Og over det mørke Bryst
Et Slør havde Sommeren kastet
Af Ranker til Jordens Lyst.

Hvor vifted det let for Vinden
Trods Druens vægtige Last
Hvor flagred det frit fra Skuldren
Med prægtige Foldekast!

Ved Foden en Landsby hvilte
I Ly under Bjergets Hang, -
Høitideligt hen over Floden
Lød Klokkernes dybe Klang.

Et Dampskib forbi os suste
Med lystige Folk ombord:
De hilste med muntert Hurra,
Vi svarte med kraftigt Chor;

Og oppe fra Fjeldets Spidse
En gammel Ruin saae ned, -
Den saa paa den Damp og den Færsel
Og blev ret alvorlig derved.

Men fremad det gik paa Rhinen,
Den rolig og speilblank laae -
Mit Hjerte bankede heftigt,
Som dengang jeg først Dig saae;

Og over os hvælvede Himlen
Sig gjennemsigtigt og lyst,
Saa lyst som en Foraarshimmel,
Hvormed Du fyldte mit Bryst!

- Dernede i Dampskibscahytten,
Der driver John Bull sit Spil:
Mylady læser om Rhinen,
De Andre lytte dertil.

Mylady seer gjennem Lorgnetten
En By med to gamle Spiir;
Hun vender sig om til Gemalen:
<i>,,O look, that is Bingen, my dear!''</i>

Men Mylord hører det ikke,
En Flaske forsegler han tæt;
I Flasken er Vand fra Rhinen:
Mylord har et Vandcabinet.

Fra Indus til Burremputer
Og fra Benares til Nil,
Fra Seine til Guadalquivir
Han drog med urolig Iil;

Og hvorhen han kom, en Flaske
Med Vand han fik i sit Skriin:
Nu har han forøget sin Samling
Med Vand fra Neckar og Rhin!

Men fremad det gik paa Rhinen,
Der rolig og speilblank laa -
Mit Bjerte bankede heftigt,
Som dengang jeg først Dig saae;

Og over os hvælvede Himlen
Sig gjennemsigtigt og lyst, -
Saa lyst som den Foraarshimmel,
Hvormed Du fyldte mit Brygt!
</body>
</poem>


<poem id="holst2017102303">
<head>
   <title>Runerne</title>
   <subtitle>München</subtitle>
   <firstline>Hvad ligger dog tidt for en Trolddomsmagt</firstline>
   <quality>korrektur1,kilde,side</quality>
   <notes>
    <note>Teksten følger H.P. Holst: <i>Ude og Hjemme</i>, C.A. Reitzels Forlag, Kbh., 1843, pp. 48-50.</note>
   </notes>
</head>
<body>
Hvad ligger dog tidt for en Trolddomsmagt
    I et Brev, som fra Hjemmet kommer!
Dets hvide, vinterligkolde Dragt
Tidt gjemmer en Følelsens Ild og Pragt,
    Der fylder vort Bryst med Sommer!

Jeg havde just henrykt læst, hvad en kjær
    Og trofast Haand havde skrevet —
Da falder mit Blik endnu paa en Hær
Af Krøller og Streger paa kryds og qvær,
    Der kradset var nederst paa Brevet.

,,Din Pusling hilser'' — derunder staaer,
    Og Taaren mit Øie bader.
,,Ifald Du hans Hilsen ei forstaaer,
Saa siger den Dig, at, hvor han gaaer,
    Han længes og spør' efter Fader.'' —

Du længes, min Dreng! ja det vil jeg troe,
    Og spørger til Faders Komme.
Vi leged jo altid bedst, vi To. —
Hvem bygger Dig Huus nu, hvori Du kan boe,
    Og bringer Dig Godt i sin Lomme?

Hvem tager Dig nu paa Knæet op
    Og lader Dig rask ride Ranke?
Hvem binder din Pidsk? hvem snurrer din Top
Og rider med Dig i stærkest Galop
    Saavidt over Bjerg og Banke?

Og jeg skulde ei de Runer forstaae,
    Som Du har paa Brevet ristet!
Jo jeg har fattet dem godt, Du Smaa!
Hver Streg, hver Tøddel, mit Øie saae,
    Har ind i Hjertet sig listet.

O intet Digt har saa søde Ord
    Og gaaer mig saa dybt til Hjerte,
Og ingen Viisdommens Bog, jeg troer,
Med al den Rigdom, der i den boer,
    Kan dulme saa let min Smerte; —

Og intet Billed af Mesterhaand,
    Hvorom man har fredet og hegnet,
Kan fængsle med saadan en Magt min Aand,
Som hvad Du her med din lille Haand
    Paa Foden af Brevet har tegnet!

Det fatter Du ei — saalidt som Enhver
    Kan fatte, hvad Du har skrevet.
End ligger dit Liv i sit Morgenskjær,
Og din lille Baad glider Kysten nær:
    Men naar Du lidt længer har levet —

Naar den lille Adam engang bli'er stor
    Og kjender til Savn og Smerte
Og selv skal styre sit Fartøis Roer:
Da vil Du forstaae, at i disse Ord
    Har banket en Faders Hjerte.
</body>
</poem>

<poem id="holst2017102304">
<head>
   <title>Til Maleren Marstrand</title>
   <subtitle>München</subtitle>
   <firstline>Naar Foraaret kommer med Sisgen og Stær</firstline>
   <quality>korrektur1,kilde,side</quality>
   <notes>
    <note>Teksten følger H.P. Holst: <i>Ude og Hjemme</i>, C.A. Reitzels Forlag, Kbh., 1843, pp. 51-52.</note>
   </notes>
</head>
<body>
Naar Foraaret kommer med Sisgen og Stær,
Med lyse Dage og Nætter,
Da vender Du hjem fra din Reisefærd
Igjen til de danske Sletter.

Saa flytter Du ind i din ensomme Bo
Og griber igjen til Palletten;
Dog mangler Dig Noget — Du har ingen Ro,
Du er ei ret munter i Hætten.

Med Penselen gaaer det kun trægt og smaat,
Og Farven er tidt balstyrig:
Snart kommer i Luften for meget Blaat,
Snart bli'er den for varm og fyrig;

Snart gjør sig et Been lidt udtilbeens,
Snart bliver en Arm fortegnet;
Snart, synes Dig, Tonen er ikke eens,
Snart Grupperne slet beregned'!

Saa skjænder Du lidt paa din ensomme Bo,
Paa Lærredet og paa Rammen, —
Men mærker dog snart, at: naar man er To,
Saa smelter det først ret sammen!

Da bli'er der en Jubel, da bli'er der en Lyst,
Da vaagne de gamle Minder,
Og al den Rigdom, der boer i dit Bryst,
I Farverne Udtryk finder.

Men naar Du saa, Ven! har fundet din Brud
Og kæmper begejstret for Prisen,
Saa glem ei itide at sende mig Bud
Til Rom efter Bryllupsvisen.
</body>
</poem>

<poem id="holst2001042501">
<head>
   <title>Den døende Fegter</title>
   <subtitle>Rom.</subtitle>
   <toctitle>Den døende Fegter</toctitle>
   <indextitle>Den døende Fegter</indextitle>
   <firstline>Hører I Bifaldets Storm fra det mægtige Amphitheater?</firstline>
   <notes>
      <note>Statue i det capitolinske Museum.</note>
      <note>Indtastet fra <i>Ude og Hjemme</i>, 1843, side 143-154.</note>
      <note type="credits">Bidrag fra Sven Sørensen.</note>
   </notes>
   <pictures>
      <picture src="holst2001042501.jpg"><i>Il galata morente</i>, Musei Capitolini, Rom.</picture>
   </pictures>
   <quality>korrektur1</quality>
   <keywords>heksameter</keywords>
</head>
<body>
Hører I Bifaldets Storm fra det mægtige Amphitheater?
Seer I dets Rigdom og Glands, seer I dets Luxus og Pragt?
Marmorsæderne høit sig taarne trindtom mod Himlen,
Speile af Guld og af Sølv straale fra Væggens Porphyr.
Alt, hvad Grækenlands Kunst har virket skjønnest og ædlest
I den pariske Steen, i det corinthiske Erts,
Smykker den vidtstrakte Hal hvor Romeren ørkesløst sidder
Og med et tankeløst Blik drømmer om Maaltidets Fryd;
Kinden er sygelig bleg, og Haaret dufter af Salve,
Togaens brogede Pragt kappes med Qvindernes Pynt.
Hvor er den kraftige Arm, der tugted de vilde Barbarer,
Der Carthago betvang, Syriens Kyst og Tarent?
Ak, den Tid er ei meer, da Camillus stævnet for Prætor,
Dømtes, fordi han med Erts havde ladt smykke sin Dør!
Sædernes Simpelhed svandt med alle de kraftige Dyder,
Der sig knytted engang stolt til det romerske Navn;
Øiet, der søgte tilforn det Sted, hvor Striden var heftigst,
Glæder sig roligt og trygt nu ved Dyrenes Kamp;
Haanden, der tappert engang svang Sværd og Landse mod Fjenden,
Klapper barnagtigt nu ved Gladiatorernes Leg;
Og de Lemmer, der før i Leiren kraftigt sig hærded,
Strække paa Hyndet sig nu yppigt, blødagtigt og feigt.

Solen stod høit, og den blodige Leg sig nærmed sin Ende.
Løvernes rasende Brøl, Tigerens hungrige Hyl
Kildrer Øret ei meer, og Lictoren slæber ved Hagen
Til Spoliariets<note>Spoliarium, en mørk Hule i Nærheden af Indgangen til Arena, hvor Ligene nedkastedes.</note> Grav Cestus-Kæmpernes Liig;
Dog bli'er Enhver paa sin Plads, thi Folke-Ædilen gi'er Tegnet,
At et Efterspil end Mængden kan glæde sig til.
Atter Arenens Sand, der nylig damped af Blodet,
Bliver med Borax bestrøet, Myrrhaen ødsles derpaa;
Over den uhyre Plads, hvor Solen sin brændende Straale
Sænker med Middagens Kraft, spændes et kosteligt Telt,
Vævet af Uld fra Athen med Striber af Purpur fra Tyrus, -
See, hvor det bølger sig skjønt, sagte af Vinden berørt!
Og fra usynlige Rør, der til alle Sider sig sprede,
Kølnes den solhede Luft mildt af en duftende Regn.

Tubaen giver Signal, og ind paa Kamppladsen træder
Nøgen, med Sværd og Skjold, Spurius, Kamppladsens Sol.
Ypperst af alle dem, som Capuas Skole har fostret,
Saae ham Ingen endnu sænke beseiret sit Sværd.
Spurius! Spurius! klinger det trindt, og Haandklap ham hilser;
Overmodigt og frækt vandrer Arenen han rundt,
Viser sit hvælvede Bryst og de muskelkraftige Arme,
Ryggens flettede Net, Lemmernes kraftige Væxt;
Øiet flyver omkring, som om utaalmodigt det søgte,
Den, der formaste sig tør at vove Livet mod ham -
Ha, det søger ei meer, thi Tubaen anden Gang klinger,
Og med langsomme Skridt træder hans Modstander frem.
Intet opmuntrende Raab og intet Bifald ham hilser;
Mørke, fjendtlige Blik varsle ham Uheld og Død.
Ei saa roligt de sad, da i Spidsen for sine Parther
Nys deres Phalanx han slog, splitted som Avner den ad,
Heller ei sad de saa trygt, hvis ikke Kamppladsens Gitter
Reiste sin skjermende Muur nu mellem dem og hans Sværd.
Mandig og stolt er hans Gang, og ædelt sig hvælver hans Pande,
Slavelænker til Trods, som de har snoet om hans Hals;
Øiet gjemmer en Ild, der siger til Lænken: "Du lyver!
Født til at herske han blev, ædel og fri er hans Sjæl!"
Sæt paa det glandsfulde Guld et falskt, foragteligt Stempel,
Dog det ei taber sit Værd, straaler saa smukt som tilforn!
Læg om det fribaarne Hav en Lænke og siig, det er fængslet,
Kun det spotter deraf, skummer saa frit som tilforn!
Midt paa Arenen han staaer, og foragteligt kaster han Blikket
Paa den umandige Slægt, - o da vaagner hans Harm;
Haanden knytter sig vildt, og en Blodstrøm vælter fra Hjertet
Op i den dødblege Kind; han, en Kongesøn, skal
Her som en villieløs Træl, o Skjændsel! kæmpe til Morskab,
<i>Kæmpe til Morskab</i> for dem, dem, som har røvet ham Alt,
Røvet det elskede Hjem, som han blev født til at styre,
Røvet ham Hustru og Børn, Frihed, Venner og Slægt!
Kæmpe han skal om sit Liv med en lav, en jammerlig Gjøgler,
Med en Forvorpen, hvis Sværd kun er for Penge tilfals!
Dog en <i>Romer</i> det er, en Romer! altsaa en Fjende!
Haanden sig knytter igjen fast om det blinkende Sværd,
Øiet udsender Lyn, - da klinger Signalet til Kampen:
Velkommen, kjærkommen nu syntes ham Tubaens Klang!
Raskere iler ei hen mod sit Maal den Piil, der fra Strengen
Flyver kraftigt og let, end paa sit Bytte han foer:
Lidt da nyttede Dig, o Spurius! alle de Kunstgreb,
Som i Capua hist Fegterskolen opfandt;
Lidt de nytted Dig nu, thi et Hug af Partheren kløver
Med et tordnende Brag Skjoldet, Du skjermer Dig bag;
Hades, det mørke Hades Dig aabner sin Port, thi det næste
Splintrer dit Sværd som et Rør; - Partherens kraftige Haand
Styrter i Støvet Dig ned, og over Dig svinger han Sværdet -
Hvor er dit Overmod nu? har Du din Pralen forglemt?
Dødsfrygt farver hans Kinder, og Dødssved perler paa Panden,
Armen fortvivlet og vildt omslynger Partherens Knæ,
Øiet tigger om Naade, om Naade tigger hans Læbe -
"Usling!" hans Modstander skreg. "Altfor god er min Arm,
Til at en Draabe blot af dit Blod den skulde besudle!
Men" - som en Stormvind klang her hans tordnende Røst -
"Hvo af Eder, I Tusinder, der nys jublede for ham,
Hvo af Eder vil her kjøbe med Sværdet hans Liv?
Ha, I svare mig ei! hvis blot en Gnist er tilbage
Af Eders Forfædres Kraft - hvis Eders Larer ei skal
Vende Jer Ryggen med Haan og Foragt, saa griber til Sværdet,
Stiller Jer her imod mig" ... Mere fik han ei sagt,
Thi af sit Belte en Dolk har Spurius hemmelig draget
Og i hans mandige Bryst Niddingen borer den lumsk.
<i>Habet!</i> fra Podiet klang og fra Populariet: <i>habet!</i><note><i>Habet</i> (han har seiret), det almindelige Raab, som fra Tilskuerpladsen istemtes, naar en Gladiator blev overvunden. Podium den fornemste Plads i Amphitheatret, nærmest ved Skranken, hvor Hoffet, Senatorerne, Ridderne og Vestalinderne havde deres Sæde; <i>popularia</i> den almindelige Tilskuerplads for Massen af Folket.</note>
Jubel og Bifaldsraab lønne den nedrige Daad.
Saavidt, o Romer! Du kom i lav og foragtelig Sløvhed,
Saa vanslægtet Du er, saa fordærvet og fræk,
At Du rødmer ei meer ved din egen Skam og din Skjændsel,
Men med jublende Raab selv Du praler dermed!
See! paa sit Skjold nu synker han ned; alt Sværdet er faldet
Ud af den stivnende Haand, og af det gabende Saar
Risler en Purpurstrøm, der dunkelt farver Arenen, -
Dog tillive igjen vække ham Fjendernes Skrig!
Halvt han reiser sig op, med den høire Haand han sig støtter;
Vildt han seer sig omkring; - men paa det blødende Bryst
Synker Hovedet ned, og den ædleste Smerte sig maler
I hans mandige Træk, i hans døende Blik,
Thi med forstærket Kraft sig hæve de vilde Triumfskrig,
Som med ulidelig Qval sønderslide hans Sjæl:
Dog hans Læbe blev taus, - kun det haarde Marmor fortæller
Høit og rystende sandt Alt, hvad i Døden han led,
Og disse jublende Skrig, der dengang fyldte Theatret,
Efter Aartusinder end klinge fra Marmorets Steen.
</body>
</poem>

<poem id="holst2017102301">
<head>
   <title>En Veninde</title>
   <subtitle>Osteriet i Trient</subtitle>
   <firstline>Naar i en Postvogn jeg har rumlet</firstline>
   <quality>korrektur1,kilde,side</quality>
   <notes>
    <note>Teksten følger H.P. Holst: <i>Ude og Hjemme</i>, C.A. Reitzels Forlag, Kbh., 1843, pp. 114-116.</note>
   </notes>
</head>
<body>
Naar i en Postvogn jeg har rumlet
En Dag blandt lutter Udenlandsk,
Og Hovedet er halv fortumlet
Af Engelsk, Tydsk og Velsk og Fransk;

Naar Tankens Flugt er lagt i Lænker,
Og Alt, hvad røres i mit Sind,
Alt, hvad jeg føler, hvad jeg tænker
I snevre Gloser pines ind —

Hvor føler jeg mig glad, hvor bliver
Jeg let om Hjertet da igjen,
Naar Aftnens Ro Erstatning giver
For Dagen, der gik aandløst hen.

Et Osteri, vil man vel mene,
Er kun et daarligt Tilflugtssted, —
Dog tro blot ei, jeg der er ene!
Nei, en Veninde fulgte med.

I <b>Diligencen</b> hun sig dølger,
Hun veed, at <b>der</b> hun ændses ei;
Men dog usynligt med hun følger
Og strøer sin Glæde paa min Vei.

Hun er bestandig lige yndig,
Bestandig venlig, god og klog,
Bestandig blid, og dog saa fyndig!
Det er mit skjønne <b>danske Sprog</b>.

<b>Det</b> eier Udtryk for min Tanke,
Fra Sjælens Dyb det strømmer frit
Og snoer sig smidigt som en Ranke
Om Alt, hvad Hjertet kalder Sit;

Som et Gevandt, der ikke dølger
Den skjønne Form, men hæver den,
Saaledes Tanken det ombølger
Og gi'er den skjønnere igjen.

Naar ret det klinger, rinder Taaren,
Og solklar bli'er den mørke Dag,
Rask ruller Blodet gjennem Aaren,
Og Hjertet slaaer med raske Slag.

Det klager blidt, er jeg bedrøvet,
Det leer med mig, naar jeg er glad,
Og naar mig Dagens Qvalm har døvet,
Forfrisker mig dets Tonebad.

Da snoer jeg det i Rimets Lænker,
Og villigt forme sig dets Ord:
Alt, hvad jeg haaber, troer og tænker
Og elsker, i dets Klang da boer.

Lad Andre fattigt det kun finde —
Jeg elsker mest af alle dog
Min fattige, min troe Veninde,
Mit skjønne, kjære danske Sprog.
</body>
</poem>

<poem id="holst2017102302">
<head>
   <title>Det farlige Sted</title>
   <subtitle>Florents</subtitle>
   <firstline>Du troer, at Farer mig omringe</firstline>
   <quality>korrektur1,kilde,side</quality>
   <notes>
    <note>Teksten følger H.P. Holst: <i>Ude og Hjemme</i>, C.A. Reitzels Forlag, Kbh., 1843, pp. 117-120.</note>
   </notes>
</head>
<body>
Du troer, at Farer mig omringe
Ved hvert et Fjed blandt dette Folk,
Og om Banditter kun Du drømmer,
Om Overfald og Gift og Dolk.

Du skriver, at i det Toskanske
Du kun med Uro mig har fulgt,
Fordi jeg kun dets Skjønhed skildrer,
Men vist dets Farer har fordulgt.

O Farer, Farer! Jeg har skildret
Alt, hvad jeg skued paa min Vei —
Toskanas Skjønhed har mig fængslet,
Men Farerne, dem saae jeg ei.

Og dog — naar jeg skal skrifte ærligt
Een Fare nær jeg havde glemt:
Hvis ei jeg der mig havde vogtet,
Det kunde let mig gaaet slemt.

Med Diligencen til Bologna
Jeg tog den sidste Januar;
En Flok Dragoner os gardered,
Og Himmelen var lys og klar.

De blanke Hjelme straalte prægtigt,
Og Kappen fløi for Vindens Kast,
Den brede Pallask slog mod Sporen,
Og fremad gik det i en Hast.

Mod Aften alt vi naaede Byen —
Saavidt endnu gik Alting godt!
En Vetturin jeg der mig leied,
Og fremad gik det — men kun smaat.

De steile Apenniner kneiste
Mod Himlen, lodret som en Muur,
Og trindt sig aabnede for Øiet
En vild, en frygtelig Natur.

Langs Bjergets Ryg og langs dets Sider
Laa Lag paa Lag af Iis og Snee,
Og dækt med Snee var Klippeveien,
Saa langt som Øiet kunde see;

Fra Pianora til Lojano
Ei Spor af Mennesker og Qvæg,
Kun nu og da en lille Kilde
Flod rislende fra Klippens Væg.

Ved Filigara standsed Vognen.
Der laa et ensomt Osteri,
Blandt mørke Pinier, trist og skummelt,
Ret et <i>Hôtel de l'Italie!</i>

Et Bundt af Riis laa paa Kaminen,
Det ulmed kun og gnistred mat;
En fattig Pranzo stod paa Bordet,
Paa Stolen mjavede en Kat,

To Karle sad og sov ved Ovnen,
En Kurveflaske foran hver,
Og Husets Folk med mørke Blikke
Betragted os, men to især — —

(Nu troer Du sagtens: to Banditter,
Der lure vil i næste Skov!
O nei! endskjøndt de to, jeg mener,
Vel stundom og gaae ud paa Rov!)

To sorte, italienske Øine,
To mørke, sydligvarme Blik
Tet var, der brændte med en Styrke,
Et Udtryk, som til Sjælen gik.

At Sligt er farligt, tør jeg mene.
Jeg troer, et Blik af stige to
Var meer end nok til at berøve
En stakkels Dødelig sin Ro.

Men jeg, der bringer med fra Norden,
Fra Hjemmets evigelskte Skjød,
En Talisman mod slige Farer —
Med mig det havde ingen Nød.

Dog raader jeg Enhver, der uden
Slig Talisman vil reise her,
Han komme ikke Filigara,
Det farefulde Sted, for nær;

Og har han en, og troer han ogsaa
Sig mod hver Fare sikkret: da
Gjør han dog bedst i, at han skynder,
Som jeg, itide sig derfra.
</body>
</poem>

<!--
</body>
</poem>

<poem id="holst2017102301">
<head>
   <title></title>
   <firstline> </firstline>
   <quality>korrektur1,kilde,side</quality>
   <notes>
    <note>Teksten følger H.P. Holst: <i>Ude og Hjemme</i>, C.A. Reitzels Forlag, Kbh., 1843, pp. .</note>
   </notes>
</head>
<body>

</body>
</poem>
-->
</workbody>
</kalliopework>

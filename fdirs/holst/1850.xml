<?xml version="1.0" encoding="UTF-8"?>
<!DOCTYPE kalliopework SYSTEM "../../data/kalliopework.dtd">
<kalliopework id="1850" author="holst" status="complete" type="poetry">
<workhead>
   <title>Digte, anden Samling</title>
   <year>1850</year>
    <notes>
        <note>Teksten følger førstetrykket af H. P. Holst: <i>Digte, anden Samling</i>, C.A. Reitzel, Kbh., 1850.</note>
        <note>Noter med foranstillet asterisk er forfatterens egne. </note>
    </notes>
   <pictures>
       <picture type="titlepage" src="1850-p1.jpg">Første titelblad lyder ,,Stemninger i Tiden. / Digte / af / H. P. Holst. // Kjøbenhavn. / Forlagt af Universitetsboghandler C. A. Reitzel. / Trykt hos Kgl. Hofbogtrykker Bianco Luno. / 1850.''</picture>
       <picture src="1850-p2.jpg">Andet titelblad lyder ,,Digte / af / H. P. Holst. // Anden Samling. // Kjøbenhavn. / Forlagt af Universitetsboghandler C. A. Reitzel. / Trykt hos Kgl. Hofbogtrykker Bianco Luno. / 1850.''.</picture>
   </pictures>
   <source facsimile="11530806550F_color" facsimile-pages-num="208" facsimile-pages-offset="10">H. P. Holst: <i>Digte, anden Samling</i>, 1850, C.A. Reitzel, Kbh., 1850.</source>
</workhead>
<workbody>

<section>
<head>
    <title>I. Frederik den Sjette</title>
</head>
<content>

<poem id="holst2018041801">
<head>
    <title>Sørgetale i Studenterforeningen</title>
    <toctitle><num>1.</num>Sørgetale i Studenterforeningen</toctitle>
    <subtitle>den 28. Januar 1840</subtitle>
    <firstline>En Fødselsdag vi feire her</firstline>
    <source pages="3-10"/>
    <keywords>frederik6</keywords>
    <quality>korrektur1,korrektur2,kilde,side</quality>
</head>
<body>
En Fødselsdag vi feire her — men hvor
Er Glæden da? og hvorfor triner
Ei den herind med Roser i sit Haar?
Jeg seer kun Alvorstræk og mørke Miner.
Og dog er det en Fødselsdag — ja vist,
En Fødselsdag for vore Savn og Smerter;
De fødes atter efter stakket Frist,
De fødes atter dybt i vore Hjerter! —
En Fødselsdag det er — men hvor er nu
De skjønne Gaver, som skal Dagen hædre?
I bringe selv dem hid med sønlig Hu,
Og ingen Dødelig kan offre bedre:
Thi hver en Tanke, hver en stille Bøn
Og hvert et Tankeblik, paa ham I fæste,
Er' skjønne Gaver mellem Fa'er og Søn,
Og sniger sig en Taare ned iløn,
Saa skam Dig ei — <w>den</w> Gave er den bedste!

    - - Idag, just for halvhundred Aar, da lød
Der Sang og Glædesraab paa disse Strande,
Og Jublen toned dybt fra Landets Skjød
Henover vore mørk'blaae Søer og Vande,
Thi ung og stærk holdt Fredrik Statens Roer.
Et halvt Aar senere, da smilte
I Ungdoms og i Skjønheds rige Flor
En Rose ved hans Bryst til Danmarks Glæde,
Og Folkets Hjerter dem imøde ilte.
Nu ligger <w>han</w>
I Kongegraven, i sit Kroningsklæde —
En snever Kiste er hans hele Land:
Men Tusinder vil hen til Kisten træde
Og tænke ømt paa ham og stille græde!
Nu sidder <w>hun</w>
I Slottets Sale, taus, forladt, alene —
Dog ikke hun, nei hendes Støvdragt kun,
Thi Hendes Sjæl drog bort i samme Stund,
Sig med sin Husbonds evigt at forene!
Kun Folket, det taknemmelige Folk,
Endnu et Alvorsblik tilbagekaster.
Og Taaren er en taus og hellig Tolk,
Mens Tidens Hjul ustandset fremad haster.

    — Og hvad har han ei virket! See Dig om!
Du elsker jo dog disse skjønne Sletter,
Hvor Bondens Lade bliver aldrig tom.
Og Rigdomsfylden Nøisomheden mætter! —
En stakket Tid tilbage kun, da gik
Forkuet Bonden som et Dyr ved Ploven;
Træg var hans Fod og flovt hans Blik;
Forgjeves hvælved Himlen sig foroven —
Han saae den ei! forgjeves fik
Han Regn fra Himlen, Køling hist fra Voven —
For ham var Alting tomt og Alting øde:
Thi naglet til den Plet,
Hvor han blev født, og hvor hans Fader døde,
Han kjendte Intet over det
Som Hest at trælle og som Hund at løbe,
At blive hungrig og at blive mæt,
At sove dygtig ud, naar han var træt,
Og blive vakt af Ridefogdens Svøbe.

    Og Fredrik saae det, og hans klare Blik
Formørkedes af Mismod og af Kummer.
Hvorledes bøde paa den Tid, der gik?
Hvorledes vække dem af denne Slummer?
Da løste han de Lænker, der dem bandt,
Og altsom Trælleaaget svandt,
See blot! da blomstred Jorden dobbelt fager,
Og sødere blev Blomstens Lugt,
Og Kornet rigere paa Bondens Ager,
Og Træets Løv blev mere smukt,
Og mere liflig blev dets Frugt,
Thi Grøden trives kun, og Kraften styrkes,
Hvor Mark og Jord med <w>frie Hænder</w> dyrkes.
— Men ei hans Legem blot han gjorde frit,
Han aabned ogsaa Sjælens Øie,
At Bondens Tanke kunde flyve vidt
Og stige fra det Lave til det Høie.
Han bygged Skoler op i tusindviis,
Og mere klog i Adfærd og i Tale
Blev Bonden Aar for Aar, og Fredriks Priis
Gjenlød i vore hvalte Bøgesale,
Mens mere smidig blev den stærke Krop
Til Værn for Landet i de onde Dage:
<w>Saaledes</w> tugtede han Bonden op
Og lod i Folkeraadet Plads ham tage;
Thi Fredrik skjelned Hveden vel fra Klinten,
Han vidste godt, at bag det simple Sprog
Sig skjuler mangen Tanke, lys og klog,
Som Diamanten skjuler sig i Flinten!

    Hvad nytter vel en Seir tilsøes, tillands,
Naar Kræft fortærer Statens Marv og Kjerne
Ak, altfor gjerne
Man griber efter en forfænglig Krands
Og jubler, som om Seieren var vunden,
Og dog er det et Nederlag i Grunden! —
Hvad nytter Lefleri med Kunst og Kunst,
Naar Statens Legem sygner hen og visner,
Naar alt opløser sig i Taagedunst,
Og Blodets raske Strøm i Aaren isner!
Man pynter dog kun op en kalket Grav,
Man lægger Farver paa og broget Flitter;
Dog Tiden driver ind sit strenge Krav,
Og Usselheden slankere fremtitter.

    Men Statens Legeme, dens friske Marv,
Dens sunde, indholdsrige Kjerne
Er <w>Bonden</w>, der i Fred med Plov og Harv,
I Krig med Sværdet skal om Landet værne.

    Og derfor savnes Fredrik Landet rundt,
Thi, hvis et Blændværk ei mit Øie daarer,
<w>Ham</w> skyldes det, at Legemet er sundt,
Og Blodet ruller rask i Statens Aarer!
- - <w>Det</w> var det Maal, hvortil han kæmped - men
Hvo har vel ogsaa stræbt som han? O Ingen!
Du selv, min Broder og min Ven!
Du selv, der kjækt udspænder Vingen
Til Flugt mod Lysets Land, Du selv, som tidt
Har tænkt og grublet ved en natlig Lampe,
Som selv har stræbt og stridt
For Seieren i Aandens Kampe —
Ei sandt, Du drømmer jo dog om en Tid,
Da i dit Huuslivs Rolighed og Lykke
Du hvile skulde efter al din Flid
Og fri og uforstyrret boe og bygge?
Men han, naar har Du hørt, at han
Har troet at turde skjenke sig en Hvile?
Hver Time skyldte han jo Folk og Land, —
Hvor turde ubrugt da blot een henile! -
Mens Glædens spragletfriske Blomsterkrands
Du overgivent fletted om din Pande,
Den tunge Krone hvilte haardt om <w>hans</w>
Og fured sine dybe, dybe Rande;
Men leired end sig Smerten om hans Mund,
Han blev dog kjærlig til sin sidste Stund,
Opoffrende i Fryds og Modgangs Dage —
Som Muldet, der et Korn modtager kun,
Men giver Axet hundred Fold tilbage.

    Og hvo var fordringsløs som han!
Paa Tak han vented ei — saalidt som Duggen,
Der synker qvægende fra Himlens Land
Paa Bladetaget ned og Blomstervuggen
Og styrker Træet, farver Blomstens Kinder, —
<w>Men ubemærket kommer og forsvinder!</w>
Ja selv fra dem, der haardt
Og bittert krænked ham ilive.
Tog han sin milde Haand ei bort,
Men vedblev dog at give og at give,
Liig Jorden, liig vort moderlige Hjem,
Der hvert Aar skjænker sine Gaver <w>dem</w>,
Som hendes Bryst med Jernet sønderrive!

    Saaledes gik Kong Fredrik i sin Grav!
Men Danmark græd sin tunge Veemodstaare
Og flettede — til Tak for hvad han gav —
Af tusind Hænder ham den sidste Baare!

    Men Du,
Gjem dette Billed trofast i din Hu!
Og naar dit Mod, din Kraft er overmandet,
Skal dette Billed styrke Dig endnu
I Kjærlighed til Kongen og til Landet,
I Alt, hvad Æren og hvad Pligten byder,
I Gudsfrygt, Nøisomhed og milde Dyder!

---

    — Og nu det sidste Ønske, Fader kjær!
I Fødselsdagens Dæmringsskjær
Det bringes Dig af dine Sønners Vrimmel:
Som Du har glædet os paa Jorden her,
Saa glæde Gud Dig evig i sin Himmel! —
</body>
</poem>

<poem id="holst2018041802">
<head>
    <title>Enkedronning Marie</title>
    <toctitle><num>2.</num>Enkedronning Marie</toctitle>
    <subtitle>September 1846</subtitle>
    <firstline>Sommeren flyer alt, og Efteraarsløvet</firstline>
    <source pages="11-12"/>
    <quality>korrektur1,korrektur2,kilde,side</quality>
</head>
<body>
Sommeren flyer alt, og Efteraarsløvet
Hvirvles om Slottet derude i Støvet,
    Blomsterne visne og synke i Blund;
Tomme, forladte staae Havens Terrasser,
Hvor er de muntre, de brogede Masser?
    Mængden forlod dem — <w>Du</w> dvæler der kun!

Ak, thi Du elsker den hjemlige Bolig!
Der hviske Bladene ømt og fortrolig,
    Der suse Grenene klagende, vildt!
Tusinde Minder da vaagne af Dvale,
Og, mens om henfarne Tider de tale,
    Lytter Du til dem alvorligt og mildt.

Bladene hviske — da seer Du ham atter!
Kraftfuld som Yngling om Roret han fatter,
    <w>Dig</w> som sin Engel ved Siden han har!
Grenene suse — o see den Begrædte,
Ham, som vi elske og aldrig forgjette,
    Ham, som paa Hænder til Graven vi bar!

Trofast Du lever i elskede Minder,
Ungdommens Blomster til Krandse Du binder.
    Timerne svinde og Dage og Aar;
Og som et Træ, der, sin Bladpragt berøvet,
Venter med Længsel paa Vaaren og Løvet,
    Venter Du Gjensynets himmelske Vaar!
</body>
</poem>

</content>
</section> <!-- Frederik 6. -->

<section>
<head>
    <title>II. Albert Thorvaldsen</title>
</head>
<content>

<poem id="holst2018041803">
<head>
    <title>I Studenterforeningen</title>
    <toctitle><num>1.</num>I Studenterforeningen</toctitle>
    <subtitle>October 1838</subtitle>
    <firstline>Venner, endnu et Ord!</firstline>
    <source pages="15-16"/>
    <keywords>thorvaldsen</keywords>
    <quality>korrektur1,korrektur2,kilde,side</quality>
</head>
<body>
Venner, endnu et Ord!
Nødigt fra dette Bord,
Mener jeg, at I vil skilles.
Følger min Sangs Compas,
Endnu for ham et Glas!
Lad ei Secunderne spildes!

Vel i Jert Bryst der staaer,
Trodsende Tid og Aar,
Stolt et Musee for hans Værker;
Vender dog Sind og Hu
Hen til det andet nu —
Stadet for Mesterens Værker!

  Samles skal der i Chor
  Alt, hvad saa vidt paa Jord
Spredtes, sin Glands at forøde!
  Stjerne ved Stjerne sat —
  Ha hvilken nordisk Nat!
Ha hvilket straalende Møde!


<nonum><small><center>Usynligt Chor</center></small></nonum>

    Snart skal det reise sig
    Her paa hans Fædrekyst,
    Brede din Stolthed ud,
      Fædreneland!

    Sildigste Slægter skal
    Undrende skue det,
    Verden misunde Dig,
      Fædreneland!

  Da stiger Skjønheds Sol
  Høit paa sin Kongestol,
Lyser sin Glands over Jorden!
  Syd, med din Billedhær,
  Øst, med dit Farveskjær,
Bøi Dig for Glandsen fra <w>Norden!</w>
</body>
</poem>

<poem id="holst2018041804">
<head>
    <title>Thorvaldsen og Oehlenschlæger</title>
    <toctitle><num>2.</num>Thorvaldsen og Oehlenschlæger</toctitle>
    <subtitle>1841</subtitle>
    <firstline>To Dioskurer</firstline>
    <source pages="17-19"/>
    <keywords>thorvaldsen,oehlenschlaeger</keywords>
    <quality>korrektur1,korrektur2,kilde,side</quality>
</head>
<body>
To Dioskurer
Funkle og lyse
Klart gjennem Nordens
Taage og Slud;
Mægtige Straaler,
Stærke og milde.
Fra deres Høide
Sende de ud.

Kraftigt med Meislen
Hugged <w>den Ene</w>
Selv sig i Marmor
Veien derop;
Dristigt af Toner
Bygged <w>den Anden</w>
Stigen til Stjerners
Lysende Trop!

Naar paa de vilde,
Stormfulde Bølger
Skibet i Havsnød
Kastes omkring —
Frelsende funkler
Frem gjennem Mulmet
Jupiters Sønners
Dobbelte Ring:

Saadan i Livet,
Saadan i Kunsten
Lyser <w>de Tvendes</w>
Evige Glands,
Varer os kjærligt,
Leder os trofast,
Styrker vor Tanke,
Luttrer vor Sands!

Lyser da kraftigt,
Tvillinge-Stjerner!
Følger hinanden.
Skilles ei ad!
Lyser da længe,
At vi maae styrkes
I Eders Straalers
Himmelske Bad!
</body>
</poem>

<poem id="holst2018041805">
<head>
    <title>Ved Museets Indvielse</title>
    <toctitle><num>3.</num>Ved Museets Indvielse</toctitle>
    <subtitle>October 1842</subtitle>
    <firstline>Mellem disse Mure, som skal gjemme</firstline>
    <source pages="20-22"/>
    <keywords>thorvaldsen</keywords>
    <quality>korrektur1,korrektur2,kilde,side</quality>
</head>
<body>
Mellem disse Mure, som skal gjemme
Dine underfulde Værker trygt,
Byder Sangen Dig velkommen hjemme
I det Tempel, Folket Dig har bygt.
Tomme staae endnu de store Haller —
Lad da Sangen med sin stærke Magt
Smukt dem vie ind, nu Tiden kalder,
Til et Værn om hvad Du har fuldbragt.

Har I hørt det, stærke Tempelsider!
Har Du hørt det, høie Søilehal!
At med Troskab gjennem alle Tider
Om en Kunstners Arv I frede skal!
Ei hans Arvelod fra Fader, Moder —
Nei, men den, han fik fra Himlens Blaae!
Ei hans Arvelod af Jordens Goder —
Nei, men den, der aldrig kan forgaae!

Veed I og, at, mens I kjærligt frede
Om hvad Kunsten deiligst har frembragt,
Er en Guddom mellem Jer tilstede
Med sin stærke, underfulde Magt:
Thi et evigt Guddomspræg der luer
Paa hvert Værk, Geniet har fuldbragt —
Hvælver derfor trøstigt Jer, I Buer!
Høie Piller! holder trøstigt Vagt!

Dette Sted vil Tusinder betræde
Med et bøiet, sorgbetynget Sind -
Lad dem komme alle de, som græde,
Aabner Jer, I Porte! luk dem ind!
De skal see, at Kunsten kan husvale
Jordens Smerter med en himmelsk Trøst!
De skal see, at Marmor og kan tale
Med en Guddoms naaderige Røst!

Derfor hører det, I stærke Sider!
Derfor hør det, høie Tempelhal!
At med Troskab gjennem alle Tider
Om en Kunstners Arv I frede skal!
Hvælver Eder dristigt, stærke Buer!
Høie Piller, holder trolig Vagt:
Hvad der luttret er i Aandens Luer,
Staaer alt her med Evighed i Pagt.
</body>
</poem>

<poem id="holst2018041806">
<head>
    <title>Mesterens Værksted</title>
    <toctitle><num>4.</num>Mesterens Værksted</toctitle>
    <subtitle>Marts 1844</subtitle>
    <firstline>Blandt sine Værker staaer den gamle Mester</firstline>
    <source pages="23"/>
    <keywords>thorvaldsen</keywords>
    <quality>korrektur1,korrektur2,kilde,side</quality>
</head>
<body>
Blandt sine Værker staaer den gamle Mester,
See! alvorsfuldt et Tankeblik han fæster
Paa hvad der fremstod ved hans Meisels Slag,
Og selv mismodig han sit Øie sænker —
,,Saameget Ufødt, Ufuldendt!'' han tænker,
,,Og hvad, om det var nu <w>den sidste Dag?</w>''

Da klinger det igjennem Marmorsalen!
Dødsenglen svinger sig fra Piedestalen
Og standser med sit Kys hans Hjertes Slag.
,,Du har gjort Nok!'' det klinger fra de Andre,
,,Til Evighedens Land Du trøstig vandre,
,,Thi Du skal leve til <w>den sidste Dag</w>.''
</body>
</poem>

<poem id="holst2018041807">
<head>
    <title>Kunstnernes Farvel</title>
    <toctitle><num>5.</num>Kunstnernes Farvel</toctitle>
    <subtitle>Marts 1844</subtitle>
    <firstline>Med tunge, tunge Taarer</firstline>
    <source pages="24"/>
    <keywords>thorvaldsen</keywords>
    <quality>korrektur1,korrektur2,kilde,side</quality>
</head>
<body>
        Med tunge, tunge Taarer
Vi bære Danmarks Stolthed nu til Graven.

  Her, hvor vi lytted til hans Vink og Raad,
  Her flokkes atter vi omkring vor Mester;
  Men <w>faderløse</w> staae vi nu med Graad
  Og stirre paa hans Jordlivs sidste Rester.
  Hans Ry, hans Hæder og hans Værkers Glands,
  See! det er <w>Arven</w> fra vor store Fader —
  Men Hvo af os tør beile til hans Krands?
  Hvo hæver Arven, som han efterlader?

        Derfor med tunge Taarer
Vi være Danmarks Stolthed nu til Graven.
</body>
</poem>

<poem id="holst2018041808">
<head>
    <title>Sørgetale i Universitetets Solennitetssal</title>
    <toctitle><num>6.</num>Sørgetale i Universitetets Solennitetssal</toctitle>
    <subtitle>Mai 1844</subtitle>
    <firstline>Tabt var Grækenlands Kunst, og sørgende Muserne flygted</firstline>
    <source pages="25-37"/>
    <keywords>thorvaldsen</keywords>
    <quality>korrektur1,korrektur2,kilde,side</quality>
</head>
<body>
Tabt var Grækenlands Kunst, og sørgende Muserne flygted
Bort fra ægæiske Strand, bort fra sikuliske Kyst;
Dog mod det elskede Land endnu engang Blikket de vendte,
Og i et klagende Chor toned det sidste Farvel.
Bjergene skjælved derved, fra Grunden oprørtes Havet,
Jorden aabned sit Svælg, kræved sit kostbare Rov:
Templerne styrte i Gruus, see! Marmorværkerne vakle,
See! nu styrte de om, knuses i Faldet til Støv!
Lyrerne knuses med dem — men hør! fra de bristende Strenge
Klinger som Echo endnu døende, mat et Farvel.

Og Aartusinder gik. Paa Marmorets straalende Skatte
Jorden rugede tungt, tungere Glemselen dog!
Talløse Slægter forsvandt, og andre fødtes og døde,
Byer og Stæder forgik, andre opførtes paany;
Men under Tidernes Løb og under den flygtige Vexling
Gjemte den dunkle Jord skinsyg sin straalende Skat.
Stundom i Muldet det klang, naar en Landmand graved sin Viingaard,
Eller naar Oxerne trak langsomt den vægtige Plov:
Steg af den mørke Grav, der i lange Sekler sig lukked,
Frem da en Marmorgestalt i sin olympiske Glands,
Undrende stirred de da paa Formernes evige Skjønhed
Og paa den Høihed og Ro, som blev Antiken tildeel,
Stilled til Skue den frem, som vilde de ret for Alverden
Vise, hvor fattig og tom Nutidens Kunst var mod den.

Men paa den travle Færd forundret stirrer en Yngling;
Langveis fra nylig han kom hen til den evige Stad.
Ingen kjendte ham der, og Ingen fatted hans Væsen,
Tankefuld gik han omkring — men paa hans ensomme Gang
Hviskede lønlig, det tidt i Laurernes susende Grene,
Og det var, som om dybt Kronen de bøied for ham.

Som naar en Ungersvend gjenseer sin Elskedes Aasyn
— Mange Aar skilte dem ad, intet Træk blev dog glemt —
Saadan <w>Antiken</w> han saae, og saadan stod den nu for ham,
Thi dengang han blev født, fødtes Antiken med ham:
Derfor ei Spaden han greb, for at søge den møisomt i Jorden,
Men af sin inderste Sjæl nyskabt han maned den frem,
Større var Glæden vist ei blandt Olympens salige Guder,
Dengang Hephaistos med Kraft smedede Jupiters Lyn,
End da hans Meisel klang, og af hundrede skinnende Blokke
Guderne atter fremstod, seirende, skjønne som før.
,,Ha, hvo er han? hvor stammer han fra? hvad Slægt har ham fostret?''
Saaledes lød det nu trindt, lød det i Syd og i Nord;
Skindbundne Bøger kom frem og skimlede, graae Pergamenter,
Klarlig bevistes af dem, at han af Kongebyrd var —
Daarer! der søge hans Slægt i den graae, den tvivlsomme Fortid,
Kaster et Blik paa dem, som han har fostret og født,
Troer I da end, at han er født af jordiske Konger,
Han, som til Verden har bragt slig en <w>guddommelig Slægt?</w>

Ja en guddommelig Slægt! Hvad en gammel Mythe fortæller,
At af det vuggende Hav Skjønhedsgudinden blev født,
Smukt gjentog sig med ham, thi hvergang et Værk han frembragte,
Fødtes af Tankernes Hav Skjønhedens Billed paany.

Kraftigt sin Bane han brød, og sit Spor i Marmor han satte,
Sildigste Slægter skal end studsende følge hans Spor!
Kraftigt sin Bane han brød, — men hans Banes Meta var Skjønhed,
Og som den scythiske Piil lynsnart til Maalet han vandt.
Tusinde stræbe didhen, og rask begynde de Løbet,
Foden trættes dog snart, Maalet tabes saa let,
Bort fra Banen dem vinke de gyldne, fristende Frugter,
Der Atalanta tilforn standsede i hendes Løb!
Hæder og Guld og Gunst — see, det er de Frugter, der lokke
Kunstnerne tidt fra det Maal, som de sig viede til —
Intet fristede ham, og Intet ham lokked til Siden:
Simpelt og sandt var hans Liv, simpel og sand var hans Kunst!

Hvo har ei tidt beundrende seet hiint Mesterens Billed:
Ung og i seirende Glands svæver den dæmrende Dag,
Yppigt hun Blomster udstrøer, fra Fingrene Roserne falde,
Lucifer Fakkelens Glands svinger fra Skulderen kjækt —
Saaledes var just hans Liv, en klar, en straalende Soldag,
I triumferende Glands traadte for Verden han frem,
Aandens Blomster han gav — som Roser de faldt fra hans Fingre,
Ligesaa skjønne i Qvel som i den tidlige Gry:
Over den vidtstrakte Jord beskrev han sin lysende Bane,
Qvægende mildt med sin Glands, hvorhen end Straalerne faldt;
Med ham hans Genins fløi, med Faklen den viste ham Veien,
Og for dens luende Skjær blegned de jordiske Lys!

Aandens Blomster han gav; som Roser de faldt fra hans Fingre,
Ligesaa skjønne i Qvel som i den tidlige Gry, —
Ingen af Dødelig født, der saae ham saaledes virke
Herlig i Middagskraft, aned, at Natten var nær!
Ak, hvo tænkte, at han, der nys betvang selv Herakles
Og hans gigantiske Krop fængsled til Marmorets Blok,
Ak, hvo tænkte, at han, der Døden fravristed dens Bytte,
Selv alt var kaaret til Rov af den ubønlige Død!

Pluton, Skyggernes Drot, der hader det skinnende Daglys
Og hvad der glædes derved, skued fortørnet hans Færd!
Jordens Rigdom og Glands, hvad den eier af skjønnest og herligst,
Griber hans dristige Haand, drager til Hades det ned;
Længe han tøvede dog, før mod ham han vovede Kampen,
Frygtende selv for den Kraft, der endog Guder betvang;
Heller ei lyktes det nu: thi det var just hiin mystiske Time,
Da den omslørende Nat stiger paa Himmelen frem,
Langsomt svæved hun ned, af Guder og Mennesker elsket,
Hun, ved hvis rolige Bryst Døden selv er en Søvn:
Kjærligt hun kyssed hans Mund paa Tærsklen til Musernes Tempel,
Der, hvor den stygiske Drot aldrig har vovet sig ind,
Fløi saa langsomt derfra, og snart forsvandt hun i Rummet,
Mens han med seirende Blik træder i Tempelet ind:
Stærkt da i Hallen det klang! fra Strengene Tonerne bruste,
Og under Hymnernes Lyd sank han i Musernes Favn!
Men de pieriske Møer i Armene greb deres Yndling,
Svang sig saa søsterligt smukt høit over Skyernes Flod,
Høit over Stjernernes Gang med ham til det fjerne Olympos,
Hvor i udødelig Glands straaler de Saliges Chor.
Phoibos sin Lyra da slog, fra Læben flød himmelske Rhythmer,
Saadan en Velkomstsang hørte Olympen ei før!
Hebe, undseelig og bly, som dengang hun stod for Herakles,
Rakte sin Patera ham, krandset med Nektarens Saft;
Gratierne smilte saa skjelmsk, imens Aphrodite, den gyldne,
Lagde en Evighedskrands om hans ærværdige Lok;
Zeus selv, den Himmelske, rysted saa stærkt de ambrosiske Lokker,
At det hele Olymp skjælved af Glæde derved!

Ja, en Heros han var, og alt nu hans Liv er en Mythe,
Som i sit mystiske Svøb vandrer fra Slægt og til Slægt;
Men hans Bedrift er klar, og i høi, beskuelig Klarhed
Taler dens Marmorskrift til det beundrende Blik.

Kort kun vi eied ham selv, men hans Aand har vi bygget et Tempel
Eneste vel i sit Slags, simpelt og stort som han selv;
Snart det os kalder til Fest, snart fyldes de prægtige Sale:
Gudernes salige Chor, Musers og Gratiers Flok,
Alt, hvad hans skabende Aand har paatrykt sit evige Stempel,
Flytter i Templet da ind til uforgængeligt Liv;
Seiersgudinden, som for ustandset fløi over Jorden,
Fløi fra Bedrift til Bedrift, ja endog hun skal for <w>ham</w>
Sænke sin flygtige Vogn og dvæle hos ham til det Sidste,
Og paa hans Tempel skal staae: <w>See! her standsede hun</w>.
Ikke med Sørgemusik eller Klang af lydiske Fløiter
Skulle vi flokkes da hist, hvor man hans Bauta har reist.
Nei! med bevingede Ord, med Sang, der staaer imod Himlen,
Skal hvert Værk, han har skabt, hilses af Ynglingers Flok,
Og paa hans Grav skal Pigernes Chor strøe duftende Krandse,
Vidnende smukt, at han end lever et blomstrende Liv, —
Som en <w>Opstandelsens Fest</w> skal da denne Dag staae betegnet,
Og om Aartusinder vil Rygtet fortælle derom! -
</body>
</poem>

<poem id="holst2018041809">
<head>
    <title>Holberg og Thorvaldsen</title>
    <toctitle><num>7.</num>Holberg og Thorvaldsen</toctitle>
    <subtitle>Januar 1845</subtitle>
    <firstline>Saamangen Smed, fra Vølund af</firstline>
    <source pages="38-40"/>
    <keywords>thorvaldsen,holberg</keywords>
    <quality>korrektur1,korrektur2,kilde,side</quality>
</head>
<body>
Saamangen Smed, fra Vølund af,
Bag vore grønne Volde
Har smedet sig i Skjaldens Sang
Et Rygte, som kan holde;
Men to især man nævne skal
Med stolt og løftet Pande,
Saalænge Danmarks Bøgeskov
Og Norges Klipper stande,
Saalænge djerv og mandig Skjemt
Kan klinge frit, utvungen,
Saalænge Sangens gyldne Viin
Har endnu Smag paa Tungen.

Den Ene hamred Sprogets Malm
Og gav et Stød det fremad,
Saa Tydsk og Fransk fik Reisepas
Og maatte tøfle hjemad;
Han hamred løs med kraftig Aand
Paa alle Modens Nykker,
Saa Folket, der var stærkt og sundt,
Bortkasted sine Krykker;
Han hamred løs med kraftig Arm
Saa stærkt paa Daarskabs Pande,
At end hans Slag man høre kan
I alle Nordens Lande!

Den Anden smeded underfuldt
Et Skjold til Nordens Ære,
Som Heklas Jøkler, Alpers Top
Skal kappes om at bære.
I Skjoldets Rand staae Guders Kreds
Med græsk og sydlig Varme:
I Skjoldets Midtpunkt Christus mildt
Udbreder sine Arme;
De hellige Apostler selv
Som Skjoldvagt om det stande, —
Og Kunstens Genius krandser det
Med sorgomsløret Pande.
</body>
</poem>

</content>
</section> <!-- Albert Thorvaldsen -->

<section>
<head>
    <title>III. Christian den Ottende</title>
</head>
<content>

<poem id="holst2018041810">
<head>
    <title>Folkets Røst</title>
    <toctitle><num>1.</num>Folkets Røst</toctitle>
    <subtitle>Mai 1810</subtitle>
    <firstline>Da Sjette Fredrik som den gode Hyrde</firstline>
    <source pages="43-45"/>
    <keywords>frederik6,christian8</keywords>
    <quality>korrektur1,korrektur2,kilde,side</quality>
</head>
<body>
Da Sjette Fredrik som den gode Hyrde
Gik, fulgt af Taarer, til sin Hvile ind,
Og mangt et Spor af Kronens tunge Byrde
Stod læseligt paa Kongens blege Kind:
Var det med Smiil, Du da besteg din Throne?
Greb Du med Lyst den tunge Herskerstav?
Og seer Du nu med Længsel mod den Krone,
Der tynge skal din Isse til din Grav?

Nei! men det Land, der fostred Dig; Du kjendte,
Det skjønne Kornland, blomstrende som faa,
Og hvorhen kjærligt Du dit Øie vendte,
Af Gud velsignet for dit Blik det laa!
Og Folket kjendte Du, besindigt, prøvet,
Sin Drot hengivent, trofast i sin Hu,
Et ædelt Folk, af ingen Slethed sløvet, —
Og derfor roligt modtog Kronen Du.

Og som det var, er det endnu det samme!
Du vil ei blande <w>Folkets</w> frie Røst
Med den, der tænder Tvedragts vilde Flamme, -
Hos os faaer slig en Udsæd ingen Høst!
Hvad Folket frit og trøstigt Dig vil sige,
Det kan Du frit og trøstigt høre paa:
Thi Den, hvis Haand vil værne om dit Rige,
Hans Aand vil ikke fjendtligt mod Dig staae!

Og Folkets Røst end klinger høit og vægtigt:
,,Beskjærm, o Gud! vor Konge og hans Slægt!
Gjør ved din Kjærlighed hans Scepter mægtigt
Og tag hans Rige i din Varetægt!
Du gav ham Viisdom, og Du gav ham Styrke,
Lad Folket altid see ham viis og stærk:
Viis til i Farens Tid sit Kald at dyrke,
Og stærk, at ei han trættes i sit Værk!

,,Lad alle gode Kræfter frit sig røre,
Og Fremgang giv hver god og gavnlig Id!
For disse Ønsker aabne Du hans Øre,
Men tilluk det for Tvedragt og for Splid!
Lad ei hans bedste Kraft af Mismod sløves,
Men gjør ham rig paa Kjærlighed og Trøst,
At mangt et Storværk end af ham maa øves!''
Saadan, o Konge! klinger Folkets Røst.
</body>
</poem>

<poem id="holst2018041811">
<head>
    <title>Sølvbryllups-Cantate</title>
    <toctitle><num>2.</num>Sølvbryllups-Cantate</toctitle>
    <subtitle>Mai 1840</subtitle>
    <firstline>Vær hilset, Kongepar, paa Bryllupsdagen!</firstline>
    <source pages="46-50"/>
    <keywords>christian8</keywords>
    <quality>korrektur1,korrektur2,kilde,side</quality>
</head>
<body>
<nonum><center><b>Før Talen.</b></center></nonum>

<nonum><center><w>Chor.</w></center></nonum>

Vær hilset, Kongepar, paa Bryllupsdagen!
Med Jubel flokkes Folket om dit Slot!
Hvert Blik, der nys af Taarens Dug var vaadt,
Hver Røst, der taug i ængstelig Forsagen,
Med Haab Dig hilser nu! Nu tier Klagen,
Og kraftigt klinger Ønsket om dit Slot:
Vær hilset, Kongepar, paa Bryllupsdagen!


<nonum><center><w>Terzet.</w></center></nonum>

See, Bøgen har alt reist sit grønne Flag,
Og Vaarens Aandedrag,
De lette, køligfriske Vinde
Nu vifte mildt om Slottets Tinde
Og hilse atter denne stille Bo,
Hvor i de tause, fredelige Skygger,
I landligstille Ro
Et Sorgenfri sig Kjærligheden bygger!


<nonum><center><w>Chor.</w></center></nonum>

Ja her, i landlig Ro,
Et Sorgenfri sig Kjærligheden bygger!


<nonum><center><w>Recitativ.</w></center></nonum>

O Kjærlighed! som et forjættet Land
Du vinker os paa Vandringen herneden.
Og hver en Vandringsmand
Med Længsel flytter Foden mod dit Eden!
Du er i Ørknens Sand
Den Manna, der ham styrker og ham qvæger,
Du er i Solens Brand
Den Aloe, der hver en Vunde læger;
Og naar mismodig han
Paa Klippen slaaer, er Du den Kilde,
Hvis kølige, hvis klare Vand
Ham lædsker, naar han just forsage vilde,
Og lærer ham, at selv de <w>Lænker</w>,
Hvormed den Dødelige tænker,
At Du ham fængsle vil til Jordevrimlen,
Er <w>Vinger</w> just, der løste ham til Himlen


<nonum><center><w>Solo.</w></center></nonum>

Ja, Tid og Rum for Dig forsvinder,
Og fem og tyve lange Aar
Er kun for Dig en flygtig Vaar,
Der smukt os minder
Om at en evig Sommerdag oprinder.


<nonum><center><w>Vexelsang.</w></center></nonum>

<nonum><center>1.</center></nonum>

Hulde Fyrstinde! Dig smykker ei ene
      Guldkronens Glands,
Men om din Pande, den blændende, rene
      Fletted i Lokkernes Dands
Yndigt Chariten af blomstrende Grene
Kjærligheds friske, duftende Krands.


<nonum><center>2.</center></nonum>

Konge! tidligt aabned sig dit Øie,
At det Skjønne klart Du kunde see:
Var det Under? Stod ei <w>hun</w>, den Høie,
For dit Blik som Skjønhedens Idee, —
Og hvad Skjønt dit Øie hvilte paa
Kun som Aftryk Du af <w>hende</w> saae!


<nonum><center>3.</center></nonum>

Men naar, o Dronning! hans Krone ham tynger,
      Og naar hans Bryst
Lider med Folket, der til ham sig klynger,
      Trofast i Sorg og i Lyst,
Styrker dit Blik ham, dit Smiil ham forynger,
Og han vil qvæges igjen ved dit Bryst.


<nonum><center>4.</center></nonum>

Herligt vil, o Drot! dit Værk da lønnes,
Hæder følge Dig tilsøes, tillands.
Som en Oliegreen dit Scepter grønnes,
Kronen vorde Dig en Blomsterkrands,
Og som <w>Folkets Fader</w> skal dit Navn
Nævnes seent med Kjærlighed og Savn!


<nonum><center><w>Chor.</w></center></nonum>

Ja, som Folkets Fader skal dit Navn
Nævnes seent med Kjærlighed og Savn.


<nonum><center><b>Efter Talen.</b></center></nonum>

<nonum><center><w>Slutningschor.</w></center></nonum>

Herren, som lyser Velsignelsens Lue
      Ned over Folk, over Land,
Naadigt til Eder, I Elskede! skue,
      Signe vor Mark og vor Strand!
Til vore Bønner for Eder han lytte —
      Og naar, o Konge! tilsidst
Kjærligt Dit Sorgenfri her han vil bytte
      O med et skjønnere hist:
Gid Du da maatte med Smiil omkring Læben,
      Hvorhen til Afsked Du saae.
Skue dit Danmark — som Frugt af din Stræben —
      Selv som et Sorgenfri staae!
</body>
</poem>

<poem id="holst2018041812">
<head>
    <title>Paa Kroningsdagen</title>
    <toctitle><num>3.</num>Paa Kroningsdagen</toctitle>
    <firstline>Kong Christian knæler ydmygt ned</firstline>
    <source pages="51-52"/>
    <keywords>christian8</keywords>
    <quality>korrektur1,korrektur2,kilde,side</quality>
</head>
<body>
    Kong Christian knæler ydmygt ned
Med Kongespiir, i Kroningskaabe
    For ham, mod hvem hans Herlighed
Er kun et Sandskorn, kun en Draabe.
    Den skuelystne Mængde seer
Paa Kongepragten, Sceptrets Straaler,
    Paa Kronens Glands — og seer og seer,
Saalænge Øiet Glandsen taaler;
    Men mon den aner, mon den veed,
Hvad Tanke Kongens Bryst besjæler,
    <w>For hvem</w> han beder nu, mens ned
For Herrens Fod han ydmygt knæler?

    For os han beder, for vort Held;
Thi Folkets Held er Kongens Lykke,
    Dets Troskab er hans Glæders Væld,
Dets Tillid er hans bedste Smykke!
    Hvor kan <w>hans</w> Øine fange Ro,
Naar <w>Landets</w> Børn ei Øiet lukke?
    Hvor kan et Smiil om Munden boe,
Naar trøstesløst vi maatte sukke?
    For os kan han ei fremmed staae —
Nei, Smiil og Taarer, Lys og Skygge
    Med Folket Kongen dele maa,
Og derfor bad han for vor Lykke.

    Paa denne Dag lad derfor os
En Voldborg bygge om hans Throne,
    Et Værn, der byder Tvedragt Trods
Og skræmmer Ufred fra hans Krone.
    Af <w>Kjærlighed</w> vi bygge den!
Ved Kjærlighed hver Tvivl forjages,
    Hver Frygt forsvinder, og ved den
Skal<note>Skal] Skat</note> <w>atter</w> det i Danmark <w>dages!</w>
    Dens friske, sunde Aandedrag
Gjør Folk og Konge lige trygge —
    Lad derfor os paa denne Dag
Af den en Voldborg om ham bygge!
</body>
</poem>

<poem id="holst2018041813">
<head>
    <title>Fra den roeskildske Stænderforsamling</title>
    <toctitle><num>4.</num>Fra den roeskildske Stænderforsamling</toctitle>
    <subtitle>Septbr. 1842</subtitle>
    <firstline>Her, hvor en Luftning fra Fortiden vifter</firstline>
    <source pages="53-54"/>
    <keywords>christian8</keywords>
    <quality>korrektur1,korrektur2,kilde,side</quality>
</head>
<body>
Her, hvor en Luftning fra Fortiden vifter,
  Her, hvor ved Mindet om store Bedrifter
Sjælen opløfter sig helligt og godt;
  Her, hvor paa Kongernes smuldnede Rester
  Tanken med Alvor og Dybde sig fæster,
Feire idag vi din Fødselsfest, Drot!

Tid er til <w>Storværk</w> og Tid til at <w>hvile</w>,
  Tiden er kostbar, og Timerne ile —
Siger ei Stedet betydningsfuldt <w>det?</w>
  Timerne ile, og Aaret omskifter,
  Trøstløs er Hvilen foruden Bedrifter,
Men paa Bedrifterne slumres der let!

  Kongernes Konge, der aabned dit Øie,
  Aabned din Sjæl for det Store, det Høie,
Signe din Stræben og gjøre Dig stærk!
  Gjøre Dig stærk, medens Timerne ile,
  At, naar begrædt Du Dig lægger til Hvile,
Hvile Du maa paa et <w>kongeligt Værk!</w>
</body>
</poem>

<poem id="holst2018041814">
<head>
    <title>Gamle Toner</title>
    <toctitle><num>5.</num>Gamle Toner</toctitle>
    <subtitle>Juli 1844</subtitle>
    <firstline>Velkommen i din Ungdomslund</firstline>
    <source pages="55-57"/>
    <keywords>christian8</keywords>
    <quality>korrektur1,korrektur2,kilde,side</quality>
</head>
<body>
,,Velkommen i din Ungdomslund,
  Du, alle Danskes Fryd!''
Saa klang med festlig Jubellyd
  Det fra de Danskes Mund,
  Fra Hjertets dybe Grund,
Da hjem Dig bragte Østresaltets Vove.

Og endnu er ei glemt den Sang!
  De gamle Toner boe
I Folkets Bryst og vaagne fro
  Til Liv saa mangen Gang!
  Paa Danmarks grønne Vang
De vaagne tidt med veemodblandet Glæde.

Da seer Dig Folket ung og stærk,
  Med Brystet fuldt af Haab,
Og i din Sjæl Begejstrings Daad
  Til kraftigt Kongeværk!
  Det seer Dig ung og stærk
Og drømmer om de Tider, der skal komme!

Og heller ei <w>dit</w> Bryst er lukt
  For disse Toners Klang!
De mane Dig vift mangen Gang
  Til kraftig Kongeflugt!
  Og mangt et stort og smukt
Og herligt Syn de stille for din Tanke!

Endnu er ung og stærk din Sjæl,
  Og Hjertet banker ømt,
Trods mangen Kalk, som Du har tømt,
  For Folkets Vee og Vel, —
  Og i en hellig Gjeld
Du føler selv Dig til din Ungdoms Syner.

Og end dit Folk med Sangens Lyd
  Dig hilser ømt som før!
Nei, lukt er ei dets Hjertedør,
  Du, alle Danskes Fryd!
  Og end med Jubellyd
Den gamle Sang som Folkesang kan klinge!
</body>
</poem>

<poem id="holst2018041815">
<head>
    <title>Velkomstsang</title>
    <toctitle><num>6.</num>Velkomstsang</toctitle>
    <subtitle>Juli 1846</subtitle>
    <firstline>Velkommen, Drot! Herhen Du tye</firstline>
    <source pages="58-59"/>
    <keywords>christian8</keywords>
    <quality>korrektur1,korrektur2,kilde,side</quality>
</head>
<body>
Velkommen, Drot! Herhen Du tye,
  Naar Kronens Byrder tynge,
At i vor Troskabs Bad paany
  Din Kraft sig maa forynge.
Du selv til Folket trænger jo —
  Du trænger til at høre
De simple Ord, der dybest boe
  Og Hjertet dybest røre!

Dets Held er jo den Arvedeel,
  Som kjærligst Du omfatter,
Dets Glædesgraad den Kronjuveel,
  Du høist af Alle skatter, —
Og utaknemligt er det ei!
  Læs i dets glade Blikke:
Hvor høit endog Du staaer — o nei!
  <w>Alene staaer Du ikke!</w>

Det veed, at rastløs, Dag og Nat,
  Du virker for dets Lykke,
At Du har Kraft som Faa, og at
  Det trygt paa Dig kan bygge!
Det veed, at Du er Hyrden god,
  Der heller Livet giver
End vil, at fjendtligt Overmod
  Et Lam fra Hjorden river!

Og derfor, Konge god og huld!
  En Skat det Dig bevarer
Af Kjærligheds og Troskabs Guld,
  Et Værn mod alle Farer!
Og denne rige Skat Enhver,
  O Drot! Dig villig yder —
O Du skal see, hvor rig Du er,
  Naar over den Du byder.
</body>
</poem>

<poem id="holst2018041816">
<head>
    <title>Fra Landcadetcorpsets Elever</title>
    <toctitle><num>7-9.</num>Fra Landcadetcorpsets Elever</toctitle>
    <firstline>Med freidigt Sind i Ungdoms Alder</firstline>
    <source pages="60-64"/>
    <keywords>christian8</keywords>
    <quality>korrektur1,korrektur2,kilde,side</quality>
</head>
<body>
<nonum><center>1.</center></nonum>

Med freidigt Sind i Ungdoms Alder
Vi plukke Kundskabs gyldne Frugt,
Og kjære blev os disse Haller,
Hvor Tanken Vinger fik til Flugt;
Den flyver did, hvor Æren kalder,
Til Svarteraa og Kjøgebugt —
Og Kinden brænder, Hjertet banker
Ved disse første Ungdomstanker.

Om Bjerge blaae og dybe Dale
Vi tidt med Undren læse her,
Og fremmed Sprog og fremmed Tale
Blev her os tidt ved Vanen kjær;
Men Danmark! dine Bøgesale
Staae dog for os med friskest Skjær —
Og Modersmaalets Toner ømme
Fra vore Hjerter bedst dog strømme.

Igjennem dem idag vi bringe
Vor Tak til Dig, vor Konge god!
Du gjæsted os! Din Mildheds Vinge
Vor Kraft opløfted og vort Mod;
Og var den Sæd, Du saae, kun ringe,
I villig Jord slaaer den dog Rod —
Gid den engang maa Frugter bære
Til Thronens Værn og Landets Ære!


<nonum><center>2.</center></nonum>

I vante Høresale
Idag vi samles ei,
At vexle Alvorstale
Til Lys paa Livets Vei:
Med Skov og grønne Agre
Vi bytted Stadens Muur, —
Thi <w>Kongen</w> lod os flagre
Som Fugle fra vort Buur.

Dog mens <w>vi</w> sorgløst glædes,
Er alvorsfuldt <w>hans</w> Kald,
Og useet Sorgen stedes
Som Vogter ved hans Hal;
Mens muntert <w>vi</w> kan høre
Paa Fuglesang saa sød,
Maa <w>han</w> mildt laane Øre
Til den Betrængtes Nød.

Mens muntert <w>vi</w> forfriske
I grønne Skov vort Sind,
Maa Taaren <w>han</w> afviske
Af den Forgrædtes Kind —
Ja, tung er Herskerkronen
Og dog bli'er den saa let,
Naar <w>Kjærlighed</w> om Thronen
Sig flokker fast og tæt!

Et Værn vi vil opbygge
Af Kjærlighed om <w>hans</w>,
At Kronens tunge Smykke
Maa vorde til en Krands,
At Alt, hvad han maa høre
Af Sorg og Suk og Nød,
Maa klinge i hans Øre
Som Fuglesang saa sød!


<nonum><center>3.</center></nonum>

Ak, fjernt endnu vi stande
Fra Maalet for vor Vei,
Thi <w>Aandens</w> stolte Lande
Med Storm erobres ei:
Hver Haandbred Jord der findes
I Kamp kun gives hen!
Jo mere Land der vindes.
Des meer er der igjen!

Dog trættes vil vi ikke, —
O nei, vor Konge god!
Thi dine milde Blikke
Gav Styrke os og Mod!
Idag vi saae dem smile
Med Skaansel til Enhver —
Gid de engang maae hvile
Med Stolthed paa vor Færd!

Lad Andre kjøre Ploven
Og Passe Huus og Hjem!
Lad Andre pløie Voven —
Vi kæmpe skal for dem!
Men lykkeligst af Alle
Dog Den vi kalde blot,
Hvis Lod det bli'er at falde
Og døe for Dig, o Drot!
</body>
</poem>

<poem id="holst2018041817">
<head>
    <title>Paa Katafalken</title>
    <toctitle><num>10.</num>Paa Katafalken</toctitle>
    <subtitle>Februar 1848</subtitle>
    <firstline>Han bar ei Kronen blot, men paa sin Pande</firstline>
    <source pages="65-66"/>
    <keywords>christian8</keywords>
    <quality>korrektur1,korrektur2,kilde,side</quality>
</head>
<body>
Han bar ei Kronen blot, men paa sin Pande
  Et Herskerstempel havde han fra Gud,
Og skjøndt hans Krone trykked dybe Rande,
  Den sletted dog ei Høihedspræget ud;
Hans Ungdomshimmel Lyn paa Lyn udsendte,
  Thi skjøn Begeistring lued i hans Bryst —
Paa Norges Klipper som en Baun den brændte
  Og kasted Gjenskin til den danske Kyst.

Kort var hans Herskertid i Aar beregnet,
  Men lang, hvis den skal maales i Bedrift,
Thi hvert et Aar staaer med en Daad betegnet,
  Der blomstre skal i Ord, i Sang, i Skrift;
Men da sit sidste Storværk han udførte,
  Et Kongeværk til hele Folkets Fryd,
Kom hans Valkyrie, og let hun rørte
  Hans kongelige Hoved med sit Spyd.

Da græd det hele Folk. Men Graad og Klage
  Ei bøier Skjæbnens hemmelige Raad,
Og Nordens Baldur kom jo ei tilbage —
  Fra Dødens Hjem trods al Naturens Graad!
Vidt over Land det Sørgebud skal drage:
  Hans Bryst er koldt og slukt hans milde Blik!
Nei, Nordens Baldur kommer ei tilbage —
  Fra Frihedsværket han til Frihed gik.
</body>
</poem>

<poem id="holst2018041818">
<head>
    <title>Sidste Hilsen</title>
    <toctitle><num>11.</num>Sidste Hilsen</toctitle>
    <subtitle>Februar 1848</subtitle>
    <firstline>Stands, Du som aldrig fra Nogen Dig vendte!</firstline>
    <source pages="67-68"/>
    <keywords>christian8</keywords>
    <quality>korrektur1,korrektur2,kilde,side</quality>
</head>
<body>
Stands, Du som aldrig fra Nogen Dig vendte!
Fik Du den Høst, som din Udsæd fortjente?
    Har vi betalt Dig vor sønlige Gjeld?
Du, som for Folket har altid havt Øre,
Stands da, og sidste Gang kjærligt Du høre
    Tak for din Troskab i Vee og i Vel!

Fader! vi veed det — nu veed vi det Alle —
At vi forgjeves Dig tidt vil paakalde,
    At Du vil savnes og mindes som Faa!
Konge! vi veed det: din Tanke, din sidste,
Var, at dit Blik dog ei før maatte briste,
    Før Du dit Land som et Sorgenfri saae!

Ak, nu et andet, et himmelsk, Du skuer!
Men over Danmark et Morgenskjær luer,
    Forbud fra Dig om en straalende Dag!
Tak da for hvad Du har virket og villet,
Fredet og fremmet, forsonet, formildet —
    Tak! Du har stridt for den helligste Sag!
</body>
</poem>

<poem id="holst2018041819">
<head>
    <title>Carolina Amalia</title>
    <toctitle><num>12.</num>Carolina Amalia</toctitle>
    <subtitle>October 1849</subtitle>
    <firstline>Tiden letsindig kun fremad vil haste</firstline>
    <source pages="69-70"/>
    <keywords>christian8</keywords>
    <quality>korrektur1,korrektur2,kilde,side</quality>
</head>
<body>
Tiden letsindig kun fremad vil haste,
Griber det Nye, for bort det at kaste,
    Reiser sig Guder og styrter dem ned;
Over det Gamle den strax bryder Staven,
Har ingen Ro, før det ligger i Graven,
    Knap engang der vil den unde det Fred.

Held derfor Den, der kan skue det Tomme
I disse vrange og stridige Domme,
    Held Den, der ei har til dem sat sin Lid!
Held Den, der rolig kan skue tilbage,
Søge sin Trøst i de henrundne Dage,
    Søge sit Haab i en kommende Tid!

Held Dig, o Dronning! din Smerte fandt Lindring,
Hvile den fandt i en hellig Erindring!
    Prøvelsens Time er stakket og kort!
Og for den Krone, der funkled om Panden,
Vinker, o Dronning! Dig hisset en anden, -
    Trøst Dig, den vil ikke trykke saa haardt!
</body>
</poem>

</content>
</section> <!-- Christian 8. -->

<section>
<head>
    <title>IV. Partheon</title>
</head>
<content>

<poem id="holst2018041820">
<head>
    <title>Weyse</title>
    <toctitle><num>1.</num>Weyse</toctitle>
    <subtitle>
        <line>Til Melodie af Weyse: ,,Farvel, farvel! vi bringe Fader. ''</line>
        <line>October 1842</line>
    </subtitle>
    <firstline>O Du, hvis Toner tidt os vugged</firstline>
    <source pages="73"/>
    <keywords>weyse</keywords>
    <quality>korrektur1,korrektur2,kilde,side</quality>
</head>
<body>
O Du, hvis Toner tidt os vugged
    Til Harmoniens skjønne Land,
Saa Smerten taug, og Veemods-Sukket
    I Smiil opløste sig paastand:
Med dine egne Melodier
    Vi følge nu Dig til den Strand,
Hvor Jordens Sorg for evig tier —
    Dit egentlige Fædreland!
Til dette Land igjen Du drage
    Og tag vor Tak for hvad Du gav,
Mens kjærligt dine Toner klage
    Som Børn om deres Faders Grav!
</body>
</poem>

<poem id="holst2018041821">
<head>
    <title>Adam Müller</title>
    <toctitle><num>2.</num>Adam Müller</toctitle>
    <subtitle>Marts 1844</subtitle>
    <firstline>Lad milde Taarer denne Grav bedugge</firstline>
    <source pages="74-75"/>
    <quality>korrektur1,korrektur2,kilde,side</quality>
</head>
<body>
Lad milde Taarer denne Grav bedugge,
Thi Kunstens Genier omkring den sukke,
  Og Venskab græder ved det brudte Leer!
Hvad han med Ungdomsild som Kunstner skabte
Skal vidne om hvad Fædrelandet tabte —
  Dog Taaren vidne skal, der tabtes meer.

Mens Døden skjult sig ind i Hjertet listed,
Et herligt Værk endnu han den fravristed,
  Og mere frodig blev hans Kunstnerkrands,
Tidt Haanden kraftløs sank, og Penslen famled,
Men Sjælens Kræfter tillidsfuld han samled:
  Da stod hans <w>Christus</w> i sin Himmelglands!

I dette Værk han lever gjennem Tiden.
Men bort fra Rom, fra Cestus-Pyramiden,
  Drev ham til Danmark Tanken om hans Død:
En Grav i Hjemmet søgte kun den Arme —
O Moderjord! favn ham med Modervarme
  Og skjænk ham Hvilen i dit elskte Skjød!
</body>
</poem>

<poem id="holst2018041822">
<head>
    <title>Skuespillerinden Jomfru Jørgensen</title>
    <toctitle><num>3.</num>Skuespillerinden Jomfru Jørgensen</toctitle>
    <subtitle>November 1847</subtitle>
    <firstline>Du mørke Nat, der gjemmer i dit Rige</firstline>
    <source pages="76-77"/>
    <quality>korrektur1,korrektur2,kilde,side</quality>
</head>
<body>
Du mørke Nat, der gjemmer i dit Rige
Alt, hvad der rørte sig med Livets Lyst,
Du trykker ømt os til dit Moderbryst,
Naar vore sidste Illusioner vige.
Med natligt Slør Du dine Børn bedækker,
Og over Rig og Fattig, Høi og Lav
Det samme Grønsværtæppe blidt Du trækker,
At de maae glemmes i den fælleds Grav:
Kun om det Store, Herlige Du værner,
Thi Dødens Nat har ogsaa sine Stjerner.

Du trætte Vandrerske, hvem her vi følge,
Du skal ei synke i den fælleds Grav.
Den Krands af friske Billeder, Du gav,
Skal ikke sænkes ned i Glemsels Bølge!
Dit rige Liv skal ei i Mulmet hylles,
Dit Navn skal med din Virken ei forgaae;
Men ved dets Klang skal ofte vi fortrylles,
Og som en Stjerne skal det for os staae.
Saalænge Kunst i Aand og Sandhed dyrkes,
Skal i dens Straalebad den Yngre styrkes.
</body>
</poem>

<poem id="holst2018041823">
<head>
    <title>Admiral Holsten</title>
    <toctitle><num>4.</num>Admiral Holsten</toctitle>
    <subtitle>Epitaph. October 1849.</subtitle>
    <firstline>Hans Liv var mildt som Havblik i en Havn</firstline>
    <source pages="78"/>
    <quality>korrektur1,korrektur2,kilde,side</quality>
</head>
<body>
Hans Liv var mildt som Havblik i en Havn,
Og Aanden frisk som Bølgen, naar den skummer;
Til Danmarks Hæder knytter sig hans Navn,
Og ved hans Roes Misundelsen forstummer.
</body>
</poem>

<poem id="holst2018041824">
<head>
    <title>Anders Sandøe Ørsted</title>
    <toctitle><num>5.</num>Anders Sandøe Ørsted</toctitle>
    <subtitle>Roeskilde, August 1846</subtitle>
    <firstline>Her, hvor saa tidt vi lytted til din Stemme</firstline>
    <source pages="79-80"/>
    <quality>korrektur1,korrektur2,kilde,side</quality>
</head>
<body>
Her, hvor saa tidt vi lytted til din Stemme,
Naar kjækt den møntede din Tankes Guld,
Her sidder Du igjen blandt os som hjemme,
Saa mild som før og dog saa alvorsfuld;
Thi Tiden Alvor vil — og hvor Pokalen,
Den druefyldte, kalder os til Fest,
Der sniger Alvor med sig ind i Salen
Og tager uformærket Plads som Gjest.

Der var en Tid — vi mindes den jo Alle —
Da var dit Navn for os et helligt Navn,
Og medens mangen Storhed vi saae falde,
Vi trøsted os ved Dig mod mangt et Savn;
I Fædrelandets Kampe, i dets Storme
Saae trygt vi op til Dig med stille Taal
Som til en Helt, der Tiden kunde forme
Og føre frem den mod sit høie Maal.

Men nu er Tiden der, hvis nogensinde!
Thi sydpaa Had og Tvedragt holde Vagt,
Og Overmodet reiser sig iblinde,
For frækt at bryde broderhellig Pagt;
Vort skjønne Modersmaal man vil fortrænge
Og rive ned det Led til Spot og Spee,
Der længe hegned om det danske Vænge —
Det skal ei skee! ei sandt, det skal ei skee!

Et kraftigt Ord klang nys fra Herskermunden,
Det Folket gjemmer i taknemlig Hu;
Men Hjælp behøver han, thi svar er Stunden —
Indfri da dine Ungdomsløfter nu!
Din Manddomssol med Stolthed saae vi gløde,
Lad os da juble ved din Sol-Nedgang,
At seent i Tid dit Mindes Aftenrøde
Med Graad maa hilses fra den danske Vang!
</body>
</poem>

<poem id="holst2018041825">
<head>
    <title>Jonas Collin</title>
    <toctitle><num>6.</num>Jonas Collin</toctitle>
    <firstline>Du vil ei vredes, at paa denne Dag</firstline>
    <source pages="81-85"/>
    <quality>korrektur1,korrektur2,kilde,side</quality>
</head>
<body>
<nonum><center>1.</center></nonum>

<nonum><center><b>Med en Calender.</b></center></nonum>
<nonum><center><w>Januar 1843.</w></center></nonum>

  Du vil ei vredes, at paa denne Dag
En lille Gave venligt jeg dig sender,
  En Bagatel, en saare ringe Sag, —
Men dog betydningsfuld i dine Hænder!

  Paa denne lille Tavle præget staaer
Med fine Tal en Sum af vore Dage,
  En riig, en uvurdeerlig Sum: et Aar! -
Og dog forødes den saa let, saa fage!

  Hvo aner, at til disse Tal, der see
Ham her saa tomt, betydningsløst imøde,
  Skal knytte sig maaskee den største Vee,
Maaskee en ny Forhaabnings Morgenrøde?

  Hvo tænker paa, at disse Tal igjen
Skal strengt, alvorligt ham til Regnskab kræve
  For hver en Time, der gik ubrugt hen,
Og for hver misbrugt faae ham til at bæve?

  <w>Du</w> fatted Tidens gaadefulde Skrift,
<w>Du</w> veed det bedst, hvad Tid har at betyde:
  Hver enkelt Dag for <w>Dig</w> er en Bedrift!
Hver enkelt Time maa Dig Frugter yde!

  Den, hvem det givet blev ved Aandens Magt
At fængsle Timerne, der troløst flygte,
  Han staaer alt her med Evighed i Pagt,
Han har af Tiden intet at befrygte.

  Gid da hver Dag, dit Øie hviler paa,
Maa om din Virken Vidnesbyrd frembære
  Til Fryd for dem, der kjærligt om Dig staae,
Til Folkets Tarv og Fædrelandets Ære!


<nonum><center>2.</center></nonum>

<nonum><center><w>1845.</w></center></nonum>

Just i en Tid som vor, i en sygnende Tid, hvor det Store
Haanes af Pøbelens Sværm, haanes fordi det er stort,
Hvor vi har fuldtop af Spot, men ingen Gnist af Begejstring,
Ingen Varme og Kraft, Intet, der holdes i Agt,
Hvor det Skjønne og Gode som fordum Baldur i Valhal
Vel fremstilles som Maal, men for den dræbende Piil —
Just i en saadan Tid er det godt, naar naadigt en Guddom
Sender en Mand, mod hvis Bryst Pilene mat prelle af.
Retsom den mægtige Eeg imellem det purlede Smaakrat
Seer han rolig og fast ned paa Pygmæernes Færd.
Livet er kostbart for ham, thi han fatted dybt dets Betydning,
Og gjennem Aarenes Tal bliver hver Dag en Bedrift;
Tungere Byrder end Alderens Vægt ham lægges paa Skuldren,
Lidet han ændser det dog, seirende skrider han frem,
Villien er stærk og Hovedet sundt, ungdommelig Aanden,
Og i hans Bryst slaaer endnu Hjertet saa blødt som tilforn.
Saadan en Mand er Du, den Eneste snart og den Sidste,
Der som et Forbilled staaer for den opvoxende Slægt!
Derfor vil Parcerne og, der kjærligt raade for Skjæbnen,
Spinde Dig Livstraaden lang — naadigt de høre vor Bøn!
Under dit venlige Tag vil mildt Penaterne bygge,
Frede om Dig og om Alt, hvad Du har kjærest paa Jord —
Og først seent skal engang paa Erindringens lysende Tavler
Mellem de Bedste, vi fik, Musen indskrive dit Navn!
</body>
</poem>

<poem id="holst2018041826">
<head>
    <title>Adam Oehlenschläger</title>
    <toctitle><num>7.</num>Adam Oehlenschläger</toctitle>
    <subtitle>November 1849</subtitle>
    <firstline>Tiden med Alvor</firstline>
    <source pages="86-89"/>
    <keywords>oehlenschlaeger</keywords>
    <quality>korrektur1,korrektur2,kilde,side</quality>
</head>
<body>
Tiden med Alvor
Præger vor Tanke,
Alvorsfuldt Ordet
Lystrer dens Magt;
Sværd-Tid og Spyd-Tid
Nornerne varsled,
Ond Tid og Døds-Tid
Har de os bragt.

Sproget, det milde,
Mandige, skjønne,
Som ved vor Vugge
Toned saa sødt,
Sproget man haaned,
Grændsen man flytted -
Glad for de Tvende
Dansken har blødt.

Men paa den øde,
Blodige Liigmark
Staaer der en Vola,
Nordisk og stor.
See, det er Sangens
Seirende Musa!
Hør hendes kjække,
Vingede Ord:

,,Sønner af Askur,
Hvor kan I frygte
Nu, at den danske
Tunge skal døe?
<w>Ham</w>, jeg har elsket
Høiest af Alle,
Lod jeg jo fødes
Paa Eders Ø?

,,Lyt til hans Sange!
Troer I, at disse
Toner kan glemmes
Eller forgaae?
Frygter da ikke
Tiden, der kommer!
Frygter ei Kampen,
Skjøndt I er Faa!

,,Seer I da ikke
Kraften gjenfødes,
Oldtids Bedrifter
Vaagne til Liv?
Hvad han har sunget
I sine Draper,
Har ikke Nutid
Givet det Bliv?

,,Lad da kun Nornen
Røgte sin Gjerning,
God-Tid og Freds-Tid
Trygt tør jeg spaae —
Tid, da det Skjønne,
Tid, da det Sande
Skal i sin Klarhed
Seirende staae!''
</body>
</poem>

<poem id="holst2018041827">
<head>
    <title>Johanne Louise Heiberg</title>
    <toctitle><num>8.</num>Johanne Louise Heiberg</toctitle>
    <firstline>Hun er en Musa. Som en rig Natu</firstline>
    <source pages="90"/>
    <keywords>heibergjohanne</keywords>
    <quality>korrektur1,korrektur2,kilde,side</quality>
</head>
<body>
    Hun er en Musa. Som en rig Natur,
    Drog hun fra Himlens hvælvede Azur
Herned til Jorden paa en Digters Bønner,
    At lokke af hans Bryst, som af et Buur,
De Sange frem, som hendes Kunst forskjønner.

    Hvad derfor, end paa Kunstens gyldne Grund
    Hun tryller frem og vækker af dets Blund,
En himmelsk Skjønhed speiler sig i Minen,
    Som naar paa Guldpokalens blanke Bund
En glandsfuld Perle straaler gjennem Vinen.
</body>
</poem>

</content>
</section> <!-- Partheon -->

<section>
<head>
    <title>V. Skandinavien</title>
</head>
<content>

<poem id="holst2018041828">
<head>
    <title>De tre Riger</title>
    <toctitle><num>1.</num>De tre Riger</toctitle>
    <subtitle>Marts 1848</subtitle>
    <firstline>Som et Skjold mod Østens Magt</firstline>
    <source pages="93-94"/>
    <quality>korrektur1,korrektur2,kilde,side</quality>
</head>
<body>
    Som et Skjold mod Østens Magt
    Stander Svea tro paa Vagt,
    Og en Saga, underfuld,
    Taler høit fra Skjoldets Guld —
Derfor glad Pokalen svinger,
Mens fra Brystets Malm det klinger:
        Hil Dig, Sveas Land!

    Som en Drage kæmpestor
    Ruger end det gamle Nor;
    Minder, som kan ei forgaae,
    Er det Guld, den ruger paa —
Derfor glad Pokalen svinger,
Mens fra Brystets Malm det klinger:
        Hil dig, Norges Strand!

    Som en Moder, ung og øm,
    Vaagner Danmark af sin Drøm,
    Vækker sine Børn og leer —
    Ingen Nød da truer meer; —
Derfor glad Pokalen svinger,
Mens fra Brystets Malm det klinger
        Hil Dig, Fædreland!
</body>
</poem>

<poem id="holst2018041829">
<head>
    <title>Naturforskerne</title>
    <toctitle><num>2.</num>Naturforskerne</toctitle>
    <firstline>Vel mødt igjen paa vore grønne Sletter</firstline>
    <source pages="95-96"/>
    <quality>korrektur1,korrektur2,kilde,side</quality>
</head>
<body>
Vel mødt igjen paa vore grønne Sletter,
I stolte Sønner af det høie Nord!
Den danske Skov en Velkomst-Krands Jer fletter,
Og Stranden hilser med sit Havfruchor.
For den Indviede, for Forskerøiet
Sin Skjønheds Pragt Naturen folder ud:
Med kastet Slør og mildt imod Jer bøiet
Sin Brudgomskare venter hun som Brud!

Ja ikke sandt, hun er den Brud, I kaared,
Den Brud, hvem udeelt I gav Hjertet hen,
Og Eders Kjærlighed hun ikke daared,
Sin hele Rigdom gav hun Jer igjen; —
Sin hele? nei! End mangen Skat hun gjemmer
Forborgen, — men som Qvinde er hun svag,
Og tidt hun i et Øieblik sig glemmer:
Da kommer alt det Skjulte for en Dag!

Lyksalig Den, som hendes Sprog kan fatte,
Lyksalig Den, hun aabner ømt sin Favn,
Og som afslører hendes skjulte Skatte —
Han slynger høit mod Stjernerne sit Navn!
Hans større Held skal ei os Andre krænke:
Som Venner, Brødre jo vi sammen kom,
Og hver en Gunst, hun vil en Enkelt skjænke,
Den vorder strax de Andres Eiendom!
</body>
</poem>

<poem id="holst2018041830">
<head>
    <title>Studentermødet</title>
    <toctitle><num>3.</num>Studentermødet</toctitle>
    <firstline>O intet Skib, med Guld og Perler ladet</firstline>
    <source pages="97-98"/>
    <quality>korrektur1,korrektur2,kilde,side</quality>
</head>
<body>
O intet Skib, med Guld og Perler ladet,
Bar slig en Skat fra Perus rige Kyst
Som hine tre, hvem Sundets Bølger baded,
Dengang de bar to Broderrigers Lyst!
Med dobbelt Glands sig Nordens Himmel hvælved,
Thi mildt den saae den skjønne Broderpagt,
Og alle Sundets Bølger henrykt skjælved,
Fordi de bar saa kostelig en Fragt.

Men da de kom og ankrede ved Stranden,
Da var der ingen Fremmede ombord,
Thi nordisk Øiet var, og nordisk Panden,
Og nordisk Sproget med dets skjønne Ord,
Og hiint Mirakel, som vi Alle kjende
Fra Elverviserne, for Tanken treen:
Thi som den Ene bleven var til Trende,
Saa blev igjen de Trende nu til Een!
</body>
</poem>

<poem id="holst2018041831">
<head>
    <title>Nordens Qvinder</title>
    <toctitle><num>4.</num>Nordens Qvinder</toctitle>
    <firstline>Den liflige Sang og Vinens gyldne Pragt</firstline>
    <source pages="99-100"/>
    <quality>korrektur1,korrektur2,kilde,side</quality>
</head>
<body>
Den liflige Sang og Vinens gyldne Pragt,
    Roser og yndelige Blommer,
De fængsle os stedse, men dog med stærkest Magt
    De fængsle os denne Skjærsommer.

Thi aldrig herhjemme blomstred os saa smukt
    Roser og yndelige Blommer,
Og aldrig til Vinen vor Sang tog slig en Flugt,
    Som dengang I kom i Skjærsommer.

Thi prise vi vil ved Sang og klaren Viin
    Roser og yndelige Blommer, —
Men først dog af alle den Rose faur og fiin,
    Der fylder vort Bryst med Skjærsommer!

I alle tre Riger søsterligt der groe
    Roser og yndelige Blommer, —
De kappes i Ynde, i Ømhed og i Tro
    Og haabe med os paa Skjærsommer.
</body>
</poem>

<poem id="holst2018041832">
<head>
    <title>Til de nordiske Kunstnere</title>
    <toctitle><num>5.</num>Til de nordiske Kunstnere</toctitle>
    <firstline>I, som har tryllet frem</firstline>
    <source pages="101-104"/>
    <quality>korrektur1,korrektur2,kilde,side</quality>
</head>
<body>
    I, som har tryllet frem
    Her i et nordisk Hjem
Hele det velske Theater
    Fisker, som Veiret spaaer,
    Piger med Piil i Haar,
Smaabitte trinde Abbater —

    Vend Eders Øie nu,
    Vend Eders Sjæl og Hu
Hen til den hjemlige Scene!
    Er her ei meer end nok?
    See, hvilken Billedflok
Ynde og Kraft sig forene!

    Himlen er blank og blaa,
    Flittigt de gyldne Straae
Pigerne rive i Banker;
    Leen bli'er hvæsset tidt,
    Knøsen maa skotte lidt —
Storken paa Tagryggen spanker!

    Mødig af Dagen hed
    Skyder med Ryggen bred
Fiskeren Baaden paa Landet;
    Konen med Kruset staaer,
    Smaabørn med hvide Haar
Boltre sig lystigt i Sandet! —

    Ha, hvilken kjæk Natur!
    Mægtigt fra Fjeldets Muur
Fosserne tordnende falde!
    Gran, Fyr og Birk der groer
    Og <w>endnu eet</w> — jeg troer,
<w>Det</w> er dog skjønnest af alle!

    Hist under Bjælketag
    Skjære den lange Dag
Bønderne Skeer og Boller;
    Nu spiller Fedlen op:
    Hallingen! heisa, hop!
Saalænge Skoene holder! -

    Henad den stride Fjord
    Dalkullan Baaden roer,
Sølvkjæden gynger paa Barmen;
    Øiet ei taaler Spas,
    Vogt Dig, kom ei med Fjas:
Senestærk, kraftig er Armen!

    Solen nu synker rød,
    Op af Mælarens Skjød
Dukker en Stad — som et Under!
    Purpuret falmer, døer,
    Natten sit Sørgeslør
Lægger om Helten, der blunder!<note>* Carl Johan.</note>

    Tag da Paletten frem.
    Mal os det elskte Hjem,
Langveis om Stof I ei lede!
    Har vi da <w>her</w> ei nok?
    Dalens Grund, Klippens Blok
Jer om Forløsning jo bede! —
</body>
</poem>

</content>
</section> <!-- Skandinavien -->

<section>
<head>
    <title>VI. Krigs- og Fædrelandssange. 1848.</title>
</head>
<content>

<poem id="holst2018041833">
<head>
    <title>Til Kampen nu med mandigt Mod!</title>
    <toctitle><num>1.</num>Til Kampen nu med mandigt Mod!</toctitle>
    <firstline>Til Kampen nu med mandigt Mod!</firstline>
    <source pages="107-108"/>
    <quality>korrektur1,korrektur2,kilde,side</quality>
</head>
<body>
    Til Kampen nu med mandigt Mod!
    Til Kamp for vore skjønne Sletter,
    Hvor Frihedstræet dybt slaaer Rod
    Og Krands for Borgertroskab fletter.
    See, trindt om Land i Træets Ly
    Sig skjønne Kræfter mægtigt røre
    Og hævde Danmarks Roes paany —
Danmark! til Hæder de Dig føre!

    Skal Tydsken drive frækt sit Spil
    Paa Tomterne af Thyras Volde?
    Op, danske Mænd! vi bygge vil
    Et Dannevirke, der kan holde!
    Med Sværdet reist, med Blodet døbt
    Det skal vort Land, vort Sprog betrygge,
    Og bliver end det dyrekjøbt —
Danmark! det værner om din Lykke!

    For længe alt var Mildhed Tolk!
    Det er paa Tide, vi dem lære,
    Om Dansken er et søvnigt Folk,
    Naar han skal kæmpe for sin Ære!
    Nei, haanes skal vor Moder ei!
    For hende vil vi slaae og falde,
    Og segne vi paa Ærens Vei —
Danmark! Du Plads har for os Alle!
</body>
</poem>

<poem id="holst2018041834">
<head>
    <title>Danmark, deiligst Vang og Vænge</title>
    <toctitle><num>2.</num>Danmark, deiligst Vang og Vænge</toctitle>
    <firstline>Danmark, deiligst Vang og Vænge</firstline>
    <source pages="109-110"/>
    <quality>korrektur1,korrektur2,kilde,side</quality>
</head>
<body>
Danmark, deiligst Vang og Vænge,
Nys Du fik at see.
At Du end har raske Drenge,
Som ad Faren lee,
Drenge, som ei paa sig spare,
Men som kjønt kan for Dig klare
Mod hver Voldsmand, som vil skræmme
Freden bort herhjemme.

Schlesvigholstein meerumschlungen,
Hvordan vil det gaae?
Store Ord Du har paa Tungen —
Gik den alt istaae?
Er det os nu, som er dovne?
Eller var I altfor hovne?
Schleswigholstein meernmschlungen,
Hold nu Tand for Tungen!

Danmark, deiligst Vang og Vænge!
Vi har Kugler nok
Til i Fart fra Dig at trænge
Hver ubuden Flok!
Reisepas vi vil dem give
Og med røde Træk det skrive,
Men at holde Dig i Ære
Vil vi først dem lære!
</body>
</poem>

<poem id="holst2018041835">
<head>
    <title>Det er smukt det Exempel, I gav!</title>
    <toctitle><num>3.</num>Det er smukt det Exempel, I gav!</toctitle>
    <firstline>Det er smukt det Exempel, I gav!</firstline>
    <source pages="111"/>
    <quality>korrektur1,korrektur2,kilde,side</quality>
</head>
<body>
    Det er smukt det Exempel, I gav!
Naar det Land, der har født os, man krænker,
Paa sig selv Ingen længer da tænker,
    Glemmer Alt for dets hellige Krav.
    Og den Haand, der kun Pennen har ført,
Der har Penselen brugt og Paletten,
Tager Sværdet og griber Musketten,
    Naar blot Raabet: til Kamp! bliver hørt.

    Hvad der samled os enig og tæt
Fra vor Syssel ved Bøgen, i Skoven,
Og fra Værkstedet, Essen og Ploven, —
    Det var Tanken om Dannemarks Ret.
    Den er Præget, der stempler en Mand,
Og ved den tør der Ingen sig skamme —
Det er Funkerne af denne Flamme,
    Der skal frelse vort Fædreneland!
</body>
</poem>

<poem id="holst2018041836">
<head>
    <title>Du skal staae for dit Land</title>
    <toctitle><num>4.</num>Du skal staae for dit Land</toctitle>
    <firstline>Du skal staae for dit Land</firstline>
    <source pages="112"/>
    <quality>korrektur1,korrektur2,kilde,side</quality>
</head>
<body>
Du skal staae for dit Land. Ak som Qvinde og svag
            jeg maaskee holdt tilbage Dig helst;
Men dit Fædreland og har en Fordring paa Dig, og
            dit Fædrelands Fordring er ældst.

Qvindens Hjerte er blødt, men det slaaer ei saa svagt,
            naar det gjælder den helligste Sag;
Der er Malm da deri, og i farefuld Stund klinger
            Malmet i hvert af dets Slag!

Ræk mig kjærligt din Haand til et trofast Farvel! Gaa
            nu trøstigt i Kampen, min Ven!
Thi dit Haandtryk er varmt og veltalende ømt. Det
            mig siger: Vi sees nok igjen!

Slaa da kjækt for dit Land. Ak som Qvinde og svag
            jeg maaskee holdt tilbage Dig helst;
Men dit Fædrelaud og har en Fordring paa Dig, og
            dit Fædrelands Fordring er ældst.
</body>
</poem>

<poem id="holst2018041837">
<head>
    <title>Dit Led, der var aflave</title>
    <toctitle><num>5.</num>Dit Led, der var aflave</toctitle>
    <firstline>Dit Led, der var aflave</firstline>
    <source pages="113-114"/>
    <quality>korrektur1,korrektur2,kilde,side</quality>
</head>
<body>
Dit Led, der var aflave,
O Danmark! længe nok,
Nu trampes ned i Gruset
Af Leiesvendes Flok;
Men vi vil ei forsage,
Et nyt vi bygge vil —
Den danske Arm har Tømmer,
Der bruges kan dertil!

Nei, lad os blot ei vente
Paa Hjælp fra Syd og Nord,
Ei trygle Stumper til det
Ved noget fremmed Bord!
Det Led, der fast skal hegne
Om hvad vi elske mest,
Det hjemmegjort bør være —
Saa holder det nok bedst!

Og derfor rask til Arbeid,
I flinke Tømmermænd!
Nu gjælder det at vise,
Hvad Kraft vi har igjen!
Lad os blot ikke trættes,
Men hugge som sig bør:
Saa skal snart Haven blomstre
Saa dansk og smuk som før!
</body>
</poem>

</content>
</section> <!-- Krig- og Fædrelandssange -->

<section>
<head>
    <title>VII. Frederik den Syvende</title>
</head>
<content>

<poem id="holst2018041838">
<head>
    <title>,,Det skal ei skee!''</title>
    <toctitle><num>1.</num>,,Det skal ei skee!''</toctitle>
    <indextitle>Det skal ei skee!</indextitle>
    <linktitle>Det skal ei skee!</linktitle>
    <subtitle>September 1848</subtitle>
    <firstline>Vel mødt igjen, Kong Frederik, ved Hæren!</firstline>
    <source pages="117-118"/>
    <keywords>frederik7</keywords>
    <quality>korrektur1,korrektur2,kilde,side</quality>
</head>
<body>
Vel mødt igjen, Kong <w>Frederik</w>, ved Hæren!
Til Kamp beredt den venter kun dit Bud.
Hvor Stævnet blodigst var, vi frelste Æren —
Lad os da trøstigt fægte Striden ud!
Giv Intet bort, thi viid, for Du skal miste
En Fodbred Jord af dine Fædres Land,
Før vil vi Alle kæmpe til det Sidste,
Før vil vi Alle falde som een Mand!

Og hvis dit Blik i disse tætte Rader
Har søgt forgjeves mangen Kammerat,
Beklag ham ei! vær stolt af ham som Fader,
Og husk, for Dig han døde som Soldat.
I Dødens Stund og skilt fra sine Kjære
Hans sidste Suk gjaldt Fædrelandets Ret,
Hans sidste Tanke var din Krones Ære —
I Kamp for den vil Ingen blive træt.

See der er Nok, der vil udfylde Pladsen!
See her er Nok, der kæmpe vil som han,
Men ikke Een der er i hele Massen,
Som vil see deelt sit skjønne Fædreland!
,,Det skal ei skee!'' det Løfte har Du givet,
,,Det skal ei skee!'' fra Folket lød igjen!
Og, Kongen troe i Døden som i Livet,
,,Det skal ei skee!'' vi sværge her som Mænd!
</body>
</poem>

<poem id="holst2018041839">
<head>
    <title>Indskrift paa Danmarks Grundlov</title>
    <toctitle><num>2.</num>Indskrift paa Danmarks Grundlov</toctitle>
    <subtitle>Juni 1849</subtitle>
    <firstline>Din Ungdom sorgløs var</firstline>
    <source pages="119-120"/>
    <keywords>frederik7</keywords>
    <quality>korrektur1,korrektur2,kilde,side</quality>
</head>
<body>
Din Ungdom sorgløs var. Al dens Bedrift
Var som paa flygtigt Sand en flygtig Skrift.
Ret Ingen aned, som Dig dengang saae,
Hvad dybest i dit Sind Du gjemte paa,
Ret Ingen drømte, at i Danmarks Nød
Du skulde frelse det fra Skam og Død.
Som Uffe, Kongesønnen, stærk men spag,
Paa engang vaagned Du ved Vaabenbrag.
For taus som hiin med eet Du mæled Ord,
Der som en Stormvind bruste gjennem Nord;
Og see, med uvant Sværd, men freidig Tro,
Gik Du som hiin i Kampen Een mod To!

Og medens Blodet flød af dybe Saar,
En Skrift Du ristede, som ei forgaaer,
En Runeskrift, der binder fast og stærk,
I Landets Ufredstid et Fredens Værk,
En Lovens Tavle med alvorlig Røst,
En Friheds Gyldensol med Haab og Trøst.
Thi Friheden skal ei udstykkes smaat,
At tinge om den sommer ei en Drot:
Som Alle har i den en lige Deel,
Saa skal Enhver den gives fuld og heel —
<w>Du gav den heel</w>. Dit Eftermæle staaer
I Folkets Hjerter og i Sangens Vaar.
</body>
</poem>

<poem id="holst2018041840">
<head>
    <title>De lægge sig, de stærke Uveirstorme</title>
    <toctitle><num>3.</num>De lægge sig, de stærke Uveirstorme</toctitle>
    <subtitle>August 1849</subtitle>
    <firstline>De lægge sig, de stærke Uveirstorme</firstline>
    <source pages="121-122"/>
    <keywords>frederik7,frederik3</keywords>
    <quality>korrektur1,korrektur2,kilde,side</quality>
</head>
<body>
De lægge sig, de stærke Uveirstorme,
Der hærget har, o Drot! dit skjønne Land;
I Ro begynder Livet sig at forme.
Og Tab mod Vinding alt vi veie kan.
Hvad har vi tabt? Med Taarer skal det mindes
Det Helteblod, der blev vor Æres Tolk!
Hvad har vi vundet? Alt, hvad der kan vindes:
En stolt Bevidsthed, at vi er et Folk!

Men <w>Du</w>, som deelte alle Danmarks Smerter,
Fordi Du følte Dig dets første Søn,
Du vandt dog mest: en Plads i alle Hjerter,
Som ingen Drot har eiet mere skjøn.
Hiin tredie Fredrik liig, der aldrig glemmes,
Fordi han ,,i sin Rede'' kjækt holdt ud,
Dit Navn, som hans, skal gjennem Sekler gjemmes,
Og Sangen smykke det med friske Skud!

Held Dig og os, hvis Stormen nu sig lægger!
Men er igjen det Hele kun et Spil,
Og er det kun et Havblik, som os gjækker,
Og som os nye Storme bringe vil:
Da lad, o Drot! det bære eller briste!
Staa fast igjen, som eengang for Du stod!
Dit Folk er med Dig! Husk, det vil ei miste
Den Jord, det gjøded med sit bedste Blod!
</body>
</poem>

</content>
</section> <!-- Frederik 7. -->

<section>
<head>
    <title>VIII. Blandede Digte</title>
</head>
<content>

<section level="2">
<head>
    <title>Elegier</title>
</head>
<content>

<poem id="holst2018041841">
<head>
    <title>Søde Barn, som blegt paa Baaren blunder</title>
    <toctitle><num>1.</num>Søde Barn, som blegt paa Baaren blunder</toctitle>
    <firstline>Søde Barn, som blegt paa Baaren blunder</firstline>
    <source pages="125-126"/>
    <quality>korrektur1,korrektur2,kilde,side</quality>
</head>
<body>
Søde Barn, som blegt paa Baaren blunder,
Siig hvorfor saasnart Du fra os stunder?
    Inden Stormen kom, Du søgte Læ.
Hvorfor drage til det fjerne Eden,
Du, hvis længste Vandring var herneden
    Kun fra Moders Skjød til Faders Knæ.

Saa vi klage. Men Du ligger stille,
Bleg og taus, Du elskelige Lille!
    Blomster dufte fra dit Jordeliin!
Blaa Violer, Reseda, Aurikler
Smukt til Krands sig om dit Leie vikler,
    Roser dufte i din Haand saa fiin!

Her paa Jorden var de dine Venner!
Naar Du vaagner og dem atter kjender,
    Vil din Mund, dit Øie smile ømt:
Du vil see paa dem og Intet savne,
Mindes et Par halvforglemte Navne,
    Smile blidt og troe, at Du har drømt!
</body>
</poem>

<poem id="holst2018041842">
<head>
    <title>Hen til Baaren i det Sorgens Huus</title>
    <toctitle><num>2.</num>Hen til Baaren i det Sorgens Huus</toctitle>
    <firstline>Hen til Baaren i det Sorgens Huus</firstline>
    <source pages="126-129"/>
    <quality>korrektur1,korrektur2,kilde,side</quality>
</head>
<body>
Hen til Baaren i det Sorgens Huus,
Hvor nys Døden fæstede sin Bolig,
Træder Sangeren med sagte Fjed,
For sit Kald at røgte ømt og trolig.

Søde Barn, sov Du kun Dødens Søvn,
Han vil ei Dig vække af din Slummer —
Men ved Baaren, som Du hviler paa,
Vaager Faders Sorg og Moders Kummer.

O hvormangen Gang har deres Blik
Ei med Ømhed hviilt paa dine Miner,
Naar Du smilende med søvnrød Kind
Slumred bag din lille Sengs Gardiner.

Nu er Hjertet koldt og Munden Iis,
Kinderne har ingen Roser flere,
Stiv og kold er nu din lille Haand,
Blikket dødt — det smiler aldrig mere!

Og dog vaage de hos Dig endnu,
Ved den døde Skat end Øiet hænger;
Men det seer <w>tilbage</w> kun med Graad,
Skuer smilende ei <w>fremad</w> længer.

- Hvo har ikke følt og sandet tidt,
At et <w>helligt</w> Skjær om Barnet svæver,
Boer paa Panden, straaler i dets Blik
Og om Mundens Smiil forklaret bæver?

Derfor er' saa glade vi hos Børn,
Thi det synes os, at de bebude:
Lukkes Du i Barnets Himmel ind,
Skal Du hist ei heller lukkes ude!

Derfor var der Glæde, naar Du kom,
Sorg, naar atter Døren bag Dig luktes!
Ak! dit Liv blev selv et kort Besøg,
Kun et Stjerneskud, der tændtes, sluktes!

Naar Du lo, var det en Engels Smiil,
Naar Du græd, var det en Engels Taare,
Som en Engel mellem os Du gik,
Og som Engel hviler Du paa Baare.

Held Dig, Barn! Du stred ei denne Strid,
Hvor man vinder ei, men altid taber!
Som et reent, et ubeskrevet Blad
Gaaer din Sjæl tilbage til sin Skaber!

Liig en Sommerfugl i broget Glands
Flagrer frigjort Psyche ind i Himlen,
Og i Stjerneglands et Englechor
Flokker sig om den med barnlig Stimlen.

Men dit Leer, din tomme Jordedragt
Bringe freidig vi til Dødninghaven,
Og naar Vaaren kommer med sit Grønt,
Plante vi en Rosenbusk paa Graven.

Som din Mund sig former da dens Blomst,
Som din Kind i Purpur den sig bader,
Og dens Duft — et Billed paa din Sjæl —
Bringer Trøst til Moder og til Fader.
</body>
</poem>

<poem id="holst2018041843">
<head>
    <title>I Ly af Dronningen for alle Byer</title>
    <toctitle><num>3.</num>I Ly af Dronningen for alle Byer</toctitle>
    <firstline>I Ly af Dronningen for alle Byer</firstline>
    <source pages="129-131"/>
    <quality>korrektur1,korrektur2,kilde,side</quality>
</head>
<body>
  I Ly af Dronningen for alle Byer
  Hengled din Ungdom som et Eventyr, —
Dig i sit Skjønhedsnet Firenze hilded;
  Og Arnofloden med de hvide Seil
  Har tidt Dig vugget paa sit blanke Speil
Og suget ind dit ungdomsfriske Billed.

  Da traf Dig Eros, Guden, for hvis Magt
  Sig Alting bøie maa, — og uforsagt
Det varme, rige Syd Du Ryggen vendte,
  Drog bort fra Slægt, fra Venner og fra dem,
  Der elsked Dig, bort til et fremmed Hjem,
Et koldt og fattigt, hvor Dig Ingen kjendte!

  Men <w>Eros</w> fulgte <w>Dig</w>, og Nordens Iis
  Ved hans Mirakel blev et Paradiis,
Langt skjønnere end hiint bag Sydens Pinier;
  Og i dit Huuslivs hyggelige Ro
  Du glemte Leonardo, Sanzio
Og de violblaae Bjerges bløde Linier.

  Hvo fatter Kjærlighedens Tid og Maal?
  Een tømmer rask tilbunds den fyldte Skaal,
En Anden drikker Draabe efter Draabe!
  Snart brænder Ilden sindigt lange Aar,
  Snart i et eneste Moment den staaer
Omkring fin Længsels Maal sin Flammekaabe!

  <w>Saadan</w> var <w>din</w> Lod, saadant var dit Liv!
  Et Stjerneskud det var, et flygtigt Bliv,
Et luftigt, glimrende Morganabilled!
  Og dog med Smerte stod vi ved din Grav
  — Den Fodbred Jord, vort kolde Land Dig gav -
Og tunge Taarer paa din Kiste trilled:

  Thi som en Engel steg til ham Du ned,
  Til ham, der nu forgjeves søger Fred,
Fordi paa Dig han bygged som en Klippe —
  O Engel i det lyse Himmelbo!
  Forlad ham ikke nu! bliv Du ham tro
Og hold ham opreist, naar hans Kraft vil glippe
</body>
</poem>

</content>
</section> <!-- Elegier -->

<section level="2">
<head>
    <title>Riimbreve og Smaavers</title>
</head>
<content>

<poem id="holst2018041844">
<head>
    <title>Til J. L. Heiberg</title>
    <toctitle><num>1.</num>Til J. L. Heiberg</toctitle>
    <subtitle>paa hans Fødselsdag</subtitle>
    <firstline>Poeterne staae op i Masse</firstline>
    <notes>
        <note>* Med den første Aargang af ,,Nytaarsgave fra danske Digtere'', hvori fandtes Bidrag fra een og tredive danske Poeter.</note>
    </notes>
    <source pages="132-133"/>
    <keywords>heibergjl</keywords>
    <quality>korrektur1,korrektur2,kilde,side</quality>
</head>
<body>
Poeterne staae op i Masse
    Og drage ud til Christianshavn
Med Piber, Fløiter, Lirekasse,
Med Giger, Trommer, Contrabasse,
    Saa lystigt som ved Fastelavn.

See, skareviis derud de strømme,
    Og Kisteklæder har de paa.
I Lysegrønt med gyldne Sømme
— Forhaabninger og gyldne Drømme! —
    De prange smukt fra Top til Taa.

Og Skaren selv — er den ei vakker?
    Fortjener den ei Lov og Priis?
Betragt blot! Folk fra Jyllands Bakker,
Rom, Sorø, Lolland, jo jeg takker!
    Ja selv et Par fra Paradis!

De over Broen defilere;
    Til Brogad'huset Nummer Tre
I sluttet Række de marchere;
Der giør de Holdt og præsentere,
    Det er en Lyst det Syn at see!

Og En af dem i grøn Mundering
    Som Taler træder frem paastand:
,,Du svigted ved vor Manøvrering, —
Til Straf derfor med Indqvartering
    Dig gjæster een og tredive Mand!''
</body>
</poem>

<poem id="holst2018041845">
<head>
    <title>Fra og til Henrik Hertz</title>
    <toctitle><num>2.</num>Fra og til Henrik Hertz</toctitle>
    <firstline>Min Ven! til dine Hænder</firstline>
    <notes>
        <note>* Ovenstaaende smukke Digt — hvortil det efterfølgende knytter sig — sendte Digteren Henrik Hertz mig for endeel Aar siden tilligemed et Exemplar af Herders Cid. Motivet fremgaaer af Digtet, som jeg med Forfatterens Tilladelse, gjør mig en Fornøielse af at optage.<br/>Forf.</note>
    </notes>
    <source pages="134-138"/>
    <keywords>hertzh</keywords>
    <quality>korrektur1,korrektur2,kilde,side</quality>
</head>
<body>
<nonum><center><b>Fra H. Hertz.</b></center></nonum>

    Min Ven! til dine Hænder
Taknemmelig min Bog tilbagevender,
For Sætterfeil saa fri,
Og ved din Omhu, Herren være lovet,
Saa lidt vanheldet af et Bogstav sat paa Hoved,
At den hos dem, der dømme Poesie
Blot efter Trykfeil, kan gaae Ram forbi.

    Men mellem os, jeg mærker vel, hvor kritisk
For Poesien er vor Tid.
Jeg er polidsk (jeg skulde sagt politisk) —
Jeg er i dybest Fred betænkt paa Strid.
Vel er der Fred i Staten og i Staden;
Men har man Fred for dem, der søge Strid — paa Gaden?
I Polemik er mange Godtfolk Tyrker;
Den, der er klog, itide sig bestyrker.

    For at min Bog nu tryg kan vinde did,
Hvor Du har Hjem og Bo, jeg Intet sparer.
Thi, som honette Folk iblandt Barbarer
Paa Gaden gaae med Vagt af Janitscharer,
Jeg giver den til Vagt den tappreste Forsvarer.

    Og Vagten er den drabelige Cid
(For os og Tydsken gjort bekjendt ved Herder)
Hiin Ridderskabets Blomst, hiin Helt saa bold,
Der altid var beredt med Sværd og Skjold
Til Kamp mod Lovløshed og Vold,
Hiin al Vilkaarligheds Forfærder.
Beskyttet bag hans brede Ryg
Min Bog, jeg haaber, vandrer tryg
For dem, der gaae med udenlandsk Paryk
Og grimacerende Gebærder.

    — Tag mod den tidt miskjendte gamle Svend
Med venlig Mine!
Og ønsker han at blive hos min Ven,
Da giv ham Ly hos Dig og Øine!

---

<nonum><center><b>Til H. Hertz.</b></center></nonum>

Hav Tak, o Digter, for din smukke Gave!
Fordi jeg skaante lidt dit trætte Syn
Og rydded Ukrud i din Blomsterhave,
Du sender mig din Bog, hvor Viddets Lyn
Og Lunets muntre Glimt, med Alvor parret,
Alt før henrev mig med sit Trylleri, —
En rig, en mandig Poesie,
En ædel Viin, der skummer over Karret.

    Og meer endnu! Til Værn mod alle Farer
— Som selv Du siger i dit smukke Digt —
Du gi'er den med den tappreste Forsvarer:
Den drabelige Cid,
Et Skjold mod aabne Angreb, skjulte Snarer,
Mod Vold og Overlast og andet Sligt —
Som om den saadant Forsvar havde nødig!
For stor din Godhed er, min Ven, thi viid:
Enhver vil finde, Cid er overflødig.

    Som <w>han</w>, den bolde Helt, i Kampens Tid
Sin Babieca rustede, sin Ganger,
Og seirede med den i hver en Strid:
Saa sadlede Du selv jo, Sanger!
Din Hippogryph, din ridderlige Hest,
Og hvor den viser sig, den Seier fanger.

    Som han i Kampen fløi som til en Fest
Og tugtede de raae og vilde Skarer
Af Maurerfolk og af Barbarer,
Der hærged Spanien fra Øst til Vest
Og førte bort de fredelige Hjorder:
Saa revsede din stærke Stemme
De vilde Horder,
Der tramped ned vort fredelige Hegn
Og hærged Poesiens Land herhjemme.

    Som han igjennem Kampens røde Tegn
Og Mærker vandt sin blomstrende Ximene,
Der ung og smuk
Som Rosen med sin Demantdug
Sank grædende i Heltens Arme:
Saa vandt og Du i Stridens Varme
Din Musa, den jomfruelige, rene —
Sit Kys, sit Favntag tidt hun Dig forlene!

    Og endelig som han
Blev daarligt lønnet af sit eget Land,
Saa har og Du, min Ven, lidt Utak prøvet;
Men som hans Navn igjennem Sekler lange
Høit over Støvet
I Sangen leve vil: skal ogsaa dit,
Frigjort og frit,
Forplante sig i dine smukke Sange.
</body>
</poem>

<poem id="holst2018041846">
<head>
    <title>I Overhofmarskal Levetzaus Album</title>
    <toctitle><num>3.</num>I Overhofmarskal Levetzaus Album</toctitle>
    <firstline>Der var en Tid, da til Ridderens Fest</firstline>
    <source pages="139"/>
    <quality>korrektur1,korrektur2,kilde,side</quality>
</head>
<body>
    Der var en Tid, da til Ridderens Fest
    Den ydmyge Sanger blev buden til Gjæst
Blandt Riddere og Baroner —
    Da skummed den ædle, den gyldne Viin,
    Og paa Bægrets Bund laa en Perle fiin,
Der lønned hans Cithers Toner.

    Den skjønne Tid med sin Poesie,
    Sin begeistrende Kraft er ei reent forbi:
Du vækker til Liv den atter!
    Du skjænker for Skjalden den gyldne Viin,
    Og din Aand, dit Vid er den Perle fiin,
Som høist af alle han skatter.
</body>
</poem>

<poem id="holst2018041847">
<head>
    <title>Til Prof. Ernst Bojesen</title>
    <toctitle><num>4.</num>Til Prof. Ernst Bojesen</toctitle>
    <firstline>I Sorøskovens Sangerchor</firstline>
    <source pages="140-141"/>
    <keywords>wilster</keywords>
    <quality>korrektur1,korrektur2,kilde,side</quality>
</head>
<body>
I Sorøskovens Sangerchor
En lille Irisk nys forstummed;<note>* Chr. Wilster</note>
Da leired sig et Sørgeflor
Om Skoven, som dens Toner rummed.
Og Vaaren kom, <w>den</w> var der ei,
Da mørknedes den lyse Mai:
Den kommer ei igjen, o nei!
,,Jo,'' smilte Musen, ,,jo den kommer!''

O <w>Du</w>, hvem hun med kjærlig Hu
Har aandet Sangens Ild i Brystet,
Drag ei derhen, før vi endnu
Engang din Haand har kjærligt krystet!
Og tag vor Tak for hvad Du gav,
Dit Did og dine Toners Hav!
Hvor dybt Du steg i Oldtids Grav,
Du glemte Livet ei heroppe!

Og derfor naar som Philolog
Engang man høit dit Navn berømmer
Og undres: hvordan udfandt dog
Han det, hvorom slet Ingen drømmer?
,,Det har jeg læst,'' svar da med Smiil,
,,I Livets Bog, dens muntre Stiil,
I mine Børns, min Kones Smiil,
I mine Venners glade Blikke!''
</body>
</poem>

<poem id="holst2018041848">
<head>
    <title>Med et Slør</title>
    <toctitle><num>5.</num>Med et Slør</toctitle>
    <firstline>Din Søster kan jeg spise af</firstline>
    <source pages="142-143"/>
    <quality>korrektur1,korrektur2,kilde,side</quality>
</head>
<body>
Din Søster kan jeg spise af
    Med Vers: hun er forpligtet
At synes om hvad Løst og Fast
    Til hende jeg har digtet.

Med Dig er det en anden Sag,
    Min smukke Svigerinde!
Din Gunst jeg tør ad denne Vei
    Ei tænke paa at vinde;

Thi bringer jeg Dig venligst her
    (Og haaber Dig at tækkes)
En ringe Gave, men hvori
    Betydning dog kan lægges.

Du seer, det er et simpelt Slør,
    Lidt broget og broderet,
Med Blomster trindt i Bunden strøet
    Og Kanten figureret.

Husk, Skjønhed er en farlig Ting,
    Hvormed maa omgaaes varligt!
Thi skjule Du med Sløret hvad
    For Manges Ro er farligt.

Jeg taler ikke her om <w>mig</w>,
    Nei, jeg er godt garderet;
Men tænk blot paa, Hvormeget har
    Ei Skjønhed grumt spoleret.

Mon Troja efter ti Aars Kamp
    I Flammer var opluet.
Hvis Paris havde første Gang
    Med Slør Helene skuet?

Betænk vort gode Kjøbenhavn,
    Om Sligt det skulde hænde!
Jeg veed, Du er et fromt Gemyt:
    Det kunde Du ei nænne.
</body>
</poem>

<poem id="holst2018041849">
<head>
    <title>En Vexel</title>
    <toctitle><num>6.</num>En Vexel</toctitle>
    <subtitle>udstedt til en ung Dame</subtitle>
    <firstline>De, som forsvared mig saa kjækt</firstline>
    <source pages="144-145"/>
    <quality>korrektur1,korrektur2,kilde,side</quality>
</head>
<body>
    De, som forsvared mig saa kjækt
Med Øiets Lyn og Talens Vægt
Mod fjendtlige Barbarer,
Der trued mine stakkels Vers med Farer —
Til Dem taknemlig nærmer sig min Sang!

    O tro mig, før var frygtsom tidt dens Klang,
En stakkels Riddersvend den var, der søgte
— Af Nogle rost, af Andre vraget —
Beskedent kun sit ringe Hverv at røgte:
Nu har den Intet at befrygte —
Af <w>Deres</w> Haand modtog den Ridderslaget
Og see! med trofast Sind
Til Deres Tjenest vier den sig ind
Og sender sine Toner ud som Terner,
At lystre hvert af Deres Vink,
Ja selv det mindste Blink
Af Deres Øines trøstefulde Stjerner!

    Hvis nu jeg sendte Dem en <w>enkelt</w> Sang,
En saadan Armod vistnok Dem forundred —
Men nei! jeg sender denne Gang
Dem en Forskrivning blot paa mange hundred.

    Byd over mig, saa tidt De vil!
For <w>Dem</w> er altid stemt mit Strengespil,
Og bliver <w>strax</w> ei Vexlen honoreret,
Saa maa det Dem bebude,
At underskrevne Firma er falleret.
At det med mig og Poesie er ude!
</body>
</poem>

<poem id="holst2018041850">
<head>
    <title>Til mit Hjem og mine Venner,</title>
    <toctitle><num>7.</num>Til mit Hjem og mine Venner</toctitle>
    <indextitle>Til mit Hjem og mine Venner</indextitle>
    <linktitle>Til mit Hjem og mine Venner</linktitle>
    <subtitle>da jeg reiste udenlands</subtitle>
    <firstline>Forinden jeg siger mit Fædreneland</firstline>
    <source pages="146-147"/>
    <quality>korrektur1,korrektur2,kilde,side</quality>
</head>
<body>
Forinden jeg siger mit Fædreneland
    Et veemodigt Farvel
Og sender mit Suk mod dets grønne Strand,
    Mine Glæders Væld;

Forinden min Tanke kan flyve med Lyst
    Mod det Fremmede, Nye
Og drages med Længsel mod fremmed Kyst
    Og mod fremmed By;

Forinden den dvæler endnu engang
    Med smerteligt Savn
Ved mit elskede Hjem paa den danske Vang,
    Min Lyksaligheds Havn —

En Hustru, trofast i Vel og i Vee,
    Der skjuler sin Graad
Og smiler saa mildt, at ei jeg skal see,
    Hvor Kinden er vaad;

Et Barn, der rækker sin Mund mod mig hen
    Og kysser min Kind
Og tænker: imorgen vi sees vel igjen,
    Og slumrer saa ind;

En Moders Hjerte, et broderligt Blik,
    Og trindtom en Kreds
Af Venner, blandt hvem min Ungdom hengik
    Glad og tilfreds:

O Jord! hvad end Du kan vise mig snart
    Af Stort og Rigt —
Der skal dog meer end en Udenlandsfart
    Til at udslette Sligt.
</body>
</poem>

<poem id="holst2018041851">
<head>
    <title>Til Johanne Louise Heiberg</title>
    <toctitle><num>8-9.</num>Til Johanne Louise Heiberg</toctitle>
    <firstline>Om en phrygisk Konge man har fortalt</firstline>
    <source pages="148"/>
    <keywords>heibergjohanne</keywords>
    <quality>korrektur1,korrektur2,kilde,side</quality>
</head>
<body>
<nonum><small><center>Med et Exemplar af ,,Gioacchino''.</center></small></nonum>

Om en phrygisk Konge man har fortalt,
At flux til Guld forvandled sig Alt,
    Hvad af hans Hænder berørtes:
Saadan blev min Digtnings ringe Metal
Forvandlet til Guld, da i Kunstens Hal
    Fra <w>Deres</w> Læber den hørtes.


<nonum><small><center>Paa hendes Fødselsdag.</center></small></nonum>

Af Fødselsdage tæller Mængden faa,
Prosaisk talt har den kun een om Aaret; —
Ikkun for Den, hvem Muserne har kaaret,
Vil slig Beregning saare lidt forslaae.
Hvergang ved Musers Gunst i Kunstens Hjem
Et nyt og herligt Værk der stilles frem,
Er det en Fødselsdag foruden Mage —
Saadan med Grund man gratulerer Dem,
Thi De har mange hundred end tilbage!
</body>
</poem>

<poem id="holst2018041852">
<head>
    <title>Til Fru Bournonville</title>
    <toctitle><num>10.</num>Til Fru Bournonville</toctitle>
    <subtitle>Efter Opførelsen af et af hendes Mands Arbeider</subtitle>
    <firstline>Dengang da Paulus til Athenen kom</firstline>
    <source pages="149"/>
    <quality>korrektur1,korrektur2,kilde,side</quality>
</head>
<body>
Dengang da Paulus til Athenen kom,
For at udbrede Jesu milde Lære,
Fortælles der, han fandt en Støtte, som
Var for ,,en ukjendt Guddom'' reist til Ære.

Det smukke Sagn igaar jeg tænkte paa,
Thi naar et Kunstværk ret min Sjæl bevæger,
Jeg paa den skjulte Guddom tænke maa,
Der boer deri som Duft i Rosens Bæger.

Og mens med Tak jeg trykker Vennens Haand,
Jeg dette Blad den skjulte Guddom vier,
Der til Begeistring tidt henrev hans Aand
Og Vinger gav hans skjønne Phantasier.
</body>
</poem>

<poem id="holst2018041853">
<head>
    <title>P. A. Heiberg</title>
    <toctitle><num>11.</num>P. A. Heiberg</toctitle>
    <firstline>Kraftigt klang dog engang dit Vid i hjemlige Toner</firstline>
    <source pages="150"/>
    <keywords>heibergpa</keywords>
    <quality>korrektur1,korrektur2,kilde,side</quality>
</head>
<body>
Kraftigt klang dog engang dit Vid i hjemlige Toner,
Hvorfor taug det da reent hist i det fremmede Land?
Stum Du vanked omkring og blind som Gubben Homeros, —
Danmark, der gjemmer dit Navn, fik ikke Plads til din Grav.
</body>
</poem>

<poem id="holst2018041854">
<head>
    <title>Til H. C. Andersen</title>
    <toctitle><num>12.</num>Til H. C. Andersen</toctitle>
    <firstline>Muntert Du slog med ungdommeligt Mod de lyriske Strenge</firstline>
    <source pages="150"/>
    <keywords>andersen</keywords>
    <quality>korrektur1,korrektur2,kilde,side</quality>
</head>
<body>
Muntert Du slog med ungdommeligt Mod de lyriske Strenge —
Grenen, med Blomster besat, kneiser jo lystigt og frit.
Men dens Blomstertid svandt, og Modenhed kom i din Tanke —
Grenen nu sænker sig tung, rækker os qvægende Frugt.
</body>
</poem>

<poem id="holst2018041855">
<head>
    <title>Til Conferentsraad O. Bang</title>
    <toctitle><num>13.</num>Til Conferentsraad O. Bang</toctitle>
    <subtitle>Med et Exemplar af ,,Den lille Hornblæser.''</subtitle>
    <firstline>Dig, hvem Aisklepios har kjær</firstline>
    <source pages="151"/>
    <quality>korrektur1,korrektur2,kilde,side</quality>
</head>
<body>
Dig, hvem Aisklepios har kjær,
Og hvem i Smug tidt Musen favner,
Min smaa Hornist jeg sender her —
Jeg veed, hos Dig han Intet savner.

Engang maaskee jeg synger om,
Hvordan bag Rendsborgs Vold han henter
Sig Seirens Løn hos hende, som
Saa taus og trofast paa ham venter;

Maaskee Du seer ham da igjen
Som Capitain, maaskee som mere —
Men <w>nu</w>, nu ønsker han, min Ven!
Kun i din Gunst at avancere.
</body>
</poem>

<poem id="holst2018041856">
<head>
    <title>Til Henrik Hertz</title>
    <toctitle><num>14.</num>Til Henrik Hertz</toctitle>
    <subtitle>Med ,,Den lille Hornblæser.''</subtitle>
    <firstline>Før min Hornist jeg sendte paa</firstline>
    <source pages="152"/>
    <keywords>hertzh</keywords>
    <quality>korrektur1,korrektur2,kilde,side</quality>
</head>
<body>
Før min Hornist jeg sendte paa
Den lange Reise ned til Volden
(Hvorhen jeg haaber, han vil naae
Engang i Aften, heel og holden),
Jeg fandt, jeg maatte sørge først
Anstændigt for hans Equipering;
Men Skræderen fortjente Børst,
Han narred mig med hans Mundering.
Her er han, flunkende og glad!
Men hvis han kommer altfor silde,
Sværg Skræderen et evigt Had,
Men tag dog venligt mod den Lille!
</body>
</poem>

</content>
</section> <!-- Riimbreve og Smaavers -->

<poem id="holst2018041857">
<head>
    <title>Helligtrekonger</title>
    <subtitle>Et kjøbenhavnsk Genrebillede</subtitle>
    <firstline>Fjernt fra Østerlandet herhen droge vi</firstline>
    <source pages="153-156"/>
    <quality>korrektur1,korrektur2,kilde,side</quality>
</head>
<body>
<nonum><wrap><small>Stue-Decoration. Tre Smaadrenge, udstafferede som de hellige tre Konger, Caspar, Balthazar og Melchior, komme ind i Stuen. De see sig forsigtigt om til alle Sider, hilse paa Familien, svinge sig rundt og begynde der paa at synge:</small></wrap></nonum>


<nonum><center><w>Alle Tre.</w></center></nonum>

  ,,Fjernt fra Østerlandet herhen droge vi,
  Over dybe Have Veien toge vi,
        O thi Fødselsstjernen
  Drog os magnetisk til Bethlehems Stad.
        Der har vi dvælet,
        Tilbedt og knælet,
  Myrrha og Røgelse offred vi glad.''


<nonum><center><w>Den største af Drengene <small>taler:</small></w></center></nonum>

Egentlig er det ei ganske sandt,
At fra Østerlandet vi herhen fandt;
Naar vi skal sige det ærligt, saa boe vi derude,
Hvor de tjærede Ulke bande og tude.
Tre Konger er vi just ikke heller —
Vor Kongetitel til Wandsbeck gjælder!
Ei engang med Konger i Kaart vi rangere,
Thi vi er kun tre, og dertil skal flere;
Desuden siger vor Fa'er (og saa vender han sin Skraa
Og hiver op i Selerne, saa at det kan forslaae):
,,Hver er god for sig,'' siger han, ,,Konge og Foes,
Men Fanden skulde være Konge, naar man kan være Matros!''
Og hvad Helligheden angaaer, er det reentud Løgn —
Vi spille vor Mand baade Hellig og Søgn!
Nei, vi er kun tre fattige Nybodersdrenge,
Som gjerne vil fortjene et Par Skillings Penge;
Kanskeesens De derfor, naar Tallerkningen kommer,
Kunde see at faae Albuen i Deres Lommer?


<nonum><center><w>Alle Tre.</w></center></nonum>

  ,,Frelseren i Krybben kjærligt skued os,
  Og skjøndt tusind Farer rundtom trued os,
        Ei vi Faren ændsed, —
  Jublende trindt Evangeliet lød:
        ,,I, som maae lide
        Sorrig og Qvide,
  Glæder Jer, Eder en Frelser er fød.''


<nonum><center><w>Den største af Drengene <small>taler:</small></w></center></nonum>

Ja hvad Farerne angaaer, saa er det rigtigt —
Vi maae rigtignok drive det meget forsigtigt,
Thi hvis Politiet faaer Nys om Sagen,
Saa negle de os — det er klart som Dagen!
Saa faae vi Losi og frit Traktemente,
Lidt Nips og Strips kan vi ogsaa vente.
Der er Noget, skal jeg sige os, som hedder Politiets Stok —
Den kjendes nok neppe i Eders Flok!
Men saa er der ogsaa Noget, som hedder ,,Nyboders Stok'' —
Det er noget Andet, den kjender I nok!
Den første er <w>løs</w> og kan let sig forhaste,
Den anden derimod hedder den <w>faste!</w>
Imellem de to er der altid Strid,
Og Striden vil vare til evig Tid,
Thi den første vil altid den sidste børste,
Og saa banker igjen den sidste den første!
Men vi smaa Fyre vil helst være frie,
Og derfor bede vi gunstigst, at I
Vil huske, at skjøndt vi er smaa Matroser,
Saa kom vi dog herhen som Virtuoser:
Thi vil I — det haabe vi stakkels Knøse —
Beskytte den faste Stok mod den løse!


<nonum><center><w>Alle Tre.</w></center></nonum>

  ,,Mange paa os hørte, Faa forstode os,
  De, som med os fulgte, snart forlode os,
        Men naar Nytaarsnyet
  Tændes paa Himlen, forjetter, det smukt,
        At hver, som haaber.
        At hver, som haaber,
  Frelsen skal skue og smage dens Frugt!''

<nonum><wrap><small>Drengene dandse rundt i Stuen. En af dem kommer frem med Tallerkenen; de Andre, der see ud af Døren, skrige i det Samme: ,,Der er Politiet Hurra!'' — De Pibe i Fingrene og løbe hujende bort.</small></wrap></nonum>
</body>
</poem>

<poem id="holst2018041858">
<head>
    <title>Julen i Rom</title>
    <subtitle>1841</subtitle>
    <firstline>Lyksalig Juul! I, som er' samlet her!</firstline>
    <source pages="157-166"/>
    <keywords>rom</keywords>
    <quality>korrektur1,korrektur2,kilde,side</quality>
</head>
<body>
<nonum><wrap><small>Scenen er en festlig oplyst Sal; i Midten et Juletræ af Laurbær og Myrther, pyntet med Julelys, friske Roser og Oranger.</small></wrap></nonum>


<nonum><center><b>Julens Engel taler:</b></center></nonum>

Lyksalig Juul! I, som er' samlet her!
Lyksalig Juul jeg ønsker Eder Alle!
I kjende mig, I veed, jeg har Jer kjær,
Thi Julens Engel Støvets Børn mig kalde.

  Nys dandsed vi — jeg og de andre Smaa —
Omkring det store Juletræ i Himlen;
O hvilken Fryd, det kan I ei forstaae!
O hvilken Jubel, hvilken lystig Stimlen!
Med røde Roser pynted Træet vi,
Og Guldoranger pynted i dets Grene;
De blanke Stjerner sad som Lys deri
Og funklede saa milde og saa rene;
Til Fløitens Lyd og Gigens muntre Klang
Vi hopped Alle glade omkring Stammen;
Vi loe, vi jublede, vi sang og sprang,
Saaledes som kun Engle lege sammen.

  Men som vi mored os nu allerbedst,
Da tænkte vi paa Eder i vor Glæde,
I Stakler, der ei komme tør som Gjæst,
Hvergang der er i Himmelen en Fest,
Men ak! maae staae derudenfor og græde.
O I kan troe, vi tænke paa Jer tidt
Og titte ofte ned til Jer fra Himlen.
Naar I er gode, saa staaer det os frit,
Saa tør vi more os ved Jordevrimlen; —
Men ak, naar I er' onde, naar I synde,
Da tør vi ikke see paa Jer, da drager
Gud Fader Skyens Slør for Himlens Blaae,
Da græde vi for Eders Skyld, vi Smaa,
Da mister Himlen selv sin Glands og Ynde,
Og i dens Harmoni sig blande Klager.
O hvorfor synde I? hvi er I ei
Bestandig barnlige, bestandig gode?
Da var Jer Himlen altid lige blaa,
Da kom der aldrig nogen Sky derpaa,
Da var I selv langt mere vel tilmode,
Da kunde vi med Ord og Tale
Bestandig Eder trøste og husvale!

  See, <w>derpaa</w> tænkte vi midt i vor Fryd!
Da smilte Himlens Fader, han, som kjender
Enhver vor Tanke uden Ordets Lyd,
Da smilte han og slog med sine Hænder; —
Men vi, vi fattede hans Vink,
Og mere snelt end Lynets Blink
Hver brød en Green, en underfuld
Af Juletræets Stamme,
En Green med Rosens Rødt, Orangens Guld,
Med Laurens eviggrønne Blad
Og blanke Julelys, der muntert flamme;
Og som en Dueflok, der spredes ad,
Fløi susende fra Himlen vi til Jorden,
Til Fattigmand og til den Rige,
— I Himlen er' de alle lige! —
Til Store og til Smaa,
— I Himlen er der Forskjel ei derpaa! —
Til Øst og Vest, til Syden og til Norden.
Jeg bringer Eder <w>denne</w>. Glæd Jer nu
Og dands med mig omkring den skjønne Gave,
Men kom I Eders Glæde dog ihu,
Det er en Green fra Paradisets Have!


<nonum><center><b>Sang omkring Træet.</b></center></nonum>

    Med Jubel Barnet gaaer sin Gang
        Om Juletræets Grene,
    Og Ynglingen med munter Sang,
        Helst naar han ei gaaer ene;
    Den stærke Mand et Veemodssmiil
        De gyldne Grene sender,
    Selv Gubben, ramt af Aldrens Piil,
        Udstrækker sine Hænder.

    Men over denne Scene staaer
        Den store Fødselsstjerne,
    Og om et gyldent Haab den spaaer,
        Hvortil vi lytte gjerne.
    Den tindrer hist fra Skyens Søm —
        O før den atter svinder,
    Vi drømme vil en Barndomsdrøm
        Med gyldne Haab og Minder.


<nonum><center><b>Nogle af Deviserne.</b></center></nonum>
<nonum><center><w>Med en Pousseerstok til Thorvaldsen.</w></center></nonum>

<nonum><center>1.</center></nonum>

For at poussere sig paa Jord en Tomme over Vrimlen,
Saamange Midler bruges der — dem alle kjender Himlen.
Du har med denne lille Stok for Alle, som forstaae Dig,
Pousseret Dig saa høit tilveirs, at Ingen meer kan naae Dig.


<nonum><center>2.</center></nonum>

    See! denne lille Stok, som nu
    Heel Mangen vistnok vrager,
    Blier til en Herskerstav, naar <w>Du</w>
    I Haanden blot den tager;
    Et Kongespiir den blie'r paastand
    Med Kraften fra det Høie,
    Et Scepter, hvorfor vidt om Land
    Sig Kunstens Børn skal bøie.


<nonum><center><w>Med en Conchylie-Ring, hvori der er skaaret en Ulv.</w></center></nonum>
<nonum><small><center>Til en Dame.</center></small></nonum>

Den Ulv, som her i Ringen springer,
Var forhen glubsk og vild, — men har man vel seet Magen!
Hos <w>Dem</w> den blev saa tam og velopdragen,
At De kan snoe den, tænk! om Deres Finger.


<nonum><center><w>Med en Tambourin.</w></center></nonum>

<nonum><center>1.</center></nonum>

    Naar mangen Dør Du banker paa
        Og Glæden ei kan finde,
        Saa bank paa <w>mig</w>, og Du skal see:
        Her er den altid inde!

<nonum><center>2.</center></nonum>

Il bel splendor dell' luna nel giardino,
Il suono del tamburro e il vino,
E ena rosa, bella, fiorita -
Che gioja, caro mio! e che vita!


<nonum><center><w>Med en Papiirpresse, hvorpaa en Bronze-Fiirbeen.</w></center></nonum>

Hvis man tør troe paa Rygter her,
Saa er det nogle slemme Kragetæer,
Hvormed Du pleier dit Papiir at zire.
See derfor raaber denne Fiirbeen: O!
For Guds Skyld, skriv dog blot som En paa To,
Og skriv dog ei som En, der gaaer paa Fire!


<nonum><center><w>Med et Amors Pilekogger.</w></center></nonum>
<nonum><small><center> Til en Dame.</center></small></nonum>

Et farligt Vaaben kom i Deres Haand,
  Et Bundt af Elskovsgudens gyldne Pile! —
Brug dem kun sparsomt og med kjærlig Aand,
  Hvis ikke: lad i Koggeret dem hvile!

Saa grum en Skytte aldrig Jorden saae,
  Som denne Knægt, der saarer og forsvinder;
Men hvordan skulde det os Stakler gaae,
  Hvis han endnu fik slige Hjælperinder?


<nonum><center><w>Med en Æske Oblater.</w></center></nonum>

Hvis det paa Villien blot kom an,
Du fik bestemt en gylden Daase med Dukater;
Men Evnen ei mod Villien holder Stand:
Thi maa Du nøies med en Æske med Oblater.


<nonum><center><w>Med en Naalepude.</w></center></nonum>
<nonum><small><center>Til en Dame.</center></small></nonum>

En Naalepude meget Ondt maa døie
Af Naale med, og Raale uden Øie:
Saa kan man tænke sig, hvad i den venstre Side
De stakkels, stakkels Mandfolk dog maae lide.


<nonum><center><w>Med en Skjorteknap, hvorpaa et Vestatempel i Mosaik.</w></center></nonum>

  At Vesta Reenhedens Gudinde var,
Behøver man vel ikke Dig at lære!
  Og da din Skjorte denne Knap nu har,
Saa kan i Gjerningen Du hende ære; —
  Dog undskyld Dig for Alting ei dermed,
At her i Roma for Exempel
  Kan tidt man paa et smudsigt Sted
Faae see et overmaade deiligt Tempel.


<nonum><center><b>Sang omkring Træet.</b></center></nonum>

Med Jubel Barnet gaaer sin Gang
    Om Juletræets Grene,
Og Ynglingen med munter Sang,
    Helst naar han ei gaaer ene;
Den stærke Mand et Veemodssmiil
    De gyldne Grene sender,
Selv Gubben, ramt af Aldrens Piil,
    Udstrækker sine Hænder.

Men over denne Scene staaer
    Den store Fødselsstjerne,
Og om et gyldent Haab den spaaer,
    Hvortil vi lytte gjerne.
Den tindrer hist fra Skyens Søm —
    O før den atter svinder.
Vi drømme vil en Barndomsdrøm
    Med gyldne Haab og Minder.


<nonum><center><b>Englens Farvel.</b></center></nonum>

Nu har vi spøgt og leet og leget sammen,
Nu maae vi skilles ad — farvel! farvel!
Mig venter evig Glæde, varigt Held,
Jer venter Eders Jordlivs Sorg og Gammen
Nu maa jeg bort. I kan ei følge med,
Dog trøst Jer, thi vi sees igjen ad Aare, —
Dog ikke her, nei paa det elskte Sted,
Der skued Eders Barndoms Smiil og Taare.
Der skal til Juul vi samles mangen Gang
Og mindes disse Timers korte Lykke —
Indtil med mig paa Evighedens Vang
I til en evig Juul kan samles trygge!
</body>
</poem>

<poem id="holst2018041859">
<head>
    <title>Ligevægt</title>
    <subtitle>Skrevet i München, 1840</subtitle>
    <firstline>Sorgens Slør omhylled Danmarks Krone</firstline>
    <source pages="167-168"/>
    <quality>korrektur1,korrektur2,kilde,side</quality>
</head>
<body>
Sorgens Slør omhylled Danmarks Krone,
    Og Folket græd ved Tabet af dets Lyst,
Da klang der fra mit Strengespil en Tone,
    Der sneg sig ind i Dannerfolkets Bryst.

Og Folkets Bifald hilste mine Sange, —
    Dog vidste jeg, at Bladet snart er vendt,
Og denne Bifaldsstorm mig gjorde bange,
    Jeg følte selv, den var for let fortjent.

Et Aar derefter, da jeg drog fra Hjemmet,
    Da klang der hen til mig en anden Røst, —
Jeg negter ei, den klang mig noget fremmed,
    Skjøndt godt jeg kjender mine Feil og Brøst.

Jeg hørte den; jeg saae det stygge Vaaben,
    Som Smaalighed imod mig havde vendt;
Det traf mig ei. Jeg tilstaaer fri og aaben,
    Jeg følte selv, at det var ei fortjent.

For megen Roes er slem. Hvis frem vi stræbe,
    Den lammer os og standser let vor Flugt —
For mange Solskinsdage Planten dræbe,
    Før den endnu har qvæget med sin Frugt.

Men og ubillig Dadel er elendig.
    Den leder vild vor Tanke og vor Aand —
For Plantens vilde Skud er Kniv nødvendig,
    Men den maa føres af forstandig Haand.

Jeg lod mig ei af Mængdens Bifald daare,
    Skjøndt mange Ædle taltes deriblandt, —
Hvor kan mig da en Enkelts Mishag saare,
    En Enkelts, ved hvis Roes jeg Intet vandt?

Jeg troede ei paa <w>hines</w> Ord og Tale,
    Hvi skulde <w>dennes</w> jeg da mere troe?
De Første har ei lullet mig i Dvale,
    Den Sidste skal ei røve mig min Ro.

Saalænge Sang sig rører i mit Indre,
    Jeg synger frit, som bedst jeg er istand;
En fik et større Pund, en Anden mindre,
    Hver giver efter Evne, hvad han kan.
</body>
</poem>

<poem id="holst2018041860">
<head>
    <title>Søcadetten</title>
    <firstline>Du har jo stor Lyst — det har Du mig sagt</firstline>
    <source pages="169-170"/>
    <quality>korrektur1,korrektur2,kilde,side</quality>
</head>
<body>
Du har jo stor Lyst — det har Du mig sagt
Til den lille Dolk og den mørkeblaae Dragt
    Og Hatten med gylden Krampe,
Til Havet, der skummer i vexlende Pragt —
Vore Øers frie og naturlige Vagt,
    Vort <w>Landeværn</w> i vore Kampe!

Ja det er et Liv! — men naar Stormen slaaer
Imellem de slingrende Stænger og Raaer,
    Og Alle om Gangspillet trampe;
Naar Søen gratis besørger din Vask,
Da gjælder det, Du! at holde sig rask
    Og ikke saae Feber og Krampe.

Da gjælder det ret at staae fast og tryg,
Naar Søen krummer sin hvide Ryg,
    Og Natten slukker sin Lampe;
Naar Blæsten brøler sin hule Bas,
Og Vinden piber Discant tilpas
    For alle de tjærede Tampe.

Men mest det gjælder paa Kampens Dag,
Naar det hvide Kors i det røde Flag
    Bli'er skjult af Røg og af Dampe;
Naar et muntert Smiil om Læberne staaer,
Mens Blodet rinder af dybe Saar,
    Og Bølgerne drikke som Svampe.

Bliv saadan en Sømand — det var en Lyst! -
Med kraftig Arm og med modigt Bryst
    Og Tillid i Livets Kampe!
Og det bli'er Du nok, naar paa Spørgsmaalet: ,,Gjet,
Hvem er den flinkeste Søcadet?''
    Der svares kan: Christian S - -.
</body>
</poem>

<poem id="holst2018041861">
<head>
    <title>Fata Morgana</title>
    <firstline>Fiskeren seiler saa trygt i sin Baad ved den hjemlige Strandbred</firstline>
    <source pages="171-172"/>
    <quality>korrektur1,korrektur2,kilde,side</quality>
</head>
<body>
Fiskeren seiler saa trygt i sin Baad ved den hjemlige Strandbred,
Kaster i Søen et Net, synger en Vise dertil,
Seer saa mod Himlen, om Veiret bli'er godt: da staaer der paa Skyen
Fjernt i den blaae Horizont Fata Morganas Palads.
Luftigt og let i Aftenens Glands det frister hans Øie,
Bygt af det hvideste Sølv, tækket med Roser og Guld.
Armene strækker han ud mod det skjønne, glimrende Luftsyn,
Glemmer sin Baad og sit Net, glemmer sin lystige Sang,
Glemmer sit venlige Hjem ved Palermos smilende Strandbred,
Alt, hvad han elskede mest! — Intet han ændser nu meer!
Længselsfuldt hænger hans Blik ved den Glands, der lokker ham til sig.

Rastløs han higer imod Maalet, han aldrig skal naae:
See! da kæntrer hans Baad, og brusende hvirvler en Malstrøm
Dybt den i Bølgerne ned — o men han ændser det ei!
Frem af det fraadende Skum endnu engang Hovedet dukker,
Øiet søger igjen hen til det tryllende Syn;
Armene strækker han ud, — da lukker medlidende Bølgen
Sig med et klagende Suk over hans iiskolde Liig.

<w>Du</w>, hvem paa Livets Hav Morgana fristende lokker,
Og hvis Fartøi maaskee hvirvles mod Malstrømmen hen —
Glæd Dig, hvis i din Nød en Guddom griber om Roret,
Glæd Dig, og Aarerne hæng sønlig i Templet til Tak.
</body>
</poem>

<poem id="holst2018041862">
<head>
    <title>To Romanzer af Cid,</title>
    <toctitle>To Romanzer af Cid</toctitle>
    <indextitle>To Romanzer af Cid</indextitle>
    <linktitle>To Romanzer af Cid</linktitle>
    <subtitle>gjengivne i Originalens Versemaal</subtitle>
    <firstline>Længselsfuld Ximene vented</firstline>
    <source pages="173-180"/>
    <quality>korrektur1,korrektur2,kilde,side</quality>
</head>
<body>
<nonum><center><b>1.</b></center></nonum>

Længselsfuld Ximene vented
I Paladsets gyldne Sale
Paa sin Cid, paa sin Rodrigo;
Thi den Stund, da hun skal føde,
Denne bittersøde Time,
Som skal rige Glæder bringe,
Denne Time nu er nær.

Og en Morgen, det var Søndag,
Indfandt sig de haarde Smerter;
Hendes blye, beskedne Ansigt
Sig i bittre Taarer bader;
Sukkende hun griber Pennen,
Mange, mange ømme Klager,
Tusind elskovsfulde Bønner
Skriver hun til sin Gemal.
Vist de vilde ham bevæget.
Hvis ei Pligt og Ære havde
Heltens Hjerte gjort til Steen.

Atter griber hun til Pennen.
Under Suk og bittre Klager
Skriver nu hun til sin Konge,
Til den ædleste paa Jord:

,,Gode, vise, store Konge,
Ædel, seierrig, retfærdig!
Her din ringe Tjenerinde
Klager for Dig, over Dig.

,,Altsaa var det, Don Fernando!
Kun et Indfald af dit Lune,
At Du gav mig en Gemal:
Thi af unge Koner Ingen
Mindre vistnok var formalet
End Ximene — tilgiv, Konge!
Og kun Du er Skyld deri.

,,Disse Ord skrev jeg i Burgos,
Hvor min Skjæbne jeg forbander
Og Dig ønsker idel Ondt:
Thi, o Konge! svar mig, hvilket
Af Guds Bud gav Dig vel Ret til
Tvende Ægtefolk at skille
I saa lang Tid og saa tidt?

,,Hvilket gav Dig Magt, o Konge!
Til at skabe om min ømme,
Elskovsfulde, troe, belevne
Mand til en blodtørstig Løve,
Der indjager Angst og Skurk?

,,Dag og Nat nu i et Halvaar
Holder Du ham fast i Tømme,
Og knap een Gang han om Aaret
Mig, sin Ægtehustru, seer!

,,Og hvordan seer jeg ham atter?
Blodbestænkt fra Fod til Issen!
Og naar da med mine Arme
Jeg ham favner, alt han sover;
Som em Vildmand strax han drømmer
Kun om Kamp og Slag, og neppe
Gryer Auroras første Straale, -
Før fra Leiet op han springer.
Seer ei paa mig, om jeg sover,
Eller om jeg vaagen er!

,,Gode Gud, med hvilke Taarer
Modtog jeg ham! Fader vilde
Han mig være og Gemal:
Alt nu favner den Forladte,
Alting: Fader og Gemal.

,,Gjør Du det for ham at hædre?
Dertil, Konge! han ei trænger:
Længst var han den vidt Berømte.
Før paa Hagen Skjægget voxte,
Fem af Maurerlandets Konger
Havde han til Fanger gjort.

Konge, Herre! nu det sidste
Øieblik jeg snarlig venter;
Snart han selv Dig det beretter —
Dog jeg frygter, at de Taarer,
Som for Faderen jeg udgjød,
Skulle skade, ak! den Spæde,
Som jeg bærer under Hjertet.
Derfor svar mig, gode Konge!

Svar mig snart og svar af Hjertet:
Vil Du sende mig min Husbond,
Eller vil Du, at din første
Krigerhøvdings Hustru, naar hun
Bringer ham sin Førstefødte,
Favne skal en Faderløs?


<nonum><center><w>Efterskrift.</w></center></nonum>

,,Endnu een Ting, gode Konge!
Kast mit Brev paa Ilden, brænd det,
At ei Eders Hofmænd spotte
Skal derover! husk paa det.

,,Glem ei heller, Don Fernando!
At istedenfor min Husbond
Sover nu hans gamle Moder
Ved min Side, — husk paa det.''

---

<nonum><center>2</center></nonum>

Klokken ti, om Morg'nen tidligt,
Kalder Kongen ad sin Skriver
Og Papir af ham forlanger.

Med et Sving og fire Punkter
Navn og Kors han parapherer —
Derpaa svarer han som saa:

,,Ædle, tugtige Ximene!
Min ærbødig dybe Hilsen,
Min Høiagtelse og Gunst!

,,For Jer Husbonds Skyld beklager
I Jer over mig, min Donna!
Hvis til Skade kun for Eder
Og til Morskab for mig selv
Jeg saa længe her beholdt ham,
Klaged vistnok I med Ret;
Men at Maurerne, der storme
Mine Grændser, fast ham holde —
Er det min Skyld, eller hans?

,,At han ei i Eders Arme
Altid sov, beviser noksom,
Ædle Donna! Eders Brev.
Derfor frygter jeg ei heller,
At den Glut, som I skal fød,
Vorder faderløs saa snart.

,,Træng ei ind paa Eders Mage,
At tilbage han skal komme!
Selv ved Eders Side hørte
Han med Ulyst Krigstrompeten,
Og hvis han ei var min Høvding,
Siig mig, hvad var da I Begge?
Adelsfrue, Adelsmand.

Gjorde han fem Maurerkonger
Alt som Yngling til Vasaller:
Give Gud, det havde været
Fem Gang fem: saameget færre
Fjender havde nu mit Land!

,,Kan han altsaa ei, Ximene!
Komme hjem i Øieblikket,
Som saa længselsfuldt I ønsker,
Saa tillad mig, ædle Moder!
At jeg selv hans Plads indtager,
Thi jeg troer, at Ingen uden
Kongen værdig er dertil.

Eders Brev jeg skulde brænde?
Dybtbeskæmmet skulle Hoffets
Lattermilde Daarer see det!
For at mit I ei skal brænde,
Gjør jeg det til en Forskrivning
Og forpligter mig, Ximene:
Hvis det er en Søn, I føder,
Giver jeg ham Sværd og Ganger,
Og totusind Maravedis
Skjænker jeg den unge Ridder;
Men ifald det er en Datter,
Sætter jeg paa Fødselsdagen
Ud for hende fyrgetyve
Mark i godt og lødigt Sølv.

,,Nu lev vel, Donna Ximene!
Og den høie Himmeldronning,
Alles naaderige Moder
Staae i Smertens Stund Jer bi!''


<nonum><center><w>Efterskrift.</w></center></nonum>

,,Netop nu jeg hører Eders
Kjække, strenge Husbond komme
For at læse mig min Lectie,
At jeg end ei er i Felten.''
</body>
</poem>

<poem id="holst2018041863">
<head>
    <title>Czaren</title>
    <subtitle>Romanze</subtitle>
    <firstline>I Hallen er tyst. Tæt sluttet i Kreds</firstline>
    <source pages="181-185"/>
    <quality>korrektur1,korrektur2,kilde,side</quality>
</head>
<body>
I Hallen er tyst. Tæt sluttet i Kreds
Staae Rigets Fyrster og Store,
Men ingen Lyd over Læben gaaer,
Der klinger ei Sværd eller Spore.

Det var som Ordet af Skræk var dræbt,
Som Øiet var lænkebundet
Til det tavlede Gulv, som Fryd og Liv
Af Hjertet var reent forsvundet.

Men hvo er da han, der kneiser saa stolt
Og rager saa høit over Flokken
Som den gamle Eeg blandt det purlede Krat,
Skjøndt stærkt alt graanet er Lokken?

Hans Blik er klogt, og Panden er stolt,
Og Kraft er i hver en Sene;
Med Stjerner bedækt er det brede Bryst,
Hvi staaer han da der saa ene?

Hvi vige de Andre tilbage skue,
Som om de hans Nærhed frygted?
Der var dog en Tid, da de bøied sig dybt
Og ei ved hans Komme flygted;

Der var dog en Tid, da et Smiil af hans Mund
Var den Sol, i hvis Straaler de Alle
Sig qvægede sødt: da var han i Gunst —
O Hofmamd! men nu skal han falde! -

Han ændser dem ei saalidt nu som før;
Nei, Klippen ændser det neppe,
At Bølgen sig krummer og slikker dens Fod
I Flodtid — og flygter i Ebbe!

Sit Øie fæster han roligt og stift
Paa ham, der hans Dom skal fælde,
Paa Czaren, der sidder med nedslaaet Blik
Saa fattig i al sin Vælde!

Han reiser sig nu. I hans Øiekast,
I hans Miner sig Strænghed maler —
Dog dirrer hans Røst, dog bæver den lidt,
Imens han med Høihed taler:

,,Du har Dig forbrudt. Dette oprørske Brev
At skrive Du har Dig formastet —
Med Udtryk, der sømmer en Undersaat flet,
Har din Herres Gjerning Du lastet.

,,Vi veed det, din Frækhed har Døden fortjent -
Dog vil Vi ei derfor glemme,
At altid tilforn som Vor ypperste Mand
Du tjente Os ude og hjemme.

,,Det er ei dit <w>Hoved</w>, der straffes skal:
Dets Snildhed af mangen en Snare
Har hjulpet Os ud og med sindrig Kløgt
Os frelst af mangen en Fare.

,,Det er ei heller dit <w>Hjerte</w>, nei!
Det veed ei af denne Brøde:
Det var Os altid trofast og huldt
I Held, i Modgang og Møde —

,,Men det er din frække, oprørske <w>Haand</w>,
Der her har handlet iblinde:
Thi er det og <w>den</w>, der skal bøde - gaa!
Dig venter Straffen derinde!''

Han peger mod Døren. Da frem i Hast
Af Skaren en Yngling triner,
Hans Øie er vildt, halvqvalt hans Røst,
Og Bleghed dækker hans Miner.

Han bøier sig dybt: ,,Min Hersker og Czar!
Jeg beder, I mig tillader
At fuldbyrde Dommen, forat slig en Plet
Skal ei hvile paa mig fra min Fader.''

Men Czaren forstummer af Rædsel og Gru -
Dog nikker han langsomt — og vinker.
De gaae. - Da svulmer hans Hjerte vildt,
Og Lynet fra Øiet blinker.

I hvert et Lyn der en Dødødom laa,
Ei længer sin Harme han tvinger:
,,I hugge ham ned, naar han træder herind!''
Da blotte sig hundrede Klinger. —

Og Døren aabnes. Nu styrter han ind,
Hans blege, forvildede Mine
Af Kappen er skjult, men det blodige Pant
Han viser: da Klingerne hvine.

Og dybt i hans Bryst de sænke sig ned!
Han segner — og Kappen glider
Fra Skuldrene bort — barmhjertige Gud!
Han Straffen for Faderen lider!

Med sin Haands Forliis har han sonet hans Skyld!
Nu kan det ei dølges længer,
Og Gubbens fortvivlede Jammerskrig
Som Knivstik til Hjertet trænger.

Sit Blik har Czaren bortvendt med Gru,
Sit ædle Hoved han dølger,
Dog dybt i hans Bryst en Søgang gaaer
Af Sindets urolige Bølger.

Men Livet standser i Ynglingens Bryst,
Sin korte Bane han ender;
Hans blegnende Mund det sidste Kys
Udaander paa Gubbens Hænder.
</body>
</poem>

<poem id="holst2018041864">
<head>
    <title>Dronningens Flugt</title>
    <firstline>Paa Sletten Blodet damped</firstline>
    <source pages="186-192"/>
    <quality>korrektur1,korrektur2,kilde,side</quality>
</head>
<body>
Paa Sletten Blodet damped,
    Liig taarned sig paa Liig,
Og blandt de Faldnes Jamren
    Lod skænende Seierskrig;
Northumberlands rige Grøde
    Nedtramped Hestens Fod,
Og Flammen vildt, betegned
    Det Sted, hvor nys Slaget stod.

Saa langt, som Øiet rakte
    Fra Hexham imod Syd,
De slagne Engelskmænd flygted
    For Fjendens Sværd og Spyd;
Og Edvard, der som Voldsmand
    Betraadte Englands Strand,
Paa denne Dag sig raned
    En Krone og et Land.

Dog halv var kun hans Seier,
    Skjøndt Kampen var fuldbragt,
Thi Landets rette Dronning
    Var end ei i hans Magt:
,,Det bedste Slot i England
    Jeg skjænker — lød hans Røst
Til den, som bringer hende
    Og Drengen ved hendes Bryst.''

Hvo flygter hist i Natten
    Saa hurtig som en Hind,
Hvor Skovens Hegn er tættest
    Og svagest Maanens Skin?
En Qvinde, bleg og deilig!
    Med eet hun standser ræd
Og vender sig om og lytter
    Og flygter igjen afsted.

Hun ændser ei, at Tornen
    Har ridset hendes Fod
Og sønderrevet Sløret
    Og farvet det med Blod;
Hun ændser ei, at Mathed
    Betynger hendes Fjed —
Kun fremad gaaer det, fremad
    Uden Hvile og Fred.

Paa Armen slumrer Barnet
    Saa sødt og saa fast;
Tæt knuger hun det til sig
    Med frygtsomt Øiekast;
Ved hver en Lyd i Skoven
    Hun skjølver for dets Liv -
Nu segner hun, træt og kraftløs,
    Den haardt forfulgte Viv.

Den tunge Fløielskaabe
    Hun svøber om Drengens Fod,
Saa læner hun mat sit Hoved
    Til Egetræets Rod;
Og over Barnets Pande
    Folder hun fromt til Bøn
De hvide Hænder og beder
    For sig og for sin Søn.

Men høit som en Thronsal hvælved
    Sig Skoven, hvor hun laa;
Saa blødt som et Fløielsbolster
    Blev Mosset, hun hvilte paa,
Og over det Sted, hvor rolig
    Hun slumred, faur og fiin.
Der hvælvede Stjernehimlen
    Sin blaae Baldachin.

Som lette, flygtige Terner,
    Der flyve paa hvert et Vink,
Igjennem Løvet listed
    Sig Maanens gyldne Blink;
Og kjærligt ved hendes Hoved
    Guds Engle smaa holdt Vagt,
Saa tryggere her hun slumred
    End forhen i al sin Pragt.

Men da det første Daggry
    Fordrev den korte Nat,
Og Morgenvinden vaagned
    I Busk og i Krat,
Da foer hun med Skræk fra Leiet:
    ,,Mit Barn! hvor er min Dreng?''
Sødt sov han, som Blomsten sover
    I Græssets duftende Seng.

Hun knuger ham tæt til Brystet
    Og trykker et sagte Kys
Paa Barnets røde Kinder
    Og blomstrende Mund, — men tys!
Hvad rasler der hist i Krattet?
    Hun springer op i Hast,
Og rask vil hun flye, — men Foden
    Er naglet til Jorden fast.

En kraftig Arm sig slynger
    Om hendes smekkre Liv,
Og foran Brystet blinker
    En truende Kniv;
En Mand med trodsige Miner
    Og vilde, forvovne Træk
Har fæstet sit Blik paa hende,
    Saa Blodet stivner af Skræk.

Hans Øie sluger begjerlig
    Det straalende Pandebaand
Og Kjæden paa Brystet og Ringen,
    Der funkler paa hendes Haand;
Om Kniven hans Haand sig knytter,
    Hun blegner for hans Blik —
Men kun et Nu, og atter
    Hun Mod og Fatning fik.

Hun saae ham fast i Øiet
    Med Høihed i sit Blik,
Men blandet med en Mildhed,
    Der dybt til Hjertet gik:
,,Du kjender mig vel ikke?
    Du veed ei, din Dronning gaaer
Som Flygtning i sit Rige,
    Du veed ei, hun for Dig staaer.

,,Din Dronning til Dig trænger,
    Hun kommer i sin Nød
Og beder Dig om Huusly
    Og beder Dig om Brød;
Den største Skat i England
    I <w>din</w> Haand hun betroer:
Tag her min Søn!'' — Hun rakte
    Imod ham det lille Noer.

,,Du kjender vel Vei i Skoven?
    Saa før mig til min Slægt,
Og glem ei, at Englands Lykke
    Er nu i din Varetægt!''
Han styrter for hendes Fødder,
    Hun takker Gud iløn, —
Og frelst var Englands Dronning,
    Og frelst hendes unge Søn.
</body>
</poem>

</content>
</section> <!-- Blandede Digte -->

</workbody>
</kalliopework>

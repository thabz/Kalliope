<?xml version="1.0" encoding="UTF-8"?>
<!DOCTYPE kalliopework SYSTEM "../../data/kalliopework.dtd">
<kalliopework id="1895" author="holstein" status="complete" type="poetry">
<workhead>
   <title>Digte</title>
   <year>1895</year>
   <pictures>
       <picture type="titlepage" src="1895-p1.jpg">Titelbladet til <i>Digte</i> (1895). ,,Ludv. Holstein / Digte // København / P. G. Philipsens Forlag / Thieles Bogtrykkeri / 1895''</picture>
   </pictures>
   <notes>
        <note>Teksten følger Ludvig Holstein: <i>Digte</i>, P.G. Philipsens Forlag, Kbh., 1895.</note>
   </notes>
   <quality>korrektur1,kilde,side</quality>
</workhead>
<workbody>

<poem id="holstein2017110101">
<head>
    <title>Maj</title>
    <firstline>Den milde Majluft lokker frem paany</firstline>
    <notes>
        <note>Teksten følger Ludvig Holstein: <i>Digte</i>, P.G. Philipsens Forlag, Kbh., 1895, pp. 7-8.</note>
    </notes>
    <quality>korrektur1,kilde,side</quality>
</head>
<body>
Den milde Majluft lokker frem paany
de lyse Haab, som aabner deres Øje
og løfter Vingen mod den hvide Sky,
som sølvklar svømmer over grønne Høje.

Og Æbleblomsten som en Pigekind
staar hvid og rød og skinner i sit Smykke.
Saa vaagn paany i Dybet af mit Sind,
du uforgængelige Drøm om Lykke!

Men Fuglene, som flyver hjem i Maj,
og Blomsterne, som aabner sig i Lunde,
de drømmer ej, de skuffes ej, som jeg,
og sørger ej for det, som gik til Grunde.

Kun Hjertet bærer sin Erindring med — -
og vaagner Drømmene en Foraarsmorgen
og løfter Vingerne og vil afsted,
ved første Vingeslag de møder Sorgen.

Dog løfter Hjertets Drøm hver Maj paany
sin Vinge og sit melankolske Øje
og stiger langsomt mod den hvide Sky,
som sølvklar svømmer over grønne Høje.

Hvad vil du da, naar selv den søde Stund,
hvor Hjertet banker mod et andet Hjerte
og Munden suger Lykke af en Mund,
har Kildevæld, hvoraf der rinder Smerte?
</body>
</poem>

<poem id="holstein2017110102">
<head>
    <title>Alfs Veninde</title>
    <firstline>Vil I kende min Veninde, hende, som jeg har kær?</firstline>
    <notes>
        <note>Teksten følger Ludvig Holstein: <i>Digte</i>, P.G. Philipsens Forlag, Kbh., 1895, pp. 9-10.</note>
    </notes>
    <quality>korrektur1,kilde,side</quality>
</head>
<body>
Vil I kende min Veninde, hende, som jeg har kær?
Hun har store, nervøse Øjne, hun ligner en Raa, som flygter.
Den spejder til alle Sider og lytter, om Faren er nær —
den er altid bange for noget og ved ej selv, hvad den frygter.

Hun søger din Sjæl i dit Ansigt og spørger,
om du er god, om du er ærlig, om du kan elske? Hendes egen Sjæl ligger aaben.
Hvis du vil, kan du berøre den og saare den, hvis du har
Mod, og se, hvorledes den bløder, for den ejer ingen Vaaben.

Hun elsker alle smaa Blomster og siger, de har en Sjæl.
De rene Stjerner elsker hun og siger, hun kan fornemme,
at Stjernernes stille Verden kalder paa hendes Sjæl —
og deraf, siger hun, ved jeg, at her har jeg ikke hjemme.

Hendes Hjerte er fyldt med Kærlighed; det er som en bævende Fugl;
det beder og banker og bløder. Jeg holder det mellem mine Hænder.
Mine Øjne fyldes med Taarer. Ak! hvilket skrøbeligt Skjul
har du valgt dig, lille Hjerte, som jeg elsker og som jeg kender!

Hun taler ofte om Døden og siger, hun er angst for at dø - -
men hun tror, at de døde lever og hun elsker alle sine døde.
De venter hende, det tror hun, et Sted paa en skinnende 0
og kender hende, naar hun kommer, og iler hende i Møde.

Hun siger, at vi skal mødes, at hun gerne vil dø før jeg
og beder Gud derom. Og smiler af hendes Ord jeg, siger hun,
at Gud kan ikke nænne at sige nej — —
og smiler jeg saa igen, saa siger hun: det tror jeg!

Men rives jeg fra min Veninde af den ubarmhjertige Død,
da besværger jeg jer, Venner: Trøst hende i hendes Nød!
Hav Medlidenhed med hende! Vogt paa min stakkels Veninde!

Jeg vil sige jer disse Tegn, at I skal kende hende derpaa:
hun har store, nervøse Øjne, hun ligner en skræmmet Raa,
hun er altid bange og søger efter én, hun ikke kan finde.
</body>
</poem>

<poem id="holstein2017110103">
<head>
    <title>Sommersang</title>
    <firstline>Fyldt med Blomster blusser</firstline>
    <notes>
        <note>Teksten følger Ludvig Holstein: <i>Digte</i>, P.G. Philipsens Forlag, Kbh., 1895, pp. 11-12.</note>
    </notes>
    <quality>korrektur1,kilde,side</quality>
</head>
<body>
Fyldt med Blomster blusser
Æbletræets Gren.
Atter blaaner Himlen
dyb og varm og ren.
Over Markens Blommer
brummer Humlebien,
honningtung og ør — —
Ak, saa blev det Sommer!
Vandrer du langs Stien
drømmende som før?

Blomsters blide Dufte
bæres vidt om Vang.
Gøg fra fjerne Skove
kukker Dagen lang.
Hørte du i Dalen,
hvor de klare Kilder
klinger gennem Krat,
Sang af Nattergalen,
lange Løb af Triller
i den lyse Nat?

Vestens Brise bruser
gennem Korn og Græs.
Slettelandets Bølger
lover rige Læs.
Himlens milde Byger
deres gyldne Grøde
bringer fjernt og nær - -
Blomsterstøvet ryger,
dufter dig i Møde
over Rug, som drær.

Ak, saa blev det Sommer!
Smægtende paany
Skønhedsdrømmen stiger
op mod Himlens Sky.
Svanehvid den svømmer
som et dejligt Smykke
i det dybe Blaa — —
Hele Jorden drømmer
om et Dyb af Lykke,
som den ej kan naa.
</body>
</poem>

<poem id="holstein2017110104">
<head>
    <title>Jeg ved det -</title>
    <firstline>Jeg ved det: vi skal mødes! Om tidlig eller sent</firstline>
    <notes>
        <note>Teksten følger Ludvig Holstein: <i>Digte</i>, P.G. Philipsens Forlag, Kbh., 1895, pp. 13-14.</note>
    </notes>
    <quality>korrektur1,kilde,side</quality>
</head>
<body>
Jeg ved det: vi skal mødes! Om tidlig eller sent.
Maaske, mens endnu fyrigt de hede Atraa svulmer,
maaske, naar svagt i Asken de sidste Gnister ulmer —
men en Gang skal vi mødes! Om tidlig eller sent.

Fra jeg blev født i Smerte, jeg var din sikre Fangst.
Ved Lejet hos min Moder du stod i Fødselsstunden
og tog imod dit Bytte og kyssed mig paa Munden —
dit Kys i Sjælemarven har pustet mig din Angst.

Din Skygge har jeg fundet hver Stund, paa hver min Vej.
Og jeg har følt din Nærhed, du blæste paa min Nakke.
Og jeg har set din Afgrund, hvor bange Sjæle flakke —
jeg ved, hvert Skridt, jeg vandrer, er blot et Skridt mod dig!

Og en Gang skal vi Ansigt til Ansigt sikkert staa;
da kommer du og slukker som Lys de vaagne Sanser;
og alt mit Blod skal isne og Hjerteslaget stanser - -
Medusablikkets Tomhed i Angstens Nat jeg saa.

Jeg ved det, ved, jeg ved det, og dette ene blot!
Og dette ene ene jeg beder om at glemme.
Men naar jeg helst vil glemme, da hører jeg din Stemme:
Kom hid! Her har du hjemme! Her glemmer du saa godt.
</body>
</poem>

<poem id="holstein2017110105">
<head>
    <title>Kys mig paa Øjnene, Sol</title>
    <firstline>Kys mig paa Øjnene, Sol!</firstline>
    <notes>
        <note>Teksten følger Ludvig Holstein: <i>Digte</i>, P.G. Philipsens Forlag, Kbh., 1895, pp. 15-16.</note>
    </notes>
    <quality>korrektur1,kilde,side</quality>
</head>
<body>
Kys mig paa Øjnene, Sol!
Skønt de fortjener det ej.
Under de lukkede Laag
baner sig Taarerne Vej.
Milde, medlidende Kys
strejfer mig kærlig og blidt — -
Tak, at du kysser mig, Sol,
skønt jeg har syndet saa tit!

Kys mig paa Øjnene, Sol!
En Gang de straalende saa
ind i min elskedes Blik,
da var de klare og blaa — -
Kunde jeg, kysset af dig,
aabne mit Øje en Dag
uden at finde deri
Mærker af Sorg og af Nag!

Kys mig paa Øjnene, Sol!
Skønt de fortjener det lidt.
Ak, under kærlige Kys
fyldes vort Øje saa tit!
Milde, medlidende Sol,
tak, at du glemmer mig ej!
Selv i den mørkeste Vraa
finder din Kærlighed mig.
</body>
</poem>

<poem id="holstein2017110106">
<head>
    <title>Morgensang</title>
    <firstline>Jeg gik mig ud, da Sol oprandt</firstline>
    <notes>
        <note>Teksten følger Ludvig Holstein: <i>Digte</i>, P.G. Philipsens Forlag, Kbh., 1895, pp. 17-18.</note>
    </notes>
    <quality>korrektur1,kilde,side</quality>
</head>
<body>
Jeg gik mig ud, da Sol oprandt — —
I mit Hjerte synger af Glæde.
Vær hilset min Morgen, min nyfødte Dag,
med Sol over bristende Væde!

Vær hilset Skønjomfru, som stiger af Bad,
mens Fuglene frydelig sjunge!
Alle mine Sanser og hele min Sjæl,
de bliver saa lystelig unge.

Alle mine Sanser, de vider sig ud
og bliver saa friske og sunde.
Din Renhed, din Skønhed, dugdrivende Dag,
de drikker med tørstige Munde.

Jeg drikker den lifligste Sjælerus
i Morgenens Jomfruaande.
Min Sjæl, den bliver saa karsk og lys
og glemmer hver jordisk Vaande.

Jeg kender dig vel, livsalige Dag!
Ak, skulde jeg ikke dig kende?
Du er jo min unge, vaagnende Brud - -
for nylig jeg kyssede hende.

Jeg kyssede hende paa Pande og Kind,
da aabned hun Øjet og smilte.
Vort Kammer fyldtes af Morgensol,
blandt rødmende L ilje r hun hvilte.

Vær hilset min Morgen, min nyfødte Dag,
som stiger af Bølgernes Væde!
Jeg bader min Sjæl i dit Renhedsvæld
og Sanserne synger af Glæde.
</body>
</poem>

<poem id="holstein2017110107">
<head>
    <title>Jeg besværger eder, Venner</title>
    <firstline>Jeg besværger eder, Venner, at I elsker eders Lykke!</firstline>
    <notes>
        <note>Teksten følger Ludvig Holstein: <i>Digte</i>, P.G. Philipsens Forlag, Kbh., 1895, pp. 19-21.</note>
    </notes>
    <quality>korrektur1,kilde,side</quality>
</head>
<body>
Jeg besværger eder, Venner, at I elsker eders Lykke!
At I vogter den med Omhu, at I bejler til dens Gunst!
Som en klog og kærlig Gartner, der forstaar til Gavns sin Kunst —
eders Hjerte er det Sted, hvor I skal dyrke eders Lykke!

Som en klog og kærlig Gartner, <i>han</i>, som springer fra sit Leje
for at ile til sin Have, førend Dagen endnu gryr.
Og han tager Tegn af Duggen, som forynger og fornyr,
og han spejder efter Skyerne og kender Vindens Veje.

Naar han ser de spæde Spirer, aa, hvor nænsom og hvor kærlig
maa han værne dem mod Solen, maa han vælge deres Jord!
Ubarmhjertig maa han være, hvor han ser, at Ukrudt gror,
og forstandig og taalmodig. Al hans Gerning er besværlig.

Men en daarlig Gartner kalder jeg den Mand, som tror sig sikker —
og han sover helst i Skyggen og hans Blomster sygner hen
og hans Urtehave visner; og han kalder paa en Ven,
og han siger til ham: Kære, kan du vide, hvor det stikker?

Jeg besværger eder, Venner, at I dyrker eders Have!
At I rydder den for Ukrudt, at I vander den med Flid!
At I agter vel paa Vejret og den rette Aarsens Tid
til at plante og beskære, til at gøde, til at grave!

Som en klog og kærlig Gartner, han, som hviler i sin Have
efter Solnedgang og fryder sig og ser, hvor alt er smukt.
Og han kender alle Blomsterne og smager paa sin Frugt;
og han købte alt og tager mod det hele som en Gave.

I begærer Lykkens Frugter og dens Vine vil I drikke —
Men jer Atraa er en Ørkenvind! Den svider eders Land,
saa det skriger i sin Magerhed og hungrer efter Vand,
ak, men Brøndene er tørre! Eders Kilder flyder ikke!

Eders Haver ligger øde! Og I sidder mellem Nælder,
mens I drømmer om de Druer, som jer Ungdom tog paa Borg.
Og I skjuler eders Ansigt, at man ej skal se jer Sorg,
og I synger aldrig mere og I smiler ikke heller.

Hvorfor lyve for hverandre? Hvorfor søge at besmykke,
naar den trætte Mine røber, hvad vi bærer paa i Løn?
Aa, <i>det</i> ved vi dog, den lykkelige smiler, han er skøn!
Luften løftes, hvor han aander! Og han lyser af sin Lykke!
</body>
</poem>

<poem id="holstein2017110108">
<head>
    <title>Svanerne</title>
    <firstline>I Asursøen flyver de kongelige Svaner</firstline>
    <notes>
        <note>Teksten følger Ludvig Holstein: <i>Digte</i>, P.G. Philipsens Forlag, Kbh., 1895, p. 22.</note>
    </notes>
    <quality>korrektur1,kilde,side</quality>
</head>
<body>
I Asursøen flyver de kongelige Svaner — —
De stævner ud i Verden ad endeløse Baner.
De strækker deres Halse og syngende de stiger
paa sølverhvide Vinger mod fjerne Skønhedsriger.

Du længselsfulde Fange, som drømmer og som tænker,
som savner og som atraar og hader dine Lænker
ak, gid du kunde flygte med Luftens skønne Svaner
fra Jordens fromme Høner og Jordens kloge Haner!

Ak, gid du kunde rive dig løs fra alt, som binder,
fra alle dine Drømme og alle dine Minder,
og flyve langt fra Jorden og Jordens grimme Vaner
til Landet Øst for Solens og Vest for Maanens Baner!

Nu ler I vist deroppe, I kongelige Svaner!
Farvel, min lille Putte! Saalangt, som du ej anei,
vi flyver over Bjærge og Sør og fjerne Skove —
Farvel, min lille Putte! Og læg dig til at sove!
</body>
</poem>

<poem id="holstein2017101501">
<head>
    <title>Æbleblomst</title>
    <firstline>Du fine, hvide Æbleblomst!</firstline>
    <notes>
        <note>Teksten følger Ludvig Holstein: <i>Digte</i>, P.G. Philipsens Forlag, Kbh., 1895, p. 23.</note>
    </notes>
    <quality>korrektur1,kilde,side</quality>
</head>
<body>
Du fine, hvide Æbleblomst!
Hvem gav dig dette Lykkeskær?
Ak, jeg er Solens Hjertenskær!

Hvor fik du denne Purpurglød,
som brænder i din fine Hud?
Ak, jeg er Solens Foraarsbrud!

Velsignet af min Brudgoms Kys
jeg lever i hans Aandedrag
en kort, lyksalig Foraarsdag.

Og naar hans sidste, varme Kys
i Aftenrøden strejfer mig,
saa hvisker jeg: Jeg elsker dig!

Og lukker mig og bøjer mig
og drysser over Græsset ud
mit hvide Flor, mit Bryllupsskrud —
</body>
</poem>

<poem id="holstein2017110110">
<head>
    <title>Marie</title>
    <firstline>Aa Gud, for en smeltende Varme, det var</firstline>
    <notes>
        <note>Teksten følger Ludvig Holstein: <i>Digte</i>, P.G. Philipsens Forlag, Kbh., 1895, pp. 24-25.</note>
    </notes>
    <quality>korrektur1,kilde,side</quality>
</head>
<body>
Aa Gud, for en smeltende Varme, det var,
i Dagene efter Sankt Hans!
Men Natten var sval og lys — o ja!
Vi gik fra Skærsommernatsdans.
Marie! Min søde lille!
Nu kysser jeg dig! Saa kyssed han mig.
Jeg sagde ej ja, jeg sagde ej nej,
jeg vidste ej selv, hvad jeg vilde — —
Aa jo! Min allerkæreste Ven!
Jeg vilde jo alt, hvad du vilde.

Ræk mig din Mund, din lillebitte Mund,
du ved, den hører mig til!
Aa ja! Min allerkæreste Ven!
Tag den saa meget, du vil!
Du græder Marie, min lille !
Jeg hører din Graad, din Kind er jo vaad — -
Af Dugg, min elskede Ven, er den vaad,
Cikaderne hører du spille - -
Aa jo! Min allerkæreste Ven!
Jeg græder — men ganske stille.

Min røde Kind og mit bankende Bryst
og Høet, som hang i mit Haar — —
Aa ja! Min allerkæreste Ven!
Jeg husker det alt som i Gaar.
Det venstre af mine Bryster,
saa hvide og smaa, du kyssede paa — -
det højre med maa saa gerne du faa,
det skammer sig nu for sin Søster.
Aa ja! Min allerkæreste Ven!
Kys mig saa meget, du lyster!

Ingen har set det og ingen ved det,
jeg siger det ej til min Mor.
Jeg siger det ikke saa længe, jeg lever,
til nogen paa denne Jord!
Holder du af mig? Holder du af mig?
Sig det igen! Min elskede Ven!
Sig, at hvor du i Verden gaar hen,
skal ingen tage dig fra mig!
Aa ja! Min allerkæreste Ven!
Du alene skal haJ mig!
</body>
</poem>

<poem id="holstein2017110111">
<head>
    <title>Vaaren</title>
    <firstline>Nu rider Vaarens glade Svend</firstline>
    <notes>
        <note>Teksten følger Ludvig Holstein: <i>Digte</i>, P.G. Philipsens Forlag, Kbh., 1895, pp. 26-27.</note>
    </notes>
    <quality>korrektur1,kilde,side</quality>
</head>
<body>
Nu rider Vaarens glade Svend
med Sang og Spil om Lande.
Det siger jeg forsande,
<i>hans</i> Livsensglæde kan ej dø!
Og hvor han vender Hesten hen,
der runger det: Igen! Igen!
Nu rider Vaaren under 0
med Sejer paa sin Pande — —

Igen! Det sang fra Muldets Skød
og Staalet klang i Plove
Igen! — Fra alle Skove
det tonede: Igen! Igen!
Igen! Igen! Og Isen brød
og Bækken ud i Bæltet flød
og lind og lun strøg Vinden hen
og varmed hver en Vove.

Og hvor hans Gangers gyldne Sko
hengungred over Høje,
slog Blomsten op sit Øje
og Fugleflokke fløj i Sky.
Og Kilden klukked under Bro
og Frøen sprang og Fisken lo
og Piger drog med Sang fra By
med grønt i deres Trøje.

Velkommen, Verdens unge Vaar,
igen i Mark og Lunde!
Nu blaaner alle Sunde,
din Brise bølger i mit Sind.
Din Brise over Verden gaar —
Velkommen, unge Herre Vaar,
med Lykkens Rødme paa din Kind
og Sejrens Smil om Munde!
</body>
</poem>

<poem id="holstein2017110112">
<head>
    <title>Solskin i Stuen</title>
    <firstline>I en lys og lystig Lue</firstline>
    <notes>
        <note>Teksten følger Ludvig Holstein: <i>Digte</i>, P.G. Philipsens Forlag, Kbh., 1895, pp. 28-29.</note>
    </notes>
    <quality>korrektur1,kilde,side</quality>
</head>
<body>
I en lys og lystig Lue
danser Støvet i min Stue.
Se, der staar en Jakobsstige
lige ind i Solens Rige!

Disse Støvfnugs Millioner,
det er Engles Legioner.
Se, hvor Røgen fra Cigaren
snor sig gennem Engleskaren!

Se, Begoniens Blad, det skønne,
store, laadne, saftiggrønne,
gennemskinnet! Blodig røde
Haarkarnettets Aarer gløde.

Se, der flyder gyldne Flammer
ud fra alle Billedrammer!
Lampekuplen paa Kaminen
skyder Gnister som Rubinen.

Og det grønne Fløjl paa Stolen,
halvt i Skygge, halvt i Solen,
er en Eng, hvor Skovens dybe
Skygger over Bunden krybe.

Og du selv, min lille Frue — -
Midt i Leg og Lys og Lue
lulles du i Drømmerier,
leger du med Fantasier — —
</body>
</poem>

<poem id="holstein2017110113">
<head>
    <title>Foraar</title>
    <firstline>Veninde, luk Verandadøren op! Lad Solen skinne</firstline>
    <notes>
        <note>Teksten følger Ludvig Holstein: <i>Digte</i>, P.G. Philipsens Forlag, Kbh., 1895, pp. 30-31.</note>
    </notes>
    <quality>korrektur1,kilde,side</quality>
</head>
<body>
Veninde, luk Verandadøren op! Lad Solen skinne,
den varme Sol, Guds Sol, den gode, milde Foraarssol!
Aa Herregud, Veninde, kom! Her fandt jeg en Viol!
Og endnu en og endnu en; saa kom dog ud, Veninde!

Og Crocus, Crocus finder jeg og her en Oljebille,
en drægtig Hun, som blaa og blank fra Løvet kravler op.
Og hvad er det? Aa hør! Aa se! I Lindens nøgne Top!
Et Stærepar! En Han og Hun, som fløjter deres Trille.

Og mærker du den muldne Lugt i alle Havens Gange?
Veninde, kom! Nu vil vi gaa en rigtig Foraarstur
i Pløjejord, i muldent Løv, i grødetung Natur —
Tag dine tykke Støvler paa og jeg vil ta’ de lange!

Saa skal vi gaa os rigtig dejlig træt i Mark og Skove;
og Vaarens friske Rødme skal vi fange paa vor Kind;
og vende hjem i Aften ved de første Stjerners Skin —
og saa i Seng! Aa Gud, min søde Ven, hvor vi skal sove!

Men luk Verandadøren op, Veninde, Solen skinner.
Dens Straaler varmer i min Sjæl, jeg blir saa glad derved.
Jeg blir saa sært vemodig glad og hjertevarm derved
og tænker paa min Lykkes første Kys paa dine Kinder.
</body>
</poem>

<poem id="holstein2017110114">
<head>
    <title>Aften</title>
    <firstline>I vor lave Stue</firstline>
    <notes>
        <note>Teksten følger Ludvig Holstein: <i>Digte</i>, P.G. Philipsens Forlag, Kbh., 1895, pp. 32-33.</note>
    </notes>
    <quality>korrektur1,kilde,side</quality>
</head>
<body>
I vor lave Stue
staar de hvide Senge
og Gardiner hvide
over Ruden hænge.
Tvende gule Iris,
i en Flaske stukket,
har i vaade Enge
min Veninde plukket.

Se, en Strøm af Roser,
blussende og blide,
gyder Kvældens Solskin
over alt det hvide.
Laaner min Venindes
Haar sit gyldne Smykke,
farver hendes Kinder
med en Glans af Lykke.

Alt saa stille, stille - -
Alle Vinde lagt sig.
Lange Slangeskygger
over Diget strakt sig.
Højt og klart fra Marken
klinger Lærkens Trille.
Kun min Sjæl urolig —
ellers alt saa stille.
</body>
</poem>

<poem id="holstein2017110115">
<head>
    <title>Skin i mit Hjerte -</title>
    <firstline>Skin i mit Hjerte, varme Sol!</firstline>
    <notes>
        <note>Teksten følger Ludvig Holstein: <i>Digte</i>, P.G. Philipsens Forlag, Kbh., 1895, pp. 34-35.</note>
    </notes>
    <quality>korrektur1,kilde,side</quality>
</head>
<body>
Skin i mit Hjerte, varme Sol!
Jeg elsker dig saa saare.
Saa blaaner Hjertets Vaarviol
og dugges af min Taare.

Violerne, de mørkeblaa,
et Foraarstæppe breder
i Hjertet, som du skinner paa,
og som min Taare væder.

O Sol, som varmer mig saa mildt,
jeg elsker dig saa meget!
Din Godhed har jeg tit forspildt,
men du har aldrig sveget —

Du varmer mig, velsigner mig,
du kysser mine Kinder.
Hvor kunde jeg fornægte dig,
saa naaderig du skinner!

Jeg ved jo ej, hvorlænge jeg
dit varme Lys maa skue.
Jeg ved ej, naar de bærer mig
at sove under Tue —

Skin i mit Hjerte, Livets Væld
og Lysets varme Kilde!
Og skin tilsidst en Foraarskvæld,
naar Hjertet bliver stille!

Og skin tilsidst en Foraarskvæld,
naar sorgfuldt Hjertet sukker
et bristende og langt Farvel
og Øjnene sig lukker!

O, i mit Hjerte, varme Sol,
velsignende du skinne!
Saa blaaner Livets Vaarviol
endnu en Gang herinde —
</body>
</poem>

<poem id="holstein2017110116">
<head>
    <title>Sommernatsang</title>
    <firstline>Højt paa Himlen tændte Maanen</firstline>
    <notes>
        <note>Teksten følger Ludvig Holstein: <i>Digte</i>, P.G. Philipsens Forlag, Kbh., 1895, pp. 36-37.</note>
    </notes>
    <quality>korrektur1,kilde,side</quality>
</head>
<body>
Højt paa Himlen tændte Maanen
nys sit hvide Fyr.
Paa den blanke Skive glider
Sommernattens Skyr.
I Nordvest har Himlen suget
Dagens Klarhed i sit Skød.
Tusend Mile gad jeg vandre
mod den blege Glød — —

Se, hvor Møllen hist paa Bakken
knejser stor og tryg!
Som en gammel Kæmpepilgrim
med sit Kors paa Ryg.
Kom! Imellem Rugens Volde
kender jeg en lønlig Vej — —
Vil du, min Veninde, vandre
der i Nat med mig?

Det var her min Læbe stammed
først de bange Ord — —
bævende af Angst og Elskov
de fra Hjertet for.
Kom! Thi endnu ligger Stien
mellem Rugens Volde gemt,
og de varme Ord fra Hjertet
har jeg ikke glemt.

Bag en Sky med Sølvbræm dukked
Maanen og forsvandt.
Hvor dit mørke Øje funkler
som en Diamant!
Og din Mund af Duggen fugtig
er en Drue, fyldt med Vin,
Vin, som daarer, Vin, som gløder - -
og du selv er min!
</body>
</poem>

<poem id="holstein2017110117">
<head>
    <title>Bierne</title>
    <firstline>Alle mine Honningbi’r</firstline>
    <notes>
        <note>Teksten følger Ludvig Holstein: <i>Digte</i>, P.G. Philipsens Forlag, Kbh., 1895, pp. 38-39.</note>
    </notes>
    <quality>korrektur1,kilde,side</quality>
</head>
<body>
Alle mine Honningbi’r,
sum, sum, sum, sum
Flyv nu over Blomstersti’r!
sum, sum, sum, sum
Kommet er jer Sværmetid.
Brug den, mine Bi’r, med Flid!
Kort er eders Sommer!
Aldrig mer den kommer.

Nu er Luften dyb og blaa,
sum, sum, sum, sum
Linden staar med Blomster paa,
sum, sum, sum, sum
Kløvermarkens Duft er sød,
Æblerosens Kind er rød
nu som aldrig siden.
At I bruger Tiden!

Dyk jer dybt i Blomsterkrus!
sum, sum, sum, sum
Drik den søde Sommerrus!
sum, sum, sum, sum.
Langt af Led — aa, langt af Led - -
Jorden som et Blomsterbed
byder jer som Gæster
til Skærsommerfester.

Langt i Vest og langt i Øst!
sum, sum, sum, sum
Kuben er mit eget Bryst!
sum, sum, sum, sum.
Se, jeg aabner Kubens Dør -
Flyv, min Sværm, beruset, ør
om de hvide Tjørne,
brummende som Bjørne!
</body>
</poem>

<poem id="holstein2017110118">
<head>
    <title>Efter Tilstaaelsen</title>
    <firstline>Jeg har sagt dig, at jeg elsker dig. Jeg ved, at du har hørt det</firstline>
    <notes>
        <note>Teksten følger Ludvig Holstein: <i>Digte</i>, P.G. Philipsens Forlag, Kbh., 1895, pp. 40-43.</note>
    </notes>
    <quality>korrektur1,kilde,side</quality>
</head>
<body>
I.

Jeg har sagt dig, at jeg elsker dig. Jeg ved, at du har hørt det.
Jeg har sagt det og nu ved jeg det; jeg vidste det ej før.
Jeg har sagt det og maaske vil du forbyde mig din Dør
og maaske, du stolte, lader du, som ej du havde hørt det.

Jeg fik sagt det ved Souperen, hvor dit Smil var som det Smykke,
der er uforfalsket ægte mellem Godtkøbsvarers Flok.
Og du hørte det, jeg ved det; og jeg synes, det er nok —
blot at sige, at jeg elsker dig, du dejlige, var Lykke.

Men nu fyldes jeg med Undren, naar jeg mindes de Sekunder —
Du blev tankefuld og stille, mens de støjed rundt omkring.
Men vær rolig, stolte Frue, de bemærked ingenting —
Og i Øjeblikket efter var jeg spøgefuld og munter.

Aa, men atter maa jeg undres, naar jeg mindes, jeg har sagt det!
Aa, men atter maa jeg drømme om dit tankefulde Blik!
Hvor dit Ansigt var alvorligt! Du betragted mig og gik —
og mit Hjerte blev saa stille. Det var sket; jeg havde sagt det.

Hvad forlanger jeg saa mere? Jeg har sagt det, du har hørt det.
Hvad forlanger jeg saa mere? Blot at se dig, blot at se!
Men forbyd mig ej at se dig. Jeg kan spøge, jeg kan le,
som jeg aldrig havde sagt det, som du aldrig havde hørt det.

Men du tav; og du blev adspredt, mens de andre lo og støjed —
Jeg har hørt, at Elskov smitter. Om <i>min</i> rørte ved et Savn,
som dit kyske Hjærte skjuler, som du aldrig selv gav Navn!
Du, hvis Hjerte ej har elsket, du, hvis Mund har aldrig løjet —

Jeg maa se dig! Jeg maa se dig! Nu i Aften! Er du hjemme?
Er du ene? Er du ude? Har du fremmede til The?
Ligemeget! Jeg maa se dig! Hvad der videre vil ske - -?
Ved mon jeg det? Ved mon du det? Lad vor Skæbne nu bestemme.


II.

Han ser ud, som han er god og han har milde, brune Øjne. 
Og hans Smil er ej som andres. Hvorfor aner jeg deri 
noget dybere og skønnere — en Sjæls Melankoli,
som er ene mellem mange og foragter deres Løgne?

Aa, jeg lyver, hvis jeg nægter, han var andet, han var mere 
end de mange sorte Kjoler med det stive Skjortebryst.
Det er sandt, jeg saa ham gerne og jeg kendte straks hans Røst, 
og jeg læste i hans Blik, at han forstod mig. Var der mere?

Var han med i mine Drømme? Mine Drømme! Naar de flygter, 
er der andet saa tilbage end mit Vemod og mit Suk?
Han ser ud som han er sanddru, naar han smiler, er han smuk — 
og han siger, at han elsker mig. Jeg tror det og jeg frygter.

Der er Dybder i mit Hjerte, hvor min Tanke ikke bunder. 
Jeg forvilder mig i Egne, hvor det ubevidste gror.
Som i Drømme kan jeg høre ham, hans Stemme og hans Ord — 
Aa, mit Hjerte, hvorfor lytter du og krymper dig derunder?

Om jeg rejste! Hvis jeg rejser, vil han tænke, at jeg flygter. 
Ja, men flygter jeg da ikke? Hvorfor flygter jeg? For hvad? 
Der er andre, som har elsket mig. Var jeg da mindre glad? 
Er det dig mit eget Hjerte, for hvis Banken jeg nu frygter?

Hvorfor blev jeg her alene? Soiréen? — Soiréen — 
Soiréer og Theater! Blot det samme om igen!
Jeg er vammel ved det hele. Lad de andre gaa derhen! 
Jeg er ene, jeg vil drømme. Kom der nogen i Entréen?

Hvorfor banker du, mit Hjerte? Det er ham! Det er hans Stemme! 
Hvorfor banker du, mit Hjerte, naar du hører denne Røst? 
Hvorfor banker dog mit Hjerte? Vær dog stille i mit Bryst!
Skal jeg blive? Skal jeg flygte ? Nej, lad Skæbnen nu bestemme
</body>
</poem>

<poem id="holstein2017110119">
<head>
    <title>Sang bag Ploven</title>
    <firstline>I Solen gaar jeg bag min Plov</firstline>
    <notes>
        <note>Teksten følger Ludvig Holstein: <i>Digte</i>, P.G. Philipsens Forlag, Kbh., 1895, pp. 44-45.</note>
    </notes>
    <quality>korrektur1,kilde,side</quality>
</head>
<body>
I Solen gaar jeg bag min Plov.
Jeg nikker til den grønne Skov,
hvor du, min Lykke, gemmer dig.
Mit Hjerte lér og gemmer sig
og gemmer sin Lyksalighed
til Sol gaar ned, til Sol gaar ned.

Min Lykke vaagner ung og ny
som Lærkesang ved Morgengry.
Hver Aftenstund den smykker sig.
Men kun for mig du smykker dig.
Og Nætternes Lyksalighed
er Dagens gyldne Hemlighed.

Min Lykke siges ej med Ord.
Den straaler dyb og rig og stor
i Blikket, som hun sender mig.
Min Lykke, der jeg kender dig
og mig og vor Lyksalighed,
som ingen ved, som ingen ved.

Jeg pløjer op det gode Muld.
Men ingen ser det gyldne Guld,
som i mit Hjerte gemmer sig.
Jeg gemmer mig; jeg gemmer dig;
jeg gemmer vor Lyksalighed
til Sol gaar ned, til Sol gaar ned.
</body>
</poem>

<poem id="holstein2017110120">
<head>
    <title>Martssolskin</title>
    <firstline>Nu er Sneen næsten færdig med at smelte</firstline>
    <notes>
        <note>Teksten følger Ludvig Holstein: <i>Digte</i>, P.G. Philipsens Forlag, Kbh., 1895, pp. 46-48.</note>
    </notes>
    <quality>korrektur1,kilde,side</quality>
</head>
<body>
Nu er Sneen næsten færdig med at smelte.
I Alléen er et frygteligt Ælte.
Se, hvor Solskinnet leger mellem Stammerne
og paa Barnevognskalescherne og Ammerne!

Aa, det krildrer mig, det kysser mig i Nakken!
Og det brænder paa min Ryg igennem Frakken.
Saa! Der tabte jeg min ene Galosche!
Unge Damer! Haha! I aaben Drosche —

Der er to, som er i Forværk og Muffer.
Men den yngste er i let Jaket med Puffer.
Se, hun rejser sig i Kaadhed fra sit Sæde
og lér — af lutter Ungdomsmod og Glæde.

Prosit Turen! Du bliver nok forkølet.
Fire Drenge spiller Klink midt i Sølet.
Klare Smaabække risler ned ad Lindene.
Der er Grøde i Luften og i Sindene.

Dette Solskinsvejr i Marts er bare Flitter,
let Forgyldning; men det pynter og det smitter.
Sindet vugger sig i Solskinsmelodier —
Sommerklæder, Sommerglæder — Drømmerier!

Ak, saa drømmer jeg, om Rejser til Sommer —
og om klingende Guld i mine Lommer.
Og om Fester i det Fri — å la Gøthe,
med Grevinder og Fyrstinder, lutter fødte.

Aa, jeg smiler og jeg knejser — som en Kejser.
Lægger Planer om Udenlandsrejser — —
bort fra de Sorger, som trykker mig,
bort fra den Borger, som rykker mig.

Drømmerier! Drømmerier! Men jeg iler
som en tyveaarig Ungersvend og smiler.
Det er Dagen for mit første Stævnemøde — -
Og der kommer hun, min elskede, min søde.

Og jeg kysser hendes søde, unge Kinder — —
Ja, saadan drømmer jeg, mens Foraarssolen skinner.
Men med Solen, ak, gaar ogsaa hele Glansen
af min Ungdom og min Rigdom bag af Dansen.
</body>
</poem>

<poem id="holstein2017110121">
<head>
    <title>September</title>
    <firstline>I sin side Særk, hvis Farve er gennemsigtig grøn</firstline>
    <notes>
        <note>Teksten følger Ludvig Holstein: <i>Digte</i>, P.G. Philipsens Forlag, Kbh., 1895, pp. 49-50.</note>
    </notes>
    <quality>korrektur1,kilde,side</quality>
</head>
<body>
I sin side Særk, hvis Farve er gennemsigtig grøn
og som flyder uden Bælte over Brysternes Bugter,
i sit Svangerskabs Begyndelse; dog ikke mindre skøn,
plukker hun Æbletræets røde og grønne Frugter.

Hun aabner de fugtige Læber og indaander Æblernes Duft
med sin store, friske Mund, som er fuld af blanke Tænder.
Hendes Øjne er blaa og klare som den kølige, høje Luft;
hun er stor; hendes Haar er blond og bølger om hendes Lænder.

Hun strækker de nøgne Ankler paa det bløde, duggede Græs.
Hun ryster de tunge Grene med Spænstighed i Armen.
Og Æbletræet slipper sit rige, duftende Læs,
som styrter over Græsset med en Tordenskylles Larmen.

Æblerne triller og springer over Græsset for hendes Fod —
men den blonde Kvinde bøjer sin moderlige Midje
og øser med begge Hænder af den skinnende Flod.

Hænderne bliver vaade, Kinden bliver varm og rød,
mens hun samler de duggede Frugter og løfter dem i sit Skød
og slipper dem af Favnen i en Kurv af flettet Vidje.
</body>
</poem>

<poem id="holstein2017110122">
<head>
    <title>Faderens Sang</title>
    <firstline>Se, min Elskerinde ligner</firstline>
    <notes>
        <note>Teksten følger Ludvig Holstein: <i>Digte</i>, P.G. Philipsens Forlag, Kbh., 1895, pp. 51-52.</note>
    </notes>
    <quality>korrektur1,kilde,side</quality>
</head>
<body>
Se, min Elskerinde ligner
en Madonna, øm og stille,
som hun nu ved Vinduskarmen
sidder med sin spæde lille,
sit Klenodie i Armen!

Og min Dreng med tykke Fingre
Brystets runde Hvælving knuger,
pustende i fuld Ekstase — —
som en Amorin, der suger
Saften af en Vindruklase.

Drik min Søn! I denne Kilde
finder du en Skat af Glæde - -
Solskinsdrømme, Sang og Latter,
som jeg selv har gemt dernede,
da jeg fandt min Kongedatter.

Hæv min skjulte Skat og bær den
som din Ungdoms Sejersskjorte,
naar du selv en Gang med Tiden
sprænger gennem Lykkens Porte
med dit Kongebarn ved Siden!
</body>
</poem>

<poem id="holstein2017110123">
<head>
    <title>Erindringens Sø</title>
    <firstline>Træd stille, min Veninde, jeg ved, dit Hjerte græder</firstline>
    <notes>
        <note>Teksten følger Ludvig Holstein: <i>Digte</i>, P.G. Philipsens Forlag, Kbh., 1895, p. 53.</note>
    </notes>
    <quality>korrektur1,kilde,side</quality>
</head>
<body>
Træd stille, min Veninde, jeg ved, dit Hjerte græder,
naar tavse vi Betræder Erindringsøens Bred.
Dog føres vi bestandig tilbage til de Steder,
hvor Sorger og hvor Glæder i Stilhed sænkes ned.
Paa Søens Vande hviler den Haand, som alting slukker.
Og lydløst den sig lukker. Og slumrende deri
en mystisk Aabenbaring af Dunkelheden dukker,
som drømmeagtig smuk er, i fjern Melankoli.

I denne tyste Verden, hvor al vor Fryd og Kummer
begraves og forstummer i tusendaarig Nat.
Har Seersjæle skuet og anet, hvad den rummer,
og løst den af dens Slummer og løftet Kunstens Skat.
Her færdes vore døde. Og tavse Bud de skikke,
men vi forstaar dem ikke, fra Skyggelandets Kyst.
Veninde, lad os dvæle ved Søens Bred og drikke
for nogle Øjeblikke dens vemodsfulde Trøst!
</body>
</poem>

<poem id="holstein2017110124">
<head>
    <title>Hvem</title>
    <firstline>Hvem skrider frem i stor og stille Vælde?</firstline>
    <notes>
        <note>Teksten følger Ludvig Holstein: <i>Digte</i>, P.G. Philipsens Forlag, Kbh., 1895, pp. 54-55.</note>
    </notes>
    <quality>korrektur1,kilde,side</quality>
</head>
<body>
Hvem skrider frem i stor og stille Vælde?
Hvad er her sket? En pludselig Forandring.
Mon Tidens Hjul stod stille paa sin Vandring?
Du vaagner, Sjæl, og skælver i din Celle.

Du færdedes den lange Dag i Skove,
hvor Stjerner spejler sig i tunge Vande.
Der rejser du i Ensomhed din Pande
og vækker Drømmene, som om dig sove.

Men nu, da Dagmaskinens Klapren stanser,
nu vaagner du, nu løfter du dit Ho’de
og ser dig om saa underlig til Mode
og lytter spændt med alle dine Sanser —

Hvem skrider over Markerne og Høj’ne?
Hvad er her sket, at alt omkring mig tier,
mens Verden som i angst Forventning bier?

Og hvem er du, som skælver saa urolig —
du underlige Fugl, som fra din Bolig
i Verden skuer frem med rædde Øjne?
</body>
</poem>

<poem id="holstein2017110125">
<head>
    <title>Efteraar</title>
    <firstline>Far, hvor flyver Svanerne hen?</firstline>
    <notes>
        <note>Teksten følger Ludvig Holstein: <i>Digte</i>, P.G. Philipsens Forlag, Kbh., 1895, p. 56.</note>
    </notes>
    <quality>korrektur1,kilde,side</quality>
</head>
<body>
Far, hvor flyver Svanerne hen?
Bort! Bort! Vingerne spiler de,
Halsene strækker de, syngende iler de
bort! Bort! Ingen ved hvorhen.

Far, hvor sejler Skyerne hen?
Bort! Bort! Jaget af Vindene
ud over Havene stryger de skinnende,
bort! Bort! Ingen ved hvorhen.

Far, hvor løber Dagene hen?
Bort! Bort! Ruller de, rinder de.
Ingen kan gribe dem. Sporløse svinder de
bort! Bort! Ingen ved hvorhen.

Men Far, vi selv, hvor gaar vi saa hen?
Bort! Bort! Øjnene lukker vi,
Hovedet bøjer vi, klagende sukker vi,
bort! Bort! Ingen ved hvorhen.
</body>
</poem>

<poem id="holstein2017110126">
<head>
    <title>Drømmeren</title>
    <firstline>Min Kano langs Urskovsbredden</firstline>
    <notes>
        <note>Teksten følger Ludvig Holstein: <i>Digte</i>, P.G. Philipsens Forlag, Kbh., 1895, pp. 57-59.</note>
    </notes>
    <quality>korrektur1,kilde,side</quality>
</head>
<body>
Min Kano langs Urskovsbredden
driver paa den røde Flod.
Store Liljeblomster drømmer
ved de stille Palmers Fod.

Underlige, stumme Fugle
svømmer rundt om min Kano.
Hvem er du, hvis Aande bryder
Urskovsbreddens dybe Ro?

Spørger I, I skønne Fugle,
hvem jeg er? Jeg ved det ej.
Drømmer kaldes jeg af nogle;
og maaske — saa drømmer jeg.

Fjernt fra disse skønne Steder
skjuler sig min Fødeby.
Regn og tunge Taager hænger
over Tag og Taarn som Bly.

Som en døsig Lygte lyser
Solen sørgelig og mat.
Døden højt i Taagehornet
tuder baade Dag og Nat.

Ængstelige Skygger glider
ud og ind paa maa og faa.
Ingen ved, hvorfra de kommer,
ingen ved, hvorhen de gaa.

Jeg er en af disse Skygger,
flygtet fra min Fødestad.
Ak, I skønne, stumme Fugle,
kom! Og lad os følges ad!

Mens Kanoen medløs driver
langs med Urskovsflodens Bred,
glemmer jeg min triste Hjemstavns
sørgelige Virk’lighed.

Kun min Krop har stadig hjemme
under Taagestadens Skyr.
Sjælen fra sit Hylster stryger
ofte ud paa Æventyr.

Driver uden Maal og Vilje
ned ad Drømmens røde Flod,
hvor de store Liljeblomster
sover under Palmens Fod.

Saadan fører Sjæl og Legem
hver sin egen Eksistens.
Kroppen, naar min Sjæl er ude,
gør Honnørs for Folk imens.

Som en Avtomat, der bukker,
konverserer, hører til,
nikker, lér og disputerer —
O, det er et lystigt Spil!

Glidermannen, som med Anstand
gør de løjerligste Hop,
mens de andre applauderer:
Hvilken klog, beleven Krop!
</body>
</poem>

<poem id="holstein2017110127">
<head>
    <title>Hilsen</title>
    <firstline>Den dovne Fjord, som gynger og strækker sig i Solen</firstline>
    <notes>
        <note>Teksten følger Ludvig Holstein: <i>Digte</i>, P.G. Philipsens Forlag, Kbh., 1895, p. 60.</note>
    </notes>
    <quality>korrektur1,kilde,side</quality>
</head>
<body>
Den dovne Fjord, som gynger og strækker sig i Solen.
De smækre, hvide Terner, som dukker sig deri - -
Farvel, du lille Damper, som piler mig forbi,
og hils den blonde Dame, som venter dig paa Molen!

Og sig, at hendes Øjne, bedrøvede og ømme,
forfølger mig bestandig! Og spørg dem, hvad de vil!
Fortæl mig, om de græder, naar Skibet lægger til!
Og sig dem, at jeg kysser dem tit i mine Drømme!
</body>
</poem>

<poem id="holstein2017110128">
<head>
    <title>Vaarsol</title>
    <firstline>En Duft af Viol! Ak, Duft af Viol!</firstline>
    <notes>
        <note>Teksten følger Ludvig Holstein: <i>Digte</i>, P.G. Philipsens Forlag, Kbh., 1895, pp. 61-62.</note>
    </notes>
    <quality>korrektur1,kilde,side</quality>
</head>
<body>
En Duft af Viol! Ak, Duft af Viol!
Og Kilder, som pipler i mossede Bund.
Og Duft af Viol, ak, Duft af Viol!
Og nogen, som kysser min Kind og min Mund —
Ak, hellige Sol!

Du kysser mig blot, ak, kysser mig blot!
Saa vaagner de Blomster af Vinterens Baand.
Mit Øje bli’r vaadt, ak, Øjet bli’r vaadt!
Du stryger min Kind med din kærlige Haand —
Ak, hvor det gør godt!

Mit Hjerte var sygt, ak, Hjertet var sygt!
Du kysser mit Hjerte, som havde det ondt.
Det drømte saa stygt, ak, drømte saa stygt!
Nu kysser du Hjertet, saa bliver det sundt,
saa banker det trygt!

Dit duftende Haar! Ak, Duft af dit Haar!
Det rinder velsignende over min Kind.
Jeg Øjet opslaar, ak, op jeg det slaar!
Jeg ser i din Hellighed skælvende ind —
ak, evige Vaar!
</body>
</poem>

<poem id="holstein2017110129">
<head>
    <title>Ved Vuggen</title>
    <firstline>Jeg nynner og jeg bøder mit søiverhvide Slør</firstline>
    <notes>
        <note>Teksten følger Ludvig Holstein: <i>Digte</i>, P.G. Philipsens Forlag, Kbh., 1895, p. 63.</note>
    </notes>
    <quality>korrektur1,kilde,side</quality>
</head>
<body>
Jeg nynner og jeg bøder mit søiverhvide Slør.
Det gemmer alle Kvinder, naar Pigedrømmen dør.
Min Ungdoms hvide Drømme, som alle er forbi,
og mine varme Taarer jeg væver ind deri.

Jeg bar det selv paa Haaret saa lykkelig og skøn.
Nu svøber jeg dets Rester om dig, min lille Søn.
Saa nynner jeg den Vise, jeg sang saa ofte før,
om Drømmene, som vaagner, og Drømmene, som dør.

Min Vise er vemodig og falmet er min Kind.
Dens Roser har jeg ofret for dig, dit lille Skind.
De purpurrøde Roser, dem tænker jeg nu paa,
og paa de hvide Drømme, jeg aldrig skulde naa.

Saa træder jeg min Vugge og lukker Øjet i
og væver nye Drømme til Vuggens Melodi.
Saa nynner jeg og drømmer og vaagner med et Suk —
Hvad gør det, det er Drømme, naar Drømmen blot er smuk?
</body>
</poem>

<poem id="holstein2017110130">
<head>
    <title>Viol</title>
    <firstline>Min lille Blomst! Min lille Fugl!</firstline>
    <notes>
        <note>Teksten følger Ludvig Holstein: <i>Digte</i>, P.G. Philipsens Forlag, Kbh., 1895, pp. 64-65.</note>
    </notes>
    <quality>korrektur1,kilde,side</quality>
</head>
<body>
Min lille Blomst! Min lille Fugl!
Jeg ser dig fra mit mørke Skjul.
Jeg vil jo intet gøre dig,
ak, det var Synd at røre dig!
Om blot det var at bukke sig,
jeg voved ej at plukke dig
og røve dig din klare Sol,
Viol! Viol!

Min lille Blomst! Min lille Fugl!
Jeg ser dig fra mit mørke Skjul.
Naar blot jeg maa betragte dig,
saa maa du godt foragte mig.
Jeg vil jo ikke bryde dig,
jeg vil jo bare fryde mig
og aande i den samme Sol
som du, Viol!

Min lille Blomst! Min lille Fugl!
Jeg ser dig fra mit mørke Skjul.
Men ser jeg ham, som plukker dig,
saa sørger jeg, saa sukker jeg.
Jeg kan jo aldrig række dig;
men han vil en Gang vække dig
af Blomsterdrøm i Sommersol,
Viol! Viol!
</body>
</poem>

<poem id="holstein2017110131">
<head>
    <title>Uro</title>
    <firstline>I Skoven? — Nej! Ved Stranden? — Nej! Ak, du, som er saa klog</firstline>
    <notes>
        <note>Teksten følger Ludvig Holstein: <i>Digte</i>, P.G. Philipsens Forlag, Kbh., 1895, pp. 66-67.</note>
    </notes>
    <quality>korrektur1,kilde,side</quality>
</head>
<body>
I Skoven? — Nej! Ved Stranden? — Nej! Ak, du, som er saa klog,
saa sig, hvorfra den stammer, den Uro uden Hvile?
Det er som nogen kaldte, som nogen ud mig drog,
som nogen hvisked: Skynd dig! Ak, skynd dig! Du maa ile.

Er det dig, min Ungdoms Drøm, som kalder paa mig nu?
Er det dig, min Ungdoms Sjæl, som vaagner nu og spøger?
Mistede du noget, som rinder dig i Hu?
Vanker du nu hvileløs og søger — og søger?

Er det dig, min nye Drøm, som lønlig foldes ud?
Er det dig, min nye Sjæl, som i det dunkle fødes?
Det er som nogen kalder, som nogen sender Bud —
I Skoven? Nej! Ved Stranden? Nej! Jeg ved ej, hvor vi mødes.

I Skoven? Nej! Ved Stranden? Nej! Ak, skynd dig blot afsted!
I Skoven? Nej! Ved Stranden? Nej! Du har ej Tid at hvile.
En rastløs Uro driver mig og aldrig faar jeg Fred —
Ak, skynd dig blot! Ak, skynd dig blot! Det haster, du maa ile!
</body>
</poem>

<poem id="holstein2017110132">
<head>
    <title>Nat</title>
    <firstline>Nu flygter Dagen hastig bort fra Verden</firstline>
    <notes>
        <note>Teksten følger Ludvig Holstein: <i>Digte</i>, P.G. Philipsens Forlag, Kbh., 1895, pp. 68-69.</note>
    </notes>
    <quality>korrektur1,kilde,side</quality>
</head>
<body>
Nu flygter Dagen hastig bort fra Verden.
Og Natten stille ud i Rummet træder.
Begynder tyst sin Samariterfærden
i Lasarettet, hvor de syge græder.

Og Jordens Hersker med sit Hoved bøjet
fra Arbejdskærren spænder sig og sukker.
Og med sin syge Grublertvivl i Øjet
han dagtræt under Mulmets Ly sig dukker.

Men hastig følger Natten Dagens Flygten.
Og snart dens sidste Fodspor har hun slettet.
Saa tænder hun i Skyen Maanelygten
og gaar sin Gang igennem Lasarettet.

En stille, sørgeklædt barmhjertig Søster,
hvis blege, blide Ansigt Sløret dølger.
Hun hører Skriget og de svage Røster
og intet røber hun, naar Dagen følger.

Barmhjertig slaar hun ud sin Sørgekaabe
og dækker Jordens mange aabne Vunder -
saa kan de syge Sjæle atter haabe,
at der er Frelse i den Dag, som stunder.
</body>
</poem>

<poem id="holstein2017110133">
<head>
    <title>Maj</title>
    <firstline>Aa, se dog, min Veninde, de hvide Æbletrær!</firstline>
    <notes>
        <note>Teksten følger Ludvig Holstein: <i>Digte</i>, P.G. Philipsens Forlag, Kbh., 1895, pp. 70-71.</note>
    </notes>
    <quality>korrektur1,kilde,side</quality>
</head>
<body>
Aa, se dog, min Veninde, de hvide Æbletrær!
De rødmer dybt af Lykke, de skinner højt af Lykke.
Og Bierne beruset i Blomsterblusset dykke
og Luften er som Balsam og Himlen er saa nær.

Ak, hvilken Fé har skabt dem, de skønne Blomsterør?
Her var det vist, vi vandred en Gang for længe siden -
Da svared min Veninde: Hvem véd, om ej med Tiden
vi atter der skal vandre, jeg mener, naar vi dør.

Thi disse Ør af Blomster, som skinner i det blaa,
de er jo alt det skønne, som vore Sjæle drømmer,
og alle hvide Længsler, som ud i Himlen strømmer,
og al den dybe Lykke, som ingen her kan naa.

Ja, gentog jeg bedrøvet — som ingen her kan naa!
Den dybe, rige Lykke, som kommer, naar det vaarer,
saa nær, saa nær til Jorden — og som vi ej kan naa.

Men over os der blussed det blide Blomsterskær.
Og om os stod en Himmel saa dyb, saa blaa, saa nær.
Og min Venindes Øjne var fyldt med blanke Taarer.
</body>
</poem>

<poem id="holstein2017110134">
<head>
    <title>Lisbeth</title>
    <firstline>Jeg græder, mens jeg kysser dig, dit søde, lille Skind</firstline>
    <notes>
        <note>Teksten følger Ludvig Holstein: <i>Digte</i>, P.G. Philipsens Forlag, Kbh., 1895, pp. 72-73.</note>
    </notes>
    <quality>korrektur1,kilde,side</quality>
</head>
<body>
Jeg græder, mens jeg kysser dig, dit søde, lille Skind.
Jeg kysser dig paa Øjnene, de himmelblaa, de smukke.
Jeg presser mod mit hvide Bryst din silkebløde Kind.
Hvem ligner du? Din Far! Din Far! Du sover i hans Vugge.

Ja, tænk dig, han var selv en Gang en lillebitte én,
som hverken kunde tænke eller tale, bare skrige!
Og du skal blive stor som han, min lille Øjesten!
<i>Det</i>, synes jeg, er underligst blandt alt det underlige.

Nu kender du kun Mælkesorg, som stilles ved mit Bryst.
Men hvis jeg vender Kinden til, saa tror du, den er Brystet.
Og tørster du, saa melder du det straks med højlyd Røst,
og drikker saa af Hjertens Lyst og sover mæt og trøstet.

Og dog er der saa mange Ting, jeg kun kan sige dig.
Vi to har snakket sammen allerede, mens jeg bar dig.
Og det, som er imellem os, forstaar de andre ej —
og mindst af alt mit Hjertes Tak og Fryd, fordi jeg har dig.

Ja, mange Taarer har jeg grædt for dig, min lille Dreng.
Og mangen stille Time sad jeg lykkelig og lytted.
Og ingen ved, hvor Timen, da jeg fødte dig, var streng,
og ingen ved, hvor fast du blev til dette Hjerte knyttet.

Jeg kysser dine Øjne blaa, jeg forsker dybt deri —
jeg synes, jeg kan se din lille Sjæl, som endnu sover.
Og glemmer jeg at kysse dem, saa er det blot, fordi
jeg drømmer om den Lykke, som de gemmer, som de lover.

Saa underlig, saa underlig jeg drømmer om din Sjæl
og ser i dine Øjne, som er himmelblaa og klare —
Min Skat, naar du blir større og jeg kalder paa din Sjæl,
vil den saa altid høre mig og kende mig og svare?

Jeg græder, mens jeg kysser dig, dit søde, lille Skind.
Jeg kysser dig paa Øjnene og Fingrene dem ta’r jeg
og kysser dem og Munden og din silkebløde Kind —

Jeg bar dig ved mit Hjerte, jeg vil lukke dig derind
for Evighed, for Evighed, saa ved jeg, at jeg har dig!
</body>
</poem>

<poem id="holstein2017110135">
<head>
    <title>I Aften</title>
    <firstline>Det gyldenhvide Himmellys. De tavse, sorte Skove</firstline>
    <notes>
        <note>Teksten følger Ludvig Holstein: <i>Digte</i>, P.G. Philipsens Forlag, Kbh., 1895, p. 74.</note>
    </notes>
    <quality>korrektur1,kilde,side</quality>
</head>
<body>
Det gyldenhvide Himmellys. De tavse, sorte Skove.
Og rundt i Havens Gange staar de stille Trær og sove.
Og Duggen daler kølig-mild og fugter Kind og Pande —
I Aften var det godt, min Sjæl, at staa mod Dødens Strande!

I Aften var det godt, min Sjæl, i Fald du kunde glide
paa blød og hastig Vingeflugt mod Lysets Hav, det hvide!
Og svinde hen i stille Lys og gylden Fred derinde
og dø deri — befriet fra din Drøm og fra dit Minde!
</body>
</poem>

<poem id="holstein2017110136">
<head>
    <title>Læg Øret til mit Hjerte</title>
    <firstline>Læg Øret til mit Hjerte, det hamrer saa herinde!</firstline>
    <notes>
        <note>Teksten følger Ludvig Holstein: <i>Digte</i>, P.G. Philipsens Forlag, Kbh., 1895, p. 75.</note>
    </notes>
    <quality>korrektur1,kilde,side</quality>
</head>
<body>
Læg Øret til mit Hjerte, det hamrer saa herinde!
Det underlige Hjerte, hvad er det dog, det vil?
Læg Haanden paa mit Hjerte og kys mig, min Veninde,
og prøv, om du kan binde de onde Aanders Spil!

Herinde i mit Hjerte de fejrer deres Gilde —
og Lysets gode Engle tør ikke komme med.
Men vogt dig! De er onde og farlige og vilde
og du, du er saa lille, de volder dig Fortræd.

Min Ven, min Ven, vær rolig! Mig tør de intet gøre.
Kom her, saa vil jeg gemme dit Hoved i mit Skød;
og ganske let og sagte med Haanden vil jeg røre
det Sted, hvor jeg kan høre, dit Hjerte er i Nød.

Dit Hjerte vil jeg kysse og bede for dit Hjerte
og græde for dit Hjerte. Det gjorde jeg saa tit.
For det er der, jeg lever og det var der, jeg lærte
den Ømhed og den Smerte, som fylder hele mit.
</body>
</poem>

<poem id="holstein2017110137">
<head>
    <title>Købere</title>
    <firstline>Ja, alle er vi Købere paa Torvet</firstline>
    <notes>
        <note>Teksten følger Ludvig Holstein: <i>Digte</i>, P.G. Philipsens Forlag, Kbh., 1895, pp. 76-78.</note>
    </notes>
    <quality>korrektur1,kilde,side</quality>
</head>
<body>
Ja, alle er vi Købere paa Torvet,
Og alle spiller vi om Lykkens Guld.
Og andre taber, for at du kan vinde.
Og alle køber vi vor Skat i blinde.
Og intet dumper i vor Hattepul.

Ja, Køb er Spil og Spil er Køb paa Torvet.
Her spilles rigelig paa dette Sted.
Her vrimler Spillere i alle Telte.
Og hvem kan skelne Spillere fra Helte?
Den vise regner ogsaa Spillet med.

Ja, alle er vi Købere paa Torvet.
Aa, unge Ven, om ret du det forstod,
at ej dit mindste Køb skal gaa tilbage,
at Skæbnen lér af de bedragnes Klage,
maaske du købte da med mindre Mod!

Al Lykke købes dyrt paa Livets Marked.
Og Elskovs Lykke dyrest, unge Ven!
Vi køber den hver Stump, hvert lille Stykke -
Men vil du købe Livets fulde Lykke,
saa giv din egen, hele Sjæl igen!

Aa, gyldne Ungdom med de søde Synder!
Du tager lang og rigelig Kredit.
Men Kreditor vil kræve sin Betaling
med blodig Aagerrente for Forhaling —
saa staar du der en Dag og er fallit.

Se, derfor vrimler Verden af Fallenter.
Og derfor lyder al den bitre Graad.
Og derfor svulmer Hjerterne af Harme.
Og derfor løftes Millioner Arme
mod Himlen op og raaber efter Raad.

Den vise tænker da paa altings intet.
Ja, bed, min Ven, om du maa blive vis!
Saa du kan se, hvor lidt det hele vejer,
vor Liv, vor Død, vor Nederlag, vor Sejer,
vurderet til Uendelighedens Pris.

Men alt skal købes! Visdom købes dyrest.
Vær klog, gør op i Tide Køb og Spil!
Og se den Indtægt, som du ikke vidste,
din dyrekøbte Visdom, ak, det sidste,
som vi maa købe, skønt vi nødig vil!
</body>
</poem>

<poem id="holstein2017110138">
<head>
    <title>Erindring</title>
    <firstline>Her staar de samme Lygter og lyser op i Løvet</firstline>
    <notes>
        <note>Teksten følger Ludvig Holstein: <i>Digte</i>, P.G. Philipsens Forlag, Kbh., 1895, pp. 79-80.</note>
    </notes>
    <quality>korrektur1,kilde,side</quality>
</head>
<body>
Her staar de samme Lygter og lyser op i Løvet.
Det er de samme Linde, den samme lyse Nat.
Og Nattergalen hulker i Søndermarkens Krat —
Og Hjertet er det samme, men ældre og bedrøvet.

De samme stille Haver. Hvem drømmer nu derinde
med varme, blanke Øjne og Kinderne i Glød?
Hvem knæler nu og gemmer sit Hoved i et Skød
og stryges over Haaret og trøstes af en Kvinde?

Aa, under disse Linde er Luften tung og svanger
af Juninætters Drømme og unge Hjerters Graad
og Minder, som gør Hjertet saa blødt og Kinden vaad
og Minder, som gør Hjertet saa tungt af Sorg og Anger!

Af underlige Minder, som hvisker: kan du huske
den første Elskovs søde, uforglemmelige Tid?
I lune Juninætter du listede dig hid —
og Nattergalen hulkede i Søndermarkens Buske.

Ak, hvorfor har dog Lykken saa flygtige Minutter,
at selv ej vor Erindring kan gribe deres Hast?
Og hvorfor vil vi søge at nagle noget fast,
naar ogsaa vor Erindring om svunden Lykke slutter?
</body>
</poem>

<poem id="holstein2017110139">
<head>
    <title>Solbøn</title>
    <firstline>Jeg lever kun i Lyset</firstline>
    <notes>
        <note>Teksten følger Ludvig Holstein: <i>Digte</i>, P.G. Philipsens Forlag, Kbh., 1895, pp. 81-83.</note>
    </notes>
    <quality>korrektur1,kilde,side</quality>
</head>
<body>
Jeg lever kun i Lyset,
Jeg er en Lysets Søn.
For dig, min stærke Fader,
mit Hjerte sig oplader,
dig sender jeg min Bøn.
Al Jorderig sig bader
i dig og vorder skøn.

For saarede og syge
og hver, som har det ondt,
du er den samme milde,
utømmelige Kilde
den hele Verden rundt,
hvor Hjertet, som led ilde,
igen kan blive sundt.

Al Jordens Lykke løfter
mod dig sit glade Raab,
den Fryd, som er den største,
og Elskovs allerførste
forventningsfulde Haab.
Ak, skælvende de tørste
at signes i din Daab.

Alverdens rige Hjerte,
som tænder Aar for Aar
din stærke Livsensgløden,
Befrielse i Nøden,
alene du formaar!
Du overvinder Døden
hver Gang det bliver Vaar.

Ak, alle Jordens Hjerter
behøver dig saa haardt.
Og kummerfulde lange
er Nætterne for mange
og Dagen er saa kort;
og Hjertet skælver bange,
naar Lyset flygter bort.

O, hellige, som modner
den unge Piges Bryst
og Mandens dybe Tanker
og Hjerterne, som banker
i Længsel og i Lyst
og Druens fulde Ranker
paa Højene i Høst — —

Velsign mit svage Hjerte!
Det skælver som et Blad.
Kast Lyset fra det høje
paa Sjælen i mit Øje,
at jeg maa vorde glad
og glemme al min Møje
forynget i dit Bad!
</body>
</poem>

</workbody>
</kalliopework>

<?xml version="1.0" encoding="UTF-8"?>
<!DOCTYPE kalliopework SYSTEM "../../data/kalliopework.dtd">
<kalliopework id="1917" author="holstein" status="incomplete" type="poetry">
<workhead>
   <title>Mos og Muld</title>
   <year>1917</year>
   <quality>korrektur1</quality>
</workhead>
<workbody>

<poem id="holstein2017101504">
<head>
   <title>Solsort</title>
   <firstline>Saa fandt du dog din Sang igen</firstline>
   <notes>
       <note>Teksten følger <i>1000 danske digte</i>, Thomas Bredsdorff og Anne-Marie Mai (red.), Rosinante, Kbh., 2000, s. 852-853.</note>
   </notes>
   <quality>korrektur1,kilde,side</quality>
</head>
<body>
Saa fandt du dog din Sang igen,
dit Solskin kom tilbage!
Tavs har du gemt dig, Ungdoms Ven
i mange mørke Dage.

Den lange Vinter løb du sky
og stum ved Dødens Porte.
Men Livets Sol har rørt paany
ved dine Fjedre sorte.

Vi mødtes første Gang hin Vaar,
den drømmesvangre, fjærne,
hvis Afglans nu i Vester staar
med Nattens første Stjærne.

Og da var Dagen sød og rig,
og Natten dyb af Drømme;
og saligt sank din Solskinsskrig
til Bunds i Sjælens Strømme.

Vi mødtes senere igen - - -
Det var ved Vintertide.
Da var vi begge plyndret, Ven,
og ene med vor Kvide.

Og da var Natten lang og léd,
og alle Dage øde.
Men brændt af Frost og Ensomhed
blev dine Sange søde.

Vel mødt i Vaaren, Ungdoms Ven,
og Ven fra kolde Dage!
Guds Godhed favner os igen,
vort Solskin kom tilbage.

Dit Næb blev som det blanke Guld,
og sort som Sod din Skjorte.
Din Strube jubler sødmefuld
ved Solopgangens Porte.

Og fløjter du i Herlighed
fra Granerne de høje
den store Sol bag Skoven ned
med Himlen i dit Øje.

Er al din Sjæl en Stjærnehelg,
som risler Gud i Møde;
og saligt drypper fra dit Svælg
den klare Aftenrøde.
</body>
</poem>

<poem id="holstein2017101505">
<head>
   <title>Nattergal om Dagen</title>
   <firstline>Toti, toti - smaa svale Fløjt</firstline>
   <notes>
       <note>Teksten følger <i>Samlerens Lyrikkanon</i>, Niels Hav og Svend Bøgh Nielsen (red.), Samleren,  1996, s. 231.</note>
   </notes>
   <quality>korrektur1,kilde,side</quality>
</head>
<body>
Toti, toti - smaa svale Fløjt
fra Hyldehegnets hede Løv.
Toti, toti - smaa Skumringssprøjt
i Middagstimens Sol og Støv.

Toti, toti - smaa Kildekluk,
Tusmørkestænk, Dugdryp i Eng -
I Hyldetræet sidder Puk
og stemmer Nattens Cellostreng.
</body>
</poem>

<poem id="holstein2017101506">
<head>
   <title>Syv Birke</title>
   <firstline>Syv Birke staar saa blanke</firstline>
   <notes>
       <note>Teksten følger <i>Samlerens Lyrikkanon</i>, Niels Hav og Svend Bøgh Nielsen (red.), Samleren,  1996, s. 231.</note>
   </notes>
   <quality>korrektur1,kilde,side</quality>
</head>
<body>
Syv Birke staar saa blanke
i Aftensglans
saa nøgne og saa slanke
som født til Dans.

Hver én er bare Lytten 
fra Kvist til Rod.
I Græsset blunder Mythen
ved Stammens Fod.

Saa stille som en Kirke
er Parkens Skrænt.
Hvi lytter I smaa Birke
saa højtidsspændt?

Tys! Gaa og lad os lytte 
i Aftenglans
med Sjælen fuld af Mythe
og født til Dans!
</body>
</poem>

</workbody>
</kalliopework>

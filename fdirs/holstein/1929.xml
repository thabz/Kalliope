<?xml version="1.0" encoding="UTF-8"?>
<!DOCTYPE kalliopework SYSTEM "../../data/kalliopework.dtd">
<kalliopework id="1929" author="holstein" status="complete" type="poetry">
<workhead>
   <title>Jehi</title>
   <year>1929</year>
   <quality>korrektur1</quality>
</workhead>
<workbody>

<prose id="holstein2017091001">
<head>
   <title>Forord</title>
</head>
<body>
Det lille Hefte, som her udsendes, kun indeholdende tre Digte, udgør et naturligt Supplement til mine tidligere Digtsamlinger. Da jeg betragter min naturlyriske Digtning som væsenlig afsluttet med dem, har jeg ikke fundet det urimeligt at udgive dem paa denne maaske lidt usædvanlige Maade.

L. H.
</body>
</prose>

<poem id="holstein2017091002">
<head>
   <title>Sanglærken</title>
   <firstline>Kvidrer med den svale Røst</firstline>
</head>
<body>
Kvidrer med den svale Røst, 
er du vendt tilbage,
Lysets tørstende til Trøst 
efter Mørkets Dage!
Elsker, er du her igen, 
Hjærtet flyver mod dig, Ven. 
Ak, hvad skal en Synder sige 
Du usvigelige!

Tappert fløj du helt herop 
lange, lange Veje
over Alpens Gletsjertop
til dit svale Leje,
redte paa den kolde Eng 
hendes stille Rugeseng, 
steg og genfandt alt fornyet, 
kvad for Gud og Gryet.

Fra og til, og op og ned,
vildt du raser, Lille. 
Liflige, dit Hjærte veed, 
hvor det har sin Kilde.
Fri du stiger, salig Aand, 
o, men lønlig ved et Baand
himmelhøjt i Lys og Lue 
fastholdt — til en Tue.

Svømmer med Guds Herlighed 
spejlet i dit Øje,
du veed luende Besked
om en dunblød Køje.
Et Sted skal vort Hjærte bo. 
En, der vaager tavs og tro, 
lytter mellem Kløverklynger, 
Elsker, mens du synger.

Troskabs Glød blev i dit Blod 
Lys og salig Lue. 
Toneblomsten har sin Rod
i den lille Tue.
Derfra bærer du din Tro 
langs din Trilles Perlebro 
lige ind i Morgenrøden, 
tro, ja, tro til Døden.
    
Indgød jeg hvert Vers en Glans
lig et Perlesmykke,
var den kosteligste Krans 
fattig mod din Lykke. 
Himmelstormer, Græssets Søn, 
aldrig steg en Morgenbøn 
tindrende som din, du Søde,
Østens Lys i Møde.

Tillidsfuldt, som Græsset groer 
om din Dugalkove,
trofast mod Guds svale Jord, 
lydig mod dens Love,
vidner du for Sol og Sky, 
at din Lovsangs pure Gry, 
Jordens fryderige Stemme, 
har i Græsset hjemme.

Lifligt er dit Mæle, Jord, 
døbt af Lysets Strømme. 
Vældet, hvor din Tillid groer, 
skal ej Tiden tømme.
Frisk er Evighedens Røst. 
Kilden risler fra dit Bryst. 
Jubler paa din Straalestige 
aabn os dit Guds Rige!

Vesperklokke, Ottesang,
kærere end Malme
var for mig den Røst, der klang
fra din skyldfri Salme.
Lad mig møde denne Fryd 
som den første Livets Lyd, 
hvis jeg af min Søvn fornyet 
glad skal gense Gryet.

Savnede, du kom igen
efter Mørkets Dage.
Hjærtet flyver mod dig, Ven, 
ak, men ser tilbage.
Veed jo, hvad du ikke veed, 
salige Uselviskhed.
Ak, hvad skal en Synder sige 
Du usvigelige!
</body>
</poem>

<poem id="holstein2017091003">
<head>
   <title>Jehi</title>
   <firstline>Sneen er Sne, og den sneer</firstline>
</head>
<body>
Sneen er Sne, og den sneer. 
Hvorfor svarer du, Hjærte, 
slet intet mer?
Timerne svinder saa golde, 
Stjærnerne blinker saa kolde.
Er Liv kun Leer?

Kom du i Vinterens Vold? 
Rørte en Skygge din Verden, 
saa den blev kold?
Har du bag Dagen, den lyse, 
hørt de Forglemte, som gyse:
Graven er gold.

Graven! Er Graven da alt? 
Vist skal du blegnende smage 
Dødssmertens Salt.
Vist skal den Gavmilde tage 
alt, hvad han gav dig, tilbage.    
Men — der blev kaldt.

Sløve, som slet intet seer.
Bliv, blev der sagt, og saa blev det. 
Hvad vil du mer?
Fatter du hvad det betyder? 
Magten i Mulmet, som byder:
Ske! Og det skeer.

Er du den Vise, der veed, 
hvordan hint Frøkorn i Jorden 
skiltes og skred?
Frø bliver Ege og Birke.
Fik du kanske om det Virke 
særskilt Besked?

Ske! Blev der sagt. Og det skeer. 
Blommen i Ægget fik Vinger,
Klør, Næb og Fjer.
Svang sig en Morgen fra Reden, 
kredser som Høg over Heden — 
Kræver du mer?

Kender du Kræfternes Spil? 
Saa du i Allivets Løndom
Liv blive til?
Stod du bag Stjærnernes Buer? 
Har du ved Ildstedets Luer
seet, hvad Gud vil?

Saa du hans Sejl og hans Brev? 
Kunde du undfly de Love 
Almagten skrev?
Kunde du nægte at komme,
da der blev kaldt i det Tomme?
Bliv! Og du blev.

Hvor var du henskjult den Gang? 
Hørte du noget hinsides 
Solskinnets Sang?
Meddel os lidt af din Viden. 
Sig, hvordan var det med Tiden, 
faldt den dig lang?

Timen var tusende Aar. 
Evighedsklokkerne ringer: 
Alt, alt forgaar.
Tusende Aar var en Time. 
Evighedsklokkerne kime: 
Alt genopstaar.

Seer du det salige Gry?
Sneer det? Ja Æbleblomstblade. 
Alt blev paany.
Bundløs er Foraarets Naade.
Frelst ud af Vinterens Vaade,
did tør du ty.

Hjærte gaa lydig til Ro! 
Bøj dig i Tillid for Loven! 
Tillid er Tro.
Ej skal bag Tæppet du titte,
nyfigen famle og fritte. 
Liv er at gro.

Opløft dit Ansigt og se!
Tavshed, ja, blomstrende Tavshed, 
Stjærnernes Sne.
Agre af Evighedsgrøde — 
Frugtbare Børn, som de føde, 
storme og le.

Ingen fik Undrene talt.
Evig gaar Eva i Eden:
Kom! Blev der kaldt.
Kom! Og der staar hun fornyet, 
Søster til Græsset og Gryet, 
lifligst af alt.

Herlighed, kalder du: kom! 
Kommer jeg lydig at tage
atter min Dom.
Vort er det Hjærte, der stormer,
Dine de Hænder, der former
Livsleret om.

Ære og Tak for din Sne!
At du lod Himlens og Jordens 
Undere ske!
At du lod Ægget faa Vinger,
at vi din formende Fingers 
Frugter kan se!

Ære og Tak at du bød!
At du i Evighed kaldte:
Bliv! Og alt lød.
At du i Evighed kalder,
kalder, mens Stjærner nedfalder, 
Liv ud af Død!
</body>
</poem>

<poem id="holstein2017091004">
<head>
   <title>Træet</title>
   <firstline>Besku dit Træ og sku dig glad</firstline>
</head>
<body>
Besku dit Træ og sku dig glad, 
du, som blandt Søskende paa Rad 
er selv paa Livets Træ et Blad.

En Kraft, som skjult i Kaos' Storm 
forklarer sig i Nuets Form,
men drømmer om en evig Norm,

Har bygget denne Tempelbro
af stille Vækst og frugtbar Ro — — 
Her boer en Aand, hans Navn er Gro.

Han varmer den, hvem Kulden beed, 
han svaler den, hvem Ilden sveed, 
han frier din Sjæl fra Ensomhed.

Thi hvo, som i sin Fødselsstund
blev kysset af hans friske Mund, 
hans Sjæl skal vorde glad og sund,

Og knyttes med et Troskabsbaand
til Alnaturens skjulte Aand —
Vælg Gro til Ven og grib hans Haand!

Og nærm dig frygtløs Nattens Dal,
vær tryg, den tavse Stjærnesal
er evig grøn og evig sval!

Der kom du fra, der gaar du hen. 
Der strømmer Kraftens Kilde, Ven, 
der kan du blive grøn igen.

Besku dit Træ og sku dig glad, 
og vær blandt Søskende paa Rad 
paa Livets Træ et trofast Blad.

Lyd Træets Lov, slaa Rod og gro 
og fold dig ud paa Lysets Bro, 
bekend dit Nu og vær det tro!

Kend, I er Børn af samme Aand, 
som virker med usynlig Haand 
hvert evigt Nu sit Klædebon!

Og se, hvor noget hverdagsligt, 
kan være bundløst dybt og rigt! 
Dit Træ er Evighedens Digt.
</body>
</poem>

</workbody>
</kalliopework>

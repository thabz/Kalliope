<?xml version="1.0" encoding="UTF-8"?>
<!DOCTYPE kalliopework SYSTEM "../../data/kalliopework.dtd">
<kalliopework id="andre" author="holstein" status="incomplete" type="poetry">
<workhead>
   <title>Andre digte</title>
   <year>?</year>
   <quality>korrektur1</quality>
</workhead>
<workbody>


<poem id="holstein2017101502">
<head>
   <title>Det er Lærkernes Tid</title>
   <firstline>Det er Lærkernes Tid!</firstline>
   <notes>
       <note>Trykt i <i>Tove. Et Kærlighedsdrama</i>, 1998, p. 45.</note>
       <note>Teksten følger <i>1000 danske digte</i>, Thomas Bredsdorff og Anne-Marie Mai (red.), Rosinante, Kbh., 2000, s. 850.</note>
   </notes>
   <quality>korrektur1,kilde,side</quality>
</head>
<body>
Det er Lærkernes Tid!
Ad sporløse Gange
iler deres Sange
gennem en Luft, som er sitrende blid -
Det er Lærkernes Tid.

Det er Abildens Tid!
Over Grene og Kviste
myldre og briste
hvirvlende Stjerner, til Stammen staar hvid -
Det er Abildens Tid.

Det er Bristningens Tid -
I Kirsebærlunden
brast under Hunnen
Ægget i Nat, nu begynder ens Flid -
Det er Bristningens Tid.

Og Forløsningens Tid -
Vaagn, hvad der blunder!
Brist som et Under
Drøm i mit Sind! Det er Bristningens Tid
og Forløsningens Tid.
</body>
</poem>

<poem id="holstein2017101503">
<head>
   <title>Der er i Dag et Vejr</title>
   <firstline>Det er i Dag et Vejr - et Solskinsvejr!</firstline>
   <notes>
       <note>Trykt i <i>Digte</i>, 2. udg., 1903, p. 24.</note>
       <note>Teksten følger <i>1000 danske digte</i>, Thomas Bredsdorff og Anne-Marie Mai (red.), Rosinante, Kbh., 2000, s. 851.</note>
   </notes>
   <quality>korrektur1,kilde,side</quality>
</head>
<body>
Det er i Dag et Vejr - et Solskinsvejr!
O, søde Vaar, saa er du atter nær!
Nu vil jeg glemme rent, at det var Vinter,
nu vil jeg gaa og købe Hyacinther
og bringe dem til en, som jeg har kær.

Hun købte af de hvide og de blaa,
hun købte af de smukkeste, hun saa.
Det er i Dag i Vejr! Og Solen skinner!
Og om mig svæver lutter lyse Minder,
dem ta'r jeg med til den, jeg tænker paa.

Og de kom svævende i Ring og Rad.
Hun gik imellem dem og var saa glad.
Det er i Dag et Solskin uden Mage!
Og jeg har Solskin nok til mange Dage,
og jeg maa kysse hvert et lille Blad.

Hun kyssede dem alle, hver især,
hun bragte dem til den, hun havde kær.
Min Ven, her kommer jeg med Hyacinther!
Min Ven, nu glemmer vi, at det var Vinter!
Det er i Dag et Vejr, et Solskinsvejr -!
</body>
</poem>

</workbody>
</kalliopework>

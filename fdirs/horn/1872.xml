<?xml version="1.0" encoding="UTF-8"?>
<!DOCTYPE kalliopework SYSTEM "../../data/kalliopework.dtd">
<kalliopework id="1872" author="horn" status="complete" type="poetry">
<workhead>
    <title>Digte</title>
    <year>1872</year>
    <notes>
        <note>Teksten følger Fr. Winkel Horn: <i>Digte</i>, C.A. Reitzels Forlag, Kbh., 1872.</note>
        <note>Noter med en foranstillet asterisk er digterens egne.</note>
    </notes>
    <pictures>
        <picture src="1872-p1.jpg">Titelbladet til <i>Digte</i> (1872) lyder ,,Digte / af / Fr. Winkel Horn. // Kjøbenhavn. / C. A. Reitzels Forlag. / Thieles Bogtrykkeri. / 1872.''.</picture>
    </pictures>
    <source facsimile="115308066037_color" facsimile-pages-num="160" facsimile-pages-offset="12">Fr. Winkel Horn: <i>Digte</i>, C.A. Reitzels Forlag, Kbh., 1872.</source>
</workhead>
<workbody>

<text id="horn2019081901">
<head>
    <title>Ormen hin lange</title>
    <firstline>Svenskedrotten og Erik Jarl</firstline>
    <notes>
        <note>Se også færøske Jens Christian Djurhuus' kvad »Ormurin langi« (1819-23, Ormen hin Lange).</note>
    </notes>
    <source pages="1-4"/>
    <quality>korrektur1,kilde,side</quality>
</head>
<body>
<poetry>
Svenskedrotten og Erik Jarl
og Svend, Konning Olafs Frænde,
de saa’ fra Svolder med deres Mænd,
om de kunde Kongsskibet kjende,
de spejded efter Ormen hin lange.

Først stævned en mægtig Snekke frem
som en Maage med spændte Vinger.
»Der er Kong Olaf«, brød Drotterne ud,
og Kong Svend alt i Baaden springer,
»ud nu til Ormen hin lange!«

»Det er for tidligt«, kvad Erik Jarl,
Endrides Snekke han kjendte;
»det er jo bare en liden Snog,
men lader den end Jer vente,
tidsnok kommer Ormen hin lange«.

Saa gled der en anden Snekke frem:
»Ikke for meget du loved!
vældig er Snekken, men Olaf er ræd,
thi borte er Ormens Hoved, —
hovedløs er Ormen hin lange!«

»Nej, endnu Ormen sit Hoved har,
derpaa kan sikkert I stole!
Jeg kjender de brede, stribede Sejl,
det er Erling Skjalgssøn fra Sole,
tidsnok kommer Ormen hin lange!«

Saa stævnede der tre Drager frem,
alle fagre og store,
men én var størst og fagrest blandt dem,
da tog Kong Svend tilorde:
»Nej, der kommer Ormen hin lange!«

»Det er ej Ormen«, kvad Erik Jarl,
»det er kun en Ormeunge,
af slige har i Norge vi flere end nok,
nej, Ormen har hvassere Tunge,
tidsnok kommer Ormen hin lange«.

»Det tænker jeg nu, at Jarlen er ræd,
thi stoltere Skib blev ej bygget«,
saa talte Svensken, men Svend saa’ ud,
med Haanden for Øjet han skygged:
»Nej, der kommer Ormen hin lange!

Ser I den Snekke, som stævner der
med tvende andre i Følge,
den vorder, det sværger jeg, min inden Kvæld!
Følger mine Mænd mig paa Bølge,
ud imod Ormen hin lange!«

Og der lød Raab fra den hele Flok:
»Ja, der kommer Ormen hin lange!
aldrig vi skued saa fagert et Skib,
den Orm er vel værd at fange,
ja der kommer Ormen hin lange!«

Saa fór de alle til Skibene ud
og gjorde til Kampen sig rede,
Jarl Erik ene stod tavs og lo,
han kjendte Tranen den brede, —
det var ikke Ormen hin lange.

Men just som de havde lagt Aarerne ud,
og Dragerne begyndte at skride,
slap de dem atter. — Bag Øens Pynt
saa’ de en Snekke glide,
og det var Ormen hin lange.

Ikke et eneste Ord blev der talt,
hver sad som af Lynet slagen,
skygged med Haanden for sit Syn
og stirrede ud imod Dragen,
thi <w>det</w> var Ormen hin lange.
</poetry>
</body>
</text>

<text id="horn2019081902">
<head>
    <title>Halfred og Thordis</title>
    <firstline>Natten ruged over Gaarden</firstline>
    <notes>
        <note>* Motivet til dette Digt er Fortællingen om Gunnar og Halgerd i Njaals Saga, og da det første Gang blev trykt, vare Gunnars og Halgerds Navne beholdte. Da den faktiske Tildragelse efter Sagaen imidlertid i det Væsentlige er en helt anden end den her skildrede, har jeg anset det for rettest, at Digtet ikke blev knyttet til disse to berømte Skikkelser, hvis virkelige Skjæbne turde være de fleste Læsere bekjendt, og jeg bar derfor forandret Navnene.</note>
    </notes>
    <source pages="5-10"/>
    <quality>korrektur1,kilde,side</quality>
</head>
<body>
<poetry>
Natten ruged over Gaarden,
Halfred sov, men Thordis vaaged,
Jaa og lytted paa sit Leje,
om ej de, hun vented, kom.

Halfred vaagned: »Hørte, Thordis,
Du min Hund i Vaande hyle?
stakket Liv jeg har tilbage,
det er spaaet, jeg følger Sam«.

Op stod Halfred, tog sin Bue
og sit Kogger, fyldt med Pile;
højt hans Spyd paa Væggen gungred,
tav først, da han tog det ned.

Thorgrim op ad Huset klatred,
keg, om Halfred var derinde;
snelt var han til Gluggen kommen,
snellere dog kom han ned.

»Er saa Halfred hjemme, Thorgrim?«
»Jeg fik ikke Tid at se det,
men hans Spyd er hjemme, véd jeg«,
— det var Thorgrims sidste Ord.

Frem de stormede mod Huset,
hvast var hvert et Ord, der taltes,
hvast var hvert et Blik, der skjødes,
grant der saas, at Liv det gjaldt.

Pile fløj fra Halfreds Bue,
ramte sikkert, hvor han sigted,
Ravne kredsed omkring Huset,
tavs stod Thordis bag og lo.

Mange var de, alle skjød de,
Ingen mægted ham at træffe,
stolt stod Halfred med sin Bue,
tavs stod Thordis bag og lo.

En hun tog af deres Pile,
rakte den til ham og sagde:
»Øg nu deres Skam, min Husbond,
send dem deres egen Pil«.

»Vanraad raader du nu, Thordis;
mindes du ej, det blev spaaet mig:
fremmed Pil paa egen Bue
volder engang Halfreds Død«.

»Lidet kjender jeg nu Halfred,
da ham Spaadomsord kan skræmme,
nu da Stordaad frem er buden,
ej er sligt min Husbond ligt«.

Pilen lagde han paa Strængen,
sendte den mod sine Fjender,
bleg stod Thordis bag og smilte:
Buestrængen brast med Brag.

»Nu mit Liv mod Enden lider,
snart vil Gaarden staa i Luer,
om ej du, min Hustru, frelser;
Daad maa bøde onde Raad.

Af dit Haar en Lok du tage,
sæt som Stræng den paa min Bue,
saa skal stolte Frasagn spørges
om min Hustrus fagre Haar«.

»Derom vil jeg nu dig minde,
hvad igaar der skete, Hal fred,
mindes du det Slag, du gav mig?
aldrig Nogen før mig slog.

Dengang svor jeg højt og helligt,
at det Slag jeg skulde hævne;
nu dit Liv jeg kræver, Halfred,
nu skal Hævnen stolt gaa frem.

Selv jeg gik til dine Fjender,
meldte dem, at vi var ene;
om inat de vilde komme,
bødes dem min Husbonds Liv.

Vanraad raadte jeg med Vilje,
vidste vel, hvad Skjæbnen vilde,
fremmed Pil paa egen Bue,
vidste jeg, blev Halfreds Død«.

»Nu jeg ser, at mine Frænder
havde Ret, dengang de sagde,
der er Edder i dit Hjerte,
nu jeg véd, at du er ond«.

»End du ej din Hustru skjønner.
Aldrig voxte onde Tanker
imod dig i Thordis’ Hjerte;
Ingen elsker jeg som dig.

Det jeg svor, og det skaf evnes,
at min store, stolte Husbond
ej en Hustru skulde eje,
som lod Sligt uhævnet staa«.

Tavs stod Halfred, saa’ paa Thordis
»Ingen Mand fik slig en Kvinde!
Du vil kun blandt Storfolk være;
vel, det ske dig, som du vil«.

»Nu vi lægge Ild til Gaarden«,
Raabet lød fra Fjendeflokken,
»Gaa kun frit af Stuen, Thordis,
Halfred blot faar blive der«.

Tavs stod Thordis der og smilte,
saa’ dem lægge Ved om Huset.
»Gaar du ikke ud, min Hustru?«
»Vi faa blive sammen nu«.

Tavs skred Halfred frem i Hallen,
satte sig og Thordis hos ham,
som en Brud og Brudgom sad de,
saa blev Brudeblusset tændt.

Kun en liden Stund det vared,
førend Alt var Bøg' og Luer;
men fra Baalet, siger Sagnet,
tvende hvide Svaner fløj.
</poetry>
</body>
</text>

<text id="horn2019081903">
<head>
    <title>Kampen</title>
    <firstline>Solen sig hæver af Mimers Væld</firstline>
    <source pages="11-12"/>
    <quality>korrektur1,kilde,side</quality>
</head>
<body>
<poetry>
Solen sig hæver af Mimers Væld
for at skue den blodige Dyst,
gridsk lusker Ulven frem bag sit Fjæld,
til Lig har den Lyst;
Øjne lyne
bag rynkede Bryne,
Vikinger bolde
slaa Sværd mod Skjolde.

Hild sig svinger paa Skyen rød,
Valdisers Flok følger med,
Alting varsler om Blod og om Død,
Odin til Jord skuer ned.
Til Kamp saa fage
de Kæmper drage,
med Sværd og Skjolde
de Vikinger bolde.

Fremmerst i Striden Søkongen staar:
»Fremad! til Sværdstævne frem!«
Døden fra Fjendernes Vaaben ham naar,
leende raaber han: »Frem!
Lad mig kun falde,
hør Lurerne gjalde,
kast Eders Skjolde,
I Vikinger bolde«.

»Frem! til vi sværdbidte falde, vi slaa
for at hævne hans Død!«
Leende alle til Valhal de gaa,
hæst galer Kamphanen rød.
Med brustne Blikke
om Drotten Kigge
foruden Skjolde
de Vikinger bolde.
</poetry>
</body>
</text>

<text id="horn2019081904">
<head>
    <title>Kong Hakes Ligfærd</title>
    <firstline>Tungt ruger Natten mørk over Sø</firstline>
    <source pages="13-15"/>
    <quality>korrektur1,kilde,side</quality>
</head>
<body>
<poetry>
Tungt ruger Natten mørk over Sø,
en ravnsort Snekke gynger ved Stranden,
sorte er Skjoldene, sort er Sejlet,
alt er saa sort, kun i Stævnen det glimter,
Dragens Hoved luer af Guld,
Halsen den strækker, som vilde den flyve
bort fra den faste, den smilende Landjord
ud paa det barske, det bølgende Hav.

Et Tog sig nærmer, en Mand de støtte,
mødig kan næppe han oprejst sig holde;
tavse, alvorlige skride de fremad,
fast som de bar deres Lykke til Graven.

Brede Mærker fik Drotten af Sværdet,
mange ere de Vunder, som gabe,
stille de bære ham ud paa hans Snekke,
sætte ham der i den buede Stavn.

Med røden Guld og med prægtige Vaaben
lade de Snekken, og valfaldne Kæmper
give de Drotten i Følge til Valhal,
grant skal det skjønnes, naar Odin han gjæster,
det er ej betlende Stavkarl, som kommer,
det er en mægtig, vennesæl Drot.

Saa tænde de Skibet; det begede Tømmer
syder og blusser med knitrende Flammer,
op omkring Masten sig Luerne vinde,
stumme de Ildtunger kvæde et Drapa,
kvæde om barn, der nu sejler til Odin,
styrer for sidst Gang nu tilhavs.

Tovet de kappe og skyde saa Snekken
ud fra Land, da spænder sig Sejlet,
bugner for Vinden, og Søkongen stævner
ud paa det store, det bølgende Hav.

Det lyner, og Tordenen drøner fra Skyen,
Vingthor kjører paa Kærren fra Thrudvang,
farer imøde den kommende Drot.

I Øster det lysner, paa Lidskjalf staar Odin,
smiler til Helten, som nu vil ham gjæste;
vidt fløj Kong Hakes Ry over Lande,
vel er den Drot blandt Ejnheriar kjendt.

Lurerne tone fra Land over Søen,
det er hans Kæmper, som byde Farvel.

Længe de staa og se efter Dragen,
som sig paa Bølgen saa frihedsglad vugger,
længer og længer fra Land den sig fjerner,
Luerne vise dem Vejen, den stævner;
men da de slukned, da tænkte de alle:
nu styred Drotten i Valhal ind.
</poetry>
</body>
</text>

<text id="horn2019081905">
<head>
    <title>Stærkodder hos Kong Ingild</title>
    <firstline>Kong Ingild gjorde Gilde; det var saa stolt en Fest</firstline>
    <source pages="16-35"/>
    <quality>korrektur1,kilde,side</quality>
</head>
<body>
<poetry>
Kong Ingild gjorde Gilde; det var saa stolt en Fest,
ved Bordet sad saa mangen en statelig Gjæst
og strunted i Fløjel, i Sobel og Maar,
jo, der var Pragt og Herlighed i Dankongens Gaard.

Og Gigerne toned’ og Fløjterne klang,
de smidige Dansere i Dansen sig svang,
det var en Lyst at se, hvor de kunde sig sno,
det gik som en Kjep i et Hjul, kan I tro.

Og Tjenerne, de havde saa travlt med Krus og Fad,
de skulde bære frem den velsignede Mad;
de lækreste Spiser paa Fadene laa,
Dankongen maatte smile, naar blot han saa derpaa.

I Højsædet, næst ved den gjæve Dannerdrot,
der sad Kong Svertings Sønner, de havde det godt!
Vel hjalp de Begge med til at slaa hans Fa’er ihjel,
men naa, Kong Ingild hædrede dem nu alligevel!

De var’ hans bedste Venner, det saa’ man lige strax;
saasnart der kom en Ret af en rigtig udsøgt Slags,
strax bød han den til dem, og han lod dem ej ha’e Ro,
før de havde taget deres Del begge To.

Dankongens Søster Helga paa Fruerbænken sad
imellem sine Møer saa smilende og glad,
og alle var’ de klædte i det prægtigste Skrud,
ja, næsten som en Dronning saa’ hver Eneste ud.

Og saa var der hans Dronning — man hviskede om,
at hun var ikke ganske tro, det var nu Andres Dom,
men Kongen, han var glad, naar han blot at skue fik
hendes bølgende Barm og hendes smægtende Blik.

Naar han kunde hvile sig op til hendes Barm,
hvad saa, om undertiden hun sov i en Andens Arm!
Desuden skal man aldrig paa Folkesnak tro,
nej, det er meget bedre at slaa’ sig glad til Ro. —

Ak, jeg blev aldrig færdig, om jeg skulde regne op
hver Enkelt i den store, den prægtige Trop;
det vil jeg ej forsøge, men tro mig paa mit Ord,
saa stateligt et Gilde saa’ man ej før i Nord.

Men se, hvem er den Gamle ved Gildehallens Dør?
For al den Pragt og Herlighed vi ænsed’ ham ej før;
han sidder saa tavs under al denne Larm
med Armene korsede over den brede Barm.

Den side Hat beskygger hans rynkede Bryn,
fra Øjnene det glimter saa hvast, som var det Lyn;
hans Ansigt er sværtet af Sod og af Røg,
saa barske er’ hans Miner, han lider vist ej Spøg.

Hvad vil han her i Hallen, den sælsomme Gjæst?
Hvad vil han ved Kong Ingilds den glimrende Fest?
Her mellem Fløjl og Silke hans uselige Dragt!
Og se, en Tiggerpose har han paa Gulvet

Hovedet han drejer, det uselige Skind,
— ja, det er Kongens Guldsmed, der nu triner ind,
den rige Mester Fenge, ja, han er værd at se,
det er en Mand, som véd sig ved Hove at te.

At Manden er Guldsmed, det ser man saare let,
thi ret som Fuglen hænger i Jægerens Net,
saa hænger han i Kjæder og Smykker i Tusindtal,
de klinge ret som Bjælder, naar han gaar igjennem Hal.

Saa triner han for Kongen og hilser ham med List,
Dankongen nikker naadig, det siger jeg forvist;
saa ganger han for Helga, Prinsessen, at staa,
hun lader paa Bænken hos sig ham Sæde faa.

Han spiser og han drikker og er i Hu saa fro,
han skjænker for Prinsessen, de drikke begge To,
saa synker hans Hoved saa blidt i hendes Skjød,
Guldsmykkerne de ringled, saa lifligt det lød.

Prinsessen hun klapped hans buttede Kind,
forelsket han stirred i hendes Øjne ind,
Prinsessen hun kyssed ham paa hans Purpurmund,
han var saa glad og kjælen, som en mæsket Skjødehund.

Da rejste sig den Gamle og gik mod Helga hen,
han drog sit Sværd af Balgen, som hang ved hans Lænd;
»Stærkodder!« raabte Helga saa blussende rød,
»Nu, Fenge, gjør dig rede, der nærmer sig din Død«.

Det gav et Sæt i Smeden, han blev saa dødningbleg,
han var jo ikke vant til med Sværd at drive Leg;
han kunde lave Hjalter af det pureste Guld,
men aldrig svang han Sværdet, mens han var oven Muld.

Stærkodder haanlig smilte: »Frygt ikke, Fenge, løb,
jeg lader dig slippe for billigere Kjøb,
din Fordel skal ej krænkes«, saa gav han ham et Drag,
Smeden slap af Stuen ud, men inde blev hans Bag.

Ud af Hallen løb han, den Kunst han havde lært,
det skal ej heller være saa overdreven svært;
sin Haand han holdt for Bagen, for Ørene det sang,
Guldsmykkerne de ringled, som Bjælder det klang.

Stærkodder saa’ paa Helga med et fortørnet Blik:
»Slig bold og herlig Elsker Kong Frodes Datter fik!
Du ligner dine Frænder, du bolde, unge Mø!
Det var paa høje Tide, jeg gjæsted Eders Ø.

    Gamle Frode, Skam og Blusel
    vilde farve rød din Kind,
    hvis Du saa’, hvor lav og usel
    Helga er i Sind og Skind.

    Som en Træl bør man dig sælge,
    bedre Kaar er du ej værd,
    saa kan du i Vellyst svælge,
    naar din Herre ej er nær.

    Tvi dig! Du, som kunde kaare
    dig en ædel Kongesøn,
    lefler med en saadan Daare,
    lytter til slig Uslings Bøn.

    Lydelig jeg Smeden priser,
    naar han smeder Skjold og Sværd,
    lover ham i mine Viser,
    synger om hans raske Færd.

    Men hvad kan vel Fenge gjøre
    mer, end hamre Sølv og Guld?
    naar montro man fik at høre,
    han var Kampens Diser huld?

    Og til slig en Træl du skjænket
    har dit Hjerte og din Tro,
    af hans gyldne Kjæder lænket
    slaar du trøstig dig til Ro.

    Helga, du er Frodes Datter,
    har din Fader Du forglemt!
    Vildsom ej min Tanke fatter,
    hvad der saa dit Sind har stemt.

Da kasted sig ung Helga ned for den Gamles Fod,
hun blev saa hvid som Væggen, hun blev saa rød som Blod,
hun sænkede Blikket saa skamfuld imod Jord,
da blidnedes den Gamle, han talte disse Ord:

    »Helga, nu er Sløret revet
    bort, som nys forblændet dig,
    harmfuldt var mit Hjerte blevet,
    nu har du formildet mig.

    Naar jeg ser dit klare Øje,
    som det fuldt af Taarer staar,
    da maa sig min Vrede bøje,
    og som Taagen bort den gaar.

    Endnu kom jeg ej for silde,
    endnu er ung Helga Mø,
    endnu kan dit Bryllupsgilde
    fejres her paa Sjølunds Ø.

    For din Tanke staar det atter,
    at du er af ædel Æt,
    at du er Kong Frodes Datter,
    aldrig mer du glemme det.

    Naar engang en herlig Bejler
    fra et stort og mægtigt Land,
    for at vinde Helga, sejler
    hid til Sjølunds Bøgestrand,

    tænk da paa den gamle, strænge
    Stærkod og hans barske Ord,
    han skal ej med Ho’det hænge
    vranten ved Jert Bryllupsbord«.

Hel angst blev Ingilds Dronning, da hun hans Harme saa’,
hun ønsked blot, hun sikkert dybt under Jorden laa,
og Ingild var ej heller i Hu saa ganske glad,
han glemte rent at passe den velsignede Mad.

Imens den bistre Gubbe med Helga skifted Ord,
sad hele Hirden rystende omkring det brede Bord,
det var en Tale, syntes de, der havde Fynd og Klem,
nu frygted de, at Raden skulde komme snart til dem.

Da Gubben saa tav stille og harmfuld saa’ sig om,
et Raad den snilde Dronning omsider i Tanke kom:
Hun kaldte paa en Spillemand og bød ham spille op
og bruge al sin Kunst og Flid, til Gubben raabte Stop.

Hun mente, at det Fløjtespil, som fyldte dem med Lyst,
vel ogsaa maatte kildre sødt den Gamle, dem til Trøst,
hun mente, at de Toner ham skulde saadan stemt,
at han igjen blev mild og blid og alt det Gamle glemt.

Men, naar ej Værten regner med, kan let man regne fejl,
naar ej det blæser, hjælper det kun lidt at hejse Sejl;
der kom en Streg i Regningen for Ingilds snilde Viv,
den stakkels, flinke Spillemand, ham kosted, det hans Liv.

Thi just som Fløjten var paa Gled, og Manden Tonen tog,
Stærkodder i hans Nakke sin store Næve slog;
eja, hvor han da skraaled til Gubbens store Fryd,
han sagde: »Piben synes mig, fik nu en anden Lyd«.

Saa slog han ham i Gulvet, saa hvert et Ribben brast,
at Angst var hele Hirden nær ved at daane fast,
de vidste hverken ud eller ind i al den Nød,
blege om Næbet sad de og vented deres Død.

Saa haanlig skued Gubben ned paa den hele Flok,
han stod som mellem Græsset den stærke Klippeblok;
Kong Ingild tabte Mælet, men Dronningen lod,
som Intet var i Vejen, og samled alt sit Mod.

»Du skjæmter noget sælsomt«, saa bun tilorde tog,
»dog skal det dig forlades, at du Spillemanden vog;
men vil du ikke sætte dig og tage dig lidt Mad,
en dygtig Helt, som du, kan vist ej vrage Krus og Fad«.

Hun mente nu, at naar han først fik paa det Søde Smag,
saa blev han nok lidt blidere og slap den hele Sag.
Se, derfor rakte hun ham nu den allerbedste Ret,
men ak, for hendes Gjæstfribed han lønned hende slet;

Thi Fadet, med hvad der var i, i Hovedet hun fik,
dermed der kom i Følge ret et knusende Blik,
saa hun omsider ogsaa helt mistede sit Mod,
men Stærkod slog i Bordet og Røsten oplod:

    »Dengang jeg hejse lod mit Sejl,
    til Dannevang jeg vilde,
    men jeg er vistnok gaaet fejl,
    thi her er ledt og ilde.

    Da sidst jeg var i Danmarks Land,
    hos Frode her i Lejre,
    gik Rygtet vidt fra Strand til Strand
    om Dannerkongens Sejre.

    Paa Havet vugged Snekker sig,
    de bar saa bolde Helte,
    der vendte hjem fra Kamp og Krig,
    hvor Liv og Død det gjældte.

    Men nu! — Hvor fordum Kæmper kjækt
    de Bølger blaa mon pløje,
    en lav og ussel Trælleslægt
    jeg ser kun for mit Øje.

    Nu tales ej om Krig og Kamp,
    ej høres Lurer gjalde,
    nu kildres Næserne at Damp,
    paa Mad de tænker Alle.

    I min Tid var vi glade, naar
    vi fik, hvad vi behøved,
    saa gik vi ud i Kongens Gaard
    og vore Kræfter øved.

    Nu sidder I den hele Dag
    og svælger over Maden,
    jo, det er ret et herligt Lag,
    men jeg skal bøde Skaden.

    Du véd nok ej, Kong Ingild, ret,
    hvem der til Højbords sidder
    og æder godt og drikker tæt,
    véd du, hvad Fa’eren hedder?

    Han hedder Sverting, det var ham,
    der vog din Fader, Frode,
    det var naturligvis en Skam,
    holdt du ej dem tilgode.

    Jeg mærker nok, den gamle Sæd
    er nu af Mode gaaet,
    nu gjør man ej en Kat Fortræd,
    ja tænker aldrig paa det.

    Nu gjør vi Gilde for Enhver,
    som dræbte vore Frænder,
    nu bliver han en Ven saa kjær,
    vi bære ham paa Hænder.

    Vi hvile i hans Søsters Arm,
    til Viv vi hende tager,
    hun har saa fuld og rund en Barm,
    hun er i Lød saa fager.

    Ja, nye Tider, anden Skik,
    det kan saa godt jeg fatte,
    i min Tid ej paa kjælne Blik
    saa høj en Pris man satte.

    Men jeg er fra den gamle Tid,
    og er den graa og gammel,
    end lever dog dens Daad og Id,
    kald I den saa for Skrammel.

    Saa længe Stærkod gaar paa Jord,
    og ej er end jeg blegnet,
    skal det ej spørges her i Nord,
    at Mod for Vellyst segned.

    Det skal ej spørges, Frode laa
    uhævnet under Mulde,
    før vil jeg selv i Kampen gaa
    for ham, der kæmpe skulde.

    Tvi dig, du usle Trællesjæl,
    svøbt i en Purpurkaabe,
    du har fra Issen til din Hæl
    af Kongsblod ej en Draabe.

    Hvad! har du? vis det da paastand
    og hævn din Faders Bane,
    og jag de Trælle af dit Land,
    som nu din Manddom rane.

Op sprang af Sædet Ingild, han var saa rød som Blod,
alt længst ved Gubbens Tale opvaagnet var hans Mod,
alt længst han krysted Sværdet, nu sprang han op i Hast,
ha, hvor smilte Stærkod, da hans Trældoms Lænker brast.

Saa vog han Svertings Sønner og hævned sin Faders Død,
ud over Kryderretterne da Fjendeblodet flød,
saa jog han bort sin Dronning med haarde Manddoms Ord,
og drev hver Træl og Gjøgler med Harme fra sit Bord.

»Stærkod, hav Tak«, han mælte, »du est en fuldtro Ven,
hav Tak, fordi du styred dit Skib til Danmark hen;
Dankongen laa og drømte, det var saa fæl en Nat,
du kom med Gny og Bulder og vækkede ham brat.

Nu lysner det i Danmark og i Dankongens Sind,
og Morgenrøden kaster et Skjær paa min Kind;
forbi er Nattens Drømme, nu kommer Dagens Id,
nu, Stærkod, lad os bruge os, thi kostbar er vor Tid.

Lad Sejlene os hejse, og ud paa Bølgen blaa,
didud, hvor Havet bruser, skal Færden nu gaa,
der skal vi høre Luren og Sværdenes Sang,
den ligner ikke Fløjtespil, den har en anden Klang«.

Da smilede den Gamle saa glad af Hjertens Grund,
saa fore de tilsammen i Viking en Stund,
mangt Storværk øved Ingild, vidt fløj hans Rygte om,
og aldrig mere Stærkod saadan til Ingild kom.
</poetry>
</body>
</text>

<text id="horn2019081906">
<head>
    <title>Kong Hrollaug</title>
    <firstline>Hrollaug sad paa sin Kongsgaard</firstline>
    <source pages="36-40"/>
    <quality>korrektur1,kilde,side</quality>
</head>
<body>
<poetry>
Hrollaug sad paa sin Kongsgaard
blandt Kæmperne ved sit Bord,
tavse sad de og lytted
til deres Høvdings Ord:

»Nornerne raade for Lykken,
nu gaar den os imod,
i Kvæld jeg mødte min Fylgje
dryppende af Blod.

Hun kvad: »Mod Nat det lider,
nu er vor Tid forbi,
mod Harald Lufas Lykke
forgjæves kæmpe vi.

Alle de norske Konger
baade i Sønder og Nord,
dem har han enten fældet
eller bænket ved sit Bord.

Kun du er endnu tilbage,
og du har tabt dit Spil,
det hjælper ej du strider,
dit Land hører Harald til«.

I mange Somre fulgte
mig Lykken huld og god,
vi kæmped tidt med Harald
og stod ham vel imod.

Nu svigte mine Diser
og gaa paa Haralds Vej,
Nornerne raade for Lykken,
mod dem jeg strider ej.

Jeg vil ej som mangen anden
rømme fra Borg og Land,
jeg vil ej bøje min Nakke
og blive Haralds Mand.

Kaster nede ved Stranden
en Høj for Eders Drot,
selv min Død jeg kaarer,
jeg vil ej Haralds Spot.

Med Sværdets brede Furer
jeg mærker mig paa mit Bryst,
saa farer jeg til Odin,
igjennem Mørkt til Lyst.

I sadle min røde Ganger,
den vil jeg ride paa,
og mine Hunde og Høge
I lade med mig faa.

Saa rider jeg til Valhal, —
tungt at byde Farvel,
men heller skilles fra Eder
end leve som Haralds Træl«.

Saa talte Kongen, men tavse
alle hans Kæmper sad,
da rejste sig Thorvald, Skjalden
og til sin Drot han kvad:

»Jeg fulgte dig, Herre Konge
i mangen blodig Færd,
og alt som Aarene runde,
fik jeg dig mere kjær.

Thi vil jeg da ogsaa følge
dig did, hvor nu du gaar,
jeg tænker vel, jeg i Valhal
en Plads ved din Side faar«.

Meldte den gamle Sigvald:
»Det Ord var talt af en Mand,
hvad mener I, om vi alle
fulgte vor Drot som han,

og ride med under Mulde,
hvi skal vi skilles nu?
at følge min Drot til Valhal
dertil staar nu min Hu«.

Da blev der Gny og Bulder
at høre ved Kongens Bord,
at følge Hrollaug til Valhal
alle hans Kæmper svor.

De Trælle fik nok at gjøre,
de brugte al deres Flid,
og da saa Højen stod der,
red alle Mændene did.

Harald Lufa stævnede vesterpaa
at tage Kong Hrollaugs Land,
men da han kom til Borgen,
var der ikke en eneste Mand.

Men nede ved Stranden staar Højen,
der synger Ægir sit Kvad
for Drotten og hans Kæmper,
som fulgtes i Døden ad.
</poetry>
</body>
</text>

<text id="horn2019081907">
<head>
    <title>Egil og Jarledatteren</title>
    <subtitle>(se Egil Skallegrimsons saga Kap. 48).</subtitle>
    <firstline>Gaa din Vej, rødmussede Svend!</firstline>
    <source pages="41-42"/>
    <quality>korrektur1,kilde,side</quality>
</head>
<body>
<poetry>
    <nonum><wrap><small>Det var engang, at Arnfinn Jarl havde budet Thorolf og hans Broder Egil, som dengang var en ung Knøs, til Gilde. Der blev da trukket Lod, om hvordan de skulde sidde, en Mand og en Kvinde sammen. Loddet faldt da saa, at Egil skulde sidde hos Jarlens Datter. Hun var gaaet bort, og da hun kom ind og saa’, at Egil havde sat sig ved hendes Plads, kvad hun:</small></wrap></nonum>

Gaa din Vej, rødmussede Svend!
du faar sætte dig andensteds hen,
det maa du vide, jeg lider kun Mænd,
du faar ej Plads ved min Side;
du har vist aldrig gjort Ulven glad,
hjulpet Ravnen til blodig Brad,
kvæget dit Sværd i det varme Bad
paa Valen, hvor Mænd blev røde og hvide.

<nonum><small>Egil kvad:</small></nonum>

Faret har jeg med blinkende Sværd
og med gjaldende Spær,
saa at Ravnene fulgte min blodige Færd,
haardt var det os Kæmper at møde;
vrede ypped vi blodig Dyst,
bar Blus i Bygderne, gjorde lyst,
mangen sover nu tungt og tyst,
som vi gav Vunder saa røde.

<nonum><small>Saa sad de sammen om Aftenen, drak og vare glade.</small></nonum>
</poetry>
</body>
</text>

<text id="horn2019081908">
<head>
    <title>Elverprinsen og Huldren</title>
    <subtitle>(Efter et norsk Sagn.)</subtitle>
    <firstline>Nu er Elverprinsen bleg</firstline>
    <source pages="43-53"/>
    <quality>korrektur1,kilde,side</quality>
</head>
<body>
<poetry>
<nonum><center>1.</center></nonum>

Nu er Elverprinsen bleg,
før var hans Kinder røde,
før han sang saa frisk og glad,
nu er han tavs som de Døde.

Hvem tog Elverprinsens Fred
og Farven af hans Kinder?
Tror han, at ham ingen ser,
saa tidt hans Taare rinder.

Elverkongen grubler paa,
hvad det vel kan være,
der lagde slig Tyngsel paa hans Søn,
at fast han det ej kan bære.

Vinden véd det og Blomsterne med
- og alle Himlens Stjerner,
men Elverfolket fandt det ej ud,
hvor meget de brød deres Hjerner.

En kun i hele Verden véd,
hvorfor Prinsen lider,
det er den Huldre fejr og fin,
som dèr forbi ham glider.

Se, hvor hun svæver ham let forbi,
snoende sig i Dansen,
se, hvor Øjet straaler klart
omkap med Maaneglansen.

Hør den underfulde Sang,
med den har hans Sjæl hun bundet;
syngende, dansende fanged hun ham,
uden Kamp har hun vundet.

Nu gaar han saa tavs og tankefuld
baade Nætter og Dage,
thi den, som har tabt til Huldren sin
han vinder den aldrig tilbage.

Hvergang han vil tage Huldren i Favn,
flyr hun som Taage for Vinden,
hun danser med højlydt Latter afsted,
han sidder med Graad paa Kinden.

Hun danser om ham i drillende Ring
med lette, lokkende Sange,
saa tager han Kraft og river sig løs,
men bliver dog hendes Fange,

og vender om med Bøn i sit Blik,
som hun besvarer med Latter;
ve den stakkels Elverprins,
som elsker Bjergets Datter.

Men Elverkongen grubler paa,
hvad det vel kan være,
der lagde slig Tyngsel paa hans Søn,
at fast han det ej kan bære.

---

<nonum><center>2.</center></nonum>

Kong Olaf ligger og slumrer
under de skyggende Trær,
naar Middagssolen brænder,
er den svale Skygge kjær.

Kong Olaf ligger og slumrer
paa det bløde, duftende Mos;
men hvem er den væne Kvinde,
som saa tankefuld staar hos?

Kong Olaf har lyse Drømme,
og det har ogsaa hun,
se blot det Smil, der spiller
om den lille røde Mund.

Se paa de drømmende Øjne,
som Havet saa dybe og blaa,
det er, som var Himlen aaben,
og hun al Guds Herlighed saa’.

Det er den leflende Huldre,
som nu hos Kong Olaf staar,
for første Gang hendes Hjerte
i underlig Længsel slaar.

Hun stirrer paa Korset, han bærer
i Kjæden paa sit Bryst,
hun tænker, at aldrig saa’ hun
noget saa straalende lyst.

Det lyser ud fra Korset
med saa vidunderlig Glans;
nej — Glansen er ikke Korsets,
den maa vist være hans.

Den hele Skikkelse straaler,
det er i ham der er Lys, —
nej, det tykkes dog, det er Korset —
nej, nu er det atter som nys.

Men hvorfra end Glansen kommer
den drager med sælsom Magt,
de er stærke, de Længsler,
den har i Huldren vakt.

Kong Olaf vaagner, da iler
hun bort som en skræmmet Hind,
han saa’ hende som en Taage
smutte blandt Træerne ind.

Snart stævner hans Baad mod Snekken ud,
som en Falk den flyver afsted,
Korset og Glansen tog han med
og Huldrens Ro og Fred.

Hun sætter sig ved Stranden
og ser paa den gyngende Baad,
der er Længsel i Blikket,
og Længslen bliver til Graad.

Huldren længes og græder,
det var den første Gang,
før havde hun bare Latter
og Dans og jublende Sang.

Og Solen skinner saa sommervarm
og svider den skjære Hud,
Huldren mærker det ikke,
hun stirrer paa Havet ud.

Hun sidder til Solen synker
og Stjernerne komme frem,
saa rejser hun sig og vandrer
tavs og tankefuld hjem.

---

<nonum><center>3.</center></nonum>

»Og hør, min Søn, nu sige du mig,
hvad dig ligger paa Hjerte;
Runer der i dit Øje staar
om lønlig Kval og Smerte«.

»O, Fader, om du har mig kjær,
saa spørg mig aldrig mere,
for Ingen paa den hele Jord
jeg tør min Smerte kære«.

»Og tør du ikke kære din Sorg
for anden Mand eller Kvinde,
din Fader kan du sige trygt
alt, hvad du har paa Sinde«.

»O, Fader, frist mig ikke mer,
lad ene min Kval mig bære,
det vilde blot volde dig Sorg og Harm,
du kan ej min Trøster være.

Ingen i Verden kan løfte min Sorg,
undtagen den, som den skabte,
hun kun kan give mig igjen
den Fred, som til hende jeg tabte«.

»Og hør, min Søn, nu nævne du mig,
den fagre Elverpige,
som har fyldt med Elskov din Sjæl,
saa den mod hendes maa hige.

Jeg skal bøje hendes Hu
med stærke Tryllesange,
saa den skal neje sig mod din,
og du hendes Vilje fange«.

»O, Fader, Fader, hvi frister du mig,
det er ingen Elverkvinde,
det er Huldren, som lokked mig
og lagde mig Sorg i Sinde«.

»Huldren! Ve, at den lede Trold
har mægtet din Sjæl at fange,
ve dig! ve for hver Maanenat
du lytted til Huldrens Sange!

Huldren, Huldren! Saa er du fortabt,
din Nød kan Ingen bøde;
bedre du var et Menneskes Barn
og kunde pines tildøde.

Nu maa du bære til evig Tid
din Skjæbne med frugtløs Klage,
den, som har tabt til Huldren sin Sjæl
han vinder den aldrig tilbage.

Selv er du Skyld i al din Nød,
hvi lod du dig lokke og friste,
ve dig, at du svigted dit Folk,
og jeg min Søn maatte miste.

Men aldrig de Tidender spørges skal,
at du tog Huldren i Favn,
flyv saa heller til evig Tid,
slidt sønder af Sorg og Savn«.

Saa talte han ud et Trolddomsord,
saa sælsomt i Luften det klinger;
Elverprinsen blev en Ørn,
der fløj bort paa brusende Vinger.

---

<nonum><center>4.</center></nonum>

Hver Dag naar Solen stiger,
gaar Huldren af Bjerget frem
og sætter sig ved Stranden,
som havde hun der sit Hjem.

Hun sidder og ser over Havet
efter den kristne Mand;
men aldrig ser hun ham komme,
hun ser kun Luft og Vand.

Hun sidder og ser over Havet
med Længsel i sit Blik,
hun véd ej, hvorefter hun længes,
men fra ham sin Længsel hun fik.

Hver Dag naar Solen stiger,
flyver Ørnen af Skoven frem,
den sænker sig paa Stranden,
som havde den der sit Hjem.

Den sidder og ser paa Huldren
med Længsel i sit Blik,
den véd, hvorefter den længes,
fra hende sin Længsel den fik.

Og naar Solens Straaler vil svide
Huldrens skjære Hud,
ser den saa mildt paa hende
og spænder Vingerne ud,

kredser om hendes Hoved
og skjærmer mod Solens Ild,
slaar med de brede Vinger
og vifter Kjølighed til.

Saa gaar det alle Dage,
de længes begge to,
til Verdens sidste Tider
faar Ingen af dem Ro.
</poetry>
</body>
</text>

<text id="horn2019081909">
<head>
    <title>Den Bjergtagne</title>
    <firstline>Kjender du Guldmund fra Lien</firstline>
    <source pages="54-55"/>
    <quality>korrektur1,kilde,side</quality>
</head>
<body>
<poetry>
Kjender du Guldmund fra Lien,
ham med de hvide Haar?
de kalder ham gale Gubben,
skjønt han er ung af Aar.

Hver Dreng véd at fortælle,
at han blev gal en Nat,
de siger, det var en Julekvæld,
at Troldene fik ham fat.

De tog ham med i Fjeldet ind,
da var han en fager Svend,
han var en krumbøjet Olding,
da han kom ud igjen.

Han var kun borte en eneste Nat,
de saa’ ham fra Gildet gaa,
de saa’ ham den næste Morgen,
vidløs ved Fjeldet han laa.

Det skjønned de strax, at Gudmund
den Nat mellem Trolde var,
men aldrig fik de at vide,
hvad der han skuet har.

Det gaar han og ruger over,
men fang hans vilde Blik,
det melder om mørke Minder,
Gudmund i Fjeldet fik.
</poetry>
</body>
</text>

<text id="horn2019081910">
<head>
    <title>Torgejr</title>
    <firstline>Torgejr, Torgejr, hvorfor gaar du?</firstline>
    <source pages="56-60"/>
    <quality>korrektur1,kilde,side</quality>
</head>
<body>
<poetry>
»Torgejr, Torgejr, hvorfor gaar du?«
»Moder, jeg kan ikke blive,
ned til Fossen det mig drager,
Stuen bliver mig for trang«.

»Altid vandrer du til Fossen,
altid har du Felen med dig,
aldrig har du Ro herinde,
onde Magter lokke dig«.

»Tys, min Moder, ej du tale
om de Ting, du ikke skjønner«.
Saa gik Torgejr med sin Fele,
efter ham med Graad hun saa’.

Og han vandred ned til Fossen,
satte sig og saa’ i Skummet,
saa’ paa Granerne og Fjeldet
og de tunge Skyer graa.

Se, hvor lyttende han sidder,
fanger hver en Lyd, som høres,
Fossen durer, Graner knage,
Stormen synger lydt om Fjeldet.

Og det lyner i hans Øjne,
hver en Muskel i ham spændes,
og før selv han véd det, sidder
han med Felen under Kind.

Hvor det bruser fra dens Strænge!
det er Stormens Sang om Fjeldet,
det er Granerne, som knuses,
det er Fossens dybe Brus.

Og af Guttens Toner manes
Fossekongen op af Dybet,
se, der sidder han i Skummet
med sin Sølverkrone paa.

Tavs han stirrer ned paa Gutten,
kjender i hans Feles Toner
Sangen, som i Fossen durer.
kjender sine egne Toner.

Fjeldet revner, de derinde
lokkes frem af Guttens Fele;
hvad de drømmer, aldrig tænker,
toner nu i Torgejrs Spil.

Højere og højre bruser
Tonerne fra Felens Strænge,
Torgejr véd ej selv, han spiller,
lytter bare til sit Spil.

Fler og flere frem de mylrer,
op af Fossen, ud af Bjerget,
runkne gamle Troldegubber,
unge viltre Troldeknøse.

Nu det mildnes, Stormen stilnes,
andre Toner gaa fra Strængen,
Kvinder stige op af Fossen,
lytte tavse til hans Spil.

Og de flokke sig omkring ham,
alle tykkes han at kjende,
det er alle Bygdens Piger, —
fremst dog Ingerid fra Lien.

Og han ser og ser og spiller,
mer og mere nær de kommer,
Blodet gløder i hans Kinder,
Buen skjælver i hans Haand.

Og det svinder for hans Øjne,
Fjeldet, Fossen, Fossekongen,
alle Troldene, han maned,
ene Ingerid han ser.

Hvor han længes, hvor han trænges,
hvisker han med Felens Toner,
se, nu bøjer hun sig mod ham,
Felen falder af hans Haand.

Imod Stenene den klinger,
Ingerid i Skum forsvinder,
Torgejr griber efter hende,
Felen faar han i sin Haand.

— »Torgejr, længe har jeg ventet,
Maanen sank, og Sol er steget«.
»Moder, jeg var først ved Fossen,
saa var jeg ved Ingerids Grav«.
</poetry>
</body>
</text>

<text id="horn2019081911">
<head>
    <title>Havfruens Sang</title>
    <firstline>Jeg vandred en Sommeraften</firstline>
    <source pages="61-64"/>
    <quality>korrektur1,kilde,side</quality>
</head>
<body>
<poetry>
Jeg vandred en Sommeraften
nede ved Havets Bred,
der var saa ensomt og stille,
alt aanded den dybeste Fred.

Hviskende legede Vinden
med Blomster og med Trær,
sagtelig Bølgerne sitred
i Maanens Sølverskjær.

De brød sig saa stille mod Stranden,
men med saa sælsom en Klang,
det var, som om de bragte
mig Bud i dæmpet Sang;

det var, som vilde de drage
mig ud paa det dybe Blaa,
ud i Maaneglansen,
der drømmende over det laa.

Jeg løste en Baad ved Bredden
og fulgte deres Bud,
bestandig stærkere lokked de,
jo længre jeg naaede ud.

Tilsidst, langt ude paa Dybet,
blev der tyst en liden Stund,
da saa’ jeg en Havfru hæve
sig op fra Havets Bund.

Med døde vandblaa Øjne
hun stirred i mine ind,
lange søgrønne Lokker
hang om den blege Kind.

Forfærdet jeg greb mine Aarer,
at flygte var min Agt,
men med et sad jeg som lammet
af en ubetvingelig Magt.

Hun begyndte at synge,
og som Runer faldt hendes Kvad.
jeg saa’ ej Rædselssynet,
blot lyttende jeg sad.

Snart minded den Sang om Bækkens,
der risler saa fredsælt og mildt,
snart mindede den om Havets,
naar Stormen pisker det vildt,

snart mindede den om Sværd gny,
om vrede Mænds vilde Dyst,
snart var det, som hørte jeg græde
en Søn ved sin Moders Bryst.

Men gjennem det alt gik en Længsel,
jeg véd ikke efter hvad,
en Attraa, der trodsig kræved,
en Længsel, der bønlig bad.

Længe sad jeg og lytted,
delt mellem Lyst og Gru,
da Solen steg i Øster,
sad jeg der endnu.

Da dukkede hun under,
jeg styred atter til Land;
men siden den Tid færdes
jeg tidt paa det dybe Vand.

Og hører tidt hende synge
den samme sælsomme Sang,
saa fuld af bedende Længsel
og af utæmmelig Trang.

Jeg higer efter de Toner,
skjønt jeg dem ikke forstaar,
og hver Gang jeg dem hører,
den samme Trolddom mig slaar.
</poetry>
</body>
</text>

<text id="horn2019081912">
<head>
    <title>Inger</title>
    <firstline>Stakkels, stakkels Inger, hun var engang saa fro</firstline>
    <source pages="65-67"/>
    <quality>korrektur1,kilde,side</quality>
</head>
<body>
<poetry>
Stakkels, stakkels Inger, hun var engang saa fro,
  — Droslen slaar tungsindig i Skoven —
fra det lysned til det mørkned, hun jubled og lo
  — det hvisker saa tungsindig fra Voven.

nu stirrer hun fra Gry til Kvæld ned i de Bølger blaa,
  — Droslen slaar tungsindig i Skoven —
det er, som tavs hun spørger dem, men kan ej Svaret faa
  — skjønt tungsindig det hvisker fra Voven.

De siger, han er druknet, hun har hørt det mangen Gang,
  — Droslen slaar tungsindig i Skoven —
der er Ingen, som tvivler, men hun sidder Dagen lang
  — og hører det hviske fra Voven.

Han vandt saa tidt jo Sejr over Stormens Raseri,
  — Droslen slaar tungsindig i Skoven —
nu kan hun ikke fatte, at Striden er forbi
  — det hvisker saa tungsindig fra Voven.

Hun saa’ ham gaa i Baaden som til en lystig Leg,
  — Droslen slaar tungsindig i Skoven —
nu kan hun ikke fatte, at han blev kold og bleg
  — det hvisker saa tungsindig fra Voven.

Saa sidder hun ved Stranden og venter Dag for Dag,
  — Droslen slaar tungsindig i Skoven —
hun venter i Havblik og i Stormenes Brag
  — det hvisker saa tungsindig fra Voven.

Af nogle faar hun Medynk, af nogle faar hun Spot,
  — Droslen slaar tungsindig i Skoven —
hun har jo ogsaa ventet, til Haaret blev graat
  — det hvisker saa tungsindig fra Voven.

De fleste bede bare til Gud om dagligt Brød,
  — Droslen slaar tungsindig i Skoven, —
men nogle bede ogsaa om stakkels Ingers Død
  — det hvisker saa tungsindig fra Voven.
</poetry>
</body>
</text>

<text id="horn2019081913">
<head>
    <title>En Hverdagshistorie</title>
    <firstline>Hun var saa ung og nydelig</firstline>
    <source pages="68-70"/>
    <quality>korrektur1,kilde,side</quality>
</head>
<body>
<poetry>
Hun var saa ung og nydelig,
saa frisk og saa kjøn,
og jeg mærkede saa tydelig,
hun elsked mig iløn;
jeg læste det i Øjet,
paa den rødmende Kind,
at til mig hun havde bøjet
sit livsglade Sind.

Dog turde jeg ej vove mig
ret ti] at spørge ad,
jeg vilde nok forlove mig,
men var ej rigtig glad;
thi det kunde jo dog være,
at det mig ilde gik,
og kunde jeg det bære,
om jeg en Kurv mig fik.

Saa tidt mig selv jeg lovede,
»nu vil jeg ha’e min Dom«,
men aldrig jeg det vovede,
naar det til Stykket kom;
jeg var en ganske Anden,
naar vi alene blev,
det var som om Fanden
sit Spil ret med mig drev.

Men en Aften, Solen dalede
bag Skyernes Rand,
og sine Luer svalede
i Havets kolde Vand,
da gik vi med hverandre
i den dæmrende Lund,
og Tankerne kan vandre
saa vidt i slig en Stund.

Som sammen der vi vandrede,
da brast det tunge Baand,
vi blev som helt forandrede,
frit tumled sig vor Aand.
Det store Skridt jeg vovede,
jeg talte Ordet frem,
og vi var forlovede,
dengang vi vandred hjem.

Og Stjernerne de blinkede
saa venlig til os ned,
det var, som om de vinkede
os op til Himlens Fred;
men vi ænsede dem ikke,
de var for os kun Tant,
vi i hinandens Blikke
vort Himmerige fandt.
</poetry>
</body>
</text>

<text id="horn2019081914">
<head>
    <title>Mærkværdigt!</title>
    <firstline>Med blussende Kinder og lysende Blik</firstline>
    <source pages="71-72"/>
    <quality>korrektur1,kilde,side</quality>
</head>
<body>
<poetry>
Med blussende Kinder og lysende Blik
han henover Markerne sprang,
alle Blomsterne undrende stod
og lyttede til hans Sang.

Saadan en underlig jublende Klang
havde endnu aldrig de hørt,
Lærken, som dog slaar Triller saa kjønt,
havde aldrig saadan dem rørt.

Og Blomsterne stod og lytted endnu,
da han længst var sprængt dem forbi,
de kunde ikke de Længsler forstaa,
som klang i den Melodi.

De spurgte hverandre, hvad det var,
der saadan til Hjertet dem gik,
men ingen begreb det, førend tilsidst
en Gaaseurt Færten fik.

Og selv da den havde fortalt dem, at
den Sang vist en Pigelil gjaldt,
kunde de dog ikke rigtig forstaa,
hvorfor saa mærkværdig den faldt.

Hver Dag de se ham springe forbi
og høre hans jublende Sang,
men den Dag idag kan de ikke forstaa,
hvad det er for en mageløs Klang.

Jeg saa’ paa Ellen, og aldrig saa’
jeg Nogen saa let og fro,
eja, hvor lystig hun dansede,
og hvor hun lystig lo.
</poetry>
</body>
</text>

<text id="horn2019081915">
<head>
    <title>Ellen</title>
    <firstline>Jeg tænkte paa de Fugle smaa</firstline>
    <source pages="73-75"/>
    <quality>korrektur1,kilde,side</quality>
</head>
<body>
<poetry>
Jeg tænkte paa de Fugle smaa,
der bo i grønne Lund
og kvidre til den mørke Nat
fra aarle Morgenstund.

Jeg syntes selv, jeg blev saa let,
som om jeg Vinger fik,
men det var ogsaa en sælsom Magt,
der laa i Ellens Blik.

Og der var lagt en sælsom Magt
i hvert af hendes Ord,
det var, som vakte de i min Sjæl
et kvidrende Sangerkor.

Vi dansede den hele Nat,
kun Ellen jeg hørte og saa’,
før vi vidste det, var det Dag,
saa maatte jeg fra hende gaa.

Fregatten vented, jeg maatte afsted,
men dengang en Ed jeg svor,
at Ellen og jeg skulde mødes igjen,
og saa gik jeg ombord.

Og der gik Dage, og der gik Aar,
jeg fór paa den vaade Vej,
mange dejlige Piger jeg saa’,
men Ellen glemte jeg ej.

Da saa jeg atter satte Fod
herhjemme paa Danmarks Grund,
da gjætter I vel, hvor jeg fløj hen
i den selvsamme Stund.

Hun blev glad og hun blev rød,
saa saare hun mig saa’,
der stod meget at læse
i Ellens Øjne blaa.

Jeg læste det og spurgte saa,
om jeg det ret forstod,
hun svarte ja, og Haanden, som
jeg bød, tog hun imod.

Nu har vi fulgtes ad en Stund,
og Vejen gaar saa let,
jeg tror, om den blev nok saa lang,
jeg kan ej blive træt.
</poetry>
</body>
</text>

<text id="horn2019081916">
<head>
    <title>Den første Sne!</title>
    <firstline>Hurra! der har vi den første Sne!</firstline>
    <source pages="76-77"/>
    <quality>korrektur1,kilde,side</quality>
</head>
<body>
<poetry>
Hurra! der har vi den første Sne!
nu skal I faa Liv og Løjer at se!
naar Vinteren reder sin hvide Seng,
saa Dunene drysser paa Mark og Eng,
saa bliver den lystige Krig erklæret,
hvor Haanden, rødblaa af Kuld er Geværet,
hvor Sneen, rullet i Bolte og Klumper,
maa Tjeneste gjøre som Kugler og Bomber.
I Morgen, Gutter, skal Slaget staa,
men, inden vi vil i Bataille gaa,
en Snemand vi først os lave maa,
som kan kritisere os, mens vi gaar paa;
kunde vi blot et Par Briller faa,
Ingenting gjorde det, om de var blaa,
men Øjne af Kul vil kun lidt forslaa,
naar saa han faar en Kaskjet paa skraa
— og bi, Cigar maa han ogsaa ha’e paa,
saa skulde jeg mene, at det er en Ka’l,
der kan kritisere, hvis han ikke er gal,
og dømme, om vi kan slaas eller ej;
siger han ja, vil vi Ingenting gjøre ham,
tier han, lover vi ikke at røre ham,
lad saa i Guds Navn Solen smelte ham;
men lad ham prøve at sige nej,
saa er vi enige i vi vil vælte ham;
men det har for Resten vel ingen Nød,
for vi skal slaas, saa det Pinedød
i hele Gaarden skal gny og dundre
og Fa’er og de andre skal sig forundre.
Længe leve den første Sne!
i Morgen skal I faa Løjer at se.
</poetry>
</body>
</text>

<text id="horn2019081917">
<head>
    <title>Bryllupssang</title>
    <firstline>Vort Fødeland var altid rigt</firstline>
    <source pages="78-78"/>
    <quality>korrektur1,kilde,side</quality>
</head>
<body>
<poetry>
Vort Fødeland var altid rigt
paa gifte Mænd og Koner,
og der er skrevet mangt et Digt,
ja vistnok Millioner,
der synger pænt om Kjærlighed
og priser Hymens Herlighed —
vort Fødeland var altid rigt
paa gifte Mænd og Koner.

Hymen kan være meget rar,
det vil jeg ej fordølge,
men der er en, som bedst det var,
hun<note>* Hymen opfattes gemenlig af Poeterne som en Mandsperson; her har imidlertid Autor, dels for visse Aarsagers Skyld, dels for at være original, gjort ham til et Fruentimmer.</note> havde med i Følge,
det er den lille glade Gud,
hvis Bue skyder Lykkeskud,
som bringer Folk fra Himlen Bud, —
hil dem, som Amor viede!

Thi hver for sig kun lidt de du,
— det er min private Mening —
det er, som Noget var itu,
nej, se dem i Forening:
saa bliver Hymen lys og let,
og Amor bliver sat og net,
saa tændes Brudeblus med Ret,
saa kan de lystig brænde.

Ak, tidt der holdes Bryllupsfest,
hvor Hymen sidder Enke,
hvor hun kun kommer med en Præst
og sin forgyldte Lænke;
men saa er Hymen grim og graa,
skal hun i Glans og Skjønhed staa,
maa virkelig hun Følge slaa
med Manden for det Hele.

Her, véd vi jo, er Amor med,
lad os da være glade,
lad Sangen flyve rask afsted
som i en Gallopade;
hver den, han leder ved sin Haand,
hver den, han fylder med sin Aand,
han snæres ej af snævre Baand,
let som en Gud han aander.

De to, som her hinanden fandt,
dem følge Held og Lykke,
det Baand, som nys saa fast de bandt,
vil, tro vi, aldrig trykke.
Held med vor Ven og med hans Brud,
for vist vi tro, den lille Gud
vil følge dem i Livet ud
og deres Skytsaand være.
</poetry>
</body>
</text>

<text id="horn2019081918">
<head>
    <title>Havet</title>
    <firstline>Hvad er skjønt som Havet, naar det sine Bølger</firstline>
    <source pages="81-82"/>
    <quality>korrektur1,kilde,side</quality>
</head>
<body>
<poetry>
Hvad er skjønt som Havet, naar det sine Bølger
vælter imod Kyst,
ræd for Stormen, som forfølger
dem med Sang og Lyst,
naar det suser
vildt og mægtig bruser
og de stolte Skibe knuser,
naar fra Dybet op sig hæver
vildt i Vrede Havets Drot,
naar den faste Havbund bæver,
rokker selv hans stærke Slot.

Hvad er skjønt som Havet, naar det tyst og stille
i en Sommerkvæld
hviler, medens Maanens Straaler spille
paa det klare Væld,
Stjerner skinne,
og for lette Vinde
Snekker i det Fjerne svinde,
trygt de lette Baade gynger,
vuggede paa Bølger smaa,
lokkende en Havfru synger
ude paa det dybe Blaa.
</poetry>
</body>
</text>

<text id="horn2019081919">
<head>
    <title>Ud!</title>
    <firstline>Ud i Guds frie Natur vil jeg fly</firstline>
    <source pages="83-84"/>
    <quality>korrektur1,kilde,side</quality>
</head>
<body>
<poetry>
Ud i Guds frie Natur vil jeg fly,
bort fra de Tanker, som Sindet vil tynge,
ud vil jeg, ud, hvor jeg frejdig kan synge,
glad som en Lærke, der stiger mod Sky.

Loftet mig trykker saa knugende tungt,
ude der hvælver sig Himmelens Bue,
ser jeg de funklende Stjernelys lue,
løfter mit Sind sig saa let og saa ungt.

Væggene stirre saa koldt og saa haardt,
ret som om vilde de over mig falde,
ude jeg hører en Nattergal kalde,
fri vil fra Buret jeg svinge mig bort.

Sløv gjør mig Lampens det døsige Skin,
Mismod omkring mig sit Taagespind væver,
ud maa jeg, ej jeg herinde det hæver,
Stjernerne, de kaste Lys i mit Sind.

Ud i Guds frie Natur vil jeg fly,
der er saa frit og saa lyst og saa herligt,
der vugges Sjælen saa blidt og saa kjærligt,
bliver saa glad som en Sangfugl i Sky.
</poetry>
</body>
</text>

<text id="horn2019081920">
<head>
    <title>En Aftenstemning</title>
    <firstline>Hvor det er smukt at se, naar Solen sender</firstline>
    <source pages="85"/>
    <keywords>sonnet</keywords>
    <quality>korrektur1,kilde,side</quality>
</head>
<body>
<poetry>
Hvor det er smukt at se, naar Solen sender
sin sidste Hilsen til de grønne Skove,
naar den til Afsked kysser Havets Vove,
der funkler, som den under Kysset brænder,

naar Luna liøjt paa Himlen Kjerten tænder,
mens Skovens Sanger alt er ved at sove,
da føler ret man Trang til Gud at love,
at bøje Knæ og folde sine Hænder.

En hellig Fred henover Alting svæver
og milde Tanker sig til Hjertet trænge,
naar Blikket imod Himlen op sig hæver;

det giver Klang i alle Hjertets Strænge,
som rørt af en usynlig Haand de bæver,
lydt maa de klinge, tied end de længe.
</poetry>
</body>
</text>

<text id="horn2019081921">
<head>
    <title>Solen staar i Vesterled</title>
    <firstline>Solen staar i Vesterled</firstline>
    <source pages="86"/>
    <quality>korrektur1,kilde,side</quality>
</head>
<body>
<poetry>
Solen staar i Vesterled,
alt den kysser Voven,
synker snart i Havet ned,
Dagen viger for Nattens Fred
med Stjerneskjær foroven.

Gud, lad Verdenslysets Skjær
fra mit Hjerte vige,
lad kun Natten dæmre der
med den funklende Stjernehær,
der lyser til dit Rige.
</poetry>
</body>
</text>

<text id="horn2019081922">
<head>
    <title>Naar Tvivlen mig omspænder</title>
    <firstline>Naar Tvivlen mig omspænder</firstline>
    <source pages="87-88"/>
    <quality>korrektur1,kilde,side</quality>
</head>
<body>
<poetry>
Naar Tvivlen mig omspænder,
o Jesus, staa mig bi,
hjælp mig, saa jeg erkjender,
at du kun gjør mig fri;
jeg véd jo, jeg skal vinde
hos dig livsalig Ro,
hjælp mig de Tvivl at binde,
som dræbe vil min Tro.

O tidt jeg klart dig skuer,
min Gud og Frelsermand,
af Længsel da jeg luer
at vinde til dit Land,
da gaar jeg frem saa modig,
da trættes ej min Fod,
og Haabets Blomst saa frodig
slaar i mit Hjerte Rod.

Men ak, saa ofte blegner
dit Billed og gaar bort,
da modløs fast jeg segner,
omspændt af Natten sort,
og op af Jorden stige
de mørke Aanders Hær,
de hviske, at dit Rige
er ikkun Skin og Skjær.

O lær mig fast at holde
dit Billed Jesus mild,
lad Tvivlens Regn den kolde
ej slukke Troens Ild,
glad skal jeg frem mig stride,
naar du kun vinker mig,
Alt vil jeg gjerne lide,
naar blot jeg naa’r til dig.
</poetry>
</body>
</text>

<text id="horn2019081923">
<head>
    <title>Naar Verden dig forstøder</title>
    <firstline>Naar Verden dig forstøder</firstline>
    <source pages="89"/>
    <quality>korrektur1,kilde,side</quality>
</head>
<body>
<poetry>
Naar Verden dig forstøder
og møder dig med Spot,
saa Hjertet i dig bløder,
hold Modet oppe blot;
om du i Smerte vaander
dig under Verdens Slag,
lad ikke Mørkets Aander
faa i dit Hjerte Tag;

Men husk paa Ham, den Høje,
i Himlens lyse Borg,
han tørre kan dit Øje,
han mildne kan din Sorg;
bank paa hans Dør, derinde
er Hjælp for al din Brøst,
søg kun, og du skal tinde
for al din Kummer Trøst.
</poetry>
</body>
</text>

<text id="horn2019081924">
<head>
    <title>Knuges dit Hjerte af Sorgen</title>
    <firstline>Knuges dit Hjerte af Sorgen</firstline>
    <source pages="90-91"/>
    <quality>korrektur1,kilde,side</quality>
</head>
<body>
<poetry>
Knuges dit Hjerte af Sorgen,
og det er Nat i dit Sind,
gak ud i den gryende Morgen,
og Gud skal tørre din Kind.

Gak ud og se Solen stige
af Havet med Straaleglans,
gak ud og se Mørket vige
og Natten miste sin Krans.

Solen med sine Straaler
skal lyse saa mildt i dit Sind,
ej Sorg i Sjælen den taaler,
den taaler ej Graad paa Kind.

Det hvisker igjennem Lunden
og Lærken jubler det ud,
det mærkes i Hjertegrunden,
at Lyset kommer fra Gud,

at Sjælen til Gud skal stige
som Solen stiger af Hav,
at Sorg og Mørke skal vige,
naar Legemet lægges i Grav.

Derfor, om Natten og Sorgen
lægger dig Graad paa Kind,
gak ud i den gryende Morgen,
saa falder der Lys i dit Sind.
</poetry>
</body>
</text>

<text id="horn2019081925">
<head>
    <title>Sorg og Nød</title>
    <firstline>Sorg og Nød, og Synd og Død</firstline>
    <source pages="92-93"/>
    <quality>korrektur1,kilde,side</quality>
</head>
<body>
<poetry>
Sorg og Nød, og Synd og Død,
deraf er vor Skjæbne spunden;
før du kom af Moders Skjød,
var du i dens Lænker bunden.

Lyt blot ej til dem, hvis Røst
synger højt om Jordens Glæder,
kast dig til din Frelsers Bryst,
der i Fred og Ro du græder.

Se dig om paa Jorden blot;
kan du der din Glæde finde?
Alt er usselt, Alt er smaat,
Altings Skjæbne at forsvinde.

Vend saa imod Ham dit Blik,
som paa Korset hang med Smerte,
tømte Dødens bitre Drik,
lad ham leve i dit Hjerte!

Se, han vinker, følg hans Kald!
tag dit Kors og følg ham efter,
aldrig han dig svigte skal,
han dig skjænker Mod og Kræfter.

Skrid da gjennem Livet frem
som en Fremmed midt i Vrimlen;
her er ej dit rette Hjem,
det er hist hos Gud i Himlen.
</poetry>
</body>
</text>

<text id="horn2019081926">
<head>
    <title>En Bøn</title>
    <firstline>Lær mig, Gud, til dig at bede</firstline>
    <source pages="94"/>
    <quality>korrektur1,kilde,side</quality>
</head>
<body>
<poetry>
Lær mig, Gud, til dig at bede
ydmyg og i Aand og Tro,
ad den Vej du frem mig lede,
som kan føre mig til Ro.
Skjærm mig med din Kjærlighed;
naar i Verden Storme bruse,
mild og naadig du mig huse,
der kun, véd jeg, er der Fred.

Lær mig fast paa dig at lide,
fyld mig med din hellig Aand,
lad den gode Strid mig stride,
bryde Verdens mange Baand;
lad det for min Tanke staa,
at hos dig kun Livet findes,
lad til hver en Tid mig mindes,
Verdens Dom er at forgaa.
</poetry>
</body>
</text>

<text id="horn2019081927">
<head>
    <title>Klokken ved Upsala Slot</title>
    <firstline>Hver Aften og hver Morgen</firstline>
    <source pages="95-96"/>
    <quality>korrektur1,kilde,side</quality>
</head>
<body>
<poetry>
Hver Aften og hver Morgen
en dæmpet Klokkeklang gaar
ud over Fyrisstaden
fra Bakken, hvor Kongsgaarden staar.

Kong Gustav Adolfs Datter
rejste Klokken engang,
nu maner den alle, som høre den,
til Bøn med sin dybe Klang.

Hun var i Tvivl og Vaande,
hun stred saa haard en Strid,
hun mærked, hun var ved at segne,
saa satte hun Klokken did.

Hun bad dem lade den tone
hver Morgen og hver Kvæld
og mane alle, som hørte den,
til Bøn for hendes Sjæl.

O, hør, hvor vemodig den klinger,
som om den selv bad med;
O, beder, I, som høre den,
for Dronning Christines Fred.

Og bed ikke blot for hende,
bed for Enhver, som er død,
bed for Enhver, som lever,
thi vi er alle i Nød.
</poetry>
</body>
</text>

<text id="horn2019081928">
<head>
    <title>Et Suk</title>
    <firstline>Tys, hører du, det sukker</firstline>
    <source pages="97-98"/>
    <quality>korrektur1,kilde,side</quality>
</head>
<body>
<poetry>
Tys, hører du, det sukker
i Skovens Kroner,
hør, hvor det sælsomt toner
i Natten stille.

Og hører du, det sukker
fra Kildevældet,
i Dalen og paa Fjældet,
hør, Alting sukker.

Naar Stjerneskjæret, tændes,
og Natten skumrer,
naar alt det Skabte slumrer,
saa vaagner Sorgen,

den Sorg, som dybest inde
Naturen gjemmer,
med Tusinder af Stemmer
den sagte hvisker.
</poetry>
</body>
</text>

<text id="horn2019081929">
<head>
    <title>Jens Paludan-Müller</title>
    <firstline>Da Fjenden trængte mod os frem</firstline>
    <source pages="99-101"/>
    <quality>korrektur1,kilde,side</quality>
</head>
<body>
<poetry>
Da Fjenden trængte mod os frem
med sine vilde Skarer
og truede vort stille Hjem
med Krigens Gru og Farer;

da Danmark ængstet og i Nød
paa sine Sønner kaldte,
og bad dem frelse sig fra Død,
og dem sin Nød fortalte,

da mødte ogsaa trofast du
og stilled dig blandt Skaren,
du kom med uforfærdet Hu
og ænsed ikke Faren.

Du rev dig fra din stille Færd
ved Bogen og ved Lampen,
og mødte ved den lille Hær,
beredt at gaa i Kampen.

Du døjed Hunger, Kuld og Tørst
utrættet til det Sidste,
du gik til Arbejd altid først,
mér villig end de Fleste.

Og da den kom den blodige Dag,
som ej os gaar af Minde,
da kæmped du for Danmarks Sag,
og kæmped som iblinde.

Du gik som i Bersærkergang,
imedens Kugler regned,
du ænsed ikke deres Sang,
før truffen om du segned.

Dog vilde du ej give tabt,
for dig var Smerten liden,
du samlede din sidste Kraft
og styrted frem i Striden.

Da segned du for anden Gang,
og denne blev den sidste,
thi under Kuglers vilde Sang
dit Øje maatte briste.

Nu hviler du i Slesvigs Jord
iblandt de andre Brave,
men Mindets Blomst saa frodigt gror
paa eders Heltegrave.

Thi Liv og Blod I glad hengav
for gamle Danmarks Ære,
derfor skal din og deres Grav
en Helligdom os være.
</poetry>
</body>
</text>

<text id="horn2019081930">
<head>
    <title>Den 15de November 1864</title>
    <firstline>Et Aar er der gaaet, kun et eneste Aar</firstline>
    <source pages="102-104"/>
    <dates>
        <event>1864-11-15</event>
    </dates>
    <quality>korrektur1,kilde,side</quality>
</head>
<body>
<poetry>
Et Aar er der gaaet, kun et eneste Aar
fra den Dag, Kong Frederik døde,
og Danmark alt vaander sig under dybe Saar,
ak længe, ja længe vil de bløde.

Ak Danmark, vort stakkels, vort elskede Land,
man ofte har dig lignet ved en Have,
men nu er Haven dækket af Ørkenens Sand,
og Ledet, ja Ledet er aflave.

Thi han, som den vogted saa mild og saa god,
og stelled og bragte alt i Orden,
som gjerne vilde ofre for den sit Liv og Blod,
ak han er ej mere paa Jorden.

Ak Danmark, man har lignet dig ved en fager Mø
med Ungdommens glimrende Smykke,
ak stakkels fagre Ungmø, din Elsker maatte dø,
da vendtes til Kummer din Lykke.

Et Aar er det siden, kun et eneste Aar,
da stod han i Manddommens Styrke,
i Roskilds gamle Kirke nu Kongekisten staar,
og over Danmark hviler Sorgens Mørke.

Ak meget har sig ændret i det eneste Aar,
nu er vor Fremtids Himmel mørk og taaget, —
men i Roskilds gamle Kirke, der Kongekisten staar,
med Dannerfolkets Gyldenkrans paa Laaget.

Fra Kisten skal der lysne en Glans for vor Fod,
som skal os vise Vejen, vi skal vandre,
og Tanken om Kong Fredrik skal styrke vort Mod,
at oprejst vi kan holde hverandre.

Og aldrig skal den slukkes den hellige Ild,
bestandig skal i Danmark den funkle,
og kommer der end Byger, der brat den slukke vil,
de skal dog ej faa Magt den at fordunkle;

thi sker det, da vil aldrig sig sprede den Sky,
som blytung over gamle Danmark svæver,
men viser den os Vejen, forvist engang paany
af Gruset sig Danmarks Borgspir bæver.
</poetry>
</body>
</text>

<text id="horn2019081931">
<head>
    <title>Vaar</title>
    <firstline>Nu skyde Træerne vaargrønne Skud</firstline>
    <source pages="105-106"/>
    <quality>korrektur1,kilde,side</quality>
</head>
<body>
<poetry>
Nu skyde Træerne vaargrønne Skud,
og Knopperne folde sig jublende ud:
nu kommer, nu kommer
den dejlige Sommer
med Solblink paa Vandet
og Blomster paa Landet,
det lufter fra Voven,
det dufter fra Skoven:
nu kommer, nu kommer
den dejlige Sommer.

Det synger og jubler saa lydt i mit Bryst,
hvor før der var tyst, o, saa knugende tyst:
nu kommer, nu kommer
den dejlige Sommer,
jeg mødte jo hende,
og nu kan jeg kjende,
at Vinteren viger
og Vaarsolen stiger,
nu kommer, nu kommer
den dejlige Sommer.
</poetry>
</body>
</text>

<text id="horn2019081932">
<head>
    <title>Vaarblomster</title>
    <firstline>Jeg elsker hver lysende Stjerne</firstline>
    <source pages="107-114"/>
    <quality>korrektur1,kilde,side</quality>
</head>
<body>
<poetry>
<nonum><center>1.</center></nonum>

Jeg elsker hver lysende Stjerne,
som tavs gjennem Natten gaar,
jeg elsker hver kvidrende Sangfugl,
hver Blomst, som duftende staar.

Men der er Én, som jeg elsker
mere end Stjernernes Chor,
mer end de kvidrende Fugle
og Alverdens Blomsterflor.

---

<nonum><center>2.</center></nonum>

Solen lyser, Træet løves,
Blomsten dufter, Fuglen synger,
til den slukkes lyser Solen,
til det visner løves Træet,
aander Blomsten, maa den dufte,
aander Fuglen, maa den synge;
Alt, hvad der fik Liv paa Jorden
ejer Ét, hvori det lever,
Et, hvori dets Sjæl sig rører,
mit det blev at elske dig.

---

<nonum><center>3.</center></nonum>

Hør Aftenklokken ringer,
og Solen er ved at gaa ned,
nu viger Dagens Uro
for Nattens stille Fred.

Nu viger Dagens Lysglans
for Nattens Stjerneskjær
snart tie de Tusind Stemmer
i Skovens syngende Trær.

Snart gaa Drømmenes Skare
tyst over Jorden frem,
send en lys og dejlig Drøm,
o Gud, til hendes Hjem.

Og naar i Morgen hun vaagner,
en dejlig Dag hende giv,
jeg beder ikke for mig selv,
men læg Lys over hendes Liv.

---

<nonum><center>4.</center></nonum>

Opad mit Blik sig løfted
mod Nathimlens dunkle Blaa,
ren og mild stod Maanen der
med alle de Stjerner smaa.

Jeg mindedes det gamle Ord:
ser du et Stjerneskud,
der møder din Bøn paa Vejen,
saa bærer det Løfte fra Gud.

Jeg bærer en Attraa i min Sjæl,
den hviskede sig frem,
min Bøn fløj paa stærke Vinger
opad imod Guds Hjem.

Og som den havde begyndt sin Flugt,
tre lysende Stjerner faldt, —
én lover meget, to lover mer,
men tre maa love Alt.

Aldrig blev jeg for Lys saa glad
som for de tre Stjerneskud,
de mødte min Bøn paa Vejen,
og kom med Løfte fra Gud.

---

<nonum><center>5.</center></nonum>

Jeg gik og længtes og vidste ej selv,
hvad det var, min Længsel gjaldt,
saa mødte jeg dig, og i samme Stund
som Skjæl fra mit Øje faldt.

Nu véd jeg, hvem der skal bære Sorg
eller Glæde til mit Sind,
stemme min Sjæl til jublende Sang
eller lægge Graad paa min Kind.

---

<nonum><center>6.</center></nonum>

Sidder jeg tavs og tænker
min kjæreste Tanke igjen,
den, jeg har tænkt saa mangen en Gang,
men altid tavs lagt hen,

Slaar jeg saa op mit Øje
og ser dig se paa mig,
er det, som om den Vinger fik
og vilde flyve til dig.

Ak, jeg maa jo stække dem,
hvergang de voxer ud,
stænge den inde i min Sjæl
og bare bede til Gud.

---

<nonum><center>7.</center></nonum>

Naar Sorgen fylder mit Hjerte
med Vinterkulde og Slud,
saa fast man skulde tænke,
hver Blomst var gaaet ud.

Naar du saa kommer og siger
om saa kun et eneste Ord,
strax er det, som Vintren flygted,
og Roserne staa i Flor.

Der lyser af dine Øjne
en Glans saa varm og mild,
den kan ej Sorgen taale,
den flyr som Kuld for Ild.

Og fra din Læbe toner
det som de dejligste Kvad,
der mægte at mane Sorgen
og gjøre Sjælen glad.

Det er, som alt Lyst og Herligt
er Gjenskin blot af dig,
alene er jeg saa fattig,
hos dig er jeg saa rig.

---

<nonum><center>8.</center></nonum>

Dejligt var her paa Jorden,
Alt syntes mig lyst og skjønt,
Blomsterne dufted, og Fuglene sang,
og Løvet stod saa grønt.

Glad gik jeg om og saa’ derpaa,
glad som en Dreng i Leg,
saa kom du, og med Undren jeg saa’,
hvor lyst der blev paa min Vej.

Nu først fik Blomsterne rigtig Duft
og Fuglenes Stemmer Klang,
det var, som Alt i Verden
hilste paa dig med Sang.

O, gaa ikke bort, saa gaa Blomsterne ud,
og Alt bliver mørkt og tyst,
det gamle Lys kommer aldrig igjen,
nu er der hos dig kun lyst.
</poetry>
</body>
</text>

<text id="horn2019081933">
<head>
    <title>Sommerfuglen</title>
    <firstline>Hvergang to Sjæle mødes</firstline>
    <source pages="115-117"/>
    <quality>korrektur1,kilde,side</quality>
</head>
<body>
<poetry>
Hvergang to Sjæle mødes
i Løftet om Kjærlighed,
en Sommerfugl der fødes,
som flyver strax afsted;

op bag den hvalte Himmel
den svinger sig saa fro,
der møder den en Vrimmel
af Brødre, maa du tro.

I Tusindtal de flagre
om mellem Blomster der,
og nogle er saa fagre,
som du aldrig saa’ dem her.

Men det er ikke mange,
der fik saa fin en Dragt,
kun saare faa kan prange
med rige Farvers Pragt.

Dog, naar de blot har Vinger,
saa savnes Glansen ej,
lystig de sig svinger
om i den glade Leg.

Men der er ogsaa Stakler,
som Vingerne faldt af,
som matte fremad vakler
imod den mørke Grav;

thi sygner hos de tvende
den fagre Kjærlighed,
gaar Livet snart til Ende
for Sommerfuglen med.

Engang, jeg saa’ i Drømme,
brast Skyernes Skjul,
paa Lysbølger saa’ jeg svømme
din og min Sommerfugl.

Skjøn som de skjønneste var den
i yppig Farvepragt,
og stærke Vinger bar den,
med Guldstøv belagt.

Snart mellem Blomster fløj den
og suged deres Saft,
snart løfted den mod Højden
de brede Vingers Kraft.

---

Med Tak til Gud jeg følte,
den fødtes paa hans Bud,
og Livet, som den fik fra ham,
skal aldrig slukkes ud.
</poetry>
</body>
</text>

<text id="horn2019081934">
<head>
    <title>Brudehilsen</title>
    <firstline>Tag nu dit Glas min Frue</firstline>
    <source pages="118-119"/>
    <quality>korrektur1,kilde,side</quality>
</head>
<body>
<poetry>
Tag nu dit Glas min Frue,
din Mand dig byder til Gjæst,
nu vil i vor egen Stue
vi fejre vor Bryllupsfest.

Alle de Tusind Minder,
der give vor Fortid Glans,
dem sanke vi sammen og binder
os hver deraf en Krans.

Saa takke vi Gud, du Kjære,
for hver en Stund, der svandt,
ham skylde vi Pris og Ære,
for at vi hinanden fandt.

Og fremad skue vi glade
fulde af Haab og Tro,
vi véd jo, vort rette Stade
er Himlens lyse Bo.

Paa Kjærlighedens Vinger,
som Gud os naadig gav,
engang vi did os svinger
trods Mørke, Kuld og Grav.

Om Storm og Frostvejr kommer
og gjør os Vejen trang,
det gaar jo dog frem mod Sommer,
mod Sol og Fuglesang.

Og Glans derfra skal brede
sig over vort hele Liv,
naar vi om Vingerne frede,
som Gud os gav, min Viv.

Velkommen da herhjemme
min velsignede lille Brud,
for mig der ved dit Komme
sprang Tusind Blomster ud.
</poetry>
</body>
</text>

<text id="horn2019081935">
<head>
    <title>Majvise</title>
    <firstline>Al Verdens Skaber mild og blid</firstline>
    <notes>
        <note>* Til Grund for denne Majvise ligger den gamle Sang, som fordum brugtes, naar de unge Karle Valborgsdag red ,,Sommer i By''. Af den gamle Vise er nogle enkelte Vers benyttet uforandrede, en Del er ændret og tillæmpet og adskillige nye Vers føjede til.</note>
    </notes>
    <source pages="120-122"/>
    <quality>korrektur1,kilde,side</quality>
</head>
<body>
<poetry>
Al Verdens Skaber mild og blid,
  hør det, som vi bede,
vi prise glade Aarsens Tid,
  vær os Alle en naadig Gud med Glæde.

Du løste os af Vintrens Tvang,
derfor vi love dig med Sang.

Se, Alting staar saa grønt og smukt,
Valborg bær Løv, som lover Frugt.

Og Lærken svinger sig fra Vang
og synger glad sin Foraarssang.

Dig bære, Gud, vi Maj i By,
vor Bøn sig løfter højt mod Sky.

Velsign du os og giv os Held,
og lad vor Gjerning lykkes vel.

Vi pløje i vort Ansigts Sved
og saa vort Korn i Jorden ned.

Lad Vind og Vejr til Haand os gaa
at Grødens Væxt maa Lykke faa.

Velsign vort kjære Fædreland,
velsign hver ægte Dannemand.

Lær os at taale fromt din Tugt,
at den engang maa bære Frugt.

Lær os at haabe paa en Tid,
da Lykken atter bliver blid.

Led du os frem med naadig Aand,
vi sætte Alting i din Haand.

Velsign vor Konge og hans Raad,
vær med Enhver i Raad og Daad.

Ja, se i Naade til os ned,
og giv os Alle Sjælens Fred.

Det bede vi i Jesu Navn,
  hør det, som vi bede,
vi slutte med Røn til dig vort Gavn,
  vær os Alle en naadig Gud med Glæde.
</poetry>
</body>
</text>

<section>
<head>
    <title>Digte efter Anakreon</title>
</head>
<content>

<text id="horn2019081936">
<head>
    <title><num>1.</num>Om Kadmos vil jeg synge</title>
    <toctitle><num>1.</num>Om Kadmos vil jeg synge</toctitle>
    <indextitle>Om Kadmos vil jeg synge</indextitle>
    <linktitle>Om Kadmos vil jeg synge</linktitle>
    <firstline>Om Kadmos vil jeg synge</firstline>
    <source pages="123"/>
    <notes>
        <note>Gendigtning af Anakreontika <xref type="translation" poem="anakreontika2025122801"/>.</note>
    </notes>
    <quality>korrektur1,kilde,side</quality>
</head>
<body>
<poetry>
Om Kadmos vil jeg synge
og om de to Atrider, —
men hør, hvad er dog dette?
Fra Lyrens Strænge klinger
kun blide Elskovssange.
Med ét min gamle Lyre
har ganske sig forvandlet;
den klang til mine Sange
om Herkules’ Bedrifter,
nu elskovsfuldt den klager
og synger om Eroter. —
Farvel I gamle Helte,
jeg kan om Jer ej synge;
nu der fra Lyren toner
kun søde Elskovssange.
</poetry>
</body>
</text>

<text id="horn2019081937">
<head>
    <title><num>2.</num>Tidt Kvinder til mig sige</title>
    <toctitle><num>2.</num>Tidt Kvinder til mig sige</toctitle>
    <indextitle>Tidt Kvinder til mig sige</indextitle>
    <linktitle>Tidt Kvinder til mig sige</linktitle>
    <firstline>Tidt Kvinder til mig sige</firstline>
    <source pages="124"/>
    <notes>
        <note>Gendigtning af Anakreontika <xref type="translation" poem="anakreontika2025122811"/>.</note>
    </notes>
    <quality>korrektur1,kilde,side</quality>
</head>
<body>
<poetry>
Tidt Kvinder til mig sige:
»Anakreon, du ældes,
gaa hen og se i Spejlet,
du har ej Haar paa Hov’det,
du er jo ganske skaldet.«
Men jeg véd ej det Mindste,
om jeg har Haar paa Hovedet,
hvad heller jeg er skaldet;
kun én Ting sikkert véd jeg,
at for en Olding skikker
det sig at være munter,
til Dødens Time kommer.
</poetry>
</body>
</text>

<text id="horn2019081938">
<head>
    <title><num>3.</num>Naturen skjænked Tyren</title>
    <toctitle><num>3.</num>Naturen skjænked Tyren</toctitle>
    <indextitle>Naturen skjænked Tyren</indextitle>
    <linktitle>Naturen skjænked Tyren</linktitle>
    <firstline>Naturen skjænked Tyren</firstline>
    <source pages="125"/>
    <notes>
        <note>Gendigtning af Anakreontika <xref type="translation" poem="anakreontika2025122802"/>.</note>
    </notes>
    <quality>korrektur1,kilde,side</quality>
</head>
<body>
<poetry>
Naturen skjænked Tyren
de stærke Horn, som stange,
og Hesten gav den Hove,
og Haren lette Fødder,
og Løven skarpe Tænder,
og Fisken den fik Finner,
og Fuglen lette Vinger,
og Manden Kløgt og Snille. -
Saa havde den da Intet
tilbage vel til Kvinden? —
Jo hende gav den Skjønhed
som rigelig Erstatning
for Spyd og stærke Skjolde;
thi vid: den skjønne Kvinde
kan Ild og Staal besejre.
</poetry>
</body>
</text>

<text id="horn2019081939">
<head>
    <title><num>4.</num>Slet Intet jeg mig bryder</title>
    <toctitle><num>4.</num>Slet Intet jeg mig bryder</toctitle>
    <indextitle>Slet Intet jeg mig bryder</indextitle>
    <linktitle>Slet Intet jeg mig bryder</linktitle>
    <firstline>Slet Intet jeg mig bryder</firstline>
    <source pages="126"/>
    <notes>
        <note>Gendigtning af Anakreontika <xref type="translation" poem="anakreontika2025122815"/>.</note>
    </notes>
    <quality>korrektur1,kilde,side</quality>
</head>
<body>
<poetry>
Slet Intet jeg mig bryder
om Gyges’ store Skatte,
den rige Lyderkonges;
til Avind ej jeg kjender,
selv ej imod Tyranner;
jeg bryder mig om Salve,
at Haaret ret kan dufte,
jeg bryder mig om Roser,
hvormed jeg kan mig kranse;
kun paa i Dag jeg tænker,
hvo véd, hvad sker i Morgen.
Imedens Lykken lyser,
saa drik min Ven, spil Tærning,
gyd Offer til Lyajos,
før Sot og Sygdom kommer
og Vinen dig formenes.
</poetry>
</body>
</text>

<text id="horn2019081940">
<head>
    <title><num>5.</num>Den sorte Jord jo drikker</title>
    <toctitle><num>5.</num>Den sorte Jord jo drikker</toctitle>
    <indextitle>Den sorte Jord jo drikker</indextitle>
    <linktitle>Den sorte Jord jo drikker</linktitle>
    <firstline>Den sorte Jord jo drikker</firstline>
    <source pages="127"/>
    <notes>
        <note>Gendigtning af Anakreontika <xref type="translation" poem="anakreontika2025122819"/>.</note>
    </notes>
    <quality>korrektur1,kilde,side</quality>
</head>
<body>
<poetry>
Den sorte Jord jo drikker,
og Trær og Buske drikke,
og Havet drikker Bækken,
og Solen drikker Havet,
og Maanen drikker Solen;
hvorfor vil I da Venner
forbyde mig at drikke.
</poetry>
</body>
</text>

<text id="horn2019081941">
<head>
    <title><num>6.</num>Om Theben du fortæller</title>
    <firstline>Om Theben du fortæller</firstline>
    <source pages="128"/>
    <notes>
        <note>Gendigtning af Anakreontika <xref type="translation" poem="anakreontika2025122816"/>.</note>
    </notes>
    <quality>korrektur1,kilde,side</quality>
</head>
<body>
<poetry>
Om Theben du fortæller,
og han om Frygers Kampraab;
nu vil jeg ogsaa synge,
om hvordan jeg blev fangen:
Ej bærer Hesten Skylden,
ej Foden, ikke Skibet,
ak nej — en ny Slags Pile,
der kom fra Pigeøjne.
</poetry>
</body>
</text>

<text id="horn2019081942">
<head>
    <title><num>7.</num>Naar Druens Blod jeg drikker</title>
    <toctitle><num>7.</num>Naar Druens Blod jeg drikker</toctitle>
    <indextitle>Naar Druens Blod jeg drikker</indextitle>
    <linktitle>Naar Druens Blod jeg drikker</linktitle>
    <firstline>Naar Druens Blod jeg drikker</firstline>
    <source pages="129"/>
    <notes>
        <note>Gendigtning af Anakreontika <xref type="translation" poem="anakreontika2025122825"/>.</note>
    </notes>
    <quality>korrektur1,kilde,side</quality>
</head>
<body>
<poetry>
Naar Druens Blod jeg drikker,
da slumre alle Sorger,
da tier Sorgen stille,
og Taarens Kilde standser.
Engang mig Døden henter,
det hjælper ej jeg strider;
hvorfor da spilde Livet
paa Taarer og paa Klager!
Nej, lad os drikke Vinen,
som os Lyajos skjænker,
thi medens ham vi hylde,
maa alle Sorger slumre.
</poetry>
</body>
</text>

<text id="horn2019081943">
<head>
    <title><num>8.</num>Nu Eros er en Slave</title>
    <toctitle><num>8.</num>Nu Eros er en Slave</toctitle>
    <indextitle>Nu Eros er en Slave</indextitle>
    <linktitle>Nu Eros er en Slave</linktitle>
    <firstline>Nu Eros er en Slave</firstline>
    <source pages="130"/>
    <notes>
        <note>Gendigtning af Anakreontika <xref type="translation" poem="anakreontika2025122830"/>.</note>
    </notes>
    <quality>korrektur1,kilde,side</quality>
</head>
<body>
<poetry>
Nu Eros er en Slave,
thi Muserne ham fanged,
og knytted Rosenlænker,
hvormed de bandt den arme.
Hans Moder, Cytherea,
for høje Løsepenge
vil atter fri ham kjøbe;
men selv om de ham slipper,
han gaar dog ikke fra dem,
thi han har lært at trælle.
</poetry>
</body>
</text>

<text id="horn2019081944">
<head>
    <title><num>9.</num>Tag Hammeren, Hefajstos</title>
    <toctitle><num>9.</num>Tag Hammeren, Hefajstos</toctitle>
    <indextitle>Tag Hammeren, Hefajstos</indextitle>
    <linktitle>Tag Hammeren, Hefajstos</linktitle>
    <firstline>Tag Hammeren, Hefajstos</firstline>
    <source pages="131"/>
    <notes>
        <note>Gendigtning af Anakreontika <xref type="translation" poem="anakreontika2025122817"/>.</note>
    </notes>
    <quality>korrektur1,kilde,side</quality>
</head>
<body>
<poetry>
Tag Hammeren, Hefajstos,
nu skal du til mig smede
— ej frygtelige Vaaben,
hvad skulde jeg med Vaaben
et Bæger skal du hamre,
saa stort og dybt som muligt
og derpaa skal du tegne
— ej Stjerner eller Vogne,
og ej Orions Bælte,
hvad ænser jeg Plejader,
og hvad Bootes’ Stjerne —
nej, Ranken skal du tegne,
der bugner fuld af Druer,
og rasende Mænader,
den herlige Lyajos
og Eros og Bathyllos.
</poetry>
</body>
</text>

</content>
</section> <!-- Digte efter Anakreon -->

<section>
<head>
    <title>Digte efter Runeberg</title>
</head>
<content>

<text id="horn2019081945">
<head>
    <title><num>1.</num>Højt blandt Sarijärvis Heder boede</title>
    <firstline>Højt blandt Sarijärvis Heder boede</firstline>
    <source pages="132-134"/>
    <notes>
        <note>Gendigtning af Runebergs <xref type="translation" poem="runeberg201908191"/>.</note>
    </notes>
    <quality>korrektur1,kilde,side</quality>
</head>
<body>
<poetry>
Højt blandt Sarijärvis Heder boede
Bonden Pavo paa en frostkold Hjemlod,
dyrked Jorden der med Flid og Møje;
men af Herren ventede han Væxten.
Og han boede der med Børn og Hustru,
aad med dem i Sved sin knappe Føde,
graved Grøfter, pløjed op og saaede. —
Vaaren kom, paa Marken smelted Sneen,
skylled Hælvten bort af unge Spirer;
Somren kom, og frem brød Hagelbygen
og slog Hælvten ned af Ax derude;
Høsten kom, og saa tog Kulden Resten;
Pavos Hustru rev sit Haar og sagde:
»Pavo, Pavo, Gubbe, født til Vanheld!
Gud har os forskudt, nu maa vi tigge;
tungt at tigge, værre dog at sulte«.
Pavo tog sin Hustrus Haand og sagde:
»Herren prøver blot, forskyder ikke.
Bland du nu til Hælvten Bark i Brødet,
jeg skal grave endnu flere Grøfter,
men af Herren vil jeg vente Væxten«.
Kvinden lagde Hælvten Bark i Brødet,
Gubben graved endnu flere Grøfter,
solgte sine Faar for Rug og saaede.
Vaaren kom, paa Marken smelted Sneen,
bort med den flød ingen unge Spirer;
Somren kom, og frem brød Hagelbygen,
den slog ned de halve Ax derude;
Høsten kom, og saa tog Kulden Resten.
Kvinden slog sig for sit Bryst og sagde:
»Pavo, Pavo, Gubbe, født til Vanheld!
lad os dø, thi Herren har forskudt os;
tungt at dø, men værre dog at leve«.
Pavo tog sin Hustrus Haand og sagde:
»Herren prøver blot, forskyder ikke.
Bland du Barken dobbelt nu i Brødet,
jeg vil grave mine Grøfter større,
men af Herren vil jeg vente Væxten«.
Kvinden lagde dobbelt Bark i Brødet,
Gubben graved sine Grøfter større,
solgte sine Kør for Rug og saaede.
Vaaren kom, paa Marken smelted Sneen,
bort med den flød ingen unge Spirer;
Somren kom, og frem brød Hagelbygen,
ingen Ax slog nu den ned derude;
Høsten kom, og Kulden skaante Marken,
lod den staa i Guld og vente Seglen.
Da faldt Pavo ned paa Knæ og sagde:
»Herren prøver blot, forskyder ikke«;
og hans Hustru faldt paa Knæ og sagde:
»Herren prøver blot, forskyder ikke«.
Men med Glæde sagde hun til Gubben:
»Pavo, Pavo, tag med Fryd nu Seglen,
Tid det er at leve glade Dage,
Tid det er, at bort vi kaste Barken
og af Rug alene Brødet bage«.
Pavo tog sin Hustrus Haand og sagde:
»Kvinde, Kvinde, den kun Prøven taaler,
som i Nød sin Næste ej forskyder.
Bland du kun til Hælvten Bark i Brødet,
thi forfrossen staar vor Nabos Ager«.
</poetry>
</body>
</text>

<text id="horn2019081946">
<head>
    <title><num>2.</num>Stor var Tavastboen Ojan Pavo</title>
    <toctitle><num>2.</num>Stor var Tavastboen Ojan Pavo</toctitle>
    <indextitle>Stor var Tavastboen Ojan Pavo</indextitle>
    <linktitle>Stor var Tavastboen Ojan Pavo</linktitle>
    <firstline>Stor var Tavastboen Ojan Pavo</firstline>
    <source pages="135-137"/>
    <notes>
        <note>Gendigtning af Runebergs <xref type="translation" poem="runeberg201908192"/>.</note>
    </notes>
    <quality>korrektur1,kilde,side</quality>
</head>
<body>
<poetry>
Stor var Tavastboen Ojan Pavo,
stor og vældig iblandt Finlands Sønner,
fast og rolig som en granklædt Klippe,
djærv og rask og kraftig som en Stormvind.
Graner havde han med Rod oprykket,
kuet Bjørne med sin blotte Armkraft,
løftet Heste over høje Gjærder
og forvovne Mænd som Halmstraa bøjet.
Og nu stod den stærke Ojan Pavo
stolt og vældig frem paa Lagmandstinget;
midt i Gaarden stod han mellem Folket
som den høje Fyrr imellem Smaaskov.
Men han løftede sin Røst og sagde:
»Er der Nogen her, født af en Kvinde,
som har Kraft at holde mig paa Stedet,
blot ét Øjeblik mig fast kan holde,
han maa tage strax min rige Odel,
han skal vinde mine Sølverskatte,
han skal eje mine mange Hjorder,
og med Sjæl og Krop jeg ham tilhører«.

Saa lød Ojan Pavos Røst paa Tinge;
men forskrækkede stod Bygdens Karle,
tavse stod de omkring Ojan Pavo,
og der traadte Ingen frem imod ham!
Og med Undren og med Elskov skued
Bygdens Piger paa den unge Kæmpe;
thi han stod, den stærke Ojan Pavo,
som den høje Fyrr imellem Smaaskov,
og hans Øje brændte som en Stjerne,
og hans Pande lyste klar som Dagen,
og hans gule Haar faldt paa hans Skuldre
som en Fos i Solblink over Fjældet.

Men af Kvindeflokken frem tren Anna,
hun, den skjønneste af Bygdens Piger,
fager som en solklar Sommermorgen.
Rask hun traadte frem for Ojan Pavo,
slog omkring hans Hals de bløde Arme,
nærmede sit Hjerte til hans Hjerte,
trykkede hans Kind mod sine Kinder,
og saa bød hun ham sig løs at rive.
Men den stærke Knøs stod overvunden,
kunde ikke røre sig af Stedet,
sagde svigtende med sagte Stemme:
»Anna, Anna, nu jeg tabte Spillet,
du maa tage strax min rige Odel,
du skal have mine Sølverskatte,
du skal eje mine mange Hjorder,
og med Sjæl og Krop jeg dig tilhører«.
</poetry>
</body>
</text>

<text id="horn2019081947">
<head>
    <title><num>3.</num>Vort Land, vort Land, vort Fødeland</title>
    <firstline>Vort Land, vort Land, vort Fødeland</firstline>
    <notes>
        <note>Gendigtning af den finske nationalsang, Runebergs <xref type="translation" poem="runeberg20190313"/>.</note>
    </notes>
    <source pages="138-141"/>
    <quality>korrektur1,kilde,side</quality>
</head>
<body>
<poetry>
Vort Land, vort Land, vort Fødeland,
lyd højt, o dyre Ord!
ej løftes Bjerg mod Himlens Rand,
ej sænkes Dal, ej skylles Strand
mer elsket end vor Bygd i Nord,
end vore Fædres Jord.

Vort Land er fattigt, siger I,
som kun har Guldet kjær;
en Fremmed gaar os stolt forbi,
men dette Land, det elske vi,
for os med Heder, Fjælde, Skjær
et Guldland dog det er.

Vi elske vore Strømmes Brus
og Bækkens muntre Gang,
de mørke Skoves dybe Sus,
vor Sommersol, vort Nordlysblus,
Alt, hvad der her som Syn, som Sang
har Hjertet rørt engang.

Her stredes vore Fædres Strid
med Tanke, Plov og Sværd,
i solklar som i Skumrings Tid,
med Lykke haard, med Lykke blid
slog Finnefolkets Hjerte her,
her var det Døden nær.

Hvem talte vel de Kampes Tal,
som dette Folk bestod,
naar Krigen fnøs fra Dal til Dal,
naar Frosten kom med Hungrens Kval;
hvem maalte alt dets spildte Blod
og alt dets sejge Mod?

Her var det, det sit Blod udgjød,
ja her, for os det var,
og det var her, det Glæde nød,
og det var her, dets Taarer flød,
det Folks,  som vore Byrder bar,
da vi ufødte var.

Her fik vi Alt i dette Land,
her falder Intet svært,
hvad Skjæbnen end os bringe kan,
vi fik i Arv et Fædreland,
hvad er paa Jorden mere værdt,
at have rigtig kjært?

Og her, og her er dette Land,
vort Øje ser det her,
min Haand jeg frit udrække kan
og pege ud paa Sø og Strand
og sige: ser du Landet der,
vort Fødeland det er!

Og førtes vi at bo i Glans
blandt Guldskyer i det Blaa,
og blev vort Liv en Stjernedans,
og evig frisk vor Glædes Krans,
dog til det Land, vi bvgged paa,
vor Længsel skulde gaa.

O Land, du tusind Søers Land,
hvor Sang og Troskab gro,
hvor Livets Hav gav os en Strand,
vor Fortids Land, vor Fremtids Land,
vær uden Blu for fattig Bo,
vær trygt og frit og fro!

Din Blomst engang skal foldes ud
og sprænge Knoppens Tvang;
se, af vor Kjærlighed gaar ud
dit Haab, dit Lys som Vaarens Bud,
og høj’re klinge skal engang
vor fædrelandske Sang.
</poetry>
</body>
</text>

</content>
</section> <!-- Digte efter Runeberg -->

</workbody>
</kalliopework>

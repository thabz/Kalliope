<?xml version="1.0" encoding="UTF-8"?>
<!DOCTYPE kalliopework SYSTEM "../../data/kalliopework.dtd">
<kalliopework id="1872" author="hostrup" status="incomplete" type="poetry">
<workhead>
    <title>Sange og Digte fra tredive År</title>
    <year>1872</year>
    <notes>
        <note>Teksten følger C. Hostrup: <i>Sange og Digte fra tredive År</i>, F. H. Eibes Forlag, Kbh., 1872.</note>
        <note>Dog er kun digte som ikke findes i tidligere samlinger er medtaget. Brugen af ø og ö er ensrettet overalt.</note>
    </notes>
    <pictures>
        <picture src="1872-p1.jpg">Titelbladet til <i>Sange og Digte fra tredive År</i> (1872) lyder ,,Sang og Digte / fra tredive År / af / C. Hostrup. // København. / F. H. Eibes Forlag. / Louise Kleins Bogtrykkeri. / 1872.''</picture>
    </pictures>
    <source facsimile="115308066108_color" facsimile-pages-num="430" facsimile-pages-offset="52">C. Hostrup: <i>Sange og Digte fra tredive År</i>, F. H. Eibes Forlag, Kbh., 1872.</source>
    <!-- pdf'en har fejlagtigt et antal sider gentaget i begyndelse, derfor det høje offset ovenfor. -->
</workhead>
<workbody>

<poem id="hostrup2018051701">
<head>
    <title>Sang af ,,Genboerne''</title>
    <subtitle>Til musik af ,,Lumpacivagabundus''</subtitle>
    <firstline>Op, I gæve sønner</firstline>
    <source pages="34-36"/>
    <quality>korrektur1,kilde,side</quality>
</head>
<body>
Op, I gæve sønner
  af den rode gård!
  glædens klokke slår,
  soldet forestår!
Fra de gamle rønner,
  fra besvær og mas
  går til mers og knas
    vor sejlads.
Hen da, hvor i ro<note>Indrykning énsrettet.</note>
  glædens druer gro!
  vejen går, min tro,
  over Vesterbro.
Lars Mattisen lønner
  mojen, vi har haft,
  sliden på vor kraft
    med sin saft.

Vi få nu betaling
  i den søde drik
  for hvert øjeblik,
  som i vrøvl forgik;
gør da ej forhaling,
  men kom med, min gut!
  dyrt er absolut
    hvert minut. -
Vænt dog lidt! - Nej tak
  gør nu ingen snak!
  tag din hat og frak.
  pibe og tobak!
Adlyd vor befaling,
  lyt til Bacchi kald!
  nu det store skrald
    fejres skal.

Nu så kom! vi henter
  lystighed og mod
  i den røde flod.
  gudens hjærteblod.
Op, I fri studenter!
  op til rankens høst!
  der skal ungdomslyst
    fange røst.
Ud da, hvor i ro
  glædens druer gro!
  Vejen går, min tro,
  over Vesterbro!
Lars Mattisen vænter
  med sin glædes skat,
  vi skal den i nat
    gribe fat!
</body>
</poem>

<!-- 37: Til en natteravn. hostrup2018051338 -->

<!-- 39: Visen om Karen. hostrup2018051338 -->

<!-- 41: Visen om skildvagten. hostrup2005042804 -->

<!-- 42: To sonetter på rimet ,,træsko''. hostrup2018051339 -->

<!-- 45: Til en lille pige. hostrup2018051350 -->

<!-- 48: Nordisk studentersang. hostrup2018051310 -->

<!-- 50: En ganske ny og fornøjelig vise. hostrup2018051311 -->

<!-- 54: Skåler. hostrup2018051347 -->

<!-- 56: En skål for kvinden. hostrup2018051346 -->

<!-- 57: Studentersang. hostrup2018051328 -->

<!-- 58: Drikkevise. hostrup2018051330 -->

<poem id="hostrup2018051702">
<head>
    <title>Kejseren og katten</title>
    <subtitle>Som: Da bonden han vilde ad skoven gå</subtitle>
    <firstline>Og kejseren bor på det høje slot</firstline>
    <source pages="59-60"/>
    <quality>korrektur1,kilde,side</quality>
</head>
<body>
Og kejseren bor på det høje slot -
    Tralalera, faldera, falderira!
hans højrøde kjole den klæ’r ham så godt.
    Tralalera, faldera, tralera!

I salen derinde lå kejserens kjol,
men katten sprang op på den samme stol.

Og katten han tog sig nu ikke i agt,
han tabte noget på kejserens dragt.

Da kejseren nu til sin kjole så,
så var der en stor plamase på.

Og kejseren til sine stormænd sa’:
Hvor kommer vel den plamase fra?

De stormænd vidste slet ingen besked,
men så blev kejseren lynende vred.

Og kejseren gav sine stormænd prygl,
og det var nu blot for plamasens skyld.

Og de turde ikke slå ham igen,
men derfor de slog deres undermænd.

Og alle de store de slog de små,
og de lod så pryglene videre gå.

Den herremand slog sine bønder i flæng,
og bonden sin karl, og karlen sin dreng.

Og sådan fik hele landet da prygl -
    Tral al er a, faldera, falderira!
og det var nu blot for plamasens skyld.
    Tralalera, faldera, tralera!

</body>
</poem>

<!-- 61: En sommeraften. hostrup2018051335 -->

<!-- 63: Rejsesang. hostrup1999031803 -->

<poem id="hostrup2018051703">
<head>
    <title>Sang for Lyceum</title>
    <subtitle>Som: Fredm. ep. 77.</subtitle>
    <firstline>Omnia rite peracta!</firstline>
    <notes>
        <note>Melodi som  Bellmans <xref poem="bellman2001061377"/>.</note>
    </notes>
    <source pages="66-67"/>
    <quality>korrektur1,kilde,side</quality>
</head>
<body>
»Omnia rite peracta!« således
talte moderator med stor gravitet;
og alle vi, som forbitrede stredes,
samles nu endrægtig på glædens gebet.
Nu søger kæmpen, så from som et lam.
druernes fredsælle guddom at hædre:
striden var blodig, ti præses var »Gram«,
hvilen skal smage des bedre.

Væk med logikken og væk med latinen!
Dog en disputats må vel åbnes igen:
ja vi til præses vil udkåre vinen,
samtlige vi da opponere mod den!
Se, hvor den funkler fra bægerets rand,
stolt af de kræfter, som tusende prise;
men lad den trodse! jeg tænker, vi kan
snart den vor grundighed vise.

Gamle Lyceum! så glat da din pande,
ryst af dine lokker det klassiske støv!
nu vil vi bort - bort til skønnere lande,
bort fra tørre bøger og visnede løv.
Ungdommen frem skal af hjærternes skjul,
om vi endog skal den drage ved håret:
glæden iblandt os skal herske: ti jul
har vi kun én gang om året.
</body>
</poem>

<!-- 68: Rejs dig, o kæmpe - hostrup2018051320 -->

<!-- 70: Ved et barns død. hostrup2018051352 -->

<!-- 71: Athene og regensprovsten. hostrup2018051348 -->

<poem id="hostrup2018051704">
<head>
    <title>Tyvens sang</title>
    <subtitle>af ,,Æventyr på fodrejsen''</subtitle>
    <firstline>Når aldrig en frysende hånd sig et læ</firstline>
    <source pages="74-75"/>
    <quality>korrektur1,kilde,side</quality>
</head>
<body>
Når aldrig en frysende hånd sig et læ
søger i naboens lomme,
gemmer vel ingen sit liggendefæ
bag jærn og træ,
og snedkeren får i profitten et skår,
klejnsmeden rent må forkomme,
ak, ti hans låse, hans nogier og slå’r
af mode går.
Sådan man fremmer sit lands industri
ved langfingreri.

Og hele den mængde, som, lønnet så fuldt,
før efter tyve har snuset,
dommer i retten og skriver bag pult,
må dø af sult.
Ej stokkemænd mer da må garve vort skind,
hundene jages af huset,
vægtren må stikke med tårer på kind
sin pibe ind.
Således lever ethvert politi
af vor industri.

Ja var der ej tyve, man vist dem forskrev,
ej man da plaged dem længer,
da fik de lønning, og hædret de blev
med adelsbrev.
Men de, som vi føder, er mest os imod,
hårdt politiet os trænger,
smedene slutter os bøjlen om fod
med roligt blod.
Derfor vil jeg allerhelst være fri
for den industri.
</body>
</poem>

<!-- 76: Fodrejsen. hostrup2001122801 -->

<poem id="hostrup2018051705">
<head>
    <title>Bondevise.</title>
    <subtitle>Som: Vermlandsvisen</subtitle>
    <firstline>Og jeg vil ha’ en hjærtenskær, det første som jeg kan</firstline>
    <source pages="78-79"/>
    <quality>korrektur1,kilde,side</quality>
</head>
<body>
Og jeg vil ha’ en hjærtenskær, det første som jeg kan,
men sådan en er ikke god at finde,
for hun skal have kinder som den røde tulipan,
og øjnestene, der kan rigtig skinne;
ja hun skal være dejligst blandt de piger her til lands
og lystig ved sit arbejd og lystig i en dans,
og hun skal ha’ de pæneste manerer.

De piger er vel gode nok, imens man på dem ser,
men på de meste kan man ikke lide,
og derfor vil jeg have en, som ej til andre ler,
men elsker mig og blot af mig vil vide.
Ja hun hos mig skal linde ret sin allerbedste fryd
og bringe til mit hus både stræbsomhed og dyd
og så en kiste fuld af gode klæder.

Og når jeg blot kan finde en ret sådan, som jeg vil,
da fejrer straks mit bryllup jeg med glæde,
og egnens mænd og kvinder de skal bydes ind dertil,
og de skal få så meget de kan æde;
og der skal være dans og spil tre hele dag i rad,
ti kærlighedens lykke den gør dog hjærtet glad,
så kan man sagtens lidt derpå spendere.
</body>
</poem>

<!-- 80: Tilbageblik. hostrup2018051344 -->

<!-- 83: En vise til brug for øjeblikket. hostrup2018051321 -->

<!-- 85: Ved de frivilliges afrejse. hostrup2018051322 -->

<!-- 87: Jyllands besættelse. hostrup2018051323 -->

<!-- 89: Efter kampen ved Ekkernforde. hostrup2018051324 -->

<!-- 92: Til en ung musiker, hostrup2018051357 -->

<!-- 95: Den norske kvinde. hostrup2018051358 -->

<!-- 97: Til vore sårede. hostrup2018051325 -->

<!-- 99: En vise om hr. Peder. hostrup2018051345 -->

<poem id="hostrup2001041801">
<head>
    <title>Soldaten i kvartér</title>
    <subtitle>Til musik af E. Horneman</subtitle>
    <firstline>Så bister som den vrede bjørn</firstline>
    <notes>
        <note>Fra hans »Soldaterløjer«.</note>
        <note type="credits">Bidrag fra Sven Sørensen.</note>
    </notes>
    <source pages="102-103"/>
    <quality>korrektur1,kilde,side</quality>
</head>
<body>
Så bister som den vrede bjørn
soldaten går mod fjenders flok,
men og for landets egne børn
han tit kan være farlig nok.
  Ti vil man til rygtet lytte,
  han skader mer og sårer fler
  og gør sig et større bytte,
  medens han er i kvartér.

På landet i den stille vrå
soldatens ankomst er en fest,
men, smukke glut, pas bare på!
han bliver dig så dyr en gæst.
  Du gærne ham vil beværte,
  om lidt han be’r og tager mer,
  indtil i dit åbne hjærte
  fundet han har et kvartér.

Du gamle, som en pigeflok
bevogter under husets tag,
lidt bryderi soldaten nok
dig skaffer på dit dueslag.
  Du før har dem let korrekset,
  men nu - hvad sker? det går ej mer,
  soldaten dem har forhekset,
  medens han var i kvartér.

Og du, som med så megen list
i bur din guldfugl sætte lod
og tror den sikker der - jo vist!
du styrker kun din fjendes mod.
  Du fast på din kløgt tør lide,
  men før du ser, man ad dig ler;
  soldaten forstår at stride,
  selv når han er i kvartér.
</body>
</poem>

<poem id="hostrup2018051707">
<head>
    <title>Gulliks sang</title>
    <subtitle>
        <line>af ,,Eu nat mellem fjældene''</line>
        <line>Sat i musik af P. Heise og af E. Hartmann</line>
    </subtitle>
    <firstline>Når dalen os bliver for lummer</firstline>
    <source pages="104-105"/>
    <quality>korrektur1,kilde,side</quality>
</head>
<body>
Når dalen os bliver for lummer,
da se vi mod fjældets top,
og fossen, som nedad skummer,
vinker vor hu der op.
Da hurtig bøssen vi snappe
og ile fra sten til sten
og stiger ad bræens trappe
og sende kuglen den rappe
efter den flygtige ren.
      Eja!
hvad bytte gøre vi da !

Men oppe fra klippens øde
vi skuer i dalen grøn,
hvor bjælkehuset det røde
kranses af birk og ron.
Da vil ej længere vænten
på fjældet smage vort sind.
da skyde vi snelt som glenten
til dalens skød, hvor os jenten
møder med blussende kind.
      Eja!
hvad bytte gøre vi da!
</body>
</poem>

<poem id="hostrup2018051708">
<head>
    <title>Nøkkens sang om elven</title>
    <subtitle>
        <line>af ,,En nat mellem fjældene''</line>
        <line>Sat i musik af P. Heise og af E. Hartmann.</line>
    </subtitle>
    <firstline>Sommernattens fred har bedækket fjældets fod</firstline>
    <source pages="106-107"/>
    <quality>korrektur1,kilde,side</quality>
</head>
<body>
Sommernattens fred har bedækket fjældets fod,
trindt omkring er livet gå’t til hvile:
elven våger evig, den er dalens hjærteblod,
brusende du hører den ile.
    Fredløs går for den
    fredens time hen,
aldrig får den lov til at hvile.

Dalens grønne liv det er elvens eget værk,
stenens vægt på alting monne hvile,
men den golde klipperyg den brusende og stærk
kløved med sin mægtige kile.
    Gennem fjældets skød
    skummende den brød,
aldrig blev den træt af at ile.

Men går den i stå på sin vandring tung og lang,
synker alting Huks i dødens hvile,
og det blanke birkeløv vil gulne sidste gang,
sidste gang da rosen vil smile.
    Derfor uden rast
    strømmer den i hast,
aldrig får den lov til at hvile.
</body>
</poem>

<poem id="hostrup2018051709">
<head>
    <title>Thorstens sang</title>
    <subtitle>
        <line>af ,,En nat mellem fjældene''</line>
        <line>Sat i musik af P. Heise</line>
    </subtitle>
    <firstline>Arme hjærte, er du træt</firstline>
    <source pages="108"/>
    <quality>korrektur1,kilde,side</quality>
</head>
<body>
Arme hjærte, er du træt,
er du segnet under sorgen,
i den lyse sommermorgen
skal du vågne fri og let,
glemme minderne, som såre,
glemme liver en bitter tåre,
    du har grædt.

Stig i drømmens verden ind,
hvil dig ud af al din vånde!
endnu nattens syner ånde
giften i dit syge sind:
o men solen skal så fage
kalde roserne tilbage
    på din kind.
</body>
</poem>

<!-- 109: Epilog til Ulysses von Ithacia. hostrup2018051340 -->

<!-- 112: Øhlenschlægers mindefest i studenterforeningen. hostrup2018051359 -->

<!-- 119: Til Lundenserne. hostrup2018051312 -->

<!-- 122: Til de hjemkomne. hostrup2018051326 -->

<!-- 124: Den jyske hede. hostrup2018051336 -->

<!-- 126: Til vennerne i Lund. hostrup2018051313 -->

<!-- 129: I Gøtheborg. hostrup2018051314 -->

<!-- 131: Nordens kvinde. hostrup2018051315 -->

<!-- 133: Efter hjemkomsten fra Norge. hostrup2018051316 -->

<!-- 135: Slaget ved Isted. hostrup2018051327 -->

<!-- 140: Til minde om Sofas Nissen. hostrup2018051353 -->

<!-- 142: Den nordiske højtid. hostrup2018051317 -->

<poem id="hostrup2018051710">
<head>
    <title>Thereses sang i skoven</title>
    <subtitle>
        <line>af ,,Mester og lærling''</line>
        <line>Som: Sola gæng bak åsen ne.</line>
    </subtitle>
    <firstline>Lys og skygge fly på stand</firstline>
    <source pages="144-145"/>
    <quality>korrektur1,kilde,side</quality>
</head>
<body>
Lys og skygge fly på stand,
dagens farver gråne,
svagt kun bleges højens rand
af den hvide måne.
Hvor den milde, dunkle ro
dog gørr sindet let og fro!

Ej en lyd; nu tav til sidst
aftenvindens stemme;
hjærtet, træt af støjen hist,
føler her sig hjemme,
hviler ud fra dagen varm,
drømmer sødt ved nattens barm.

O jeg elsker disse træ’r,
højen hist, den runde!
hver en plet mig hilsen bær
fra de år, som svunde;
her min barndoms bedste drøm
dukker op af mindets strøm.
</body>
</poem>

<poem id="hostrup2018051711">
<head>
    <title>Poetens klagesang</title>
    <subtitle>
        <line>af ,,Mester og lærling''</line>
        <line>Som en sang af ,,Dragedukken''</line>
    </subtitle>
    <firstline>Fra morgen til middag på gaden jeg render</firstline>
    <source pages="146-147"/>
    <quality>korrektur1,kilde,side</quality>
</head>
<body>
Fra morgen til middag på gaden jeg render,
jeg møder i Tivoli, når klokken er seks;
jeg fængsles af lokker, af fødder og hænder,
en blændende nakke gør mig ganske perpleks.
    Et blik nu mig sårer,
    et smil mig bedårer,
og henrykt jeg skimter min sol gennem sky’r.
    Ak, læber og øjne
    var glimrende løgne,
jeg hører kun stemmen - og med rædsel jeg flyr

Ti dybt jeg det føler, kun kærlighed er det,
som atter skal hæve mig mod himlen den blå;
som Romeo går jeg med flammen i hjærtet,
ak, hvor er min Julie? kun Juller jeg så.
    Hvor er hun at finde,
    den eneste kvinde?
er billedet her da kun afsind og tant?
    O, kækt som en svane
    på ætherens bane
min ånd skulde hæve sig, om hende jeg fandt.
</body>
</poem>

<poem id="hostrup2018051712">
<head>
    <title>Åges sang i højen</title>
    <subtitle>
        <line>af ,,Mester og lærling''</line>
        <line>Som: Til Myklegård og Spanieland</line>
    </subtitle>
    <firstline>Til dagens liv og solens skin</firstline>
    <source pages="148-149"/>
    <quality>korrektur1,kilde,side</quality>
</head>
<body>
Til dagens liv og solens skin
mig drager en lønlig stemme;
hvor natten bor med blegen kind
jeg mig aldrig følte hjemme.
Did op, did op min hu sig svang,
og aldrig jorden kølte
den uro, som min sjæl betvang.
Så længselsfuldt jeg følte -
    jeg følte - ja jeg følte:
i dagens liv, i solens skin,
der havde mit hjærte hjemme.

Ja bort mig drog en vældig trang
fra graven, så mørk og øde,
til lys og dåd, til kæmpegang
og de fagre roser røde.
Mit hjem, mit hjem, min længsels bo,
hvor livet farvet strømmer
og aldrig mat sig slår til ro,
ak, derom kun jeg drømmer;
    jeg drømmer - ja jeg drømmer
om liv og dåd og solens skin
og alle de roser røde.

Afsted jeg må - ja bort på stand
at nyde min ungdoms dage,
så tag mig med, du vise mand,
når du vender did tilbage!
O hør, o hør min varme bøn
og led fra mulmet atter
mig til din verden lys og skøn!
Kun du min længsel fatter;
    du fatter - ja du fatter:
at dagens liv og solens skin
mig kalder med magt tilbage.
</body>
</poem>

<poem id="hostrup2018051713">
<head>
    <title>Åges sang på jorden</title>
    <subtitle>
        <line>af ,,Mester og lærling''</line>
        <line>Til musik af E. Bruun</line>
    </subtitle>
    <firstline>O min lykke kan jeg næppe fatte</firstline>
    <source pages="150"/>
    <quality>korrektur1,kilde,side</quality>
</head>
<body>
O min lykke kan jeg næppe fatte,
jordens rige, underfulde skatte
nu på én gang den til mig betror.
Sorg og savn har ganske jeg forgættet,
nu jeg lever, nu jeg aldrig trættet
følger glæden i dens lette spor.

Høje sol, så stærk og mild tillige!
end jeg står som fremmed i dit rige,
o men kærlig dog din søn modtag!
Lad dit 'je huldt min vej beskinne,
lad min fejre ungdomstid henrinde
som en lys og liflig sommerdag!
</body>
</poem>

<poem id="hostrup2018051714">
<head>
    <title>Glæde til køreturen</title>
    <subtitle>
        <line>af ,,Mester og lærling''</line>
        <line>Til musik af P. Heise</line>
    </subtitle>
    <firstline>Lystig vi fare</firstline>
    <source pages="151-154"/>
    <quality>korrektur1,kilde,side</quality>
</head>
<body>
<nonum><center><w>Hun.</w></center></nonum>

        Lystig vi fare
        med vognen den snare,
og ind gennem skovene ruller den flink.


<nonum><center><w>Han.</w></center></nonum>

        Fremad haster
    i skyggen vi spøgende.


<nonum><center><w>Hun.</w></center></nonum>

        Solen kaster
    sit guld gennem bøgene.


<nonum><center><w>Han.</w></center></nonum>

o jeg skal fange hvert evige blink.


<nonum><center><w>Hun.</w></center></nonum>
        Hist i de svale,
        de løvtakte sale
fra vognen vi vandrer i tykningen ind.


<nonum><center><w>Han.</w></center></nonum>
        Ja i moser
    og krat skal jeg dølge mig.


<nonum><center><w>Hun.</w></center></nonum>

        Jeg Dem lodser,
    i fald De vil følge mig.


<nonum><center><w>Han.</w></center></nonum>

Lydig jeg agter på hvert Deres trin.



<nonum><center><w>Han.</w></center></nonum>

        Rundt jeg i skoven
        mig trænger forvoven.


<nonum><center><w>Hun.</w></center></nonum>

Vi løber omkaps med den flygtende hjort.


<nonum><center><w>Han.</w></center></nonum>

        Kækt jeg iler,
    hvor blot er fremkommeligt.


<nonum><center><w>Hun.</w></center></nonum>

        Og man hviler
    ved kilden guddommeligt.


<nonum><center><w>Han.</w></center></nonum>

Hvor er et sæde da lifligt som vort?


<nonum><center><w>Hun.</w></center></nonum>

        Men når omsider
        mod aften det lider,
ad vejen ved stranden da køre vi hjem.


<nonum><center><w>Han.</w></center></nonum>

        Tågen svæver
    da let gennem lundene.


<nonum><center><w>Hun.</w></center></nonum>

        Sagte hæver
    sig havet, det blundende.


<nonum><center><w>Han.</w></center></nonum>

Og jeg skal drømme ved siden af Dem.


<nonum><center><w>Han.</w></center></nonum>

        Ja lad os fare
        med hestene snare!


<nonum><center><w>Hun.</w></center></nonum>

Nu stampe de alt på den stenede bro.



<nonum><center><w>Han.</w></center></nonum>

        Solen blinker
    så venligt og varmende.


<nonum><center><w>Hun.</w></center></nonum>

        Bøgen vinker
    og vifter med armene.


<nonum><center><w>Bægge.</w></center></nonum>

Ja vi til skoven skal køre så fro.
</body>
</poem>

<poem id="hostrup2018051715">
<head>
    <title>Poeten holder garn</title>
    <subtitle>
        <line>af ,,Mester og lærling''</line>
        <line>Som: Visselulle, lille barn</line>
    </subtitle>
    <firstline>Vinde, vinde nøgle garn!</firstline>
    <source pages="155-156"/>
    <quality>korrektur1,kilde,side</quality>
</head>
<body>
»Vinde, vinde nøgle garn!«
jeg skal sidde som et artigt barn.
Vind kun tråden af min arm,
vind kun hjærtet ud af min barm,
vind alt mit, jeg er beredt,
men vind ikke lykken fra den stakkels poet!

»Vinde, vinde nøgle garn!«
lykken mod mig har været et skarn;
men fra den gang Dem jeg så,
smiler den huldt med øjne blå,
og jeg gi’r med henrykt ånd
min lykkes tråd i Deres lille bitte hånd.

»Vinde, vinde nøgle garn!«
nu er jeg lykkens skødebarn.
Se, hvor tråden, blød og fin,
knytter deres hånd til min;
men er den lidt skør endnu,
o vind da forsigtigt, at den ikke går itu!
</body>
</poem>

<poem id="hostrup2018051716">
<head>
    <title>Redaktørens bekendelse</title>
    <subtitle>af ,,Mester og lærling''</subtitle>
    <firstline>For at studere folkets smag</firstline>
    <source pages="157-158"/>
    <quality>korrektur1,kilde,side</quality>
</head>
<body>
    For at studere folkets smag,
    ti den er så forskellig,
    jeg gik i klubber hver en dag
    og jævnlig til Gianelli.
    Og på folkets røst fik der jeg fat,
den blev straks - den blev straks i avisen sat.

    Men når man ved en meningstvist
    var delt i tvende hære,
    jeg holdt med den, hvor der var flest,
    ti der må retten være.
    Og var sagen ganske tvivlsom - ja
med lidt snak - med lidt snak løb jeg let derfra.

    Jeg holdt ej af at gøre spræl
    med farer, som var fjærne;
    jeg skrev, at alt var godt og vel,
    det læste man så gærne;
    man sig gav så tryg til glæden hen,
skulde jeg - skulde jeg da forstyrre den?

    Da lytted fro den danske mand
    til »folkeviljens« tale,
    og konerne den vandt på stand
    ved bynyt og - skandale,
    og de hulde mø’r bedåred straks
en roman - en roman af den franske slags.
</body>
</poem>

<poem id="hostrup2018051717">
<head>
    <title>Hendes skål</title>
    <subtitle>
        <line>af ,,Mester og lærling''</line>
        <line>Som:  Ça ça geschmauset</line>
    </subtitle>
    <firstline>Fugle på grene!</firstline>
    <source pages="159-160"/>
    <quality>korrektur1,kilde,side</quality>
</head>
<body>
      Fugle på grene!
vågn kun, I små, og lytter til!
      Hende, den ene,
      besynge jeg vil.


<nonum><small><center><w>Kor.</w></center></small></nonum>

      Brødre, med gammen
      stød glassene sammen!
hvor er det hjærte, som føler ej flammen?

      Liv hun mig giver,
mulmet hun jaget har på flugt;
      hendes jeg bliver,
      til livet er slukt.


<nonum><small><center><w>Kor.</w></center></small></nonum>

      Brødre, med gammen
      stød glassene sammen!
kulden skal dø, der er liv kun i flammen.

      Håb, som mig tryller,
fra hendes øjne jeg dig stjal,
      hun, hvem jeg skylder
      min fryd og - min kval.


<nonum><small><center><w>Kor.</w></center></small></nonum>

      Brødre, med gammen
      stød glassene sammen!
hjærtet vil brænde - gyd olie i flammen!
</body>
</poem>

<poem id="hostrup2018051718">
<head>
    <title>Thereses sang i vinduet</title>
    <subtitle>
        <line>af ,,Mester og lærling''</line>
        <line>Sat i musik af C. J. Hansen</line>
    </subtitle>
    <firstline>Alt er svundet, stormens magt</firstline>
    <source pages="161"/>
    <quality>korrektur1,kilde,side</quality>
</head>
<body>
Alt er svundet, stormens magt
har fluks hver drøm henvejret,
over glædens farvepragt
det sorte mulm sig lejred.
Uden trøst jeg står forladt,
kun med mit savn tilbage;
du alene, tavse nat!
tør lytte til min klage.

Tit jeg ved din moderbarm
fandt trøst for hver en vånde,
nu min kind er febervarm,
o sval den med din ånde!
Lad mit øje styrkes ved
din glimmerløse skygge!
lad igen din milde fred
i dette hjærte bygge!
</body>
</poem>

<!-- 162: Velkommen til Upsalenserne. hostrup2018051318 -->

<!-- 164: Hilsen fra Danmark. hostrup2018051319 -->

<!-- 167: Til læseren. hostrup2018051301 -->

<!-- 170: Kæmpevise. hostrup2018051601 -->

<!-- 171. Velkomstsang af tiggere og røvere. hostrup2018051602 -->

<!-- 171. Roma. hostrup2018051603 -->

<!-- 172: Almindeligt kor af Skandinaver. hostrup2018051604 -->

<!-- 173: Stemme fra Norden. hostrup2018051605 -->

<!-- 174: En nisse. hostrup2018051606 -->

<!-- 175: Slutningskor. hostrup2018051607 -->

<!-- 177: Romerne i København. hostrup2018051608 -->

<!-- 180: Ved landskabsmaler Frederik Krafts jordefærd. hostrup2018051609 -->

<!-- 181: På hans grav. hostrup2018051610 -->

<!-- 182: Velkomst til russen. hostrup2018051611 -->

<!-- 191: Ungdommen. hostrup2018051612 -->

<poem id="hostrup2018051719">
<head>
    <title>Drikkevise</title>
    <subtitle>
        <line>af ,,Drøm og dåd''</line>
        <line>Sat i musik af P. Heise</line>
    </subtitle>
    <firstline>En fisk jeg lokked på min krog</firstline>
    <source pages="193-194"/>
    <quality>korrektur1,kilde,side</quality>
</head>
<body>
En fisk jeg lokked på min krog,
da klaged den sin harm:
»Hvorfor er manden dog så klog,
og jeg på kløgt så arm?«
Min lille fisk! - jeg gav til svar -
hvi drikker du bare vand?
    Se, mennesket har
    i vinen klar
en drik, som giver forstand.

Jeg gik i skoven, sang og lo,
en ugle sad på lur:
»Hvorfor er altid du så fro,
og jeg så mørk og sur?«
Du drikker blod - mit svar da lød -
den drik er jo tyk og tung;
    men vinen, jeg nød,
    var let og sød,
den holdt mig munter og ung.

Skøn jomfru sad med bittert nag
og talte smertens ord:
»Hvorfor er kvinden vel så svag,
og mandens magt så stor?«
Da svared jeg: Af druens blod
skøn jomfru, du nipped jo kun;
    men manden forstod,
    at kraft og mod
først nås på bægerets bund.
</body>
</poem>

<poem id="hostrup2018051720">
<head>
    <title>Idas sang for Dukken</title>
    <subtitle>af ,,En børnekomedie''</subtitle>
    <firstline>Visselulle, lille barn!</firstline>
    <source pages="195-196"/>
    <quality>korrektur1,kilde,side</quality>
</head>
<body>
Visselulle, lille barn!
moder sidder og vinder garn,
fader går på Langebro,
nu skal du sove til klokken to,
så skal du vågne rød og glad,
og så skal vi allesammen spise middagsmad.

Visselulle, lille nor!
så skal du sidde ved det store bord,
så skal den dejligste grød du få
og lammesteg med sukker på;
så skal du få kage til
og syltetøj så meget, ja så meget som du vil.

Visselulle, lille gris!
sover du inte, så får du ris,
så kommer fa’r med sin store stok,
den gør ondt, det véd du nok.
Men du må ligge som en artig én,
og du må la’ være nu at sprælle med dine ben.
</body>
</poem>

<!-- 197: Ved et sølvbryllup. hostrup2018051613 -->

<!-- 199: En theaterkritiker. hostrup2018051614 -->

<!-- 203: Til den opløste rigsdag. hostrup2018051615 -->

<!-- 205: Emmys sang. hostrup1999031804 -->

<!-- 206: Til C. Ploug. hostrup2018051616 -->

<poem id="hostrup2018051721">
<head>
    <title>Professorens rejse</title>
    <subtitle>
        <line>af ,,Feriegæsterne”</line>
        <line>Som: Hr. Adelbrand han rider</line>
    </subtitle>
    <firstline>Til alle verdens kanter</firstline>
    <source pages="209-210"/>
    <quality>korrektur1,kilde,side</quality>
</head>
<body>
Til alle verdens kanter
han dristig sig begav,
han red på elefanter -
nej der faldt han nok af;
men vide gik hans bane
til hest, i vogn og kane -
og pr. telegraf.

Han stod, hvor Rhinen spiller
med Svejtserklipper boldt,
men tabte sine briller,
da ned han skued stolt.
Og stokblind løb nu manden
imod sankt Gotthard panden,
men Gotthard - han holdt.

Han løfted vandringsstaven
og over bjærget skred;
han kravled op på maven
og gled på ryggen ned.
Sin frakke slemt han flåde,
men dog Italien nåde
og paven, du véd.

Han stadigt smurte hæle
fem hele år i træk,
til Tyrken selv den fæle,
han vovede sig kæk.
I havet hist, det sorte,
han vaskede sin skjorte,
så blev den som blæk.

Men så i karriere
han løb til Tydskland hen;
ja der stod han i lære
som floskelmagersvend.
Han pakked sine bylter
og kom så hjem på stylter
til Danmark igen.
</body>
</poem>

<poem id="hostrup2018051722">
<head>
    <title>Småborgerliv</title>
    <subtitle>
        <line>af ,,Familietvist''</line>
        <line>Som en sang af ,,En søndag på Amager''</line>
    </subtitle>
    <firstline>Vid, vi bo i samme gård</firstline>
    <source pages="211-212"/>
    <quality>korrektur1,kilde,side</quality>
</head>
<body>
Vid, vi bo i samme gård
og i stuen bægge,
kun en gang - De nok forstår -
skiller vore vægge.
Denne nærhed havde jo
vist gener’t så mangen,
her dog hvert et hjærte fro
hopped over gangen.

Ja, det gik så grumme godt,
vi var som to svogre,
hvad man mangled, stort og småt,
lånte man der ovre.
Og var dagens slid forbi,
hvor blev den belønnet!
ved rambus og lotteri
aftnen vi forskønned.

Konerne holdt fælles tugt
i de tvende riger,
de fra vindvet passed smukt
på hinandens piger.
Vore børn blev kærester,
o, det var en gammen!
både ribs og kirsebær
syltede vi sammen.

Daglig vi ved vor avis
verdens gang studered;
ja det var et paradis,
nu er det spoleret.
Siger De, hvi båndet brast -
ak, hvor kan De spørge?
hvor er det, som kan stå fast
anno ott’ og fyrge?
</body>
</poem>

<!-- 213: Præsten i Sejling. hostrup2018051624 -->

<!-- 216: Til kong Frederik den syvende. hostrup2018051620 -->

<!-- 218: Skat Rørdams bryllup. hostrup2018051625 -->

<!-- 221: Silkeborgs herlighed. hostrup2006071401 -->

<!-- 224: Landsbykirken. hostrup2018051622 -->

<!-- 226: Stambogsblad. hostrup2018051623 -->

<!-- 227: Gildet på Øland. hostrup2018051626 -->

<!-- 231: I Nåege. hostrup2018051619 -->

<!-- 234: De første Silkeborgere. hostrup2018051618 -->

<!-- 237: Ungersvenden og fuglen. hostrup2018051627 -->

<!-- 241: N. F. S. Grundtvig. hostrup2018051629 -->

<!-- 244: Kong Frederik på Himmelbjærget. hostrup2018051621 -->

<!-- 246: Danmarks værn. hostrup2018051631 -->

<!-- 249: For Norden. hostrup2018051633 -->

<!-- 251: Drøm og liv. hostrup2018051634 -->

<!-- 254: Studenterjubilæet. hostrup2018051635 -->

<!-- 257: Til studentersangeren C. Ploug. hostrup2018051630 -->

<!-- 259: Til damerne. hostrup2018051636 -->

<!-- 261: Den tyske kærlighed. hostrup2018051632 -->

<!-- 264: Ved et norsk-dansk bryllup. hostrup2018051628 -->

<!-- 268: Ved Kong Frederik den syvendes død. hostrup2018051640 -->

<!-- 271: Danmarks frihed. hostrup2005042802 -->

<!-- 274: Ved indvielsen af Frederiksborg slotskirke. hostrup2018051642 -->

<!-- 275: Ovenstående har i denne udgave en ekstra del: 

<nonum><center>2</center></nonum>

En kongelig bal, i sølv og guld,
den står som i fordums dage,
men dig, Herre Jesus, konning huld!
vi bede den ej at vrage;
ti sølvet er spildt og guldet tant,
vil ej det for dig du tage.

Vor rigdom, den er et skin for vist,
i savnet vi tit må græde,
så vær da med din, o rige Kristi
du nådig blandt os til stede;
Ja, bring os dit sølv, som nævnes fred,
og guldet, vi kalde glæde!

Du armoden bygge her et ly,
hvor skimte den kan din trone;
hvor lovsangen klinger ned fra sky,
for opad igen at tone;
hvor drotter vil tigge for din fod,
og tiggeren du vil krone!

For folket, hvis lid til dig er sat,
du lade din nåde skinne!
du åbne det huldt dit riges skat!
du værne det mod dets fjende!
du drage det ud af dødens favn
og op til din trones tinde!

-->

<!-- 277: Fred eller krig? hostrup2018051643 -->

<!-- 283: En Sang om „Fædrelandet”. hostrup2018051637 -->

<!-- 286: Ved billedhugger Malthes bortrejse. hostrup2018051638 -->

<!-- 289: To overlærere. hostrup2018051639 -->

<!-- 292: Sønderjydernes besøg. hostrup2018051644 -->

<poem id="hostrup2018051723">
<head>
    <title>Til N. F. S. Grundtvig</title>
    <subtitle>Den 8de September 1865</subtitle>
    <firstline>Herren, han har besøgt sit folk</firstline>
    <source pages="295-297"/>
    <dates>
        <event>1865-11-08</event>
    </dates>
    <keywords>grundtvig</keywords>
    <quality>korrektur1,kilde,side</quality>
</head>
<body>
»Herren, han har besøgt sit folk,
»natten, hun blev til morgen,
»menneskens søn, Gud-Faders tolk,
»slukket nu har al sorgen!«

Lyset skød ned i Højenord
søgte i mulm sig frænder,
derom en gang skal vinget ord
flyve til jordens ender.

Lyset ej kransed klippens top,
skød gennem bøgens krone;
derfra nu lifligst stiger op
sangen til nådens trone.

Danevang bær, med søndret led,
åbent sin svagheds mærke,
mindre til frygt og mer til fred
kender den dog, end de stærke.

Truet med brand og flammen næst,
badet i gloende emmer,
huser den dog på jorden bedst
håbet, som ej beskæmmer.

Herren, han har vort hus besøgt,
natten, hun blev til morgen,
derfor, med gråhårskronen smykt,
stander du end som borgen.

Sandhedens ånd fra nådens kyst
bor under bøgenes toppe,
vidner med Nordens, i din røst,
mægtig, at sol er oppe.

Lysets herold og håbets skjald
livets fornyer på vangen!
højt vi fra hytte og fra hal
takke for dig i sangen;

Takke vor Fader rig og rund,
ham, som dig gav os så længe
bede, at end en liflig stund
vi ved din mund må hænge!
</body>
</poem>

<poem id="hostrup2018051724">
<head>
    <title>Etatsrådens morgensang</title>
    <subtitle>1866</subtitle>
    <firstline>Hestgarden vil man ha’ bort</firstline>
    <source pages="298-301"/>
    <quality>korrektur1,kilde,side</quality>
</head>
<body>
Hestgarden vil man ha’ bort,
det er en evig skam og tort.
  Man siger, til kampen
  de er for svære;
  men hvem vil ha’ krig?
  lad os bare la’ være!
  Nej, sværdet i skeden
  skal rolig ligge;
  må vi da ikke
  i ly af freden
  igen se os glade
på de ranke kæmper i plade?
  Svandt så fage
  vor herligheds dage,
garden har vi dog end tilbage.

Og titlerne vil man ha’ bort.
alle skal være af samme sort,
  troskab må ej blive
  lønnet og takket;
  hvad skal så skille
  mig fra pakket?
  Nej, kun ved rangen,
  ordner og titler
  kofter og kitler
  holde vi stangen,
  værne om tonen
og bygge en skjoldborg om tronen.
  Op at forsvare!
  saml jer i skare,
rangklasser ni! Danmark er i fare.

Holstenerne vil man ha’ bort,
så bliver Danmarks liv kun kort.
  Holsten vi tabte,
  vort gyldensmykke,
  men dets sønner
  vil rejse vor lykke.
  Ja de skal virke,
  som <w>de</w> kun mægter,
  for de seneste slægter
  i teater og kirke,
  ved hoffet og hæren
og frelse os livet og æren.
  Dansken må lyde,
  Holsterne byde,
ellers gå vi alle i den sorte gryde.

Men det er Tysken, man vil ha’ bort,
så utaknemligt et folk er vort;
  Tysk, som vi skylde
  takken og æren,
  Tysk, som er ånden
  i hele vor væren,
  Tysken af landet
  ud de vil smide,
  skønt vi det vide,
  hver, som er dannet,
  hver, som belæst er,
at uden Tysk var vi bæster.
  Ånd, med din flamme
  slå skrålerne lamme!
Tysk og kultur er ét og det samme.

Men de skal ej få den bort,
vi har på hånden de højeste kort.
  Lad dem kun skrige,
  de vilde fugle,
  vi fast vil holde
  på garden den gule.
  I panserklæder
  den tro skal værne
  om tittel og stjærne,
  om højhed og hæder,
  om det gode gamle,
til atter sin glans det kan samle.
  Op, forsvar den,
  ellers de tar den!
Danmarks ædle, flok jer om garden
</body>
</poem>

<poem id="hostrup2018051725">
<head>
    <title>Sønderjyllands tab</title>
    <subtitle>Som: Så kæmped de helte af anden April</subtitle>
    <firstline>Mon Tyskland nu strækker til Kolding sin krop</firstline>
    <source pages="302-304"/>
    <quality>korrektur1,kilde,side</quality>
</head>
<body>
Mon Tyskland nu strækker til Kolding sin krop,
  så Danmark krøb ind med det samme?
mon grenen, hvor ørnen sin rede slog op,
  ej end hænger fast ved sin stamme?

Er tungen, den gamle, udreven med rod?
  er mindet alt druknet i tårer?
blev Dybbølbjærg tysk, da det døbtes i blod,
  som flød fra de danskeste årer?

Og bringer da bølgen ej længer fra Nord
  et bud, hvorved hjærter sig hæve,
og synger den aldrig i Flensborrigfjord
  en sang om kong Fredrik den gæve?

Jo, morderen aldrig slog sjælen ihjæl,
  hvor hårdt han end kødet har plaget,
og pennen ej mægter at slette det skel,
  som ånden og blodet har draget.

Og Danmark ej stopper på Kongsåens rand,
  skønt fjenden det væbnet vil standse,
det sejler på luften, det glider på vand,
  det ler ad hans trusel og lanse.

Det fæster just rødderne sønden for å,
  det drømmer med hyrden på heden,
det leger og vokser med drengene små
  og synger om sejren og freden.

Det sænker i kvindernes hjærter sig trygt
  og svulmer i mandige arme,
det kender der intet til tvivl og til frygt,
  og mere til håb end til harme.

Det sår sig som bøgen på ny i sin bund
  og trives som den under skygge,
til fjenden får set, han tog mer i sin mund,
  end tænder han har til at tygge.

Endnu ikke Danmark er blevet et vrag,
  det trodser de stridige strømme;
Vorherre os snart lade hilse den dag,
  da Tysken af landet må rømme!
</body>
</poem>

<poem id="hostrup2018051726">
<head>
    <title>Frem, bondemand, frem!</title>
    <subtitle>Som: Sig, husker du ikke den lystige tid</subtitle>
    <firstline>Hel tungt han efter sig foden drog</firstline>
    <source pages="305-307"/>
    <quality>korrektur1,kilde,side</quality>
</head>
<body>
Hel tungt han efter sig foden drog,
    som før var så rap;
højt lærken over hans hoved slog,
    men han hørte den knap.
Hans sans var dummet, hans kraft som død,
    hans dåd forlængst gå’t i glem,
han angst fór sammen, den gang det lød:
    frem, bondemand, frem!

Men snart han følte, der veg et tryk
    fra sjæl, som fra krop,
han rettede langsomt sin brede ryg
    og slog øjnene op.
På tinge hans røst, i kamp hans sværd
    har lydt, så det havde klem,
men end det kalder dog fjærnt og nær:
    »frem, bondemand, frem!«

Ja, sænker end du dit blik mod jord,
    endskønt du er fri,
og bærer endnu du af lænken spor,
    du før smedet var i,
og lyster det ej dig at stande som værn
    for frihed og fædrehjem,
er ikke dit mod som din arm af jærn:
    »frem, bondemand, frem!«

Ja, frem! ti målet du ikke har nå’t
    med sulet på bord;
fra frimands ret og til stormands dåd,
    så går vejen i Nord.
Ja, frem til hjælp i den trange tid
    med skatten, du har i gem,
med folkets slumrende kraft og vid -
    frem, bondemand, frem!

Din moder sidder nu gammel og træt,
    men frejdig i hu,
sin alderdoms trøst og sin tabte ret
    i dig vænter hun nu.
Din moders hus er blevet et skur,
    der inde trækken er slem,
det gælder at rejse den sjunkne mur -
    frem, bondemand, frem!
</body>
</poem>

<poem id="hostrup2018051727">
<head>
    <title>Lærken</title>
    <firstline>Hvad synger du om</firstline>
    <source pages="308-311"/>
    <quality>korrektur1,kilde,side</quality>
</head>
<body>
Hvad synger du om
så højt i det blå?
hvem gælder din vise?
vil sneen du prise
og visne strå?
har solen dig kaldet?
den skinner så kold,
og skoven er skallet
og marken gold.

»Jeg stiger så højt
»jeg skuer så vidt,
»jeg ser, at den kommer,
»den liflige sommer
»med snare skridt.
»Alt hører jeg vågne
»den rislende bæk,
»det døde og dovne
»da flyr med skræk.

»Jeg skuer så langt,
»jeg synger så frit
»om tågen, der lettes,
»om engen, der spættes
»med rødt og hvidt,
»om snekken, der danser,
»om sæden, der gror,
»om glæden, der kranser
»den danske jord.«

Hvad drømmer du om
så højt i det blå?
Mon glæden kan trives,
hvor ørnene rives
om fugle små?
kan marken os trøste
og bugnende træ’r,
når fjender skal høste
det guld, de bær?

»Jeg stiger så højt,
»jeg skuer så vidt,
»bag tågen der omme
»jeg øjner det komme
»med snare skridt;
»alt hører jeg vågne,
»hvad slumred så fast,
»det døde og dovne
»da flyr i hast.

»Jeg stiger så højt,
»jeg skuer med lyst,
»at fædrenes minde
»sit tempel skal finde
»i barnets bryst,
»at sagnet i hytte
»får vinger igen,
»og drenge, der lytte,
»går ud som mænd.

»Jeg skuer så langt,
»jeg synger så fro
»om vælden, der glipper,
»om duen, der slipper
»af ørnens klo,
»om freden, der kommer
»med stordåd og sang,
»om sol og skærsommer
»i Danevang.«
</body>
</poem>

<poem id="hostrup2018051728">
<head>
    <title>Risbøgen</title>
    <firstline>Der er så lyst i skovens hal</firstline>
    <source pages="312-315"/>
    <quality>korrektur1,kilde,side</quality>
</head>
<body>
Der er så lyst i skovens hal,
  ti taget ligger nede;
den klare dag ej længer skal
  om vej til gulvet lede.

De ranke bøge, vårens sol
  fik smykket ud til gilde,
de kasted stolt den bløde kjol,
  da luren klang, den vilde.

De blotted issen som til fest,
  ej frost og sne dem skræmmer,
de strække mod den skarpe blæst
  de nøgne kæmpelemmer.

Ikkun den lave ris bøg står
  med løv på alle kviste,
dens brudedragt blev brun og hård,
  dog vil den ej den miste.

Højt stormen skriger: »kast dog, kast
  de grimme tørre blade!«
men tro den holder mindet fast
  fra dagene de glade.

Ja kommer vårens sol på ny
  og siger: »slip nu, kære!«
den vil bag anemoner bly
  sin gamle kjole bære, -

Vil bære den, til timen slår,
  hvorom småblomster hviske,
da under dragten brun og hård
  den færdig har den friske.

- O Danmark, som så lav og svag
  bag skovens træ’r dig fjæler,
du kender vintrens favnetag
  og hvordan stormen kæler.

Den klapped dig i huj og hast,
  da falmede din lykke;
men som dit eget træ hold fast
  på somrens visne smykke!

Om de, der knejse stolt i sky,
  tør kækt med stormen lege,
forsmå dog ej at søge ly
  bag minderne, de blege!

Ti dine minder er dit guld,
  så sæt dit guld på rente !
ja vogt dem vel i vinterkuld,
  der er en vår i vænte.

Hvad før dig gjorde stærk og glad,
  din krans, dit håb, din fane,
hold fast på dem til mindste blad!
  lad stormen intet rane!

Hold fast, om så al verden lo!
  hold fast, om du må græde!
de spirerne vil dække tro
  til næste sommers glæde.

Ja slip dem ej for dognets glans,
  hvad dværgene så hviske,
før under mindets brune krans
  du bærer sejrens friske!
</body>
</poem>

<poem id="hostrup2018051729">
<head>
    <title>Taterfamilien</title>
    <firstline>Vil man vide, hvor vi bor</firstline>
    <source pages="316-317"/>
    <quality>korrektur1,kilde,side</quality>
</head>
<body>
Vil man vide, hvor vi bor -
ikke på månen, men her på jord;
spørger man, i hvad land og sogn -
der, hvor vi standse med vor vogn.
Hvor i nat vi bygge vor rede,
det skal vi sige, når solen er nede.

Spørger man os, hvorfra vi kom -
det kan der meldes så meget om:
knøsen er født på det salte vand.
han er vel altså en Engelskmand,
tøsen er russisk, ungerne jyske,
de, som da ikke er svenske eller tysk

Spørger man så, hvad vi lever af -
det må den vide, som livet os gav;
hidindtil dog, det nægter jeg ikke,
leved vi mest af mad og drikke;
hvad vore tænder i morgen skal bide,
få de vel nok i morgen at vide.

Vil man så høre, hvad vi kan -
fægte os gennem fra land til land;
spørger man, hvad vi egentlig vil -
leve, så længe det kan slå til,
slikke sol efter bedste ævne,
nyde alting og ingenting lævne.
</body>
</poem>

<poem id="hostrup2018051730">
<head>
    <title>Til den danske Sønderjyde</title>
    <subtitle>Sat i musik af Joseph Glæser</subtitle>
    <firstline>Dig timedes de strænge kår</firstline>
    <source pages="318-320"/>
    <quality>korrektur1,kilde,side</quality>
</head>
<body>
Dig timedes de strænge kår,
skønt dansk var sind og kjole,
at måtte gennem hundredår
gå i den tyske skole.
Der må du slide bænk igen,
og nu er tugten steget,
men hvad du læret er, trods den,
dog sikkert ikke meget.

Du tror, dit ord skal stå som fjæld,
skønt det som fugl må flyve,
men hvad har skolen lært dig vel,
når ikke du kan lyve?
Og hvad du kan, som er din rós,
hvor troskab hjærtet fylder,
hvor ordet står og hyor det tros,
for vist ej den du skylder.

Nej det at stande fast og sej,
en frimand, selv som lænket,
det hented du i skolen ej,
det tjen den ej dig skænked.
Det lærte du som Nordens søn
af hjemmets egne røster,
det næmmed du i stormens døn
mod vore åbne kyster.

Og engens blomst og bølgens brus
og somrens krydervinde,
de bandt dig til din moders hus
og til din barndoms minde;
og i det trange vinterhi,
gemt under mulmets kåbe,
du blev en mester i den fri
og skønne kunst: at håbe.

Og derfor hører os du til,
ti det er Nordens mærke,
det håb, som tror, det håb, som vil
og smiler ad de stærke.
Det fødes i en vinternat,
det vokser under isen;
når bøgen får sin grønne hat,
da henter det sig prisen.
</body>
</poem>

<poem id="hostrup2018051731">
<head>
    <title>Folkehøjskolen</title>
    <subtitle>Som: At slyngler hæves til ærens top</subtitle>
    <firstline>Er skolen for andre end pilt og pog</firstline>
    <source pages="321-323"/>
    <quality>korrektur1,kilde,side</quality>
</head>
<body>
Er skolen for andre end pilt og pog,
  og hvi skal karle dens bænke slide?
skal de atter spændes i pebling-åg,
  som alt er slupne fra remsens kvide?
      Nej, spændetrøjer
      os ej fornøjer,
  og ingen bure for papegøjer
      vi flette her.

Vi bygger et fyr på den flade jord,
  som mildt sit lys over mark vil sende,
vi rejser en arne, som ej er stor,
  men dog har plads til hver lysets frænde;
      hvor ej forgæves
      der sandhed kræves,
  hvor hjærter varmes og tåger hæves
      ved ordets magt.

For fædrenes minde vi rejse her
  vel ingen højsal, nej blot en hytte,
men dog vil det møde med skjold og sværd
  og slå til lyd, så de unge lytte,
      og sangen stemme,
      som gik ad glemme,
  så sønnen stolt kan sig føle hjemme
      på fædres jord.

Vi bygger en rede for Danmarks håb,
  det lille æg, vi har frelst af striden,
hvor trygt det kan hvile trods fjendens råb
  og ruges ud gennem vintertiden,
      til skallen rævner,
      og han, som ævner
  at blive vores og Slesvigs hævner,
      får næb o g klø’r.

Vi rejser en skole på bondejord,
  hvor frit sig tumle de friske vinde,
så gid den må huse det jævne ord,
  og luften holde sig frisk der inde !
      På sandhedsgrunden,
      med sang i munden,
  til Danmarks ære, til gavn for bonden
      den vokse frem!
</body>
</poem>

<poem id="hostrup2018051732">
<head>
    <title>Til Danmark</title>
    <subtitle>
        <line>1868</line>
        <line>Som: Vintern rasat o. s. v.</line>
    </subtitle>
    <firstline>Var selv dig for hård den hårde skole?</firstline>
    <source pages="324-325"/>
    <quality>korrektur1,kilde,side</quality>
</head>
<body>
Var selv dig for hård den hårde skole?
blev da, gamle, endelig du træt?
fire gange bøgen skifted kjole,
din dog bærer end den samme plet.
Har du glemt, hvem du skal fri og hævne,
eller har du selv dig dømt som vrag?
Nej, du samler kraft til end et stævne,
sliber værget til det sidste slag.

Ja vi tro, du drager dig tilbage
til din rede dybt i folkets bryst,
gemmer der din harme og din klage,
vækker der en sang om kampens lyst,
samler alt det malm, som der du ejer,
smeder det til brynje og til sværd,
åbner atter guldets gamle lejer,
henter smykker til din dronningfærd.

Dine skjalde tabte næsten munden,
al din rigdom tog den stride elv,
men vi tro, det rører sig i bunden,
at det skyder op fra roden selv,
tro, der drages suk, som sang skal blive,
tro, der tændes dag, som snart skal gry,
tro, der vokser drenge, som skal skrive
Nordens heltesaga om på ny.

Og det håb det kan vi ikke slippe,
det er født i vinternattens nød,
det er bygt på folkeligheds klippe,
det er blevet stort i friheds skød.
Hele folket med og vakt af døsen,
hver en hånd i brug og løst hver fod,
Sønderjylland frelst - det er vort løsen,
dermed gå vi kampens dag imod.
</body>
</poem>

<poem id="hostrup2018051733">
<head>
    <title>Modersmålet</title>
    <subtitle>Som : Danmarks rige i Højnorden</subtitle>
    <firstline>Danmark, delt ved hav for inden</firstline>
    <source pages="326-327"/>
    <quality>korrektur1,kilde,side</quality>
</head>
<body>
Danmark, delt ved hav for inden,
kløvet nu til sidst af fjenden!
        om du plyndres,
        ej du søndres,
  båndet er dit modersmål.

Det forbandt trods hegn og grave,
det til én gør Danmarks have,
        over gærdet
        uforfærdet
  flyver det med hjærtebud.

Om det strammes, om det vides,
aldrig dog itu det slides,
        drager sammen
        mildt i gammen,
  knytter tæt i nødens stund.

Stolt på tidens strøm det gynger,
tusendårigt kyad det synger;
        søn fra fædre
        ej fik bedre,
  ej fik større arvelod.

Han, som over Danmark våger,
brød det vej fra død og tåger;
        støvbefriet,
        åndeviet
  bær det livets ord her ned;

Bærer lysets kraft og sødme,
så de blege kinder rødme,
        så fra vangen
        takkesangen
  stiger vinget over sky.

Hjærtesprog blandt tungers vrimmel!
hjemmets bud fra jord og himmel!
        flyv, du kække,
        bring fra bægge
  danske hjærter håb og trøst!
</body>
</poem>

<poem id="hostrup2018051734">
<head>
    <title>Den favre tid</title>
    <subtitle>
        <line>Bryllupsvise</line>
        <line>Som: Storken sidder på bondens tag</line>
    </subtitle>
    <firstline>Storken sejled til taget hen</firstline>
    <source pages="328-329"/>
    <quality>korrektur1,kilde,side</quality>
</head>
<body>
Storken sejled til taget hen,
han løfted igen sin vinge:
»jeg gider ej bo hos en pebersvend,
et frueløst hus jeg aldrig lykken vil bringe.«

Hønen står som på ømme tæ’r,
hun kagler så hæs og gnaven:
»kun kvinder kan skønne på kvindeværd,
jeg smider mit æg i grøften omme bag haven.«

Katten klynkende vrider mund :
»hvem agter, at man kan spinde?«
og ilden på arnen er falden i blund,
og lampen på bordet glor og gider ej skinne.

Muggent stirrer hvert blad i bog,
og ruden svømmer i tåre;
det sukker i huset fra hver en krog:
»når kommer den favre tid, vi savne så såre?«

Nu den kommer. Den frue fin
hun bringer den med i karmen,
hun ager med jordens lifligste vin,
hun kommer som forårsluft med glæden og varmen.

Ilden ikke på arnen dør,
hun vækker den af dens hvile,
og ruden må kaste sit tåreslør,
og bogen, hvor tør den er, hun lærer at smile.

Mørket ærgrer sig rent ihjæl,
så lyser nu loft og vægge,
og ryg skyder katten fra gry og til kvæld,
Og hønen sit hvide æg i kurven vil lægge.

Storken fløj over bølgen blå,
han kommer først med ad åre,
men trindt det nu klinger fra hver en vrå:
»velkommen, du favre tid, vi savned så såre!«
</body>
</poem>

<poem id="hostrup2018051735">
<head>
    <title>Til minde om præsten G. C. Scheller</title>
    <subtitle>I Bloustrød kirke 1869</subtitle>
    <firstline>Gennem tyve år har lydt</firstline>
    <source pages="330-332"/>
    <quality>korrektur1,kilde,side</quality>
</head>
<body>
Gennem tyve år har lydt
  røsten klar her inde,
den, der bragte, som et nyt,
  gammelt bud i minde,
røsten, der til solens pris,
  nådens sol den stærke,
toned over sne og is
  som den første lærke.

Det var derom, mildt den lød,
  om Guds Søn enbåren,
der i mulm og vinterdød
  atter skaber våren.
Det var våren, Herrens Maj,
  som på jord den bygger,
hvem han vilde bane vej
  mellem dødens skygger.

Tungt de over livet hang
  i den lave hytte,
få gad høre på hans sang,
  færre vilde lytte,
tro han blev dog på sin vagt
  under frygt og smerte,
stoled fast på ordets magt
  og på folkets hjærte.

Derfor skal hans udsæd gro
  end i tider lange,
derfor skal hans minde bo
  dybt i hjærter mange,
gemmes i hvert bryst, som tror
  selv på liv af døde,
klares, alt som livets ord
  skaber vår og grøde.

Herre! i dit ord er magt,
  den, som ej kan briste,
lad det, på vor tange lagt,
  aldrig kraften miste!
lad det vække fjærnt og nær
  alt, hvad døden tvinger!
lad det samle lysets hær
  under nådens vinger!
</body>
</poem>

<poem id="hostrup2018051736">
<head>
    <title>Høje Nord</title>
    <subtitle>Sat i musik af Joseph Glæser</subtitle>
    <firstline>Høje Nord, friheds hjem!</firstline>
    <source pages="333-334"/>
    <quality>korrektur1,kilde,side</quality>
</head>
<body>
Høje Nord, friheds hjem!
ej for mørket til at true,
men for solen til at lue
og for liv til at gro frem.
Lad det bryde! lad det gære!
stem ej strømmen! tål dens brag!
den vil bære
grøde til en sommerdag.

Hoje Nord, sangens bo!
- ikke den, der dvalebinder, -
den, der tænder glød på kinder,
først gør fri og så gør fro.
Kald dit kor fra skovens sale
lær i sky det vinger slå!
lær det dale
dybest ned til bondevrå!

Høje Nord, håbets borg!
hvor det op i mulmet vælder,
hvor utrættelig det melder
vårfryd efter vintersorg.
Nyn det ind i drenge kække,
så de le ad jætters larm!
lad det lægge
lys i tanken, stål i arm!

Hoje Nord, kæmpehal!
det er tid, at kraften kendes,
det er tid, at sener spændes,
tid til stigen eller fald.
Kald på heltene, der blunde!
saml i ét de skilte råd!
og i munde
læg os ordet, som er dåd!
</body>
</poem>

<poem id="hostrup2018051737">
<head>
    <title>De Danskes sang på Ringerige</title>
    <subtitle>Sat i musik af P. Heise</subtitle>
    <firstline>Norges fjælde!</firstline>
    <source pages="335-336"/>
    <quality>korrektur1,kilde,side</quality>
</head>
<body>
        Norges fjælde!
        truer kun trælle!
        os gør I fro,
        lune for sletten,
        hegner om ætten,
        stærk og tro;
hærde ved hærde mod stormens kast
råber I til os: står fast, står fast!

        Norges elve!
        standse og skælve
        lider ej I,
        svulme mod tvangen,
        slår under sangen
        stolt jer fri,
springer i dalen med guld i gem,
synger os jublende: fremad, frem.

        Norges dale!
        kæmpernes sale,
        mindernes ly!
        ej hvor de sove,
        men hvor de love
        dåd på ny;
vækker I vidner om kraft i nord,
bringer I bud os fra fædrejord.

        Norges bonde!
        tågerne svunde,
        nu er det dag!
        også på sletten
        vågner nu ætten
        fri og strag,
kender i dølen sit blod på stand,
sender ham hilsen fra bøgens land.
</body>
</poem>

<poem id="hostrup2018051738">
<head>
    <title>En lærers jubilæum</title>
    <subtitle>Som: Ved vintertid, når skoven står</subtitle>
    <firstline>Hvor rolig er den lille by</firstline>
    <source pages="337-338"/>
    <quality>korrektur1,kilde,side</quality>
</head>
<body>
Hvor rolig er den lille by,
hvor gemt for kastevinde kåde!
den får kun døn af stormens gny,
kun stænk af verdenshavets fråde.
Og livets strøm er der så klar,
den flyder tyst, men rinder snar,
og før vi ret det blive vår,
har den os langt på dybet ude.

Som trækfugl kom du hid i vår -
den vår blev snart til fem og tyve -
og fæsted bo på skolegård
for siden længer bort at flyve;
og tiden skred, og strømmen randt,
din præstegård i tåger svandt,
men skolen stod, og skolen bandt,
og før du vidste, var du fangen.

Det bånd, som år ej sled itu,
men altid stærkere har tvundet,
som fast til skolen bandt din hu,
til dig har også skolen bundet.
Med dig i dag den mindes fro
de svundne timers travle ro,
den tid, da her du virked tro
og mildt og fordringsløst og stille.

Det stille liv er også skønt,
den stille skoles hverdagsmøje
en mindekrands os snor af grønt,
der fryder huldt som farver høje.
Så blive din da smuk og lang,
mens tro du vogter på din gang
din frihed under vanens tvang
og holder ung dig blandt de unge!
</body>
</poem>

<poem id="hostrup2018051739">
<head>
    <title>Kronprinsens bryllupsdag</title>
    <subtitle>
        <line>Ved festen i Frederiksborg</line>
        <line>Som: Du gamla, du friska, du fjällhöga nord</line>
    </subtitle>
    <firstline>Hvor Mälarens vand</firstline>
    <source pages="339-341"/>
    <quality>korrektur1,kilde,side</quality>
</head>
<body>
      Hvor Mälarens vand
      kysser Saltsøens strand,
og kongsgården knejser over spejlet,
      den pagt uden men,
      som gør tvende til én,
er mellem Nordens kongebørn beseglet.

      Så hil da de to,
      som vil bygge sig tro
med vårsang i bøgeskyggen rede!
      de lære til høst,
      at for kærligheds lyst
er Danmark dog det bedste hjem her nede

      Det folk, som det bær,
      vil så gærne få kær,
at elske - dets lyst var alle dage,
      så gid da de to
      ret må gøre det fro
og alle danske hjærter til sig drage!

      Det folk lå en stund
      som i vinterligt blund,
til døden det nær sig havde sovet,
      så gid da de to
      snart må se, hvor de gro
de tusend spirer, der har sommer lovet!

      Det folk for sin ret
      nys har kæmpet og grædt,
har sår, som end smerte dybt og bløde,
      så gid da de to
      snart må se det i ro,
må se det lægt og trøstet for sin møde!

      Ti smerte som lyst
      dybt i Dannemænds bryst
fra <w>deres</w> vil ej sig lade rykke,
      og håbet, som gror
      hos de tre folk i Nord,
vil nu sig knytte fast til <w>deres</w> lykke.

      Så fejre som bedst
      hele Norden sin fest
i solguld og rosenduft og varme!
      og mødes i dag
      det til fryd uden nag,
det skilles aldrig mer i vintrens harme
</body>
</poem>

<poem id="hostrup2018051740">
<head>
    <title>Julestemning</title>
    <firstline>Det var en nat i min ungdomsvår</firstline>
    <source pages="342-344"/>
    <quality>korrektur1,kilde,side</quality>
</head>
<body>
Det var en nat i min ungdomsvår,
end jeg husker den som i går,
Tindsøen lå i skummet hvid,
båden kæmped med strømmen strid.

Fire årer blev ført med klem,
det var kun småt, at de hjalp den frem,
tit det var, som den dødelig træt
vipped og skjalv på den samme plet.

Dækket mod vejens våde støv
hvilte jeg selv på birkeløv,
så gennem svælget, af fjælde sat,
op i den lyse sommernat.

Der var der hvile - stormens magt
havde sig nys med solen lagt,
søen der oppe var blå og blid,
kun forneden der end var strid.

Trygt jeg lå på det gyngende bræt,
følte, at brændingen stred sig træt,
mærked, at freden dalede ned,
glattende spejlet, hvorpå jeg gled.

Runden er siden en hel snes år,
dog jeg mindes det som i går,
og jeg føler i aften klart,
at jeg er end på den samme fart.

Tid har jeg kendt, da om min båd
bølgen kun pjaskede smul og kåd,
tid har jeg kendt, da jeg fløj afsted
lystig som den, der har strømmen med.

Tit dog midt i det glade nu
så jeg op med en lønlig gru:
hvad var der gemt bag skyens mur?
lå ikke der en storm på lur?

Om den sø, der foroven flød,
samled fra bunden sin vredes glød,
vælted de frådende bølger frem,
hvad var så jordens imod dem? -

Nu er jeg ej på det krusede blå,
nu er jeg der, hvor brændinger slå.
vippende standsed min båd så tit,
fjælde stængte for synet frit.

Men over fjældet har lys jeg kendt,
set, at der oppe var stormen endt.
følt, at freden dalede ned,
glattende spejlet, hvorpå jeg gled.

Og medens bølgerne trindt på sø
sorte sig rejser og skummende dø,
medens det brager i stavn og ror,
nynner jeg trøstig om »fred på jord«.
</body>
</poem>

<poem id="hostrup2018051741">
<head>
    <title>F. H. Eibes boghandlerjubilæum</title>
    <subtitle>Som: Der var engang en tapper mand.</subtitle>
    <firstline>Da ung han i de unges ring</firstline>
    <source pages="345-347"/>
    <quality>korrektur1,kilde,side</quality>
</head>
<body>
Da ung han i de unges ring
  fandt ly bag Rundekirke,
han med det spørgsmål gik omkring,
  om noget var at virke;
de vilde helst, når der var tid,
  sig strække blødt i græsset,
hans lyst det var at have slid
  og bære hele læsset.

De gik til bogen, to og to,
  og tro han fulgte troppen, -
men ej det travle blod fik ro,
  det jog ham rundt i kroppen.
Da klang en røst til ham i hast
  af dem, der ikke lyve:
»kan bogen ej du holde fast,
så kan du la’ den flyve.«

Som sagt, så gjort. Med nyfødt mod
  for rådet flux han takker,
og bøger trindt han flyve lod
  i gode, faste pakker.
Om først kun få han fik i fart,
  de vidt om landet fore,
og i hans travle hænder snart
  de mange blev og store.

I fem og tyve år har alt
  de fugle stadig fløjet
og op til Nordkap det fortalt,
  at røsten ej har løjet;
i fem og tyve lys og sang
  til by og land de bare,
mens på sit jageslag han hang
  og passed på sin skare.

Og hvis vi elske lysets skin
  og hade mulm og tåge,
så ære dem, der hjælper ind
  det i de mørke kroge!
Hil ham, der aldrig søgte ro
  på et af glædens lejer,
men altid travl og altid tro
  gav sit til lysets sejer!
</body>
</poem>

<poem id="hostrup2018051742">
<head>
    <title>Vintersæden</title>
    <firstline>Det var ved sankt Mortens tide</firstline>
    <source pages="348-352"/>
    <quality>korrektur1,kilde,side</quality>
</head>
<body>
Det var ved sankt Mortens tide,
grå var himlen, marken kullet,
hist og her kun stod den grønne
rug og lyste op i muldet.

Hen ad vejen gik jeg langsomt,
Anders hjulmand ved min side,
og han skred med bøjet hoved,
talte om sin hjærtekvide,

Om den skat, han havde ejet,
om det tab, han havde prøvet,
om sin unge søn, som nylig
blegnede og faldt med løvet,

Og - mens ned ad kindens furer
dråbe trilled efter dråbe -
om de tolv års kamp og møje,
- ak, nu var det spildt til hobe.

Trøstens ord mig klang i hjærtet,
men min læbe fandt dem ikke,
tavs jeg gik, da standsed ved hans
grønne rugmark mine blikke.

Og jeg sagde: se på rugen!
(op han så igennem tåren)
se, hvor ung og rank og kraftig
end den stander midt i våren!

Men går vinden hen ad aften
om i nord og henter kulde,
véd vi, at den snart vil blegne,
snart vil synke træt i mulde,

At måske den inden føje
tid vil ligge, skilt fra dagen,
og i mange mørke uger
drømme under sneens lagen.

Tror du vel, du så vil sige,
når den skjules for dit øje:
Ak, nu er mit håb lagt øde,
nu er spildt min kamp og møje?

Nej, du véd, at ved at gemmes
times der den just det bedste,
at den, født i dette år, dog
først skal bære frugt det næste,

Véd, at det før frosten gælder
kun om rigtig rod at vinde;
kommer sent den eller tidlig,
mere nås ej denne sinde.

Og vi véd, at siden slangens
gift på jord har plettet glæden,
må vi selv, hvor højst vi række,
dele kår med vintersæden;

Nå ej her, som hjærtet kræver,
livets fylde, sommertrøsten,
men må nøjes med en grålig
stakket vår i efterhøsten;

Bære, selv med furet pande,
ikke moden sæd til lade;
hvad hos os som frugt man priser
det er kun de grønne blade.

Grønnes - det er hvad vi kunne,
skyde løv, til vintren kommer,
knejse kækt til trods for kulden,
vokse, visse på vor sommer;

Grønnes kun - se det er sagen -
leve med og være vågen,
leve kort tid eller længe,
blot vi lyser op i tågen.

Og hvad dette år så grønnes,
sikkert modnes vil det næste,
når vi blot har lært i livets
rette grund vor rod at fæste.

Ti så bær den det, som segner,
gemmer tro, hvad her må falme,
indtil vinterstormens ligsang
ender i en påskesalme.
</body>
</poem>

<poem id="hostrup2018051743">
<head>
    <title>Til N. F. S. Grundtvig</title>
    <subtitle>
        <line>på hans 60 års jubelfest</line>
        <line>Som: Ser til fuglene i luften</line>
    </subtitle>
    <firstline>Sent i efterhøst du stander</firstline>
    <source pages="353-354"/>
    <keywords>grundtvig</keywords>
    <quality>korrektur1,kilde,side</quality>
</head>
<body>
Sent i efterhøst du stander,
er det da blandt vissent løv?
ligger nu din ungdoms banner
falmet, søndret, slængt i støv?
nej, ti du blev født og båren
til i høst at hilse våren.

Våren, som du sukked efter,
medens marken hel var hvid,
våren, som med sine kræfter
rusted dig til ynglingsstrid,
lånte i din manddoms dage
<w>din</w> røst for her ind at drage.

Folkelivets vår i Norden,
genfødt efter vinter død,
menighedens vår på jorden,
pinse ny med åndens glød,
det er ikke drømme længer,
solen tågesløret sprænger.

Hvad der grønnes nu og skyder,
trykket end af nattekuld,
lover mere end det yder,
men det stiger dog af muld,
og en gang blandt roser røde
skal dit eftermæle gløde.

Ham, som i din høst lod fødes,
hvad han selv vil vogte tro,
at det standser ej og ødes,
men i lys og kraft skal gro,
Ham, af hvem din røst blev båren,
takke vi for dig i våren.
</body>
</poem>

<poem id="hostrup2018051744">
<head>
    <title>Sølvbryllupssang</title>
    <subtitle>Som: Ja, vi elsker dette landet</subtitle>
    <firstline>Kærlighed i ungdomstiden</firstline>
    <source pages="355-357"/>
    <quality>korrektur1,kilde,side</quality>
</head>
<body>
Kærlighed i ungdomstiden
  er dens himmerig,
gløder da som aldrig siden,
  rosenknoppen lig,
skygges dog af tåger mørke,
  føler selv sin brøst,
har i længsler al sin styrke,
  suk i al sin lyst.

Kærlighed, i vintre prøvet
  og i sommerluft,
synes halvt sin glød berøvet,
  men har rosens duft,
kæmper ikke mod en skygge,
  hviler i sin tro,
skaber hjærter fri og trygge
  og gør ét af to.

Kærlighed, som fast bandt sammen
  gennem mange år,
savner ikke ungdomsflammen,
  nyder end sin vår,
føler, hvad der så er revet
  bort og brudt itu,
at den voksed selv og leved
  og er ung endnu.

Kærligheden selv, den ægte,
  som hos jer tog bo,
den som lyste, den som lægte,
  og som gjorde fro,
den som årene lod flyve,
  medens fast den sad,
prise vi for fem og tyve,
  som gik godt og glad.

Gud i himlen, som den tændte
  af sin egen ild,
hvem I søgte, hvem I kendte
  både stærk og mild,
Han, som vogtede her inde
  luen nat og dag,
lade længe klart den skinne
  under eders tag!
</body>
</poem>

<poem id="hostrup2018051745">
<head>
    <title>Alvor og gammen</title>
    <firstline>Alvor og gammen</firstline>
    <source pages="358-360"/>
    <quality>korrektur1,kilde,side</quality>
</head>
<body>
          Alvor og gammen
          bedst kunne sammen,
sådan lød ordet fra fædrenes tid,
venligt de fulgtes til bords og i strid,
          nærmedes, fjærntes,
          byttede plads,
          fandt sig i samlag dog
          bedst til pas.

          Alvor og gammen
          bedst kunne sammen,
skiltes dog jævnlig ved kløften for vid,
kom så som Tysker og Franskmand i strid:
          alvor, så tung
          og klangløs som bly,
          gammen, så luftig,
          som vind og sky.

          Alvor og gammen
          enes hos stammen,
som fæsted rødder ved Nordhavets kyst
livet er kamp, og i kampen er lyst.
          Hjærteløst grin er
          troldenes sag,
          kællingeklynken er
          spildt umag.

          Alvor og gammen
          mødes i flammen,
sådan den brænder på arnen i Nord,
varmer i blikket og lyser i ord,
          samler og kvæger
          dag efter dag,
          hvælver en hal under
          hyttetag.

          Alvor hos gammen
          låner sig hammen,
svinger fra læben sig smidig og let,
volder ej tynge og gør ikke træt,
          lister sig ind, hvor
          dør står på klem,
          kalder som legende
          kraften frem.

          Alvor og gammen
          godt kunne sammen,
mødes i sangen dog lifligst og bedst,
samle til hær, hvem de stævne til fest,
          løfte fra støvet
          støvbunden mand,
          puste den ulmende
          glød i brand.
</body>
</poem>

<poem id="hostrup2018051746">
<head>
    <title>Til fjenden</title>
    <firstline>Kan du binde munden på mindet selv</firstline>
    <source pages="361-363"/>
    <quality>korrektur1,kilde,side</quality>
</head>
<body>
Kan du binde munden på mindet selv
og i højen mane det ned?
kan du hindre løvet i skovens hvælv
i at hviske om hvad det véd?
kan du lære bølgen et andet sprog
eller tavs at rulle mod kyst?
kan du stjæle det billed af Danebrog,
som den suged ind i sit bryst?
kan du fange hvert drøn af gangerens sko,
hver klang af befrierens navn,
som går over land fra Randers’ bro -
så skal Danmark dø i din favn.

Kan du give tungen dødeligt sår
i mund på levende mænd?
kan du smelte dens ægte malm, så vi får
kun tyske slagger igen?
kan du slutte i bur alle sangere små
og røve dem næb og fjer
og skyde for hjærterne lås og slå,
at ordet ej når dem mer?
kan du gøre vort suk til støvets træl
og blot en eneste dag
spærre det vejen til livets væld -
ja så har du vundet din sag.

Kan du tvinge det folk, hvis ro du stjal,
til at slumre under dit sværd,
og forbyde frygt og savn og kval
at rejse det fjærnt og nær?
kan du lære det søge hos dig sit værn
og kaste sit håb på bål,
og sikre dig mod, at det bløde jærn
hærdes i luen til stål?
kan du myrde med træet endog dets frø,
så hjærtets liv i vor røst
ej ganger i arv til svend og mø -
så fryd du dig kun ved din høst!

Men kan du det ikke, og fædrenes sang
end lyder fra mark og fjord,
og modersmålet med hjærteklang
gør bro mellem himmel og jord,
og trængselen sprænger blændværkets slør,
så vi kender os selv igen,
og danskheden vokser, mens Danemænd dør
og drengene blive til mænd -
så kan du vel kro dig af døgnets kår
og af sejren, det har dig skabt,
men du fører en kamp imod tusendår
og i den har du visselig tabt.
</body>
</poem>

<poem id="hostrup2018051747">
<head>
    <title>En naturforskers stamtavle</title>
    <firstline>Min fader var en abekat</firstline>
    <source pages="364-366"/>
    <quality>korrektur1,kilde,side</quality>
</head>
<body>
Min fader var en abekat
med hale naturligviis,
med fire hænder, som godt tog fat
og nu vilde være i pris.
Mest føler jeg tabet af halen,
det tyder på slægtens dalen;
dog den forvisning jeg har,
jeg ligner endnu min far.

Min bedstefar var af øgleæt,
han gav kun klamme kys,
jeg kan ikke male hans portræt,
men véd, han fór helst til søs.
Jeg lider også det våde,
skønt rigtig nok kun med måde,
og mener, end træk jeg har,
som minder om bedstefar.

Min oldefar han var andemad,
han mærked ej lykkens spil,
men voksede fredelig, mildt og glad,
for ænder var da ikke til.
Hver and, det mig lykkes at vinde,
jeg æder som slægtens fjende,
det, jeg på følelsen har,
jeg skylder min oldefar.

Min tipoldefar - ja han var dynd,
og det er alt, hvad jeg véd,
han trykkedes aldrig af sorg og synd,
og derfor var han så fed.
Kun lidet synden mig plager,
med livet jeg let det tager
og ligner, den sag er klar,
i meget min tipoldefar.

Hans fader igen var ingen ting,
det dejlige runde nul,
men der gør min tanke altid omkring
og vil ikke ind i det hul.
Så må jeg da lade det være
og kun holde hullet i ære,
ti hele min visdom har
jeg fra min tip-tip-oldefar.
</body>
</poem>

<poem id="hostrup2018051748">
<head>
    <title>Kor af ægtefolk.</title>
    <subtitle>Bryllupssang</subtitle>
    <firstline>I nygifte, hører, hvad vi har at sjunge</firstline>
    <source pages="367-368"/>
    <quality>korrektur1,kilde,side</quality>
</head>
<body>
I nygifte, hører, hvad vi har at sjunge,
for vi har erfaring, og I er de unge,
ja tager til vejledning for eders stræben
mod visdommen, som den os drypper fra læben!

I kender vel ordet, at aldrig man finder
af mennesker bedre end mandfolk og kvinder,
og ordet er godt, for det gemmer den mening,
at skilt er de dårligst, men bedst i forening.

En mand er en mand, det er ikke så ringe,
hans arm er en kølle, hans ord er en klinge,
han kæmper, mens kvinden kun sysler ved bordet,
men hun er i armen, og hun er i ordet.

Og vinder han sejer, har del hun i æren,
men ham rækkes kransen, og hun lar ham bær'en;
sit navn har hun sluppet, men hans det skal gælde,
hvad er hende navnet, når blot hun har vælde?

Du mand er jo herren, så lad, som du byder!
du kvinde hans medhjælp, så lad, som du lyder!
men hvem der i virkeligheden befaler,
se, derom det nytter vist aldrig, man taler.

Ja hvem af de tvende der egentlig råder,
det hører nu altid til kærligheds gåder,
forlang den ej gættet, ti så går det broget,
og friest er den, som går frit under åget.

Men åget er lifligt, det tynger slet ikke,
det løfter langt mer, når man blot lar det ligge,
det styrker mod alt, som har magt til at lamme,
det gir hvad I vil, når I blot vil det samme.

Så fæst da kun bolig i kærligheds tempel
og husk vor formaning og følg vort eksempel
og fægt for hinanden med ord og med næver
og kives ej mere, end enighed kræver!
</body>
</poem>

<poem id="hostrup2018051749">
<head>
    <title>Rejsen</title>
    <firstline>Det var i den milde</firstline>
    <source pages="369-371"/>
    <quality>korrektur1,kilde,side</quality>
</head>
<body>
Det var i den milde
morgenstund,
han stødte sin lille
båd fra grund.

Hans hu stod ikke
til rejse just,
han vilde kun drikke
vindens pust,

Kun vippe på voven
under kyst,
kun hente fra oven
sang og lyst,

Og vugges deri
trods døgnets krav
og svømme som fri
mellem himmel og hay.

Han gynged i drømmen,
lys og prud,
men så kom strømmen
og bar ham ud,

Og hvirvlede jollen
afsted med magt,
til han ved tollen
fik åren lagt,

Til gennem fråde
og revler grå
omsider han nåde
det mørke blå.

Da blev det stille,
og frygten svandt;
hvad hjærtet vilde,
igen det fandt.

På bølgens ryg,
under himmelhal
han svømmede tryg
i sin nøddeskal.

Men skiftet var legen
til rejse brat,
og solen var stegen
og målet sat.

Hans hu stod ej til
morgenens lyst,
nu gik hans vej til
den anden kyst.
</body>
</poem>

</workbody>
</kalliopework>

<?xml version="1.0" encoding="UTF-8"?>
<!DOCTYPE kalliopework SYSTEM "../../data/kalliopework.dtd">
<kalliopework id="1884" author="hostrup" status="complete" type="poetry">
<workhead>
   <title>Sange og Digte fra de senere Aar</title>
   <year>1884</year>
   <notes>
        <note>Forlægget er førsteudgaven af C. Hostrup: <i>Sange og Digte fra de senere Aar</i>, Gyldendalske Boghandels Forlag, Kbh., 1884.</note>
   </notes>
   <pictures>
       <picture type="frontpage" src="1884-p1.jpg">Forsiden til <i>Sang og Digte fra de senere Aar</i> (1884).</picture>
       <picture type="titlepage" src="1884-p2.jpg">Titelbladet til <i>Sang og Digte fra de senere Aar</i> (1884) lyder ,,Sang og Digte / fra de senere Aar. / af / C. Hostrup. // Kjøbenhavn. / Gyldendalske Boghandels Forlag (F. Hegel &amp; Søn). / Trykt hos J. Jørgensen &amp; Co. / 1884.''</picture>
   </pictures>
   <source facsimile="11530806611F_color" facsimile-pages-num="182" facsimile-pages-offset="14">C. Hostrup: <i>Sange og Digte fra de senere Aar</i>, Gyldendalske Boghandels Forlag, Kbh., 1884.</source>
</workhead>
<workbody>

<poem id="hostrup2018051001">
<head>
    <title>[Motto]</title>
    <indextitle>Motto</indextitle>
    <firstline>Ikke stort og ikke meget</firstline>
    <source pages="iii" facsimile-pages="13"/>
    <quality>korrektur1,kilde,side</quality>
</head>
<body>
Ikke stort og ikke meget,
intet højt og intet hedt,
noget følt og noget leget,
noget frisk og noget bleget,
men om det er nok saa lidt,
dog i alle Fald — mit eget.
</body>
</poem>

<poem id="hostrup2003011501">
<head>
    <title>Ved N. F. S. Grundtvigs Jordefærd</title>
    <firstline>Kimer, I Klokker! nu sluktes en Sol over Mulde</firstline>
    <notes>
        <note>1872</note>
        <note type="credits">Bidrag fra Sven Sørensen.</note>
    </notes>
    <source pages="1-2"/>
    <keywords>grundtvig</keywords>
    <quality>korrektur1,kilde,side</quality>
</head>
<body>
Kimer, I Klokker! nu sluktes en Sol over Mulde,
længe den kæmped mod Mørket med Straalerne fulde,
    sildig den sank,
    stor i sin Nedgang og blank.
Æren er Guds i det høje.

Kimer, I Klokker! dog ikke til Suk for den døde,
Aftenens Guld over Graven vil Morgenens møde;
    kimer til Dag!
    Lyset har vundet sin Sag -
Æren er Guds i det høje.

Dagen, den signede, som han har prist, mens det skumred,
lyse nu over hans Støv, naar det længe har slumret,
    fatte hans Værk,
    voxe sig solklar og stærk!
Æren er Guds i det høje.

Kimer, I Klokker! om Herren, som skjænked ham Kraften,
kimer om Guldet fra Himlen, der gyldned hans Aften,
    kimer fra Jord.
    Sejer og Fred i Guds Ord!
Æren er Guds i det høje.
</body>
</poem>

<poem id="hostrup2018051003">
<head>
    <title>Mindesang over N. F. S. Grundtvig</title>
    <subtitle>Som: Habor kom fra Norges Fjælde</subtitle>
    <firstline>Hvad var Gnyet, hvad var Braget</firstline>
    <source pages="3-5"/>
    <quality>korrektur1,kilde,side</quality>
</head>
<body>
Hvad var Gnyet, hvad var Braget,
    hvorfra kom de Kaab, der klang?
Thor igjen paa Kjærren aged
    mægtig gjennem Danevang;
Hamren med sin gamle Vælde
gjorde lyst og kløved Fjælde.

Hvad var det for Sang, der Glæde
    vakte selv i Bondens Hjem?
det var Nordens gamle Kvæde,
    Brage, der tog Harpen frem,
og, holdt ung ved Æbler søde,
kvad fra Gry til Aftenrøde.

Hvad var det for Syner høje
    over Marken jævn og grøn?
det var Odins Seer-Øje,
    klaret gjennem Mimers Brønd;
Vej det saa’ blandt Stier vilde,
skued dybt i Urdes Kilde.

Nordens Aand igjen sig meldte,
    trindt vi sporet har hans Færd,
Sang han skabte, fostred Helte,
    én dog kaared han især,
én Mand fast han gav sig ganske,
kristnet dog som Holger Danske.'

Ja med Grundtvig kom tilbage
    Holger selv, da Nød var haard,
for at fælde Mørkets Drage,
    for at rejse Lejregaard,
for at samle fri og stærke
Kæmper under Korsets Mærke.

Endt var Nattens Herredømme,
    alt en Fylking, halvvejs vakt,
havde store Morgendrømme,
    nød dem dog paa Lejet strakt,
højt da til de dovne Kroppe
lød hans stærke: Sol er oppe!

Dagen længtes, Vintren strængtes,
    klart han saa’, det Vaar betød,
hug og hug, til Isen sprængtes,
    sang og sang, til Græsset skød.
til det saaes, det Liv, han spaaede:
Frimandslivet af Guds Naade.

Danmark end ved Svælget ligger,
    ramt i Hjærtet, Slag paa Slag,
er dog kun for Gud en Tigger,
    venter end paa Frelsens Dag,
kjender Naaden, midt i Faldet,
véd til Liv og Daad sig kaldet.

Thi med Grundtvig kom tilbage
    Holger selv, da Nød var haard,
tændte Kirkens Lysestage,
    rejste Skolens sunkne Gaard,
dér han Værn for Nordens Vænge
bygger nu af Tolvaarsdrenge.
</body>
</poem>

<section level="3">
<head>
    <title>Under ,,Signalstriden`` i 72</title>
</head>
<content>

<poem id="hostrup2018051004">
<head>
    <title>Skaf Krigssignalet bort fra Nordens Grænse!</title>
    <toctitle><num>1.</num>,,Skaf Krigssignalet bort fra Nordens Grænse!``</toctitle>
    <firstline>Skaf Krigssignalet bort fra Nordens Grænse!</firstline>
    <source pages="6-7"/>
    <quality>korrektur1,kilde,side</quality>
</head>
<body>
,,Skaf Krigssignalet bort fra Nordens Grænse!``
    det er en Nordmands sidste Ord,
og gid for det vi kunde rense
    vor skjønne, fredelige Jord!
    Men nu vor Svar er godt og kort:
    O gode Nordmænd, skaf det bort!

Ja kan dit Ord faa Ørnen bort, den stærke,
    der troner nu paa Jyllands Ryg,
at over Mark den danske Lærke
    igjen kan kvidre fri og tryg,
    saa, gjæve Nordmand, skynd dig, tal!
    skaf bort det sorte Krigssignal!

Skaf Krigssignalet bort fra Nordens Grænse,
    det flyttes maa til Skjellets Rand,
og dersom de dit Ord vil ænse,
    som rejste det midt i vort Land,
    saa tal kun baade Lag og Nat
    til dem, der har Signalet sat!
</body>
</poem>

<poem id="hostrup2018051005">
<head>
    <title>Til de danske Sønderjyder</title>
    <toctitle><num>2.</num>Til de danske Sønderjyder</toctitle>
    <firstline>Kjære Brødre under Trykket</firstline>
    <source pages="8-10"/>
    <quality>korrektur1,kilde,side</quality>
</head>
<body>
Kjære Brødre under Trykket,
men som kjækt det byde Trods,
har det ængstet eders Hjærte,
at der og er Strid blandt os?
Der maa kæmpes om saa meget,
kun i Kampen er der Liv,
om vor Stilling dog til eder
er for vist der ingen Kiv;
  om at vi med eder lide,
    om at vort er eders Saar,
  derom kan man aldrig stride,
    hvor det danske Hjærte slaar.

Der kan strides vel om <w>Manden</w>,
ham, som gav os Kaad fra Nord,
om han hjælpe vil vor Fjende,
om han haanet har vor Mo’r,
eller om han i sit Hjærte,
hævet over Svig og Spot,
skjønt hans Raad vi ej kan følge,
mente det med Raadet godt;
  men om Sagen, Brødre kjære,
    om at fast som før vi staar,
  derom aldrig Strid kan være,
    hvor det danske Hjærte slaar.

Der kan kives vel om <w>Maaden</w>,
om det rette Svar er vredt,
naar han paastaar, at til Freden
vi kan gjøre første Skridt;
om vi skal paa Dør ham kaste,
lukke for ham hver en Slaa,
eller broderligt ham vise,
at han fejl har set derpaa;
  men om Svaret, der maa gives,
    om at sligt vi ej formaar,
  derom kan der aldrig kives,
    hvor det danske Hjærte slaar.

Der kan trættes om vor <w>Fremtid</w>
i dens Taage-Klædebon,
om en Gang, med jer tilbage,
Tysken vi kan række Haand;
men om Nuet tvistes ikke,
det har os tilvisse lært,
vi har Kamp med ham for Livet,
Kamp for alt, hvad os er kjært,
  og at den ej ud kan slettes,
    førend eder hjem vi faar,
  derom kan der aldrig trættes,
    hvor det danske Hjærte slaar.

Der maa strides om saa meget
i vort kjære lille Hjem,
vi med Kraft maa slaa os sammen,'
for at Fred kan voxe frem.
Men med Guds Hjælp skal det kjendes,
at den Strid gjør ikke svag,
og at danske Mænd kan strides
uden Fjendskab eller Nag,
  og at hver Gang Lurens Stemme
    lyder i vor Moders Gaard,
  let man al sin Strid kan glemme,
    hvor det danske Hjærte slaar.
</body>
</poem>

</content>
</section>

<poem id="hostrup2018051006">
<head>
    <title>Sølvbryllupssang</title>
    <subtitle>Som: Tjenare, Mollberg, hur är det fatt</subtitle>
    <firstline>Kjæreste Børre, drømmer du ej?</firstline>
    <source pages="11-13"/>
    <quality>korrektur1,kilde,side</quality>
</head>
<body>
Kjæreste <w>Børre</w>, drømmer du ej?
naa’de du alt saa langt ad din Vej?
Tænk, er det nu et kvart Hundredaar,
siden din Mø bandt Myrten i Haar,
    og sammen I stod
    for Alterets Fod
    og halvt som i Rus
    drog ind i jert Hus?
Og mens derude til Stormenes Kor
Sommerens Kranse sank visne til Jord,
stod den hos jer i den fejreste Flor.

Ja, hvor det gik, det er som en Drøm!
Livet nu rev dem med i sin Strøm,
hjemad fra Skolen fo’r han med Il,
hun retted an — og han retted Stil.
    Og to, det var nok
    og bedr’ end en Skok,
    men saa, under Sang,
    kom Vuggen i Gang.
Det var en Gut, lidt forfalden til Drik,
og mens han daglig sin Gyngetur fik,
drømte ban stolt sig ombord paa en Brig.

Saa kom der Piger, vevre og smaa,
krøb lidt paa fire, rejste sig saa,
tullede om og kom saa i Gang,
Huset blev fyldt med Latter og Sang.
    Og Aar fo’r afsted,
    og Flokken fo’r med,
    og Drengen var snar,
    han haled sin Far;
og da nu atter bag Taagernes Flor
Sommerens Kranse sank visne til Jord,
havned de fro ved et Sølvbryllupsbord.

Ja, her er Havnen, hvor de stak ind,
ikke for Storm med Revner i Skind,
atter i Morgen gaar det galant,
lidt vi blot se paa Tiden, der randt,
    og gjør det med Mod,
    for Tiden var god,
    og kom der Fortræd,
    Vorherre kom med.
Ja det, som bandtes paa hin Dag i Høst,
det holdt han sammen trods Menneskers Brøst,
saa det stod Prøven i Nød, som i Lyst.

Og af det alt, som her voxer frem,
intet er dog saa godt som et Hjem,
intet, der saa kan taale en Tørn,
som i en Ping; Forældre med Børn,
    og intet saa blidt,
    saa lyst og saa frit,
    af alt her i Muld
    det reneste Gnid.
Glæden i det mister aldrig sin Smag,
leve da Hjemmet med Kransen paa Tag!
leve de to, der har rejst det i Dag!
</body>
</poem>

<poem id="hostrup2018051007">
<head>
    <title>Svend Kongesøn</title>
    <subtitle>(Saxe, 12te Bog)</subtitle>
    <firstline>Til Danmark kom der Tidende stor</firstline>
    <source pages="14-17"/>
    <quality>korrektur1,kilde,side</quality>
</head>
<body>
  Til Danmark kom der Tidende stor,
  den avlede Sorg og Klage:
  Kong Erik var død paa Cyperland
  for tvende Aar tilbage.
Den blinker saa huldt, den hænger saa højt, den gyldne Krone.

  Det bares til Kongesønnen Svend,
  han leved af at vente,
  da blegned han som det hvide Lin,
  da blussed han og brændte.

  Fem Brødre Solen fra mig stjal,
  og Skyggen mig fast havde dødet,
  men nu er den vegen, og jeg er ældst,
  og Kronen mig triller i Skjødet.-

  Sid op, mine Mænd! sid op, mine Mænd!
  nu lade vi Hestene springe!
  til Konning over Danmarks Land
  jeg flux vil kaares paa Tinge.

  Saa fo’r de frem over Egerod,
  mens Blæsten i Toppen hvined;
  han blussed først som den røde Glød
  og blegnede saa som Linet.

  Vi ride saa smaat! vi ride saa smaat!
  I Skum de Gangere svede,
  og Vejen er lang til Viborg By,
  først der faa de Lov at bede.

  Saa red de over den gule Sand,
  hvor Solen sendte sm Lue,
  Hr. Svend han gled ad Sadelen ned,
  han laa paa den grønne Tue,

  I tøve nu lidt! I tøve nu lidt!
  det brænder mig sært i Barmen;
  vi hviler en Stund i Egeskjul,
  saa henter I hid mig Karmen!

  I sætte mig i den hængende Karm
  og lade Hestene rende!
  thi Konge vil jeg være for sand,
  om saa kun i Dage trende.

  Og Vognen ruller paa Stok og Sten,
  og Stormen synger sin Klage;
  saa sagte kun, min Kjøresvend!
  vi vinder det siden tilbage.

  Saa sagte kun — nej stands dog, stands!
  den Agen mig lidet glæder;
  I flette mig Baaren stærk og svaj
  og bære mig til min Hæder.

  Afsted, mine Mænd! afsted, mine Mænd!
  nu lader Benene springe!
  thi Konge vil jeg være for sand,
  om jeg saa skal dø paa Tinge.

  Saa skred da frem det Kongetog,
  mens Solen sank med Gløden;
  de Svende prøved paa bedste Vis
  at løbe omkap med Døden.

  De brugte for vist deres gode Ben,
  de gjorde alt hvad han vilde,
  men længe før de til Viborg kom,
  laa Drotten stiv og stille.

  Men over Baaren gaar Stormens Hyl,
  som Latter og Graad det klinger:
  den stiger aldrig, som kun har Begjær,
  men fattes de bærende Vinger.

  De Vinger det er et Kald fra Gud
  og Villien, som det vækker,
  med dem dog, uden at blive til Spot,
  vi efter det største rækker.
Den blinker saa huldt, den hænger saa højt, den gyldne Krone.
</body>
</poem>

<poem id="hostrup2018051008">
<head>
    <title>Til nogle Venner i Frederiksborg,</title>
    <toctitle>Til nogle Venner i Frederiksborg</toctitle>
    <indextitle>Til nogle Venner i Frederiksborg</indextitle>
    <linktitle>Til nogle Venner i Frederiksborg</linktitle>
    <subtitle>som sendte mig et Anker Vin efter en Sygdom.</subtitle>
    <firstline>For Tagen-Del i Lykke min</firstline>
    <source pages="18-19"/>
    <quality>korrektur1,kilde,side</quality>
</head>
<body>
For Tagen-Del i Lykke min,
  som op, saa ned ad Bakke,
for Vennesind og Vennevin
  jeg gjærne vilde takke.

Dog først jeg beder Dem forstaa —
  til dette Brevs Vurdering —
at ej for Tak det gjælde maa,
  men kun for miu Kvittering.

For Vin at skjænke Vin igjen,
  det jeg af Aanden haaber,
vel ej, som her, i Ankre, men
  dog stundom nogle Draaber.

Ved Vennegaven, tror jeg, vil
  min Sundhed jævnt formeres,
og trænger m in ej mer dertil,
  jeg drikker den paa Deres.
</body>
</poem>

<poem id="hostrup2018051009">
<head>
    <title>Tak</title>
    <subtitle>Til en Tilhørerinde</subtitle>
    <firstline>At takke er at tage — se</firstline>
    <source pages="20"/>
    <quality>korrektur1,kilde,side</quality>
</head>
<body>
At takke er at tage — se,
saadan jeg mig det tænker,
kun hjærtelig at tage mod,
hvad Kjærligheden skjænker.

Og derfor er vor Tro en Tak,
og naar vi ret forstod ’en,
den Kunst at tro af al vor Sjæl,
var Takken i os moden.

Og derfor har De takket mig
hver Gang De gjærne vilde,
hver Gang det Ord, som Gud mig
hjalp Dem til Trøstens Kilde.

Og saadan takker ogsaa jeg,
skjønt Ord dertil mig fattes,
thi Deres Gave, skjøn og blød,
modtages glad og skattes.
</body>
</poem>

<poem id="hostrup2018051010">
<head>
    <title>Telegram til P. A. Fenger</title>
    <subtitle>paa hans 50-Aars Jubilæumsdag</subtitle>
    <firstline>Kjære Fenger! bunden fast</firstline>
    <source pages="21"/>
    <quality>korrektur1,kilde,side</quality>
</head>
<body>
Kjære Fenger! bunden fast
sender Hilsen jeg i Hast.
Tak for lang og trofast Vagt,
for din Jævnheds stille Magt,
for dit Ords den milde Varme,
for dit Hjems de aabne Arme!
Tak, fordi med Smil om Munden
lys du staar i Aftenstunden,
Tak for al din bramfri Færd!
Tak, fordi vi har dig kjær!
    Leve Peter Fenger!
</body>
</poem>

<poem id="hostrup2018051011">
<head>
    <title>Theologisk Sejerssang</title>
    <subtitle>Som: Vänskap, frihet och fosterland</subtitle>
    <firstline>Kjender I ogsaa Studentens Kaar</firstline>
    <source pages="22-24"/>
    <quality>korrektur1,kilde,side</quality>
</head>
<body>
  Kjender I ogsaa Studentens Kaar,
  helst naar det nær mod Examen gaar,
  og han sidder i sit Hul
  og fyrer i med Kul,
men Varmen i Kollegiet dog ej gaar over Nul?

        Han læser fort,
        det er saa haardt,
      nu staar’et, nu staar’et;
        han strækker sig
        og trækker sig
      i Haaret, i Haaret,
  men tvinger i sig Retterne
  og slider ud paa Nætterne
og drømmer saa om Paverne og Kjætterne.

  Fatter I saa Kandidatens Mod,
  naar Dagen kommer og bliver god,
  og han vender hjem i Kvæld,
  hvor nys han sled som Træl,
og siger alt det lærde Stads et rørende Farvel?

        O Dogmatik!
        o Hammerich!
      jeg bukker, jeg bukker!
        Den Afskedsstund
        er i min Mund
      som Sukker, som Sukker.
  Ja, haver Tak, I vise Mænd,
  at I mig trak til eder hen,
men allermest dog for, at I mig slap igjen!

  Ja, Kandidaten er ovenpaa,
  nu kan han atter med Vingen slaa,
  nu hans Lykke sætter Ax,
  og modnes ej de strax,
naar bare han kan vente, kan han blive alle Slags.

        Ham er saa blid
        en Haabets Tid
      beskaaren, beskaaren,
        thi leve han,
        den Dannemand,
      som naar’en, som naar’en,
  og om end lidt han først løb sur,
  med faste Skridt og uden Knur,
gaar lige løs paa Skanserne, som Christian Spur.
</body>
</poem>

<poem id="hostrup2018051012">
<head>
    <title>Vore Førere</title>
    <firstline>Er Freden død i Frodes Vang?</firstline>
    <source pages="25-29"/>
    <quality>korrektur1,kilde,side</quality>
</head>
<body>
Er Freden død i Frodes Vang?
forstummer nu dens Fuglesang
    i Gny af Sværd og Pile?
Urolig jeg fra Lejet for,
    det bød mig ingen Hvile,
og stod, hvor over Hjemmets Jord
    de gyldne Stjærner smile.

De le saa mildt, de staa saa fast,
men nedenfor er Harm og Hast,
    og Stormens Hvin man hører;
der lægges Raad, der stævnes Dom,
    med Skytset op man kjører,
men hvad er det, der kæmpes om,
    og hvem skal være Fører?

Da højt en Røst fra Jelling lød,
en Kvinde op af Høj sig skød
    i Maanestraaler hvide,
om Issen laa den gyldne Krans,
    og Øjnene var blide,
men hendes Haand fast, som en Mands,
    var strakt mod Sønderlide.

,,Der nede ligger Kampens Maal,
,,jeg fører an med Ord og Staal,
    ,,til Arbejd eder skynder!
,,Jeg samled fordum Rigets Mænd,
    ,,mig fulgte Danmarks Bønder,
,,jeg stævner sammen dem igjen
    ,,at sætte Skjel i Sønder.

,,Til Kamp for Fred, for Markens Fred,
,,hvor Voldsmænd trampe Sæden ned,
    ,,og Dansk med Tysk er mænget!
,,Mit Led er brudt, mit Gjærde faldt,
    ,,og splittet ligger Vænget,
,,saa der er ét, som gaar for alt:
    ,,at faa det helt — og stænget.``

Men hist i Roskildkirkens Krog
der springer op et Kistelaag,
    frem trin er stolten Frue;
hun standser under Korets Rund,
    hvor Altrets Kjærter lue,
og Kraft er i den smalle Mund
    og Kløgt i Pandens Bue.

,,I Norden ligger Kampens Maal,
,,jeg fører an, men ej med Staal,
    ,,det længe nok har dødet.
,,Jeg stifted Pagt en Sommerdag,
    ,,men kort blev Brodermødet,
,,og Kiv og Fordom, Nid og Nag
    ,,har Arvesølvet ødet.

,,Mit Nord, hvad har du dog forsømt!
,,Hvor stort din Ungdom havde drømt,
    ,,blev smaat det med den gamle;
,,med søndret Vælde, blind og halt
    ,,du maatte frem dig famle,
,,saa der er ét, som gaar for alt:
    ,,at Kræfterne sig samle.``

Da udi Ringsted Klokken klang
et dæmpet Slag, og tredie Gang
    en Dronning Røsten hæver;
fast lig en Jomfru, let og svaj
    hun over Tiljen svæver,
og myndig lyder Røsten ej,
    men Varmen i den bæver.

,,I Danmark ligger Kampens Maal,
,,jeg fører an, men ej med Staal,
    ,,som kun mod Vold vi drage;
,,jeg løste Fangerne af Jærn,
    ,,gav Lise til de svage,
,,og atter maled Frodes Kværn
    ,,Guld, som i gamle Dage.

,,Ja Kampen gjælder Liv og Aand,
,,thi Aanden dør i Mørkets Baand
    ,,og Nødens Lænker trange.
,,Vor Folkekraft, til Stordaad kaldt,
    ,,er bunden hos de mange,
,,saa der er ét, som gaar for alt:
    ,,at fri den ædle Fange.``

Og Klarhed gåar fra deres Ord,
det er, som over mørken Jord
    de hvide Nordlys flamme.
Ja nu er Vejen til at se,
    og gjennem Taager klamme
skal I os føre, alle tre,
    thi Maalet er det samme.

O Stjærner tre, som lyser end,
o Kvinder, stærkere end Mænd,
    vor Sagas bedste Blommer!
Med Trøst for hvad er sygt og grimt
    jert Minde til os kommer,
thi sluktes I som Foraarsglimt,
    I love dog Skjærsommer.

Ja Dagmars Spor gaar Kampen i:
at gjøre trindt de bundne fri
    og Nat til Morgenrøde.
Med Blikket vendt mod Højenord
    vi voxe det i Møde,
til vi faar samlet Hjemmets Jord
    og sikret os dens Grøde.

Og om det nu er Stormens Stund,
saa Fuglen flygter fra vor Lund
    for Larm og Skrig og Trætte,
de vise Vej, de høje tre,
    de Sejeren forjætte,
og alle gode Danske se,
    at Vejen er den rette.
</body>
</poem>

<poem id="hostrup2018051013">
<head>
    <title>Himmelbjærg-Egnen</title>
    <firstline>Det laa der endnu som i tusend Aar</firstline>
    <source pages="30-33"/>
    <quality>korrektur1,kilde,side</quality>
</head>
<body>
Det laa der endnu som i tusend Aar,
    i sine egne Tanker,
det skjønne Land, hvor Aaen gaar
    imellem Skov og Banker.
Fra Morgen til Kvæld ved Søens Bred
    kun Hjorten plejed at vandre,
og Birken sig hælded fra Skrænten ned,
selv nød den i Spejlet sin Dejlighed,
    der sjælden saaes af andre.

Da kom der paa én Gang et Rædselsbud
    til alle Stedets Vætter,
som rev af den lange Drøm dem ud
    og gav dem vaagne Nætter:
,,Der stævner hertil en mægtig Trold,
    ,,og <w>Damp</w> hans Navn mon være,
,,en Verdenshersker i denne Old,
,,som hader det skjønne og øver Vold
    ,,og her vil Spiret bære.

,,Og Kæmpekraft har den lede Dværg,
,,vor Tid for vist er omme.``
Men Dronningen smilte paa Himmelbjærg
    og sagde: ,,Lad ham komme!``
Hun saa’ som Vold for det blinkende Vand
    de brune Aaser ligge;
de Skanser kunde jo nok gaa an:
,,Han komme som Gjæst kun, naar han kan,
    ,,mit Rige faar han ikke.``

Og saa kom Trolden, en brystsyg en,
    der efter Vejret snapped,
men stærk som en Jætte i Arm og Ben
    han knuste, hvor han klapped.
Og saa fór han frem gjennem Søens Glar,
    det blev til Støv for hans Næve,
men Spejlet sig glatted, hvor dybt han skar,
og Bjærget ham paa hans Skrig gav Svar
    og vilde ikke bæve.

Saa sprang han i Land og brød sig en Sti
    igjennem Lyngens Klæde
og stamped og lrvined af Raseri,
    fordi den ej lod sig æde,
og vælted sin Røg mod hvert et Blad
    og stønnede dybt i Vreden;
men Skoven tog sig i Duggen et Bad,
og Lyngen aabned sin Krone glad
    og rosenfarvede Heden.

Og Dampen bragte flux en Sværm
    af Mænd og Kvinder i Skare,
men Dronningen smilte bag Bøgeskjærm:
    ,,Lad komme kun — og fare!
,,Ja naar du af Stadens Larm er kjed,
    ,,flyv hid, du Menneskemyller!
,,Min Bakke tramper du ikke ned,
,,min Hede røver du ej dens Fred,
    ,,min Skov du aldrig fylder.``

Det ligger der end, som i tusend Aar,
    i sine egne Tanker,
det skjønne Land, hvor Aaen gaar
    imellem Skov og|Banker.
Og Dampen hvæser ad ål den Jord,
    som er til liden Nytte,
men Aakanden svømmer, og Lyngen gror,
og Højen knejser stolt og stor
    og lader sig slet ikke flytte.

Endnu er der oppe det vide Syn
    mod Skove, som fjærnt sig højne,
endnu ligge Søer bag mørke Bryn
    som taarefulde Øjne,
endnu er der ensomt, frisk og vildt,
    hvor Vandringsmanden træder,
og intet er tamt, om det er mildt,
kun er den Skjønhed ej længer spildt,
    som Menneskehjærter glæder.
</body>
</poem>

<poem id="hostrup2018051014">
<head>
    <title>En Præstehistorie</title>
    <firstline>I Landsbyen drog Natten ind</firstline>
    <source pages="34-39"/>
    <quality>korrektur1,kilde,side</quality>
</head>
<body>
I Landsbyen drog Natten ind,
kun ét Sted end med rødligt Skin
sex Ruder melder om en Aand,
som Søvnen ej bar lagt i Baand.
Der sidder i den lave Stue
den unge Præst ved Lampens Lue.
Hvad kalder barn saa sent i Kvæld?
mon Grublen over Folkevel?
mon Videnskabens strænge Røst?
mon Kjærlighedens Drømmelyst?
Ak nej, det er en mindre Sag,
hans Tale til den næste Dag.

End er hans Kjole splinterny;
tre Uger før den lille By
fornummet har for første Gang,
at i hans Stemme der er Klang;
i Morgen skal den nok saa nær
dem træde ved en Jordefærd.
Det er just ingen af de smaa,
hvis Aandedræt er gaaet istaa,
en Mand, som i den hele Egn
gjaldt mer end baade Præst og Degn
en Bonde, rig og selvbevidst
og dertil god, som Folk er flest,
en Kristen af den store Flok,
som, da ham denne Jord var nok,
paa Undere kun troede lidt,
men paa sig selv som Nummer ét;
han skal nu hædres sidste Gang
med Klokkelyd og Psalmesang,
med Øl og Mad, med Lys og Flor,
med Verdens Larm og Kirkens Ord.

,,Og det man venter prist og nævnet
,,som velført Liv, som Kristenlevned!
,,Nej, her skal vidnes uden Skrømt,
,,at hver, som ikke tror, er dømt,
,,og skurrer det i mangt et Øre,
,,de netop derfor maa det høre,
,,at dem, hvis Paradis er her,
,,fra Paradiset Døden bær.``
Og Præsten, af sin Tanke varm,
nu støttet imod Stolens Arm,
med Øjet lukt for Lampens Skin
arbejder sig i Talen ind,
en Tale, som bar Næb og Klø’r,
om Dommen bagved Gravens Slør,
om Kvalens Orm, som aldrig dør.

Han staar ved Kisten. Bondens Slægt
Storstuens Vægge helt har dækt,
i floromvundne Stager skinner
de blege Lys paa Ligets Kinder,
og Ordet lyder: ,,Ve den Mand,
,,der daarlig bygger Hus paa Sand!
,,Om Dagen hengled nok saa mildt,
,,hans Nat er sort, hans Liv er spildt!
,,Og mens med Ild i Sorgens Hjem
han maner Dommens Rædsel frem,
han flygtig hen til Liget ser —
Hvordan? det er ej Bonden mer!
ej denne Næse, før saa kjæk,
ej disse brede, slappe Træk —
et Haar, der blev med Ære hvidt,
et furet Ansigt, mildt og blidt,
ham kjendt og kjært i mange Aar,
hans egen Faders for ham staar.
Hans Fader, som er død ifjor,
men ej i Tro paa Herrens Ord,
som fødtes i en vantro Tid
og tidt med Sønnen kom i Strid
om Frelsen, han ej kunde tro,
om Underne, hvoraf han lo,
men elsked ham trofast og ømt,
ham har nu Sønnen selv fordømt.

Forfærdet Øjet op han slaar,
en døsig Lampe for ham staar,
han sidder ene, det er Nat,
sin Stol han ikke har forladt.
O Gud ske Lov! han drømte kun,
han var blot falden i et Blund,
endnu kan alting gjøres om,
og nu han ej vil holde Dom.

Nu husker han det ganske nøje,
han Taarer saa’ i Sønnens Øje,
den Gang han bragte'ham det Bud
at Faderen var kaldt af Gud.
Den Mand var sikkert ej saa slem,
han bli’r dog savnet i sit Hjem.
En Spotter var han, har man sagt,
men hvem har til at dømme Magt?
Vel frelses ikkun den, som tror,
men véd vi vel, om intet bor
i Manden bedre end hans Ord?

Han staar ved Kisten. Denne Gang
han drømmer ej. Der høres Sang,
nu slutter Degnen sidste Vers
af Psalm en: otte og halvfjerds,
og Præsten taler blidt og rørt,
mens intet Øje bliver tørt:
,,En virksom Mand, hvor har han gavnet;
,,et kjærligt Liv, hvor bli’r det savnet!
,,Vi nægter ej, den Sag er klar,
,,han ej sin Tro til Skue bar,
,,men Dygtigheden i hans Liv,
,,hans Kjærlighed til Børn og Viv
,,beviser, at i Løn forvist
,,han troede paa den Herre Krist.``
Da hen hans Blik til Liget gaar
ja, det er det — men aabne staar
dets sjunkne Øjne — se, med Gru
paa ham sit Blik det fæster nu!
Det er ham fast, som Kval og Skræk
arbejder i de stive Træk,
som om det vilde raabe: ,,Nej,
du lyver!`` men formaar det ej.
O se, paa Panden perler Sved,
nu triller den ad Kinden ned,
som om det vil med stive Blikke
ham bede: ,,Lad i Fred mig ligge!``
vil ha’ det frem, men kan det ikke.
O Skræk, som gaar til Marv og Ben!
men Præsten vaagner kold som Sten
i Lænestol ved Lampens Skin
og grunder lidt med Haand mod Kind
Saa puster rask kan Lampen ud
og gaar til Køjs med Tak til Hud,
og gjemmer saa den hele Sag
i Tro paa ham til næste Dag.

Hvad talte han da om ved Baaren?
Jeg véd, han krænked ikke Taaren,
han hverken greb til Dommens Ris,
ej heller løj den dødes Pris.
Hans Tale handled kun, jeg tror,
om Syndens Sold og Livets Ord,
om ham, som elsked Støvets Slægt
og bar for os al Brødens Vægt,
og som, naar tidlig eller silde
vi lytte til hans Røst, den milde,
flux bringer Naade, Fred og Sejr
selv ind i Dødens faste Lejr.
Og om ej mange just blev rørt,
om flere, hvad de helst gad hørt,
ej denne dang i Talen fandt,
alt hvad han sagde, var dog sandt.
</body>
</poem>

<poem id="hostrup2018051015">
<head>
    <title>Bidrag til en Skriftlæsningsbog</title>
    <firstline>Min Pen og jeg har været i Krig</firstline>
    <source pages="40-41"/>
    <quality>korrektur1,kilde,side</quality>
</head>
<body>
Min Pen og jeg har været i Krig,
fra jeg fik som Pog den i Hænde,
den Strid har varet langsommelig Tid
og er endnu ikke til Ende.

Jeg sagde, hver Gang jeg fast den holdt:
Se nu er det mig, som er Herre.
Nej Pyt, min Fa'r, den svarede stolt,
og den fik Ret desto værre.

Saa tidt jeg paany i Gang den fik,
den løb efter egne Luner
og satte en Klat, hvor jog mente en Prik
og kradsed de særeste Runer.

Jeg vilde stille dem ret i Geled,
men Pennen den drev sit Væsen,
et Bogstav stejled, et andet skred,
et tredie faldt lige paa Næsen.

Jeg prøvede baade med Fjer og med Staal,
med billige, som med dyre,
men alle gjorde de mig til Aal,
og ingen af dem lod sig styre.

Den Strid har nu varet halvhundred Aar
og er endnu ikke til Ende,
saa stræb da, Børn, alt hvad I formaar,
at magte eders Penne!
</body>
</poem>

<poem id="hostrup2018051016">
<head>
    <title>En sørgelig Vise om Kvindens Træskhed</title>
    <firstline>Der var en Gang en Pige</firstline>
    <source pages="42-44"/>
    <quality>korrektur1,kilde,side</quality>
</head>
<body>
Der var en Gang en Pige,
hun var saa yndefuld
med Øjne straalerige
og Haar som pure Guld;
de lange, lyse Lokker
var trindt om Panden lagt,
    hun var væn,
    hun var pæn
i sin Skabning og sin Dragt.

Jeg elsked hende saare
og sagde det tilsidst,
hun saa’ min salte Taare
og følte Elskovs Gnist,
og da vi kom fra ,,Kjæden``
og havde faaet en Vals,
med det Hvin: ,,Jeg er din!``
hun sig styrted om min Hals.

Hvad Fryd er vel som denne?
min Pen den skildrer ej,
blandt alle Skrædersvende
den saligste var jeg.
Men hvem kan Smerten maale?
hvem fatter vel mit Tab ?
    hun sin Tro
    nok saa fro
skjænked til en anden Flab.

Da bruste højt mit Hjærte,
paa Hævn jeg tænkte strax
og væbned i min Smerte
mig med min skarpe Sax;
de rige, gyldne Lokker,
som fanged mig i Næt,
    de skal dø —
    falske Mø,
du skal skalles af komplet.

Og huldt mig føjed Lykken,
hun laa i Søvnens Baand,
men da jeg greb Parykken,
beholdt jeg den i Haand.
Kun Stubbe var igjen, men
den falskes falske Haar —
    til min Trøst
    ved mit Bryst
de skal hvile, mens det slaar.
</body>
</poem>

<poem id="hostrup2018051017">
<head>
    <title>Slottet, som skal bygges</title>
    <subtitle>
        <line>Bryllupssang</line>
        <line>Som: Kong Farao var en ugudelig Krop</line>
    </subtitle>
    <firstline>Gid vel jeg var gift kun, for nu er jeg kjed</firstline>
    <source pages="45-47"/>
    <quality>korrektur1,kilde,side</quality>
</head>
<body>
,,Gid vel jeg var gift kun, for nu er jeg kjed
af Kjærlighed, `` saadan sa’ Pigen,
og Aandsfrænder har hun — som alle vi véd —
hvis Antal vel nu er i Stigen.
Det siges jo dristig, det hævdes jo stift,
at Giftermaal kun er for Kjærlighed Gift,
    og gaar man i Ægtefolkslavet,
    man ser den snart død og begravet.

Men om i Paris det end udraabes højt,
om vide for Visdom det gjælder,
i Himlen, vi véd,, det ej vejer en Døjt,
og derfor paa Jorden ej heller.
Nej, Kjærlighedsdrømmen først bliver til Liv,
naar Svend bliver Mand, og naar Mø bliver Viv,
    da frem den af Taagerne ganger,
    da Kræfter og Farve den fanger.

De unge da har sig det dejligste Slot,
som Roser og Vinløv omslynger,
med blinkende Spir, men paa Skyerne blot,
af Solstraaler tømret, det gynger.
At drage herned det, at faa det i Land,
derom sig forener da Kvinde med Mand,,
    de føler, de sammen har Ævne
    at rejse det Slot paa det jævne.

Og naar de saa laver en Rømie paa Sand
og tror, det er alt, hvad de mægte,
mod Ægteskab intet bevise det kan,
men kun, at her mangler det ægte;
thi tror de paa Slottet og Kjærligheds Gud,
saa daler fra Skyen det ned paa hans Bud,
    saa ser de dét voxe og stige,
    en Vidunderborg uden Lige,

Et Hjem for vort Hjærte, rodfæstet i Jord,
med Plads for de højeste Tanker,
det rødmer i Juli af Rosernes Flor,
i Høsten af bugnende Ranker;
det lyser af Fred og det rammer ej Nag;
hvor favne dets Mure, hvor skjærmer dets Tag
    og peger med blinkende Toppe
    mod Kjærlighedsriget deroppe!

Vorherre, som ej vil la’ Kjærlighed dø,
men skjænker med Maalet den Kræfter,
har tegnet, det Billed for Svend og for Mø
og vil, der skal bygges derefter.
Saa nøjes da ej med det snævre og smaa,
men byg I kun dristig med ham mod det blaa!
    Lad højt det sig rejse fra Grunden
    og slaa hver en Tvivler paa Munden!
</body>
</poem>

<poem id="hostrup2002050901">
<head>
    <title>Højskolesang til Vallekilde</title>
    <subtitle>Som: Ja vi elsker dette Landet</subtitle>
    <firstline>Det, som lysner over Vangen</firstline>
    <notes>
        <note type="credits">Bidrag fra Sven Sørensen.</note>
    </notes>
    <source pages="48-49"/>
    <quality>korrektur1,kilde,side</quality>
</head>
<body>
Det, som lysner over Vangen,
    er det Aftenrød?
var monstro det Svanesangen,
    som fra Sundet lød?
Blank kun staar en gylden Strime,
    slukkes den paa ny?
hvad er denne Brydnings-Time?
    Skumring eller Gry?

Derpaa maa I unge svare,
    det til eder staar,
om af Røre’t sig skal klare
    Dag med Krans om Haar,
om vort Hjem igjen skal svømme
    frelst paa Tidens Flod
og endnu sin Ungdoms Drømme
    se med Kjød og Blod.

Atter stilles Dansker-Ætten
    for en aaben Dør,
Aanden flyver over Sletten
    lavt, som aldrig før,
kalder daanede til Live,
    puster paa hver Gnist,
at den bedste Dag skal blive
    den, der kom tilsidst.

Hører det, I Ungersvende!
    nu sig aabner Vej,
bedre Tid staar op af denne,
    hvis I svigter ej.
Hører det, I danske Piger!
    eders Sag det er,
uden eder Dagen viger,
    voxer kun med jer.

Flokkes tæt da, Danmarks unge!
    — Aanden fandt paa Raad —
til at høre, til at sjunge,
    voxe op til Daad,
at en Gang I kan med Ære,
    bort fra Nattens Sky,
eders gamle Moder bære
    ind i Dagen ny!
</body>
</poem>

<poem id="hostrup2018051019">
<head>
    <title>Til C. Ploug</title>
    <subtitle>i Anledning af den provisoriske Finanslov i April 1877</subtitle>
    <firstline>Folkesanger, vort Hjærte kjær</firstline>
    <source pages="50-52"/>
    <keywords>plough</keywords>
    <quality>korrektur1,kilde,side</quality>
</head>
<body>
  Folkesanger, vort Hjærte kjær,
i Slægt med Hedens stigende Lærke,
som højt i det gyldne Morgenskjær
vort Fribrev. løfted paa Toner stærke!
  Det var dit Haab, der stort og klart
  mældte, at Afmagts Tid var omme;
  tykkes det nu dig bedst forvart,
  puttet i Herremænds Lommer?

  Tænk dog lidt paa den ,,Tolvaars-Knægt
i Lærredsbuxer og Vadmelstrøje,
af simpel Borger- og Bondeslægt,
men med en Solstraale i sit Øje!``
  Blev dig hans Vadmel grovt og grimt?
  Synes dig Straalen i Øjet bleget?
  Var det i hans, der sluktes Glimt,
  var det ej før i dit eget?

  Husk paa dem, du til Værn har kaldt
for Frihedsvældet, der sprang her hjemme,
paa Jyllands Bønder, der stod, hvor det gjaldt,
og heller ej nu vil Kaldet glemme!
  Dér er din Sang, i deres Lag,
  ikke hvor Vældet man ud vil tørre,
  ej hvor man stempler som Selvbedrag
  Troen fra otte og fyrre.

  Se dig om, kan <w>du</w> være glad,
skjønt larmende stiger Jubelens Bølge,
og alt hvad til Folkelighed har Had
du nu tilsidst fik med i dit Følge?
  Gav du vor Frihed din bedste Røst,
  fulgte du den fra Morgenrøden,
  klinger dog vist et Suk i dit Bryst,
  mens man den dømmer til Døden.

---

Saadan nys i min Vraa jeg kvad,
nu har dit ,,Blad`` mig alt forklaret,
jeg vilde spørge en Sanger ad
og fik nu af en Politiker Svaret.

Om hvad Nødvendigheden har budt,
om de var falske, vor Ungdoms Drømme,
om mit Folk har sin Ret forbrudt,
maa nu Historien dømme.
</body>
</poem>

<poem id="hostrup2018051020">
<head>
    <title>Grundlovssang</title>
    <subtitle>
        <line>efter den provisoriske Finanslov</line>
        <line>Som: Der staar et Slot i Vesterled</line>
    </subtitle>
    <firstline>Der kom en Vaar til Danevang</firstline>
    <source pages="53-55"/>
    <quality>korrektur1,kilde,side</quality>
</head>
<body>
Der kom en Vaar til Danevang,
stormende bragte den Vaande,
men gammel Is og gammel Tvang,
det brast med ét for dens Aande.
Og Vold og Kløft, som Slægter saa’,
tyktes nu plat forsvunden,
og Liv, der gik for længst istaa,
det mylred nu op af Bunden.

Ja Danmark, vakt af Stormenes Gny,
løftede sejrende Panden,
thi Folk og Drot, og Land og By
forstod saa dejligt hinanden;
og fælles Nød, som bygged Bro,
Foraarets Kræfter, de stærke,
det friske Syn, den gode Tro
gav Frihedsloven sit Mærke.

Og under Frihed klædtes Muld,
vaagnede Sangen bag Ploven,
og snart bar Marken dobbelt Guld,
og Takken sendtes mod oven.
Til Arbejd kaldte Fuglekor,
Bonden ej mer vilde blunde,
og Aanden dækked trindt sit Bord
for tusend hungrige Munde.

Ja rørt af Friheds Tryllestav
skød det forkoglede Hammen,
og Sorgen selv sin Styrke gav,
og Nederlaget drog sammen.
Og blegned Vaarens Efterskjær,
dækkedes stundom det ganske,
saa Freden svandt og Ord blev Sværd,
dog voxede stadig det danske.

Og det vil gro, selv under Strid,
Hjærtebaand ikke skal briste,
naar Barnet af den gode Tid,
vor Grundlov, ej vi vil miste.
Og under den, med Vaar i Pagt,
vorde de smaa vel større,
og det faar Liv og vinder Magt,
som drømtes i otte og fyrre.

Thi det var Folkets egen Drøm,
Aandens, der vendte tilbage
at føre det mod Vind og Strøm,
saa fremt det ej vil forsage.
Den spaar om Dag, da Danmark staar
atter med Kransen om Panden,
og Hjærter, der for hende slaar,
faar lært at forstaa hinanden.
</body>
</poem>

<poem id="hostrup2018051021">
<head>
    <title>Ved Fyrretyve-Aars Studenterjubilæet</title>
    <subtitle>Som: Menuetten af Elverhøj</subtitle>
    <firstline>Vi mødtes først, da Knoppen brun</firstline>
    <source pages="56-57"/>
    <quality>korrektur1,kilde,side</quality>
</head>
<body>
Vi mødtes først, da Knoppen brun
sig aabned for de glade,
og vi sprang nd med bløde Dun
som friske Bøgeblade.
I Frihedsluft, højt over Muld,
vi Vaaren bød velkommen
med Favnen fuld af Drømmens Guld
og Tomhed kun i Lommen.

Saa mødtes vi ved Sommertid —
forstaar sig — meget bedre,
med mindre Støj og mere Vid
som pæne Folk og Fædre.
Nu mødes atter vi mod Høst,
og ej at nægte nytter:
lidt mere tunge, men til Trøst,
med Vægt af ,,Samfunds Støtter``.

Og Somren sine Roser bar,
trods hvad det vilde hindre,
og Høstens Luft er dejlig klar,
og Stjæmerne de tindre.
Af Vaarens Friskhed, Duft og Sang
blev aldrig nogen fede,
men springe ud, som da vi sprang,
vi gjør ej mer hernede.

Hvor højt vor Ungdom steg til Vejrs,
hvad stort endog den øjned,
mig tykkes dog, at indenskjærs
end større det sig højned.
Men Høstens Guld og Somrens Glød
og Livets Lyst og Taaren,
det laa dog alt i Vældets Skjød,
der aabned sig i Vaaren.

Og aldrig for med Sejl i Top
saa kjækt vi gjennem Strømmen,
som da vi søgte Landet op,
det Land, vi saa’ i Drømmen.
Om Ungdomsrejsens Æventyr
endnu i Høst vi sjunge
og takke hver, der tændte Fyr
paa Farten for de unge.
</body>
</poem>

<poem id="hostrup2018051022">
<head>
    <title>Prolog</title>
    <subtitle>ved et nyt Theaters Aabning i Hillerød med ,,Gjenboerne``</subtitle>
    <firstline>Gammelt eller nyt — derom man strider</firstline>
    <source pages="58-62"/>
    <quality>korrektur1,kilde,side</quality>
</head>
<body>
Gammelt eller nyt — derom man strider
ivrigt paa Jorden til alle Tider,
stredes for tusende Aar tilbage,
strides ej mindst i vore Dage,
stundom i Blade, stundom ved Glasset,
stundom med Krudt, som i Schipka-Passet.

Den ene siger: det ny er min Skræk,
jeg holder med hele min Sjæl ved det gamle:
min gamle Stue med falmet Betræk,
hvor tusend Minder sig om mig samle,
min gamle Stol, hvor man sidder saa blødt,
min egen Seng, hvor man sover saa sødt,
de kjendte Ansigter paa Gaden,
den vante Snaps til Aftensmaden,
de prøvede Venner, de arvede Skikke —
kun det er godt, det ny duer ikke.

Den anden siger: Nej, frem med det ny!
Livet er Skiften, det gamle maa fly!
Liv er ikke at skimle og mugne,
Liv er ikke i Vaner at drukne,
Liv vil ha’ nyt paa sin ilende Gang,
friske Former i Stedet for sprukne,
vaargrønt Løv, hvor det brune hang.
Op med det Loft, som paa Issen os klemmer!
ned med den Mur, som os Udsigten hæmmer!
bort med den Vold, som mod Strømmen sig stemmer!
Livet vil røre frit sine Lemmer,
fejer det væk, hvad der saa staar i Vej’n,
gjør det selv midt i en Kulsvieregn.

Men hvem har saa Ret? — det siger jeg ikke,
thi nogen har begge vel — ret besét;
men her kan vi vist lade Striden ligge,
her er vi paa et nevtravlt Gebet.
Det gamle og ny — det tør vi vel mene -
er gode begge, naar blot de er gode;
og for ej at støde nogen for Ho’de,
vi prøve venligt dem at forene.

Mod dem, der kjækt hige bort fra det gamle,
vi ypper i Aften ingen Dispyt,
vi kan jo her i et Hus dem samle,
hvor alt, hvad De sér, er flunkende nyt,
hvor Tæppet, som her for nylig hang,
gik op for et Publikum første Gang,
hvor ingen Aktør har trampet paa Gulvet,
og ingen Sufflør har mumlet i Hullet,
hvor ingen Klappen endnu har lydt,
og intet Theaterblod har flydt,
hvor alle Farverne straale friske,
og ingen Gjenfærd i Krogene hviske,
hvor alt er lyst, og intet er trist,
og naar vi ej her saa højt som hist,
i det gamle Hus, som ej vi foragte,
hvor Helte man saa’, der til Skyerne rakte,
vi har dog det Haab, at de, som os gjæste,
vil sige i Aften: det ny er det bedste.

Men de, som sér helst tilbage i Tiden,
hvis Lyst til det ny ikkun er liden,
som har i Minderne deres Lykke,
dem at behage vi ogsaa mene,
saa sandt vi her paa den nye Scene
kan modtage dem med et gammelt Stykke.

Et gammelt Stykke, som godt De kjender,
en gammel Spøg, De vel tidt har sét,
hvoraf De vel ogsaa stundom har let —
det kan man godt gjøre af gamle Venner.
En saadan Bekjendt fra gode Dage
kunde vel trænge det ny tilbage,
bringe det fremmede lidt til at svinde,
gjøre det lidt lunt og lidt hjemligt her inde.

Thi hjemligt, vi gjerne have det vil,
om ogsaa Nyheden ej os skræmmer,
og tænk, hvor det ny, vor Flytning hertil,
med det gamle Stykke i Grunden stemmer.
Husk blot en Gang paa Trylleriet,
hvoraf De véd, der er noget i’et,
paa Lykkens Galocher! det er ikke løjet:
Klint har tværs over Torvet fløjet
og har taget dem med sig alle sammen:
Christen Madsen og Løjtnanten og Madammen,
ja hele Selskabet med de tre;
her De træffer dem, kun her henne,
baade Studenter og Kobbersmedsvende,
om et Øjeblik skal De faa dem at se.

Ja nyt og gammelt, de enes bestemt,
og kjønt de her vilde mødes atter,
saa fremt vi formaar med den gamle Skjærnt
at vække hos Dem en nyfødt Latter.
</body>
</poem>

<poem id="hostrup2018051023">
<head>
    <title>Krager</title>
    <subtitle>Til en Tegning af O. A. Hermansen</subtitle>
    <firstline>Vistnok er de mørke og tunge</firstline>
    <notes>
        <note>TODO:Kan vi finde tegningen?</note>
    </notes>
    <source pages="63-65"/>
    <quality>korrektur1,kilde,side</quality>
</head>
<body>
Vistnok er de mørke og tunge,
skrige hæst mellem dem, der sjunge,
stemme just ej til Liv og Lyst,
mangle det vindende og det vimse,
men er dog, trods al deres Brøst,
Folk, af hvem man ikke skal kimse;
drage hver Morgen paa Arbejd ud,
milelangt bort for Brødet at finde,
ænse kun lidet Frost og Slud,
ømme sig ej for de skarpe Vinde,
spare hverken paa Flugt eller Hop,
grave Føden af Sneen op.
At den kan faaes — just ej af de løj
men i den trangeste Tid for Møje,
naar man blot holder Modet frit,
Mod til at søge, Mod til at døje,
derpaa gi’r de os sort paa hvidt.

Da Slottet brændte i Frederiksborg,
var det ikke blot for Mennesker Sorg,
de sorte Fugle, da Røgen lettede,
følte sig særlig forurettede.
Den Borg var deres, dens Tinder og Tag,
dens Spidser og Spir var deres Glæde,
bød efter hver en anstrængt Dag
gjennem Hundredaar dem Aftensæde.
Hvad Under, om de blev lidt bistre ved
en saadan Forstyrrelse af deres Fred?
Men da saa Taarnene op af Vandet
skød sig lidt efter lidt paany,
maatte vel snart deres Harme fly,
de saa’, der var Lov og Ret i Landet.

Saa tog de Slottet i Brug igjen,
og der kan de findes, naar Dagen hælder,
findes i Skarer, som ingen tæller,
sluttede tæt over Rygningen hen,
dækkende hver en Spids og Flade,
skrigende, pludrende, kisteglade.
Saa har det tunge helt forladt dem,
saa er det mutte rent gaaet a’ dem,
ja saa kan vi føle, hvad det har for Vægt
at mødes ved Aften med Venner og Slægt,
at det giver Trøst for Dagen og Møjen
og Mod til atter at vove Trøjen.

Hvad snakker de om? det gad jeg vel høre,
jeg lyttéd saa mangen Gang dertil;
det ligner jo fast et Arbejderrøre,
et Fælledmøde, om saa man vil,
lidt Socialisme er sagtens deri?
Ja, jeg tør ej erklære dem fri,
men ængstes dog ej for Land og Rige
og tror ikke, det har meget at sige,
saa længe de blot faar Lov til at skrige
</body>
</poem>

<poem id="hostrup2018051024">
<head>
    <title>Storken</title>
    <firstline>Han kom igjen</firstline>
    <source pages="66-68"/>
    <quality>korrektur1,kilde,side</quality>
</head>
<body>
    Han kom igjen,
    vor gamle Ven
med Hoserne de røde,
hilste glad sit gamle Hus
og glemte Rejsens Møde.

    Fra Højeloft
    ud over Toft
han spejder tidt og længe,
spanker daglig med sin Vært
omkring paa Mark og Enge.

    Det staar ham an,
    det danske Land
med Kjæret og med Pilen,
knap han tænker mere paa
det Hjem, han fandt ved Nilen.

    Og Bonden her
    har Gjæsten kjær
og aabner ham sit Eje,
la’r ham faa sin Første-Sal
og kræver ingen Leje,

    Og lider godt,
    han staar som Drot,
men knejser ej med Næsen,
synes om hans Sindighed
og om hans jævne Væsen.

    Den Gjæst er brav,
    gjør ingen Krav
og la’r ej let sig skræmme,
er saa dejlig ugenert
og føler strax sig hjemme.

    Det er en Fyr,
    som ej gjør Styr,
naar man i Fred ham lader;
trolig han kun skjøtter sit
som Ægtemand og Fader.

    — Han kom igjen,
    vor gamle Ven,
da Vinterstormen døde;
i den lyse Sommertid
vi jævnlig skal ham møde;

    Skal ganske nær
    faa set hans Færd,
fra han forlader Sengen,
følge med hans Børnetugt
og Fiskeri paa Engen,

    Skal nyde fro
    hans støtte Ro
og Bredden af hans Vinger,
til, naar Børnene faa Væxt,
de atter bort ham bringer.

    En Sommertid,
    lidt varm og blid,
med Daad, som man kan mærke,
ønsker og i Danmark vi,
til Ungerne bli’r stærke.

    Men kom saa kun,
    vor Rejsestund!
vi er af Trækfuglarten,
og saa skal det kjendes,
vi har Vinger faaet til Farten.
</body>
</poem>

<poem id="hostrup2018051025">
<head>
    <title>Carl Ploug</title>
    <subtitle>Ved hans 50 Aars Studenterjubilæum</subtitle>
    <firstline>Fra han dukked op i Vaaren</firstline>
    <source pages="69-70"/>
    <keywords>plough</keywords>
    <quality>korrektur1,kilde,side</quality>
</head>
<body>
Fra han dukked op i Vaaren,
saaes det, han var kæmpebaaren,
Arnekrogen blev ham trang.
Født til Sanger, greb han Harpen,
slap den dog og slog med Skarpen
det blev Sværdet selv, der sang.

Ja- det sang, som det blev svunget,
det har ind vor Frihed sunget,
til de gamle Lænker brast;
det har lynet gjennem Taagen,
vinket til om Danebrogen
Kreds at slutte og staa fast.

Tiden gaar, og Kampen flyttes,
altid hvor dens Bølger mødtes,
var han med til ind i Høst,
kæmped uden Skjold og Hjælm,
la’ ej Fingrene- imellem,
hugged til af Hjærtenslyst.

Slog han fejl i Vaabenbraget,
altid var dog Marv i Slaget,
altid følte man i Løn:
ej han stred for Gunst og Gave,
men for Thyras Blomsterhave
som sin Moders gjæve Søn.
</body>
</poem>

<section level="3">
<head>
    <title>Bryllupssange</title>
</head>
<content>

<poem id="hostrup2018051026">
<head>
    <title>I Paradis vaagned Adam op</title>
    <toctitle><num>1.</num>I Paradis vaagned Adam op</toctitle>
    <subtitle>Som: Liksom en herdinna högtidsklädd</subtitle>
    <firstline>I Paradis vaagned Adam op</firstline>
    <source pages="71-73"/>
    <quality>korrektur1,kilde,side</quality>
</head>
<body>
I Paradis vaagned Adam op
og saa’ med forundret Blik
paa Blomsten i Eng, paa Cederens Top,
paa Bølgen, som kom og gik.
,,Nej se! nej se!`` han jubled og lo 
ad Fugl paa Kvist, ad Hest og ad Ko,
    han saa’ sig mæt
    og blev nok træt,
for atter han la’ sig til Ro.

Var Søvnen end dyb, dens tætte Slør
fra Øjnene veg i Hast,
og ej de da løb omkring som før.
men hang ved to andre fast.
Han stirred, — spurgte, og han fik Svar,
i hende først sig selv han blev klar,
    og i sit Bryst
    med sælsom Lyst
fornam han, et Hjærte han bar.

Da gløded først Edens Rosenflor,
og om det end siden svandt,
den Stund skal dog aldrig glemmes paa Jord,
da Manden sin Eva fandt.
Den Stund, den Stund kom altid igjen
med Fryd, med Trøst for Mø og for Svend,
    den kom og her
    i Straaleskjær,
og Livet sig aabner i den.

Ja Livet, det rige, Gud os gav,
saa rigt under al sin Brøst,
saa rigt i sit Suk og Evighedskrav,
men rigest ved Naadens Trøst,
det aabnes nu — de dele det fro!
for dem som Bæk i Eng det sig sno
    med Rislevand,
    med Blomst paa Rand!
Vorherre, han lade det gro!

Som Paradis svandt dets Roser med,
og Mindet kun blev igjen,
dog findes for vist paa Jorden et Sted,
hvor end deres Duft naâr hen.
Til det ej gaaes med stormende Skridt,
og én til Gangen — det er for lidt,
    det naaes saa smaat
    og findes blot
af tvende, som bliver til ét.

Det Sted har man prist saa højt i Nord,
som skjærmet for Storm og Slud,
det Sted er et Hjem, hvor Kjærlighed bór
og hvorfra den strømmer ud.
Det Sted med Duft fra Menneskets Vaar,
med Haab, som gror, og Sorg, som forgaar,
    det favne tro
    de unge to
i mange velsignede Aar!
</body>
</poem>

<poem id="hostrup2018051027">
<head>
    <title>For fulde Sejl at pløje</title>
    <toctitle><num>2.</num>For fulde Sejl at pløje</toctitle>
    <subtitle>
        <line>Som: Agnete, hun stander</line>
        <line>(Weyses Kæmpeviser, 2,<small>13.</small>)</line>
    </subtitle>
    <firstline>For fulde Sejl at pløje</firstline>
    <source pages="74-77"/>
    <quality>korrektur1,kilde,side</quality>
</head>
<body>
For fulde Sejl at pløje
det vilde Hav med Lyst,
med aabent Ungdomsøje
og Drøm om Liv og Lyst,
    det er godt,
men bedre dog at lande
paa vinkende Kyst.

En Hjertenskjær at finde,
et Billed og et Navn,
der smykker Mastens Tinde
og lyser over Stavn,
    det er godt,
men bedre med den levende
at samles i Havn.

At bygge sig en Rede
med den, man haver kjær,
det tykkes os hernede
den frydeligste Færd,
    det er godt,
og bedre end at vinde
et Rige med Sværd.

Thi prise vi de unge,
som Lykke fik dertil,
om dem vi højt vil sjunge
saa længe, som de vil.
    Det er godt,
om de med aabent Øre
vil lytte dertil.

Saa følges nu i Sporet
hver Dag med Modet frit,
og saml jer kjønt om Bordet,
hvor ej er mit og dit —
    det er godt —
og spis, hvad det bærer
med god Appetit! ' .

Som Glæden, del og Vaanden,
som Jorden Himlens Skat
og ræk hinanden Haanden,
især naar det er glat!
    Det er godt,
at hvor den ene slipper,
den anden ta’r fat.

Pas Varmen godt i Huset,
men fyr ej i med Halm,
thi glad og ej beruset,
det er den ægte Malm;
    det er godt,
og Luften, som I aande,
tør ej blive kvalm.

Hold ej for Tunge Tanden,
tal ud kun rent og bredt,
og mul ej til hinanden,
men skjændes heller lidt!
    Det er godt,
naar det er lidt ad Gangen
og ej bli’r for hedt.

Luk Døren for Spektakkel,
for Vrøvl og Tyveklo,
men ej for nogen Stakkel,
som I kan gjøre fro!
    Det er godt,
den Ild kan varme mange,
som nok er for to.

Ja hav nu det for Øje,
og ham, paa hvem vi tror!
Vi dertil kun vil føje
til ham det lille Ord:
,,Gjør det godt!``
saa de maa bo i Ly af
hans Naade paa Jord.
</body>
</poem>

</content>
</section>

<poem id="hostrup2018051028">
<head>
    <title>Epilog</title>
    <subtitle>
        <line>fremsagt af Otto Zinck</line>
        <line>paa hans Jubilæums-Benefice efter Opførelsen af</line>
        <line>,,Rekrutten`` og ,,Revuen``.</line>
    </subtitle>
    <firstline>Vi har ikke mere — nu er De fri</firstline>
    <source pages="78-81"/>
    <quality>korrektur1,kilde,side</quality>
</head>
<body>
Vi har ikke mere — nu er De fri —
det er kun Værten, som gjerne, førend
Huset bli’r lukket forsvarligt i,
vil følge sine ærede Gjæster til Døren.
Maa han sige et Ord — ja ét var vel nok,
et eneste lille, De forud kjender; .
men om han hellere bruger en Skok,
saa ta’s det vel ej saa nøje blandt Venner.

Jeg er, som De véd, i Dag Jubilar;
det blive vi alle i vore Dage —
naar blot vi Tid til at vente har
og ikke glemmer at se tilbage.

Man voxer dertil, som til Skjæg og Rynker,
hvad enten man stiger eller synker.
Tiden arbejder uafbrudt,
og før man har tænkt det, fyldes Kredsen,
og saadan gik Aarene — fem over Snesen —
fra den Tid jeg kom ind som Rekrut.

Ja jeg kom som Rekrut til den gamle Gaard
paa Kongens Nytorv — før dens Forvandling,
og da den Sag paa Dagsordnen staar,
saa maa jeg dog sige saa klart jeg formaar,
jeg klager ej over Rekrut-Behandling.
For mig var Skolen ej af de strænge,
men varer Skolegangen for længe,
bliver den stundom mindre behagelig.
Er man bleven Soldat, vil man gjerne med
til mer end at pudse Geværer og Knapper
og synes, man kommer ikke afsted
ved stadig at slide Kasernens Trapper.
Jeg sled dem længe, op og ned,
mens Somrene gik og Vintrene skred,
og følte, mit Mod begyndte at lude.
Jeg saa’ hver Dag paa Støtten derude,
paa Hesten, der synes ifærd med at dejse,
paa Rytteren, som har glemt at knejse,
hvis Hoved alt har mistet sin Hals
og synker nu langsomt ham ned i Brystet.
Var det ét Symbol — nu allenfals,
det var just ikke af dem, der trøsted.

Saa gik jeg da bort til Nørregade,
og finder man, det er et lavere Stade,
at det er at stryges af Linien ud
og ind i en Borgervæbning sættes,
jeg ænser det ikke — jeg staar for Skud
og vil ej derom med nogen trættes,
men siger kun: Jeg har ikke fortrudt’et,
for her fik jeg Lov til at lugte Krudtet.

Ja her kom jeg med, og det gjør godt,
her fik jeg ogsaa min Part i Valsen.
Det var, som jeg slap ud af en Cachot,
som Hovedet kom af Skuldrene flot
og atter løfted sig op paa Halsen.
Nu var jeg Soldat, og Trommerne klang,
og muntert gik jeg paa gjennem Føret,
mens trøsteligt det i mit Hjærte sang
og stundom ogsaa lød mig i Øret,
at jeg i min lange Skolegang
dog ikke rent havde tabt Humøret.

Thi det er jo Sagen, naar vi følge vor Fane,
at intet faar Lov til vort Mod at rane,
at altid vi faar det med paa ny,
om det gaar til Slag eller blot til Revue.
Dog det maa vel være nok for i Dag,
at dømme om mig, er Deres Sag,
og hvor jeg greb fejl, vil jeg ej forsvare det,
men har, som sagt, et Ord i Gjem
og skynder mig nu at aabenbare det.
Og det er Tak — min Tak til Dem,
som hjalp mig at faa Humøret frem
og — indtil i Aften — at bevare det.
</body>
</poem>

<poem id="hostrup2018051029">
<head>
    <title>For Fuldmægtig Marcussen</title>
    <subtitle>Som: Bror, Bror, Brille! Klokken ringer el’ve.</subtitle>
    <firstline>Tys, tys, stille!</firstline>
    <source pages="82-84"/>
    <quality>korrektur1,kilde,side</quality>
</head>
<body>
        Tys, tys, stille!
        Klokken ringer el’ve,
Marcussen sidder med sin Hammer i Haand;
        Avktionen er sat,
        nu gaar den saa glat.
        Hvem, der vil ham lyde,
        skynde sig at byde;
Budet, der for silde kom,
        gaar i den sorte Gryde.

        Aar, Aar gange,
        snart de blive mange,
Marcussen sidder paa sin gamle Plads,
        saa venlig mod hver,
        saa kjendt og saa kjær.
        Aldrig ind han slnmred,
        om Luften blev beklum ret;
Spøgen gik og Lysten steg,
        naar op han raabte Numret.

        Ak, ak! fage
        gaar de gode Dage!
Marcussen hænger op sin Rejsepels,
        har endt sine Tog,
        gaar ind i sin Krog.
        Trindt, hvor han har virket,
        Hjærter op han dirked,
Rygtet som et Sørgebud
        gaar rundt i hele Birket.

        Hør en Jamren!
        Ned han lægger Hamren,
han, som har kjendt os alle, én og hver.
        som bedst os forstod,
        var hjælpsom og god.
        Han vi véd holdt a’ os,
        Verden bli’r et Kaos,
hvor faa vi en Marcussen,
        naar han er draget fra os?

        Stands, stands, Klage!
        Her han bli’r tilbage,
Marcussen sidder i sit gule Hus;
        det kjendte Kontor
        staar fast som ifjor,
        og mens Tider svinde,
        haabe vi derinde
end i mange gode Aar
        den Dannemand at tinde.

        Aar, Aar ginge,
        Tallet blev ej ringe,
Marcussen takke vi for dem, som gik,
        for Venskab og Kaad,
        for Smil og for Daad.
        Hvad der saa kan vinke,
        let vi la’r os sinke,
ingen dog vil komme sidst
        med Marcussen at klinke.
</body>
</poem>

<poem id="hostrup2018051030">
<head>
    <title>Til Elisabeth</title>
    <subtitle>
        <line>paa vor Sølvbryllupsdag</line>
        <line>Til Melodi af J. Glæser</line>
    </subtitle>
    <firstline>Saa gik tyve Aar og fem</firstline>
    <source pages="85-87"/>
    <quality>korrektur1,kilde,side</quality>
</head>
<body>
Saa gik tyve Aar og fem,
leved jeg i fler end dem?
Paa de andre ligger Taagen,
er det vist, jeg da var vaagen,
eller fandt i Livets Elv
først med dig jeg ret mig selv?

Altid mig det tykkes nu,
at hvor jeg er, der er du,
med i Haab, i Drøm, i Tanker,
altid med hvor Hjærtet banker;
for mit Øje paa hver Plet
staar der nu: Elisabeth.

Ja, saa stærkt har du dig bredt,
fra du kom paa mit Gebet
som en Mø paa to og tyve,
der ej havde lært at lyve:
Ej endnu den Kunst du kan,
derfor blev min Lykke sand.

Ja, det blev den, sand og stor,
som for nogen Mand paa Jord.
Sky’r og Klipper ej jeg kløved,
ikkun Smaamandsdaad blev øvet,
Sorgen kom med stakket Frist,
men et Liv det blev forvist,

Dig det var, hvem Gud mig gav
med dit stærke Hjærtekrav
dig, som fast, med bløde Arme,
drog mig ind i Livets Varme.
Er jeg Træmand end af Krop,
fik min Sjæl du dog tøet op.

Dig det var, som, aldrig mat,
værned om vor Lykkes Skat,
dækked den mod Taager klamme,
lagde Ved til Arnens Flamme,
holdt med Sandheds Ord i Mund
Luften om os ren og sund.

Dig det var med Ild i Barm,
altid trofast, kjæk og varm,
god for Fattigmand at gjæste,
lifligst dog som Brud at fæste;
aldrig var i dig der Svig,
altid gjorde mig du rig.

Ingen Sang af mig du fik,
jeg var kneben selv paa Blik,
men nu maa du døje Rosen,
da tilsidst gik Hul paa Posen.
Hustru sød og Moder øm! -
ej du standser Takkens Strøm.

Vi, du daglig, Aaret rundt,
godt har gjort og aldrig ondt,
hvem du trøsted, hvem du plejed,
gav med Fryd det Guld, du ejed,
vi maa højt det sige nu:
ingen var for os, som du.

Du og jeg, Elisabeth,
ej saa lidt har sammen grædt,
men som god vi Dagen hædre,
der blev Mo’r til mange bedre.
Gud os den i Naade gav,
Naaden lyser ud deraf.
</body>
</poem>

<poem id="hostrup2018051031">
<head>
    <title>Til Kapellanens Bryllup</title>
    <subtitle>Som: Ja lige strax man kjender.</subtitle>
    <firstline>Jeg skued alt ham strande</firstline>
    <source pages="88-90"/>
    <quality>korrektur1,kilde,side</quality>
</head>
<body>
Jeg skued alt ham strande
paa Peberkystens Sand,
men det var dig, Johanne,
der saa fik ham i Land.
Kom han lidt sent som Granen
til Vaarens Grjennembrud,
nu grønnes Kapellanen
og skyder Skud paa Skud.

Hans Vaar sad under Vesten
saa længe tavs og gjemt,
helt frisk den var for Resten,
men bunden end og skræmt;
kun dybt i Hjærtekulen
dens Længselstoner klang,
da aabned du for Fuglen,
nu kommer den med Sang.

Med Piben mellem Læber
han følte sig forladt;
naar Tanken opad stræber,
er Lolland dog saa fladt.
Men Nysted bli’r et nyt Sted,
og Vinger faar hans Aand,
og Piben si’er han Pyt med,
naar dig han har ved Haand.

Ja, nu skal Solen gløde,
og nu skal Taagen væk,
og Længslen Haabet føde,
og Haabet gjøre kjæk.
Ja, nu han opad stiger
og tager lange Skridt —
jo jo! de jydske Piger,
de mægter ej saa lidt.

Saa tag, hvad Gud har givet
paa Jord af Fryd og Fred,
drag sammen ind i Livet
og glæd jer kjønt derved!
Lad Haabet for jer sjunge,
hver Gang det bliver graat,
ja, hold hinanden unge,
saa bliver alting godt.
</body>
</poem>

<poem id="hostrup2018051032">
<head>
    <title>Indskrift paa Kong Frederik den syvendes Mindestøtte i Frederiksborg</title>
    <indextitle>Indskrift paa Frederik d. 7.s Mindestøtte</indextitle>
    <toctitle>Indskrift paa Frederik d. 7.s Mindestøtte</toctitle>
    <firstline>Der var hans Hjem, da den nye Dag</firstline>
    <source pages="91"/>
    <keywords>frederik7</keywords>
    <quality>korrektur1,kilde,side</quality>
</head>
<body>
Der var hans Hjem, da den nye Dag
i Danmark fødtes med Tordenbrag,
da Folket vaagnede med sin Drot
og vaagnede derfor sundt og godt.
Her staar han og minder om gode Aar,
Gud give Sommer, som han gav Vaar!
</body>
</poem>

<poem id="hostrup2018051033">
<head>
    <title>Ved Afsløringen af Frederik den syvendes Statue i Hillerød</title>
    <toctitle>Ved Afsløringen af Statuen</toctitle>
    <subtitle>(Sat i Musik af Joseph Glæser)</subtitle>
    <firstline>Der rulled en Strøm mod det høje Slot</firstline>
    <source pages="92-95"/>
    <keywords>frederik7</keywords>
    <quality>korrektur1,kilde,side</quality>
</head>
<body>
<nonum><center>1.</center></nonum>

Der rulled en Strøm mod det høje Slot,
et Folk i Nød og Harme,
men da det stod for sin unge Drot,
saa faldt han i dets Arme:
,,Jeg tror paa eder — tror I paa mig,
til Ære og Frihed gaar vor Vej.``
Og saa var det godt, og saa blev det Vaar —
aldrig det glemmes, mens Danmark staar.

Og saa brød det løs, og Kampen stod
og steg med Søer svære,
der slugte, graadige, Guld og Blod,
men tvætted blank vor Ære.
I Faren fødtes der Raad og Mænd,
der, om de end veg, kom snart igjen,
og saa gik de frem og rydded vor Gaard —
aldrig det glemmes, mens Danmark staar.

Og medens vor Mark i sin Foraarspragt
blev traadt af Fjendehæle,
blev.løst den Kraft, som i Baand var lagt,
fik lukte Munde Mæle.
I Tordenbrag, men med Guld i Mund,
da fødtes vor <w>Friheds</w> Morgenstund,
og saa kom der Liv i Hytter og Vraa’r —
aldrig det glemmes, mens Danmark staar.

Udrunden forlængst er Kong Fredriks Old,
dens Blomster visned fage,
men dog med Frihed og Ære i Skjold
af den vi Arven tage.
Hvor Drot og Folk paa hinanden tror,
det videre gaar i samme Spor,
thi da brødes Vej, og da blev det Vaar —
aldrig den glemmes, mens Danmark staar.

---

<nonum><center>2.</center></nonum>

Staa han da her paa Torvet,
skuet af hver og én,
han, som først fra den høje Sal
ned iblandt Folket tren!
Staa han da foran Borgen
med Spirene højt mod Sky!
Det var dog Folkets Tak til ham
der taarned dens Tag paany.

Bære han Bud og Hilsen
daglig til høj og lav,
minde Bonde og Borger om
Frihedens Kald og Krav,
minde om otte og fyrre
og om det begyndte Værk,
om det at glemme sit eget,
og om Enighed, der gjør stærk!

Holde han Tanken vaagen,
som ham til Kamp har kaldt,
Tanken om Smerteslandet,
hvor Spiret af Haand ham faldt!
Røre han kun ved Saaret,
der aldrig endnu blev lægt,
at det maa brænde dybt,
indtil det vækker en Kæmpeslægt!

Kræfterne nu maa brydes,
holdes ej mer i Gjern,
Broen bag er i Luften sprængt,
nu maa vi vinde frem.
Men naar vi tro vil være
Kong Frederiks Tid og Sag,
naa vi vel gjennem Vinterstorm
en Gang til en Sommerdag!
</body>
</poem>

<poem id="hostrup2018051034">
<head>
    <title>Sølvbryllup i Silkeborg</title>
    <subtitle>Som: Velkommen fra de døde</subtitle>
    <firstline>De Brylupsklokker kime</firstline>
    <source pages="96-98"/>
    <quality>korrektur1,kilde,side</quality>
</head>
<body>
De Brylupsklokker kime
igjen fra Taarnets Tind,
men det er Mindets Time,
som nu de ringer ind,
og Aarene, der svunde,
gaar frem og hjælpes ad
med fem og tyve Munde
at synge jer et Kvad.

De synger mildt om Vaaren
og Ungdomsdrømmens Lyst,
om Kampen og om Taaren
paa Livets aabne Kyst,
om Fryd, de dog ej røved,
om Mod, der aldrig brast,
om Hjærtebaand, der, prøvet,
blev mere blødt og fast.

De synger om en Virken
af tvende bragt i Stand,
der kæmped sig som Birken
op af det magre Sand,
blev stor, før ret den vidste,
og aabned Favnen bly,
og gav med Hængekviste
for Bær og Blomster Ly.

De synger om en Bede,
lidt knap for to en Gang,
der ævneyl sig at brede
alt efter Hjærtets Trang,
et Hjem, hvor Stormens Harme
slet ikke føltes mer,
med Hvile og med Varme
til altid Iler og fler.

De synger om en Herre,
som tjenes kan med Lyst,
hvis Vej sig ej la’r spærre,
hvis Mund har altid Trøst,
hvis Røst kan Hjærter vende
og skabe Tro af Trang,
hvis faste Haand I kjende
i Fartens Bølgegang.

Ja lyt til Mindesangen,
i Dag er det dens Ret,
den Vemod har i Klangen
og gjør dog Hjærtet let;
og drag saa trøstig vid’re
til næste Bedested;
lad Haabets Fugle kvidre,
I véd, hvem I har med!
</body>
</poem>

<poem id="hostrup2018051035">
<head>
    <title>Sidst i Oktober</title>
    <firstline>Saa Skoven endnu har en siddende Gjæst?</firstline>
    <source pages="99-101"/>
    <quality>korrektur1,kilde,side</quality>
</head>
<body>
Saa Skoven endnu har en siddende Gjæst?
En Maler, der trodser Kuld og Blæst? —
    Aa ja, af dem er vel mange,
der agte med Iver paa Dødens Færd,
der elske det <w>faldende</w> Løv især
    og fryse for det at fange.

Mig synes, at Smagen har helt slaaet om,
at Livets Nedgang, dets Alderdom
    forunderlig stiger i Prisen;
før skildred man helst dets Kraft og Fart,
nu, tror jeg, man finder det nok saa rart
    at sysle med Enden paa Visen.

Er man bleven træt af Blomsten i Vang,
af Arme, der svulme, af Stemmer med Klang ?
    Ser man nu <w>dem</w> som Løgne?
Lyver da mindre den Røst, der blev hæs?
Er der mere Sandhed i rynkede Fjæs,
    eller Spil i bristende Øjne?

Nu, det er jo rart for en aldrende Fyr,
der føler med Suk, at Sommeren flyr,
    det mildner jo svært det saarende,
Ved Rynkerne altsaa vi stiger i Værd
og blive for Kunsten, uden Besvær,
    interessante med Aarene.

Ja lad dem kun male, hvad bedst de kan,
Op- eller Nedgang, Ild eller Vand,
    det grønne eller det gule,
Løvet, der gror med Glans og Duft,
eller svæver ned i den klamme Luft
    som døende Sommerfugle.

Men er det en sene Oktobertid,
Afskedsstunden, den sidste Strid,
    I vil til Lærredet fæste,
saa mal kun Død, saa vi se den grant,
men gjør blot Billedet rigtig sandt,
    og snyd os ej for det bedste!

Ja giv os Høsten — det bede vi jer —
med Ord eller Farver, kun som den er,
    og udelad ikke Vaaren,
thi den hører med i det høstlige Kvad,
saa vist som hvert et faldende Blad
    blotter en Knop, der spaar ’en.
</body>
</poem>

<poem id="hostrup2002050902">
<head>
    <title>Julebudet</title>
    <firstline>Julebudet til dem, der bygge</firstline>
    <source pages="102-103"/>
    <notes>
        <note>1881</note>
        <note type="credits">Bidrag fra Sven Sørensen.</note>
    </notes>
    <quality>korrektur1,kilde,side</quality>
</head>
<body>
Julebudet til dem, der bygge
her i Mørket og Dødens Skygge,
det er det Lys, som, aldrig slukt,
jager det stigende Mulm paa Flugt,
aabner Udsigten fra det lave,
trøster mildelig mellem Grave.

Julebudet i Vinterens Vaande,
det er Gud Faders varme Aande,
Menneskefaldet til Frelse vendt, 
enneskets Adel paa ny erkjendt,
Hjærtets Ret til at kæmpe og vinde
evig slaaet fast trods hver en Fjende.

Julebud under Storm og Torden
mælder og giver Fred paa Jorden,
Fred til at stride vor Strid med Mod,
Fred til at vente paa Enden god,
højt under Medbør og dybt i Sorgen,
Fred for baade igaar og imorgen.

Julebudet til dem, der græde,
det er Vældet til evig Glæde.
Glæd dig da kun, du Menneskesjæl,
stinger end Ormen endnu din Hæl!
Favn kun trøstig, hvad Gud har givet,
løft dit Hoved og tak for Livet!
</body>
</poem>

<poem id="hostrup2018051037">
<head>
    <title>Ved Bryllup og Sølvbryllup</title>
    <subtitle>Som: O, det var et Liv</subtitle>
    <firstline>Ingen Sang jeg har</firstline>
    <source pages="104-106"/>
    <notes>
        <note>Fodnoten ,,Hostrups Sange og Digte fra 30 Aar, S. 213'' henviser til digtet <xref poem="hostrup2018051624"/>.</note>
    </notes>
    <quality>korrektur1,kilde,side</quality>
</head>
<body>
    Ingen Sang jeg har,
    Himlen var for klar,
altfor liflig brændte Hagens Straale,
    for mit Øre klang
    Nattergalens Sang,
og med den tør jeg mig ikke maale.
— En tre fire Vers De dog maa taale.

    For min Tanke staar
    Sejling Præstegaard,
lav og mørk og skjæv og mæt af Dage
    Sognepræsten, som
    nys til Stedet kom,
ej dets Hygge vilde rigtig smage,
skjønt det dog for ham var uden Mage

    Hist i Silkeborg
    slukked han sin Sorg,
daarlig nok den sluktes der for Resten;
    i vor unge Bo
    gjæsted han os to,
og saa kribled det ham under Vesten,
— til en Morgenstund han sadled Hesten.

    Hvor hans Fart gik hen,
    hvad han vandt paa den,
kan man i en gammel Vise finde<note>Hostrups Sange og Digte fra 30 Aar, S. 213.</note>,
    men der vandtes mer,
    end af den man ser,
mer end vi os tænkte nogensinde,
- vandtes ogsaa Brylluppet herinde.

    Sæt, at Møller ej
    gi’r sig da paa Vej,
tænk, om han af Frygt sig lader hilde,
    og ej Rejsen sker —
    sig, hvad saa? jeg be’r —
mine Tanker blive næsten vilde.
— Knap vi saa var komne her til Gilde.


    Møllers gamle Graa
    vel i Glans maa staa,
vi som Skjæbnens Ganger her den skue,
    ved den ene Fart
    hented aabenbart
Lyset den til tvende Præsters Stue,
til to mageløse hver en Frue.

    Jutta, stærk og kjæk,
    blæste Taagen væk,
lyste op i Lyngen hist den mørke;
    Gudrun, ung og glad
    i den store Stad
nu vil Blomster mellem Brosten dyrke.
— Deri bar de Kvinder deres Styrke.

    Ja, om saadan to
    sang jeg altid fro,
men i Dag gaar jeg itu som Sanger.
    Hvor var det, vi slap?
    Nu jeg tænker knap,
De af denne Tønde mer forlanger.
— Skaal for ham, som red paa Lykkens Ganger!
</body>
</poem>

<poem id="hostrup2018051038">
<head>
    <title>Folkevandring</title>
    <subtitle>
        <line>Ved Aåbningen af Kjøbenhavns Folkehøjskole</line>
        <line>Som: Dejlige Øresund</line>
    </subtitle>
    <firstline>Der, hvor vi stred og sang</firstline>
    <source pages="107-109"/>
    <quality>korrektur1,kilde,side</quality>
</head>
<body>
    Der, hvor vi stred og sang,
    der, hvor vort Ord har Klang,
hvor vi hver dog fik sit lille Rige,
    her i vort eget Hjem
    trænger sig ind og frem
snart et Folk, hvem vi maa Pladsen vige.

    Det et det unge Blod,
    det er det friske Mod,
snart det ta’r os Tømmen ud af Hænder,
    planter sig ved vort Bord,
    fører det store Ord,
dristig op og ned paa Huset vender.

    Tænk, om de tramped ned
    Frugten af al vor Sved,
Sæden, vi vor bedste Pleje skjænkte!
    Blev det en HunnerfLok!
    ja det var bittert nok,
om den vore Tempelbuer sprængte.

    Men med det bedste frelst
    følges vi allerhelst
af en Slægt, der selv har Ild og Kræfter,
    ej en, der tam og tom,
    blot i sin Svaghed from,
kun kan tralle vore Viser eftei.

    Se, deres Tid er nær,
    snart har de Magten her,
end paa Jorden er der Folkevandring;
    Skoler, I store, smaa,
    dertil I hjælpe maa,
at det bli’r til Gavn med den Forandring.

    Tag Gothen under Tugt,
    retled hans frie Flugt,
hold igjen paa Slægten den rebelske,
    ku ej det stærke Mod,
    køl ej det varme Blod,
lær ham blot, hvad der er værdt at elske!

    Øv ham i Vaabenfærd,
    men hjælp ham til især,
hvad der er os helligt selv at hædre,
    kæmpe for det med Lyst,
    bøde paa vore Brøst
og hvad vi gjør godt — at gjøre bedre!
</body>
</poem>

<poem id="hostrup2018051039">
<head>
    <title>Tak for Maleriet</title>
    <subtitle>(Til Venner i Frederiksborg)</subtitle>
    <firstline>Kjære Venner, alle sammen!</firstline>
    <source pages="110-111"/>
    <quality>korrektur1,kilde,side</quality>
</head>
<body>
Kjære Venner, alle sammen!
fra min Væg nu Funkedammen,
som i Juliglans den hviler,
med sin Løvkrans til mig smiler,
bringer her i Stenkulsrøgen,
mens vi smægter under Tørken
af den store Brostensørken,
friske Hilsener fra Bøgen,
kalder midt i dette Myller,
hvor den enkelte forsvinder,
frem af Sjælen gjemte Minder
fra et Sted, hvor mer man fylder,
fra en By, af Skove kranset,
fra en Virken, nylig standset.

Nitten Aar, hvis Liv er omme,
altid rappe, aldrig tomme,
Helligdage med de søgne,
Løvspringstider, Vintre strænge,
Rejsefæller kort og længe,
varme Stemmer, milde Øjne,
Skikkelser, mit Hjærte kjender,
op af Fortids Kraft sig rækker.

Tak for Mindegaven, Venner,
og for Minderne, den vækker!
</body>
</poem>

<poem id="hostrup2018051040">
<head>
    <title>,,Massen``</title>
    <indextitle>Massen</indextitle>
    <linktitle>Massen</linktitle>
    <firstline>Om ,,Massen`` bliver saa meget sagt</firstline>
    <source pages="112-114"/>
    <quality>korrektur1,kilde,side</quality>
</head>
<body>
Om ,,Massen`` bliver saa meget sagt,
  men aldrig jeg Talen ynder,
den faar kun i store Stæder Magt
  og trives aldrig blandt Bønder.
De staa maaske hverandre for nær,
  saa Oversigten forsvinder,
og knap de kan skue Skoven for Træ'r;
men ser man ej Træer for Skoven her,
  jeg meget værre det tinder.

Thi ,,Massen`` det er et iskoldt Ord,
  naar det om Mennesker bruges,
en Grav, hvori hvad levende gror
  med alle Spirerne sluges.
Ja Massen er død, om end ikke slem,
  er aandløs, om end den har Styrken,
er ikke <w>vor</w> Slægt — det er ligefrem,
bor ej i det rigtige Menneskehjem,
  men fjærnt i Barbarernes Ørken.

,,Hvad gjør vi ved Massen,`` hedder det tidt,
  ,,den voxer daglig i Vælde,
,,den duer ej til at røre sig frit
  ,,og gider ej længer trælle.
,,Før var om de dannede den en Mur,
  ,,og tavs som en Mur var den længe,
,,nu er den et Dyr, der ligger paa Lur,
,,en knurrende Tiger — find paa et Bur,
  ,,som ej den mægter at sprænge. ``

Jeg siger: Slaa bare det Hyr ihjel!
  det har ej Ret til at være;
vor Fomemhed kun — hvem nægter det vel? —
  er Moder til den Kimære.
Den lever blot i Fjærnhedens Skjær,
den dør, naar dette maa vige,
saa lad os da komme den rigtig nær,
til Skoven løser sig op i Træ’r
  og Massen i — vore Lige.

Gud løfted af Taagen med Mark og Lund
  den Jord, som blev Mennesker givet,
og hvert af dem gav han egen Mund
  og eget Hjærte i Livet.
Ej Taagen maa skjule, hans Værk til Men,
  de Omrids og Skjel, han satte,
for ham er Massen kun Støv og Sten,
men Mennesker kalder han, én for én,
  til sammen hans Liv at fatte.

Ja Kjærligheden fra Gud, som han
  paa Jorden lader den skinne,
kan ene binde med :,,Massen`` an
  og bringe den til at svinde.
For den skal Tigeren flygte fejg,
  for den ej Afstanden fjærner,
for den, naar bare vi trættes ej,
skal hvad der flød sammen som Mælkevej,
  en Gang staa klart som Stjærner.
</body>
</poem>

<poem id="hostrup2018051041">
<head>
    <title>Julevers</title>
    <firstline>Sne paa Jorden</firstline>
    <source pages="115-116"/>
    <quality>korrektur1,kilde,side</quality>
</head>
<body>
        Sne paa Jorden,
        Is paa Fjorden,
Solen, næppe for Taager øjnet,
Nat i tre Fjerdedel af Døgnet,
struttende Kviste, skaldede Vange,
Spurvepippen for Lærkesange,
er det ogsaa. hvad vi kar villet?
hvor kan vi elske sligt et Billed?

Nu jeg tænker, vi kjært det faar,
nærmest ved det, vi underforstaar,
Kulden, som ellers let blev trykkende,
kun med de lune Hjem i Ryggene,
Sneen, naar tungt i den vi ælter,
bare fordi vi véd, den smelter,
Marken, fattig paa Sang og Farver,
mest for kvad den i Vaaren arver. —

Ja til Lys i den mørke Tid
ej det forslaar, at Sneen er hvid,
dertil behøves, naar Dagen luder,
vinkende Blus fra Hjemmets Ruder,
og naar Frost over Muld sig sænker,
frydelig Sang om bristende Lænker,
Dom over Fjenden, hvor han sig lejrer,
Bud om Vaaren, der kommer og sejrer.

    Ja det er det, der Mulmet letter,
    hvorom over de døde Sletter
    netop i Aarets Midnatstime
    alle Juleklokkerne kime.
</body>
</poem>

<poem id="hostrup2018051042">
<head>
    <title>Til Danmarks Ungdom</title>
    <subtitle>Indledningsdigt til Jh. Sandels Fortællinger Krigen 1848—50</subtitle>
    <firstline>Det er dine Fædres Saga</firstline>
    <source pages="117-120"/>
    <quality>korrektur1,kilde,side</quality>
</head>
<body>
Det er dine Fædres Saga,
ej den fjærne taageslørte,
hvorom kun de døde mælde,
og de lærde knap har Viden,
det er den, hvorom du hørte
ogsaa Menigmand fortælle,
fra du selv var ganske liden, —
det er dine Fædres Saga,
som de leved og udførte
for en tredve Somre siden.

Derfor ingen Fjærnheds Blaanen,
hvori sig det grove taber,
ingen Æventyr, som Maanen
med sin Tryllelygte skaber,
ingen Biddersmænd i Plader,
ikkun Folk fra vore Gader,
Folk med samme Syn og Tanker,
samme Lyder, samme Lader,
hvori selv endnu vi vanker;
kun et lille Folkefærd,
jævnt som Grunden, der det bær,
tvunget ind i blodigt Stævne,
uden Lyst og særlig Ævne
til en Leg med Spyd og Spær.
Meget, som du finder her,
maa du godt som Smaatræk nævne
men jeg haaber, du vil spore
gjennem alt det smaa, det jævne,
dog en Luftning af det store.

Agt derpaa, hvis nogensinde
du dit Folk ej ret kan finde,
hvis du, hvor dit Blik mon vandre
ser kun Stænder imod Stænder,
intet Fællesskab, men Hænder,
der til Strid sig ivrig knytte,
Land og By, og Borg og Hytte
uden Øre for hverandre.
Nu, vort Folk er ingen Mythe,
nys det vandred over Sletten,
og dets Spor er ganske friske.
Hør den Aand, som jævner Trætten,
gjennem disse Minder hviske!

Se, hvor let den samled alle,
hvor de strax paa Kaldet mødte,
lod med Glæde Kjævlet falde,
villig gav og modtog Støtte,
sammen stred og sammen blødte!
Se, hvor Kampen blev velsignet,
og hvor de hinanden ligned,
de forneden og foroven,
de fra Heden og fra Stranden,
de fra Bogen og fra Ploven,
da de først forstod hinanden!
Det, der ellers vilde fjærne,
tabte sig i Skyggen ganske,
og nu lyste som en Stjærne,
det, der sammenbandt, det danske.

Ja det danske, det er Knuden;
han, der Fører er for Skuden,
men naar intet op ham skræmmer,
helst sig under Dækket gjemmer,
traadte frem i Stormens Tuden.
Se den Sindighed i Heden,
denne Mildhed midt i Vreden,
denne Ulyst til at bramme,
dette Taalmod svært at knække,
denne Ild, lidt sen at vække,
men som tændt slaar ud i Flamme,
og i Faren selv det kjække
uopslidelige Lune —
overalt det skar sin Rune.
Det du her skal se dig fro paa,
det du kjende skal og tro paa.
Du skal elske, du skal værge det,
for, hvor højt saa Strømmen gaar,
og hvor meget der vil hærge det,
atter gjennem tredve Aar
til din Efterslægt at færge det.
</body>
</poem>

<poem id="hostrup2018051043">
<head>
    <title>Paa Skat og Marie Rardøms Sølvbryllupsdag</title>
    <subtitle>Som: Jeg mindes vel et Sted, gid jeg var der igjen</subtitle>
    <firstline>Saa fik vi atter Foraar, og det gaar til Marv og Ben</firstline>
    <source pages="121-124"/>
    <quality>korrektur1,kilde,side</quality>
</head>
<body>
Saa fik vi atter Foraar, og det gaar til Marv og Ben
paa hver, som just ej er af Sten,
i Silke staar Bøgen, de skarpe Vinde fly,
de gamle Minder grønnes paa ny.

Jeg tænker paa et Hjem med tre Pigebørn paa Rad,
blandt dem jeg mig følte saa glad,
paa Timer, der fløj halvt i Alvor, halvt i Skjæmt,
og Venskab, der ej siden blev glemt.

Vi leged og vi stredes, men der Glæde var deri,
de altid var ivrige og fri,
jeg ser end, Marie, dit kjække Ungdomsmod,
og hvor du dog var trofast og god.

Jeg tænker paa de Dage, der saa stille gik og rart,
og dem, hvori Hjærterne tog Fart,
da jeg fandt min Skat, og før Vandet blev til Vin,
du ogsaa selv, Marie, fik din.

Han staar mig end for Øjnene, den unge, lærde Svend,
saa støt, som de færreste Mænd,
trods alt, hvad han stopped sig under Pandens Hvælv,
Troværdigheden, Jævnheden selv.

Ja Minderne, de mylre nu som Foraarsblomster frem,
og hvem vil ej røres ved dem?
men glad jeg dem hilser, det klinger i
min Hu, jeg ejer alt det svundne endnu.

Som i den gamle, lyse Tid endnu jeg eder ser,
I blev ikkun større — og der,
I folded Jer ud og gik frem paa mangen Led,
og vore Minder voxed derved.

Skat Rørdam gik sin støtte Gang og hævede sin Røst
og stoppede sit Hoved med Lyst,
blev end ej Professor, men viste derved bedst,
at dybt i Hjærtet sad ham en Præst.

Marie støtted fast sig ved sin gjæve Husbonds Arm,
var moderlig, trofast og varm,
og sværmer for Sundhed, som i den gamle Tid,
og er saa dejlig ivrig i Strid.

Han fragtede sin Skude, og hun hejsede sit Sejl,
og Børen slog ikke dem fejl;
paa Trøsten og Glæden, de bar til hvert et Sted,
det kjendtes, at Vorherre var med.

De plukked sig en Sommerdag en dejlig Mindekrans,
der aldrig skal tabe sin Glans,
thi Livet, vi fik, er til Evighed bestemt,
og kun hvad der var ondt bliver glemt.
</body>
</poem>

<poem id="hostrup2018051044">
<head>
    <title>Løb med Forhindringer</title>
    <subtitle>Bryllupsvise</subtitle>
    <firstline>Skal det for Ungersvenden gaa</firstline>
    <source pages="125-130"/>
    <quality>korrektur1,kilde,side</quality>
</head>
<body>
Skal det for Ungersvenden gaa
  at faa sig en Hjærtenskjære,
han først maa have Rede paa,
  hvem egentlig det skal være.
Saa vinder den Svend sin Jomfru.

Han træffe maa en Pigelil,
  som mægter hans Hu at drage,
hos hvem han tinder Luften mild
  og Brødet ham bli’r til Kage.
Saa søger den Svend sin Jomfru.

Hun er saa god og dog saa slem,
  det dristigste tør hun vove,
naar sent fra hende han gaar hjem,
  forbyder hun ham at sove.
Saa tænker han paa den Jomfru,

Men alt som han paa hende ser,
  hun Straaleskjær faar om Panden,
det klinger i ham mer og mer:
  ,,Med hende — og ingen anden!``
Saa kjender den Svend sin Jomfru.

Men dermed er ej Sagen ren,
  for saa skal han Pigen vinde
og stikke frem sit bedste Ben,
  det bedste, som han kan finde.
Han finder det til sin Jomfru.

Han lægge maa for hendes Stol,
  hvad godt han kan sammen sanke
og daare med sin nye Kjol
  og med sine Støvler blanke.
Han pudser dem for sin Jomfru.

Men det dog ej endnu forslaar,
  de Støvler ej vinde Slaget,
hvis ej paa Hjærtet Hul der gaar
  og Løndommen bli’r opdaget.
Han røber den for sin Jomfru.

Saa holder ej han Bøtten mer,
  men vender i Vejret Bunden,
og alt bli’r godt, naar saa det sker,
  hun gi’r ham sin Haand — og Munden.
Saa vinder den Svend sin Jomfru.

Ja saadan maa nok Sagen gaa,
  hvis lykkes den skal hernede,
og saadan ej jeg tvivler paa
  med Aage det gik og Frede.
Saa vinder den Svend sin Jomfru.

---

Ja nu stod Parret sejersstolt,
  og Glæde var alles Løsen,
man Skaaler drak og Taler holdt
  fra Møen og op til Mjøsen.
Saa vinder den Svend sin Jomfru.

Dog end var ikke Kampen endt,
  ej Aage tik Lov til Dasen,
for er endnu man kun Student,
  saa kræves jo Attestatsen.
Saa flygter man fra sin Jomfru.

Saa maa man bort fra fulde Glas
  og Hvisken i Havens Gange
og slaa sin Lejr ved Frueplads,
  hvis Blomster nok ej er mange.
Saa slaar ban den for sin Jomfru.

Han sidde skal i Baasen kvalm —
  det gaar vel ej uden Sukken —
og tygge Drøv paa gammel Halm,
  der smager en Kjende muggen.
Han tygger det for sin Jomfru.

Men er hans Aand nu rustet ud
  med Lærdom, som snart den glemmer
saa kommer Værnepligtens Bud
  og tager i Brug hans Lemmer.
Saa tjener han for sin Jomfru.

Og Aage trak i Uniform
  og krøb som en Kat paa Raaen
og kom der end en Nordsø-Storm,
  han tænkte slet ikke paa’en.
Han tænkte jo paa sin Jomfru.

Ja hel han slap fra Bølgen blaa,
  men end var ej Sagen rede,
han finde maa sig først en Vraa,
  hvori der er Plads til Frede.
Han søger den til sin Jomfru.

Og Huset snart blev hexet frem - d
  et Hus er nok ej saa ilde —
men før han førte Skatten hjem,
  han maatte med os til Gilde.
Han sidder der med sin Jomfru.

Han først som her maa sidde ned
  og klinke med Ven og Frænde
og høre med Taalmodighed
  paa Viser, saa lange som denne.
Han hører den med sin Jomfru.

Men Ende faar vel ogsaa den,
  for Løbet er nu dog omme;
thi love vi den raske Svend,
  der sprang over alle Bomme.
Saa vinder den Svend sin Jomfru.

Ja <w>Aage</w> og <w>hans unge Brud</w>
  dem vil jeg til Slutning prise:
de kæmped trofast Kampen ud
  og hørte saa pænt paa min Vise.
Saa vinder den Svend sin Jomfru.
</body>
</poem>

<poem id="hostrup2018051045">
<head>
    <title>Paa N. F. S. Grundtvigs Hundredaarsdag</title>
    <firstline>En Kæmpe han var i al sin Færd</firstline>
    <source pages="131-133"/>
    <keywords>grundtvig</keywords>
    <quality>korrektur1,kilde,side</quality>
</head>
<body>
En Kæmpe han var i al sin Færd,
  hvem Frygten aldrig lammed,
to Menneskealdre fuldt hans Sværd
  i Nørreleden har flammet,
et Stridens Æmne endnu han staar,
og bli’r han det end i Hundredaar,
  det viser, hvor dybt han rammed.

Han kæmped for Adams Adelsbrev,
  der læstes i hans Øje,
og selv ikke der udslukket blev,
  da han til Træl lod sig bøje,
for Mand og Kvinde af Guddomsæt,
for Tanken den fri, for Hjærtets Ret,
  for Menneskets Maal i det høje.

I Tro paa Vorherre, Gud og Mand,
  der led for os herneden,
han kæmpede for, at vindes kan
  igjen, hvad tabtes med Eden,
for Himmelstigen, gjenrejst paa Jord,
det menneskelige Gnddomsord,
  vort Hjærte kan kjende paa Freden.

Hans Sag det var hele Jordens Sag,
  den enkeltes og alles,
dog kæmped han under Hjemmets Flag
  paa Krigsmænds Vis og paa Skjaldes.
Paa Kæmpekuldet ved Nordens Hav,
der segned i Blund paa Fædres Grav,
  han følte der først skulde kaldes.

Med Tro paa sit Folk han lydt har kaldt,
  end runger vidt hans Stemme,
slig Tro, der endog de mindste gjaldt,
  knap før man kjendte her hjemme,
hans Haab for Danmark har staaet for Skud,
det fulgte ham hjem, saa give Gud,
  de danske det ej maa beskæmme!

En Vækker han var, som ingen før,
  i Svaghedstider trange,
han banked saa fast paa Hjærtedør
  med store Syner og Sange;
hans Sang og Syner er Folkets Arv,
de rejse dets Mod, de styrke dets Marv,
  de lyse for Slægterne mange.
</body>
</poem>

<poem id="hostrup2018051046">
<head>
    <title>Til Menneskemalerne</title>
    <firstline>At se paa Menneskenes Færd</firstline>
    <source pages="134-137"/>
    <quality>korrektur1,kilde,side</quality>
</head>
<body>
At se paa Menneskenes Færd,
  og ikke som en Drømmer,
at se med aabent Blik og nær
  paa Livet, som det strømmer,
derpaa mit Hjærte gjorde Krav,
  fra først sin Trang det fatted,
og Hjælpen, I mig dertil gav,
  jeg altid højt har skatted.

Og hvor I tegned Strømmens Løb,
  dens Krusninger og Gliden,
som den imellem Enge krøb
  med Hytter smaa ved Siden,
som vild den sprang fra Klippetop,
  som klar den spejled Stjærner,
og som den mørk og tung slog op
  mod Fjerdesals-Kaserner —

Jeg fulgte villig eders Spor
  og flyed ej med Angest,
naar de gik ind, hvor Mørket bor
  og Gyden bliver trangest ;
jeg taalte Mulm og Dynd og Sod,
  de klamme Mures Skimmel,
naar blot I mig beholde lod
  en Haandsbred af en Himmel.

Et Strejflys paa den sorte Flod,
  af Haab en enkelt Straale,
et Vindpust af et frejdigt Mod,
  saa kan jeg alting taale,
naar blot I éj gi’r Pølen Ret,
  ej pjasker der som Rotter,
men elsker Renhed, kræver Tvæt,
  imens I Snavset blotter. —

En aandrig Fyr jeg nylig traf
  i Tummelen herinde,
som har til første Paragraf,
  at ældre Folk er blinde;
han skreg: ,,kun Skallen ser I paa,
  I sidder fast i Drømmen,
men den, som Livet vil forstaa,
  maa ned i Understrømmen.``

Og dermed aabned han en Lem
  imellem Gadens Stene,
en Flod dernede rulled frem,
men ingen af de rene;
og mens jeg mig for Næsen holdt,
  ned pegede hans Handske :
,,I dette Dyb,`` han sagde stolt,
  ,,det gjælder nu at granske.

,,Se der vi først kan komme nær,
  ,,hvad sig i Livet dølger,
,,og ingen Himmel med sit Skjær
  ,,kan farve disse. Bølger,
,,ej Pust af Vind, ej Spor af Glans
  ,,forvilder der vor Søgen,
,,der ligger for den aabne Sans
  ,,Realiteten nøgen.

,,I gamle, som knn vilde den
  ,,med Maanesølv plettere,
,,I kan nu godt gaa hjem igjen,
  I bruges ikke mere;
,,men Ungdommen, I næsten fik
  ,,med Romantik forkludret,
,,den skal nu faa sit sunde Blik
  ,,restituert i Mudret.

,,Kun der`` — men jeg om Hjørnet fløj
  ind i et snævert Stræde,
livis Luft med Smag af Stenkulsrøg
  jeg aanded ind med Glæde;
en skummel Krog — for Skjønhed ej
  man ellers har beskyldt den,
men Fyren havde nu for mig
  helt med sin Snak forgyldt den. —

Ja mal os kun den gamle Jord,
  hvorpaa vi Stakler bygger,
med Syndens Gru, med Nøden stor,
  med Farver og med Skygger;
men det, at Livet skal fornyes
  ved Helveder at tømme,
og Mørket skues uden Lys,
  det kalder jeg at drømme.
</body>
</poem>

<poem id="hostrup2018051047">
<head>
    <title>Vorherre og Kejseren</title>
    <subtitle>Et Juledigt</subtitle>
    <firstline>Verdenskejseren sad i Rom</firstline>
    <source pages="138-140"/>
    <quality>korrektur1,kilde,side</quality>
</head>
<body>
Verdenskejseren sad i Rom,
Jorden bøjed sig for hans Dom,

Folkenes Fyrster var hans Stab,
Folkemeningen hans Satrap.

Kunstnerens Mejsel og Digterens Pen
gav sig for ham med Glæde hen.

Han forstod og magted alt,
han var den eneste, som gjaldt,

Vilde med Haand og Øje naa
lige til Jordens fjærneste Vraa.

Ogsaa i Davids sjunkne Hal
vilde han holde Styr og Tal,

Aned dog ej og fik aldrig set,
hvad der i den var forberedt,

Hindred dog ej med Magtens Ord,
at der blev skabt en Jul paa Jodd,

Maatte med det selv hjælpe frem
Frelserens Fødsel i Bethlehem,

Sov, da Himlen kom Jorden nær
og for de sukkende Trælle her
tændte Befrielsens Morgenskjær.

---

Atten Hundredaar gik hen,
vi fik en Verdenskejser igjen,

Mægtigst af dem, som hidtil kom,
Jorden bøjer sig for hans Dom,

Alt skal ham lyde, fjærnt og nær,
Lynstraalen i sin Haand han bær.

Malerens Farver og Digterens Røst
trælle for Kejseren med Lyst.

Folkenes Stormænd er hans Stab -
det er Nutidens Videnskab.

Ikke for ham gjælder Bom og Slaa,
alt han raade vil og forstaa.

Dog vi føle, trods al hans Magt,
Hjærtet maa slaa i sin egen Takt.

Underne, som han har strængt forbudt,
ske dog hernede hvert Minut.

Ordet fra oven, hans Nej til Trods,
aabner Guds Faderfavn for os,

Nyføder Livet i Dødens Land,
skjænker med Haab, der ej visne kan,
Freden, der overgaar al Forstand.
</body>
</poem>

<poem id="hostrup2002050903">
<head>
    <title>De unges Sang</title>
    <subtitle>
        <line>i Vallekilde Højskole</line>
        <line>Som en Marsch af O. Lindblad</line>
    </subtitle>
    <firstline>Vi fik ej under Tidernes Tryk</firstline>
    <notes>
        <note>1884</note>
        <note type="credits">Bidrag fra Sven Sørensen.</note>
    </notes>
    <source pages="141-143"/>
    <quality>korrektur1,kilde,side</quality>
</head>
<body>
Vi fik ej under Tidernes Tryk
et bøjet Mod, en ludende Hyg,
vor Kamp, vort Kald, hvad bære vi kan,
end ligger gjemt under Synskredsens Rand
      End vor Røst er uden Magt
        og vor Daad uden Hjem,
      og om os er al Ting sagt
        med det Ord: vi vil frem!
    Fremad efter Livets Kranse!
    Tid har vi ej til at standse.

Vi véd, der end maa fares i Mag,
vi gaa som mod en gryende Dag,
men famler ej i Mulmet omkring
og skal ej hildes i Taagernes Ring.
      Har vi langt endnu til Havn,
        der er Vind i vort Sejl,
      der er Lysning for vor Stavn,
        at vi ej løbe fejl.
    Trøstig fremad! tændt er Fyret,
    Vej kjender han, som har Styret.

Kun Fod for Fod vi se, hvor vi gaa,
men véd dog godt, hvorhen vi skal naa:
til dybt i Barm at ha’ vort Kompas
og ej blot finde, men fylde vor Plads.
      Ja, vor Gang maa blive fast —
        vi er fribaarnes Æt —
      og vor Higen maa faa Hast
        og vor Fod blive let,
    Øjet opladt, Haanden øvet,
    Tanken paa Flugt over Støvet.

Vi høre, hvor det kalder os frem,
vort gamle, sjunkne Fædrenehjem,
det tappert bød Aartusinder Trods,
men har nu hele sit Haab sat til os.
      Vi skal rense det for Støv,
        vogte tro, hvad som du’r,
      vi skal slynge Vaarens Løv
        om dets vejrslagne Mur —
    Danmark, uden Læ af Bjærge,
    vi vil dig styrke og værge.

En ensom Vandring ej staar os an,
vi flokkes flux, hvor mødes vi kan,
vort Mod til Farten da bliver frit,
og det gaar frem, naar vi kjønt holde Trit.
      Ja, da trave vi med Sang
        over Sten, over Stok,
      Vejen bliver aldrig lang
        for den sluttede Flok;
    slut da sammen! kort er Glæden,
    snart skal vi spredt ud i Kjæden.

Ja snart det sker, at vi skal afsted,
og alle Vaaben maa vi ha’ med,
de slibes alt og skærpes saa smaat,
og vi vil lære at føre dem godt;
      lære ret at gjøre lyst,
        hvor vi sætte vor Fod,
      og igjennem Livets Dyst
        bære Ungdommens Mod;
    Dagens Møje, Kampens Lue,
    aldrig i os skal det kue!
</body>
</poem>

<poem id="hostrup2018051049">
<head>
    <title>Sølvbryllup i Roskilde</title>
    <subtitle>Som Slutningssangen af ,,Æventyr i Rosenborg Have.``</subtitle>
    <firstline>O Anna, kjære, ved Brudebordet</firstline>
    <source pages="144-146"/>
    <quality>korrektur1,kilde,side</quality>
</head>
<body>
O Anna, kjære, ved Brudebordet,
  hvorved du nu har faaet Plads igjen,
kan ej blandt dem, der i Sang tar Ordet,
  sig holde borte din ældste Ven.
Jeg sang med dig paa min Arm som Rus,
jeg kvad som Mand til dit Brudeblus,
      og end ej færdig
      jeg slaar ihærdig
      min Luth som værdig
      Jeronimus.

De gamle Minder fra Graven stige,
  dit gamle Ansigt du tro beholdt,
jeg ser dig end som den lille Pige,
  med hvem jeg tumled og spilled Boldt.
Da lysned vi paa hinandens Vej.
du med din Latter, med Vrøvlet jeg;
      da Indtryks Mængde
      mig ej fortrængte,
      og ej du tænkte
      paa Nikolaj.

Men saa kom Fyren med skumle Rænker
  og stjal sig ind bag dit Hjærtes Bom,
og bandt dig snedigt i stærke Lænker,
  og trak dig med hele Landet om:
til Vesterhavet fra Vesterbro,
fra Konning-Aa og til Konning-Ro,
      hvor du som Frue
      vandt Sølvmorshue,
      hvad de, der skue
      dig, knap vil tro.

Ja Tiden sneg sig, før ham du kjendte,
  den gled som Bæk mellem Roser blidt,
men hvor dog Nikolaj med dig rendte,
  at allerede du kom saa vidt,
at du fik Rang med Matroner graa
og Børn, som med dig paa Arm kan gaa,
      og Sølvergilde
      i Roarskilde,
      saa jeg min Trille
      dertil maa slaa!

Men helst jeg kjører med raske Heste
  og priser ej hvad der søvnig skred;
den Tid, der nøler, er ej den bedste,
  men den, der ruller mod Evighed.
Saa ønsker jeg da en Fremtidsvej
med Høstens Frugt og med Sang fra Maj,
      med Fart i Tiden,
      men Fred i Striden
      for Annaliden
      og Nikolaj.
</body>
</poem>

<poem id="hostrup2018051050">
<head>
    <title>En Vise om Andemad</title>
    <subtitle>Som: Nu er det stille, han har os forladt</subtitle>
    <firstline>Venner, hvor er vort Fædreland dog kjønt</firstline>
    <source pages="147-149"/>
    <quality>korrektur1,kilde,side</quality>
</head>
<body>
Venner, hvor er vort Fædreland dog kjønt,
  hæderligt det mod Alderdommen kæmper,
alting endnu er sommerligt og grønt,
  skjønt man paastaar, vi skrive September,
og alt det grønne gjør mig glad,
naar kun jeg undta’r Andemad.

Men dette Grønt, om Ænder det kan li’,
  hører for os dog sikkert til det slemme,
og er for det vel ingensteds man fri,
  gror det dog vist for frodigt herhjemme.
Hver Gang en Strømning gaar istaa,
det drømmer strax sig ovenpaa —

Dækker alt Vand, som hvilende det ser,
  breder sig som et Kistelaag derover,
siger til Bølgen: ,,Rør dig ikke mer,
  ,,for du synder dog mindst, naar du sover!
,,Bort med al Uro, Larm og Kiv!
,,se, her er Grønhed, her er Liv.``

Stol ikke paa, det visner vel en Gang,
  intet paa Jord mod Døden sig forsvarer —
Andemad bliver Tiden aldrig lang,
  nej det voxer, jo længer det varer.
Det er som Dumhed, gammel Gigt
og Estrups Aag udødeligt.

Skal det da gro, til Kraften slides op,
  hvile med Fred, hvor Livets Storme tude,
grønnes, til mer ej Bøgen skyder Knop
  og til Jordklodens Saga er ude?
Skal det som Norges Fjælde staa
og vise da, hvor Danmark laa?

Nej, vel ihjelslaaes ej det af en Kniv,
  Ild eller Frost det dræber ingensinde,
dø kan det ej (det forudsætter Liv),
  men des snarere kan det forsvinde.
Bare lidt Strømning ind deri,
saa er dets Vælde helt forbi!

Andemad bort! den Fordring bær vi frem,
  den ingen Sjæl ved noget Godt vil skille,
men det maa <w>leves</w> — Livet i vort Hjem,
  og vi taaler ej mer, det staar stille.
Oprør vi priser ej — nej stop!
men Skaal for dem, som rører op!
</body>
</poem>

<poem id="hostrup2018051051">
<head>
    <title>Til den danske Sønderjyde</title>
    <firstline>I aaben Mark du staar for Stød</firstline>
    <source pages="150-151"/>
    <quality>korrektur1,kilde,side</quality>
</head>
<body>
I aaben Mark du staar for Stød,
mens vi kan sidde hjemme,
du bærer Læsset af vor Nød,
det skal vi aldrig glemme.
Du har din Post, hvor Stormen slaar
og anspændt man maa lytte,
men vil med Fred og gode Kaar
dog aldrig Vagten bytte.

Ja i dit Hjem du Dag paa ny
vil vente trods din Længsel,
og den, som staar, hvor han kan fly,
er Frimand i sit Fængsel.
Med Tro paa Gud, med Dansk i Mund,
med Blikket vendt mod Norden,
som Fange paa din egen Grund
du vogter Fædrejorden.

Saa har du Magt, som du har Ret,
om ingen vil den ænse,
saa vil — blot med dit Aandedræt -
du Luften om dig rense,
og Sejrens Dag sig nærme vil —
den Sejersdag, vi mene —
da vi kan lægge Skulder til
hvad nu du bærer ene.
</body>
</poem>

<poem id="hostrup2018051052">
<head>
    <title>Smaavers</title>
    <firstline>Lige Ret for Mand og Kvinde</firstline>
    <source pages="152-156"/>
    <quality>korrektur1,kilde,side</quality>
</head>
<body>
<nonum><center><b>Lige Ret</b></center></nonum>

Lige Ret for Mand og Kvinde,
rig og fattig, Folk og Drot,
læg og lærd, men ingensinde
lige Ret for ondt og godt.

---

<nonum><center><b>Mand og Kvinde</b></center></nonum>

De Kvinder, som blot er yndige,
er ikke de rigtige,
de Mænd, som blot er myndige,
dem kalder jeg vigtige.
Vær saa menneskelig, du kan!
følg dit Hjærte, brug din Forstand!
det er mit Raad til Kvinde og Mand.

---

<nonum><center><b>Din Fjende</b></center></nonum>

Hvem du din Fjende kalde tør
og altid skyr med Grund,
er ikke den, som ondt dig gjør,
men den, som gjør dig ond.

---

<nonum><center><b>At holde paa sin Værdighed</b></center></nonum>

Ja vist er det godt, før Ilden faar Magt,
    at tænke paa Sprøjten,
men staar for din Værdighed du paa Vagt,
    saa er den nok fløjten.

---

<nonum><center><b>En nidkjær Embedsmand</b></center></nonum>

        Han staar paa sin Post
        i Regn, som i Frost,
        hans Kald er ham alt,
        for han føler sig kaldt
til, om saa al Verden synker i Grus,
at vogte til Døden — sit Skilderhus.

---

<nonum><center><b>En Berømthed</b></center></nonum>

Tænker han kun paa sit eget Navn,
er det vist smaat, hvad han gjør af Gavn,
siger han selv, at han er stor,
er jeg et Fæ, om jeg det tror.

---

<nonum><center><b>Gamle og ny Forfattere</b></center></nonum>

De gamle jeg holder i Ære,
de Livsmod til mig bære,
og derpaa maa jeg sanke;
de ny er mig ogsaa kjære,
hvor jeg en Aand ser gnistre
og hører et Hjærte banke.
De lyse jeg ikke laster
og bæver ej for de bistre,
men hverken i Favn mig kaster
paa Realismens Fantaster
éller Romantikens Filistre.

---

<nonum><center><b>Tale og Skrift</b></center></nonum>

    Tale og Skrift
    var al min Bedrift,
men aldrig fulgtes de godt:
    jeg tav, da jeg skrev,
    og da Taler jeg blev,
saa gik det med Skriften kun smaat.

    Mit Ord og min Pen
    vilde sammesteds hen
og kom fra den selvsamme Egn;
mon derfor det sagdes igjen og igjen
at de stod hinanden i Vej’n?

Monstro de har skadet hinandens Sprog
    af lutter Enighed kun,
da ikke jeg tale kan som en Bog
    og skriver blot som en Mund?
</body>
</poem>

</workbody>
</kalliopework>

<?xml version="1.0" encoding="UTF-8"?>
<!DOCTYPE kalliopework SYSTEM "../../data/kalliopework.dtd">
<kalliopework id="1893" author="hostrup" status="complete" type="poetry">
<workhead>
    <title>Efterladte Digte</title>
    <year>1893</year>
    <notes>
        <note>Teksten følger C. Hostrup: <i>Efterladte Digte</i>, Gyldendalske Boghandels Forlag, Kbh., 1893.</note>
      <note>Stavemåde og tegnsætning følger samvittighedsfuldt originaludgaven, kun åbenbare fejl er rettet og i alle tilfælde med originalens ordlyd anmærket i digtnoten, så læseren selv kan vurdere rigtigheden af en rettelse.</note>
      <note>Noter med en foranstillet asterisk er Hostrups egne.</note>
    </notes>
    <pictures>
        <picture src="1893-p1.jpg">Titelbladet til <i>Efterladte Digte</i> (1893) lyder ,,C. Hostrup / Efterladte Digte / udgivne af / Elisabeth Hostrup // Kjøbenhavn / Gyldendalske Boghandels Forlag  / (F. Hegel &amp; Søn). / 1893''.</picture>
    </pictures>
    <source facsimile="115308066131_color.pdf" facsimile-pages-num="196" facsimile-pages-offset="16">C. Hostrup: <i>Efterladte Digte</i>, Gyldendalske Boghandels Forlag, Kbh., 1893.</source>
</workhead>
<workbody>

<section>
<head>
    <title>Nogle Ungdomsvers</title>
</head>
<content>

<poem id="hostrup2018051501">
<head>
    <title>Til Edvard Black</title>
    <subtitle>(1837)</subtitle>
    <firstline>Ej kan jeg synge kraftigt og smukt</firstline>
    <source pages="3-4"/>
    <quality>korrektur1,kilde,side</quality>
</head>
<body>
Ej kan jeg synge kraftigt og smukt
    om Kæmper og deres Bedrifter,
ej hæve mig paa Begejstringens Flugt
    og se gjennem Skyens Rifter.
Det blev mig nægtet at vække Lyst,
    at lokke Taarer fra Øjet;
dog ofte var Sangen i Sorg min Trøst,
    og tidt den min Glæde forhøjed.

Vel er min Stemme kun mat og svag,
    og helst jeg vel tie skulde;
men tidt har jeg Trang og ofte Behag
    at aflægge Modens Kulde.
Naar Læberne længe har talet Is,
    mens Kjærlighed lued i Barmen,
da gjør det saa godt, paa Digter-Vis
    at skaffe Udgang for Varmen.

Før gjorde jeg Vers, men Hjernen det var,
    og Hjertet blev udenfor Sagen;
men det, som mig smertet og trøstet har,
    det bringer jeg nu for Dagen.
Før vilde jeg hæve om alt min Røst,
    men nu, da Kræfterne svigte,
jeg henter kun Stof fra mit eget Bryst
    og rimer ej mer for at digte.

Du lærte mig tolke mit Hjertes Slag
    og skildre min Fryd og Smerte,
din Kjærlighed smelted det frosne Lag,
    som dækked mit varme Hjerte.
Og derfor jeg søgte i denne Sang
    min varme Tak dig at bringe,
og mangler den end Poesiens Klang,
    jeg tror dog, den kjærlig vil klinge.
</body>
</poem>

<poem id="hostrup2018051502">
<head>
    <title>Til F. L. Liebenberg</title>
    <subtitle>(1837)</subtitle>
    <firstline>Vildsom vanked jeg i Lunde</firstline>
    <source pages="5-6"/>
    <quality>korrektur1,kilde,side</quality>
</head>
<body>
Vildsom vanked jeg i Lunde,
    plukked Frugten, som jeg fandt,
end dog ej jeg skjelne kunde
    Gift fra Næring, stort fra Tant.
    Men du ledede mit Fjed
til det skjønne, til det høje,
styrkede mit svage Øje
    til at se dets Herlighed.

Og en heftig Lyst betog mig
    selv at prøve Skjaldens Flugt,
og de unge Vinger slog jeg
    efter Yduns skjønne Frugt.
Ak, men aldrig end jeg steg:
Villien skaber ingen Digter,
dér, hvor Guddomsgnisten svigter,
    bliver Sangen kun en Leg.

Tidens Korthed nu mig minder
    om at lade Barnets Tant,
kun at søge, hvor jeg finder,
    kun at glædes, hvor jeg fandt.
    Men mig Legen var saa kjær,
derfor dvæler jeg saa længe;
sidste Gang jeg rører Strenge
    her i Maanens Sølverskjær.

Du, som først mig Vejen viste,
    du, som ledede min Gang,
kjære Gjenstand for min sidste,
    ak, men ej min bedste Sang!
    tilgiv, om den bliver slet,
bedre kan jeg ej den give,
Haabet er ej mer i Live,
    og hvad bliver uden det?

Gjerne ønsked jeg at ende
    i en tragisk Aftensang;
men hvor er vel Musen henne,
    som skal give Sukket Klang?
    Flovt det klinger, dødt og koldt,
som et Spurvepip i Stormen;
Vers det ligner dog i Formen,
    og mit Løfte har jeg holdt.
</body>
</poem>

<poem id="hostrup2018051503">
<head>
    <title>Poul Rytter</title>
    <subtitle>
        <line>(Carl Ploug)</line>
        <line>Mel.: Hvi rose I saa vore Fædre?</line>
    </subtitle>
    <firstline>Saa lysteligt Hornene klinger</firstline>
    <source pages="7-8"/>
    <keywords>plough</keywords>
    <quality>korrektur1,kilde,side</quality>
</head>
<body>
Saa lysteligt Hornene klinger,
Poul Rytter sig agter paa Jagt.
Han dristig i Sadlen sig svinger:
Nu, Vildbasse, tag dig i Agt!
Du Ræv, som med Guldnøglen dækker
behændig din haarede Svans,
pas paa, han dog kommer og trækker
dig ind i sin lystige Dans.

Fa’er Holberg det glad observerer,
den Lystighed huer ham svært:
«Nej se mig, hvor han galopperer,
«ja, ja — han af mig det har lært.»
Han smiler med venlige Blikke:
«Den Karl skyder ikke forbi!
«Hør, jeg ham profecto vil skikke
«lidt Mandskab af mit Kompagni.»

Saa kom da de holbergske Gjæster
med al deres sprudlende Vid,
og Poul holdt Revue som en Mester
og ordned dem kløgtig til Strid.
Ej Fortid og Nutid sig skilled,
de danned en skjøn Harmoni
og formed et kosteligt Billed
med Vittighed og Fantasi.

Vor Poul! vi dig bragte saa gjerne
et kraftigt Bevis paa vor Tak,
og derfor vi pressed vor Hjerne,
saa fast den i Fugerne sprak.
Men da vi ej fandt noget bedre,
vi udspekulered polisk,
at vi, for vor Rytter at hædre,
bør pryde os hver med en Pisk.
</body>
</poem>

<section level="3">
<head>
    <title>Løjer</title>
</head>
<content>

<poem id="hostrup2018051504">
<head>
    <title><num>1.</num>Hvor Soldaterne forlyste</title>
    <toctitle><num>1.</num>Hvor Soldaterne forlyste</toctitle>
    <indextitle>Hvor Soldaterne forlyste</indextitle>
    <linktitle>Hvor Soldaterne forlyste</linktitle>
    <subtitle>
        <line>(1843.)</line>
        <line>Mel.: Peder Schøtt i Barndoms Alder</line>
    </subtitle>
    <firstline>Hvor Soldaterne forlyste</firstline>
    <notes>
        <note>Der findes en variant <xref poem="hostrup2001041802"/> af dette digt.</note>
    </notes>
    <source pages="9-10"/>
    <quality>korrektur1,kilde,side</quality>
</head>
<body>
Hvor Soldaterne forlyste
sig paa tapper Krigsmanér,
stod der før en gammel Bøste,
ak, den staar der inte mer;
thi de tre Studenter kom,
som jeg nu vil synge om.

Og saa sagde da den føste
(ej jeg siger, hvad han hed):
«Lad os sla til denne Bøste,
saa at den kan falde ned!»
Og skjønt det var inte ret,
gav de den paa Hovedet.

Stedse sanker Syndens Børen
paa der’s Ho’de gloendes Kul,
derfor sagde Guvernøren:
«De ska’ puttes i et Hul.
«Om de bli’er nok saa vré’,
«ska’ de sættes alle tre.»

Yngling, agt paa denne Lære!
vogt dig vel for Syndens Rus!
Dyden elsk og hold i Ære
Kongens Exercerehus!
O, forvar dig vel for sligt
paa Prins Vilhellems Distrikt!
</body>
</poem>

<poem id="hostrup2018051505">
<head>
    <title><num>2.</num>En Vise om Christian Mantzius</title>
    <toctitle><num>2.</num>En Vise om Christian Mantzius</toctitle>
    <indextitle>En Vise om Christian Mantzius</indextitle>
    <linktitle>En Vise om Christian Mantzius</linktitle>
    <subtitle>Mel.: Peder Schøtt i Barndoms Alder</subtitle>
    <firstline>Christian i Ungdomsalder</firstline>
    <source pages="11-12"/>
    <quality>korrektur1,kilde,side</quality>
</head>
<body>
Christian i Ungdomsalder
var en ung og dejlig Mand,
og paa dette Livs Rabalder
viste han en stor Forstand.
Gult var Haaret, Øjet blaat,
Hjertet overmaade godt.

Christian, han gik paa Gaden,
Natten den var meget mørk,
Lys var slukket trindt i Staden,
og den lignede en Ørk;
kun en Mand, som — ak — var fuld,
gik og drattede omkuld.

Christian sagde: «Ak mit Hjerte
«taaler ikke Brødres Nød.
«Skal jeg skue kold hans Smerte?
«Godheds Løn den er saa sød!»
Og han tog paa Manden fat
i den mørke Vinternat.

Og skjønt Manden var ham fremmed
og sig havde faaet en Rus,
fulgte Christian ham til Hjemmet
hen til Mandens eget Hus.
Sagde saa: «Godnat, min Ven!»
og saa gik han hjem igjen.

Christian! dig vil vi prise,
thi din Daad den var saa skjøn,
og vi ønske i vor Vise,
at du snart maa faa din Løn:
ja, gid Følgeskab du faar,
naar du fuld paa Gaden gaar.
</body>
</poem>

</content>
</section>

<poem id="hostrup2018051506">
<head>
    <title>Fragment af en Samtale, fundet i et poetisk Pulterkammer</title>
    <firstline>Man har mig sagt, jeg selv det ej bedømmer</firstline>
    <source pages="13-15"/>
    <quality>korrektur1,kilde,side</quality>
</head>
<body>
Man har mig sagt, jeg selv det ej bedømmer
at Theologien er en farlig Sag,
og at dens Studium gjør Troen svag,
fordi det giver Tanken frie Tømmer,
kort — at det Hellige ved at betragtes
og daglig prøves paa Forstandens Vægt
tilsidst aldeles taber i Respekt
og kun som Vej til Levebrødet agtes.

O tro det ej! Vel enkelte der findes,
som, drevne af en filosofisk Aand,
snart blive vikled’ ind i Tvivlens Baand
saa dybt, at de paa Troens Øje blindes.
Og ogsaa andre jeg desværre kjender,
hvis Tanker aldrig over Jorden fløj,
som gribe alting fat med plumpe Hænder
og gramse paa Ideer som paa Tøj.
Men den, som gaar dertil med ydmygt Sind,
af ærlig Trang, fordi han haaber klarest
at kunne skue ved Fornuftens Skin
det, som ham højest er og dyrebarest,
han tør paa Videnskabens Porte banke,
ham kan den ikke skade paa hans Ro,
fordi han ejer i sin rene Tro
en Dommer over den urene Tanke.
Hans Gransken er et Livets Væld, hvoraf
han ikke stiller blot Forstandens Krav,
men hvor hans Hjerte kvæges ikke mindre.
Og mens sin Sjæls Erfaringer, den indre
lønlige Rørelse, han har oplevet,
han skuer følt og udtalt og beskrevet
og undersøgt af alle Tiders Mænd:
da lever i sig selv han dem igjen,
og dobbelt rigt, thi nu han ser det Baand,
der knytter hans til Menighedens Aand.

---

Saaledes skrev jeg fordum som Student,
og skjønt det sagtens ej er stort bevendt,
saa vil du sikkert ej Fragmentet vrage
som Minde fra en Vens Studenterdage.
Og du, der kæmper nu den samme Dyst,
dig, kjære Ven, jeg ønsker fra det høje
et Studium, saa dybt og varmt og lyst,
som det, der dengang svæved mig for Øje.
</body>
</poem>

<poem id="hostrup2018051507">
<head>
    <title>Til en lille Dreng paa hans Fødselsdag</title>
    <subtitle>(Forf. var den Gang Huslærer paa Kokkedal)</subtitle>
    <firstline>Det regner her den hele Dag</firstline>
    <source pages="16-17"/>
    <quality>korrektur1,kilde,side</quality>
</head>
<body>
Det regner her den hele Dag,
    og Stormen gjør Spektakel,
og Spurven kryber under Tag,
    han fryser slemt, den Stakkel!
Men da nu han i Dag ej vil
    dig Hilsen fra mig give,
saa ser jeg nok, jeg kommer til
    en Vise dig at skrive.

Jeg først dig gratulere skal
    fra dem, som bo herude,
fra alle Heste paa vor Stald
    og alle Faar og Stude,
fra dem, som pløje nu og saar,
    fra mine Børn, som læse,
og fra vor Tyr, som hisset gaar
    med Ringen i sin Næse.

Og alle Hansens, en og hver,
    en Hilsen til dig sender;
og hver en Fugl i Skovens Træer
    og alle Høns og Ænder.
Ja, Uglen selv, som er saa vred
    og tuder, naar jeg ser ham,
han flyver til mit Øre ned
    og siger: «Gratulér ham!»

Men fra mig selv jeg véd nok, hvad
    jeg ønsker dig, min kjære:
at du maa altid rask og glad
    og altid artig være.
Saa bli’r du snart en hel Person,
    der stolt til Skole spanker,
og bliver stærk som en Dragon
    og li’saa stor som Anker.
</body>
</poem>

<poem id="hostrup2018051508">
<head>
    <title>Nytaarsaften — Regensfest</title>
    <subtitle>
        <line>(1844)</line>
        <line>Mel.: Karneval i Venedig</line>
    </subtitle>
    <firstline>Sit sidste Vers han synger</firstline>
    <source pages="18-20"/>
    <quality>korrektur1,kilde,side</quality>
</head>
<body>
Sit sidste Vers han synger,
    han har kun stakket Frist,
og mat hans Liv sig klynger
    til Julens grønne Kvist;
men inden med Jubel vi røve ham
    de sidste Blades Pragt,
saa lad da til Afsked os prøve ham
    og se, hvad han har bragt.

Han var en grumme fredelig
    og skikkelig Person,
men stundom noget kjedelig,
    thi Ro var hans Passion.
Dog gjærede stærkt Elementerne,
    og Aandens Stemmer lød,
og Livet, som fyldte Studenterne,
    sig mangen Bane brød.

Men mangen Kraft blev lammet,
    og mangt et Baand blev brudt;
han skyede, hvad der flammed,
    og sparede paa Krudt.
Trindtom dominerede Spotterne,
    og Gaarden fik et Knæk;
man kom paa hinanden i Totterne
    til Provstens store Skræk.

Men faldt hans Slag end tunge nok
    paa mangt et Hjerteskud,
han slukte hos den unge Flok
    dog aldrig Flammen ud.
Og tystelig voxede Summerne
    til Værn om Danmarks Dal,
og Ørsted fik artig paa Gummerne
    i Viborg Stændersal.

Men vi vor Tak ham skylde
    for mangen herlig Stund,
da Livets hele Fylde
    fik Plads i Hjertets Grund.
Ja Tak, at han Ungdom bevared os
    og Modet i vort Bryst,
og Tak, at i Haabet han spared os
    et Væld til evig Lyst.

Ret snart skal Klokken ringe ham
    ind i det sidste Blund;
men først vor Tak vi bringe ham
    for denne Aftenstund.
Ja Tak, at han rundelig skjænked os
    i Aften Skjæmtens Ord,
og Tak, at han venlig har bænket os
    om dette Vennebord.'
</body>
</poem>

<poem id="hostrup2018051509">
<head>
    <title>Til en Tværdriver</title>
    <firstline>Da du intet gider gjøre</firstline>
    <source pages="21"/>
    <quality>korrektur1,kilde,side</quality>
</head>
<body>
Da du intet gider gjøre,
ikke gider tænke mér,
ikke tale, ikke høre,
da du ej dig gider røre
fra din Plads et halvt Kvartér, -
da du aldrig gider gide,
gider jeg ved Nytaarstid
heller ikke — kan du vide —
hilse dig med noget «Gid»!
</body>
</poem>

</content>
</section>

<section>
<head>
    <title>Efterladte Sange og Digte fra 1846-92</title>
</head>
<content>

<poem id="hostrup2018051510">
<head>
    <title>Til J. Voltelen</title>
    <subtitle>
        <line>med et Exemplar af «En Spurv i Tranedans»</line>
        <line>(1846)</line>
    </subtitle>
    <firstline>Til ham det fagre</firstline>
    <pictures>
        <picture src="hostrup2018051510-p1.jpg"><i>Jakob Voltelen (1827-1846)</i>. Det kongelige Bibliotek.</picture>
    </pictures>
    <source pages="25"/>
    <quality>korrektur1,kilde,side</quality>
</head>
<body>
Til ham det fagre
krogede Væsen,
med Lokker, som flagre,
med Kinder saa magre
og den evige Kløen i Næsen;
til ham, som troner
paa Bogauktioner
og nøjsomt søger
i skimlede Bøger
sin lækreste Spise;
til ham den eneste,
den allerreneste
af alle Grise;<note>* Voltelen blev paa Grund af sin Lyst til at rode i gamle Bøger og Papirer kaldt »Grisen» af sine Venner.</note>
kort til min Ven
Jakob Voltelen.
</body>
</poem>

<poem id="hostrup2018051511">
<head>
    <title>Ved et Afskedsgilde for J. Voltelen,</title>
    <subtitle>
        <line>da han nogle Aar senere for at gjenvinde sin Sundhed rejste til Italien</line>
        <line>Mel.: Tidt faar jeg, naar jeg drikker.</line>
    </subtitle>
    <firstline>Hvad hjælper det, jeg piber?</firstline>
    <source pages="26-28"/>
    <quality>korrektur1,kilde,side</quality>
</head>
<body>
Hvad hjælper det, jeg piber?
        Saa gaa!
Snart kysser gulen Tiber
        din Taa.
Fra Vennebarmen flyver
        du væk.
Nu ved Ulvindens Vver
        dig læg!

Og sug saa som de tvende,
        de smaa,
at snart vi kan faa Ende
    derpaa;
ja drik, til du er læsket,
        og spis,
saa kjendes kan paa Flæsket
        vor Gris!

Som Broder og som Gøgler
        forsandt
i Hast vort Hjertes Nøgler,
        han vandt.
Og stjal han min og eders
        saa nemt,
han stjæle vil St. Peders
        bestemt.

I Rom vil man vurdere
        dit Værd;
de skaldede<note>* En Sygdom (Rosen) havde berøvet ham alt hans Haar.</note> regere
        jo dér.
Men højt paa Glædens Toppe
        husk paa,
vi savne dig heroppe
        som faa!

Snart Roma vil dig favne
        med Lyst,
dog vi skal ikke savne
        en Trøst;
thi Paven (deri finder
        vi den)
kan løse, hvad han binder,
        igjen.
</body>
</poem>

<poem id="hostrup2018051512">
<head>
    <title>Studenter-Sangforeningen</title>
    <subtitle>
        <line>(d. 18. December 1847).</line>
        <line>Mel.: Jag vet et land långt upp i höga nord</line>
    </subtitle>
    <firstline>Den unges Bryst er som et aabent Brev</firstline>
    <source pages="29-30"/>
    <quality>korrektur1,kilde,side</quality>
</head>
<body>
Den unges Bryst er som et aabent Brev,
dets Rigdom ej kan gjerrig lukkes inde.
Hvad dybt i Hjertets Løndom præget blev,
kan uden Spor i Løndom ej forsvinde.
Den indre Fylde maa sig give Luft,
som Fuglen aander Sang og Blomsten Duft
i Jubelkor, i Længslens Melodi
den vundne Skat sig vil igjen befri.

Og mens Studenten i sin Gransken véd,
at kun den skjulte Kjærne er den ægte,
mens Aanden i sit Dyb sig sænker ned,
kan Hjertet dog sin Ungdom ej fornægte.
Og hver en Fremtidsdrøm og Nutidslyst
og al hans Haab og Tro vil fange Røst;
og Vaarens Pragt, de hulde Piger smaa
af Hjertens Grund lovsynge højt han maa.

Og dette Samfund, nylig født paany,
Studentens indre Liv skal aabenbare,
og hvad der gjæred i hans Hjertes Ly
skal tolkes her, befriet i Toner klare;
og alle Røster, som sig tumled fri,
skal samles til en fælles Harmoni.
Mens ungt endnu Studenterhjertet slaar,
vort Samfund her med Liv og Kraft bestaar.
</body>
</poem>

<poem id="hostrup2018051513">
<head>
    <title>Til F. L. Liebenberg</title>
    <subtitle>ved et Gilde</subtitle>
    <firstline>Og ham den Gamle med de hvide Lokker</firstline>
    <source pages="31"/>
    <quality>korrektur1,kilde,side</quality>
</head>
<body>
<nonum><center>* * *</center></nonum>

Og ham den Gamle med de hvide Lokker,
med Sne paa Issen, men med Ild i Bryst,
vor Veteran, om hvem vi nu os flokker,
og hvem vi vie denne Aftens Lyst,
ham ønske vi, at hver en Sorg og Smerte
maa svinde bort som Punschen i vort Glas,
og at han i sit evig-unge Hjerte
os stedse skjænke vil en lille Plads.
</body>
</poem>

<poem id="hostrup2018051514">
<head>
    <title>Juledeviser</title>
    <subtitle>
        <line>Til Olto Zinck.</line>
        <line>(1849)</line>
    </subtitle>
    <firstline>Igaar blev du valgbar, igaar blev du Mand</firstline>
    <source pages="32-33"/>
    <quality>korrektur1,kilde,side</quality>
</head>
<body>
<nonum><center>Med en Hat.</center></nonum>

Igaar blev du valgbar, igaar blev du Mand,
              Otto Zinck!
Snart lytter maaske det hele Land
              til dit Vink.
Nu raader du frit over hele din Skat
              og dit Bo.
Du kan rask gjøre Gjæld — du er Karl for din Hat.
                Værsgo!


<nonum><center>I Studenterforeningen.</center></nonum>

<nonum><center>1.</center></nonum>
<nonum><center>Med en Kam.</center></nonum>

Har du stolet paa Lykken, saa græm dig.
Har du Lus i Parykken, saa kæm dig.

---

<nonum><center>2.</center></nonum>
<nonum><center>Med et Æg.</center></nonum>

Hvad er et Æg? En dunkel Drøm,
et flygtigt Pust paa Livets Strøm,
et ufødt Nor med lydløs Lallen,
en lille Rus, saa fin og skær,
der ligesaa lidt som Russen her
kan taale at faa <w>en paa Skallen</w>.
</body>
</poem>

<poem id="hostrup2018051515">
<head>
    <title>Ved en svensk Malers Jordefærd</title>
    <subtitle>(i Rom 1853)</subtitle>
    <firstline>Kort var, o Broder, din Vandring forvist</firstline>
    <notes>
        <note>Nils Blommér (1816, Blommeröd - 1853, Rom), svensk kunstmaler bosat i Paris og Rom.</note>
    </notes>
    <source pages="34"/>
    <quality>korrektur1,kilde,side</quality>
</head>
<body>
Kort var, o Broder, din Vandring forvist,
  midt i Skjærsommer faldt Blomsten fra Kvist,
Banen blev afbrudt, men ej er den endt,
  Flammen, som sluktes, skal hist vorde tændt,
Spiren, der falmed for Stormenes Magt,
  grønnes først nu med uvisnelig Pragt.
</body>
</poem>

<poem id="hostrup2018051516">
<head>
    <title>Til Marie Hauch med en Filipinegave</title>
    <toctitle>Til Marie Hauch</toctitle>
    <subtitle>(Jan. 1854)</subtitle>
    <firstline>Foræringen — undskyld, den ej kom før!</firstline>
    <source pages="35-38"/>
    <quality>korrektur1,kilde,side</quality>
</head>
<body>
<!-- Hvem er Marie Hauch? -->
<!-- Gift anden gang med Christiane Georgine Elisabeth Hauch i 1855, datter af Carsten Hauch. Fik otto børn og er udgiver af denne samling <i>Efterladte Digte</i>. -->
<!-- Carsten Hauchs kone var forfatterinden Frederikke "Rinna" Elisabeth Hauch. https://da.wikipedia.org/wiki/Rinna_Hauch -->

Foræringen — undskyld, den ej kom før! -
er ikke blot, som Giveren, lidt «tør»,
nej, De vil og erfare paa Minuttet,
at den, som han, er meget «indesluttet».

Dog det kan ogsaa være ganske rart
med Folk og Gaver af en egen Art:
man har lidt Møje med tilbunds at trænge,
og morer sig saa allenfals saa længe.

Man véd saa godt, som én og én er to,
at under Skallen skal en Kjærne bo,
og derfor fuld af Haab man Vej sig baner,
jo mindre man kan se, desmer man aner.

Saa skræller man da Gaven Lag for Lag,
saa flaar saa lumsk man Fyren Dag for Dag;
men faar tilsidst man Løn da for sin Iver?
nej, oftest, tror jeg nok, man narret bliver.

Dog, jeg vil ikke varsle Dem saa haardt,
pil De kun Skallen af os begge bort,
og er end Gavens Indhold ubetydeligt,
er Giverens maaske lidt mere frydeligt.

---

<nonum><center>Efterskrift.</center></nonum>

Jeg lagde Pennen bort, af Verset stolt —
nej stop! det blev dog alt for tørt og koldt!
saa tamt og tørt det tækkes ingensinde
min aabne, varme, ivrige Veninde;

Hun, som med Handsker intet tager fat
og aldrig bliver lunken eller mat,
som, skjønt hun med Madonnas Navn betegnes,
dog selv blandt Haucher for kolerisk regnes.

Hun, der lidt stolt af Hjertet, som hun har,
er mod sin Ven som Solen mild og klar,
men gram i Strid, fast som Magister Brøchner,
thi hun har Mod for tyvetusind Frøkner;

Hvis kjække Sjæl ej har paa Sletten Ro,
men higer did, hvor Gemsen sætter Bo,
i hvor Fossen bruser, og Laviner drøne,
thi — ærlig talt — <w>De ligner ingen «Høne»</w>.

Ja De, Marie, hvem jeg har omtrent
i fem Aar set og i halvandet kjendt,
med hvem jeg tidt i Leg og Løjer kappedes,
med hvem jeg stundom og for Alvor nappedes;

De, som har ofte, naar mit Sind var tungt,
med Deres Ungdom atter gjort det ungt,
ja som til Stævne bød mig i det grønne,<note>* Se »Erindringer fra min Barndom og Ungdom«, Side 293.</note>
hvorfor en Gang Vorherre vil Dem lønne;

De bedre har fortjent, det vel jeg véd,
end lutter Vrøvl ad Væggen op og ned;
en Sang til Dem, naar jeg den skulde synge,
sig burde frit paa Hjertets Strømme gynge.

Og jeg Dem sværger — Ed jo hører til,
og her jeg sværge tør ved hvad De vil,
ved hver en Lysets Aand, som Dem besjæler,
ved hver Antipathi, hvorfor De kjæler —

Jeg sværger: Bag de mange Lag af Skjæmt,
er ogsaa her lidt varmt paa Bunden gjemt,
mit Venskab greb saa gjerne Lejligheden
og svang sig med en Takkesang fra Reden.

Den stakkels Fugl, som Reden er for trang,
den vilde gjerne flyve lidt en Gang,
men naar saa blot jeg prøver at befri’en,
saa kommer strax paa Timen Ironien.

Den gjør mig af de høje Tanker kjed,
den lærer mig at stemme Tonen ned,
thi skrives Vers, endog til Dem og Deres,
saa slipper ej de for at kritiseres.

Se, det er Grunden, hvis paa dette Blad
jeg ikke fløj saa højt, som just jeg gad;
hvad hjælper det, at alt jeg har fortrudt’et?
jeg er nu engang «tør og indesluttet».
</body>
</poem>

<poem id="hostrup2018051517">
<head>
    <title>Min Udsigt</title>
    <subtitle>
        <line>Frederiksberg Slot, hvor Digteren Hauch boede med sin Familie</line>
        <line>(1854)</line>
    </subtitle>
    <firstline>Venlige Marker! du Himmel klar!</firstline>
    <source pages="39-43"/>
    <keywords>hauch</keywords>
    <quality>korrektur1,kilde,side</quality>
</head>
<body>
<nonum><center>1.</center></nonum>

Venlige Marker! du Himmel klar!
    hvide, knejsende Slot!
daglige Syn bag mit Vindues Glar,
    o hvor gjør du mig godt!

O hvor ofte hos dig jeg glad
    Trøst og Lægedom fik!
O hvor ofte fra Bogens Blad
    stjal sig til dig mit Blik!

Gled over Markens Bølger i Mag,
    gynged en Stund sig blot,
steg saa snelt over Skovens Tag
    op til det hvide Slot.

Først deroppe fandt Øjet Ro,
    og det sænked sit Laag,
og det hefted sig, kvæget og fro,
    atter fast til sin Bog.

Skoven er gulnet, og Marken bar,
    Vejret er koldt og graat;
men hvad gjør det, saalænge jeg har
    Udsigten til mit Slot?

---

<nonum><center>2.</center></nonum>

Jeg kjender til bitre Timer,
    da Blodet ruller vildt,
og hele mit Liv mig tykkes
    bortfjaset og forspildt;

Da Syndens voxende Lænke
    i Støvet mig tynget har,
og Raabet, som stiger til Himlen,
    ej henter noget Svar;

Da Haabets Fakkel er slukket,
    og Troen segner mat,
og intet Lysglimt mildner
    den bælgmørke Nat.

— Men naar jeg da trén til Vindvet,
    og naar mit brændende Blik,
som haabløst fo’r om i Rummet,
    Øje paa Slottet fik,

Da vilde mit Mulm opklares
    som af et Morgenskj ær,
da vilde jeg sige: Der findes
    dog én, som har mig kjær.

Om Synden mig end har plyndret,
    — Herre, du skuer min Ve! —
saa har den dog levnet noget, .
    som Kjærligheden kan se.

Hvor dybt jeg end sank i Støvet,
    mig holder ej Mørkets Hær;
thi end jeg ejer dog noget,
    som er Kjærlighed værd.

---

<nonum><center>3.</center></nonum>

De bitre Timer forsvandt igjen,
    men saa kom der andre siden;
da stod jeg ved Pulten med Bog eller Pen
    og skulde ret bruge Tiden.

Dog Arbejdet gik kun trægt og mat —
    Gud véd, hvad det havde for Nykker?
men ligesaa snart jeg fik Traaden fat,
    sprang den paa Timen i Stykker.

Og naar jeg drejed med Kraft mit Hjul
    og ret holdt Tanken i Tømme,
saa var den alt borte og legede Skjul
    med en Flok uvorne Drømme.

Da smed jeg mig ærgerlig i en Stol —
    «Hvad hjælper mig al min Møje?»
Men vækket jeg blev af den klare Sol,
    der drog til Ruden mit Øje.

«Se op til Slottet!» den til mig sang,
    «imens du kæmper forneden;
«dér venter din Due, til du engang
    «kan føre hende til Reden.

«Dér sidder en Pige, saa huld og tro,
    «i Lindetræernes Skygge,
«og hun har lovet hos dig at bo,
    «men først maa du Huset bygge.»

Da vaagned mit Mod, og Tanken igjen
    sig bøjed med Lyst under Tugten,
og drabelig slog jeg med Bog og Pen
    Drømmenes Hær paa Flugten.

— O smilende Udsigt! o Haabets Borg,
    du Slot med de skinnende Fløje!
O hvor du forsøder mig hver en Sorg
    og letter mig hver en Møje.
</body>
</poem>

<poem id="hostrup2005042803">
<head>
    <title>En Ansøgning til Kultusministeren</title>
    <subtitle>(1856)</subtitle>
    <firstline>Saa skal jeg da altid bo som Gjæst</firstline>
    <notes>
        <note type="credits">Bidrag fra Jørgen Poulsen</note>
        <note>C. Hostrup fortæller om den tid, han som præst boede i en lille "snever" lejlighed i Søndergade i Silkeborg. Han ønskede at bygge en embedsbolig og havde fået en ung arkitekt jernstøber Zeltner, som var uddannet  arkitekt, til at lave tegninger over boligen. Disse blev sammen med overslag indsendt til autoriteterne. Han havde også entreret med en tømrermester, der påtog sig at foretage byggeriet, men tilladelsen til byggeriet udeblev. I sin vånde skrev han til kirkeministeren. For at vække kirkeministerens opmærksomhed valgte han at skrive i form af et lille digt. Inden en uge fik han brev fra biskoppens fuldmægtig, der meddelte, at sagen var blevet forlagt på bispekontoret, men sagen blev nu bragt i orden.</note>
    </notes>
    <source pages="44-45"/>
    <quality>korrektur1,kilde,side</quality>
</head>
<body>
Saa skal jeg da altid bo som Gjæst
i denne bebyggede Gade!
O hjælp en stakkels Poet og Præst
og skaf ham et bedre Stade.

Der ligger en Plads ved Søen den blaa
med Udsigt til Skov og Vænge —,
o skaf mig en Præstegaard derpaa,
og lad det ej vare for længe!

Her er en Støj og en Hurlumhej
fra Morgen til Aftens Ende.
Min Stue er en Alfare vej,
hvor alle igjennem maa rende.

Paa Loftet stande de Møbler paa Rad,
ja Borde og Stole i Masse.
Papirer — ja mangt et kosteligt Blad —,
de mugner dér i en Kasse.

O tænk paa mit unge Familieliv,
o tænk paa min huslige Glæde,
men tænk frem for alt paa mit Præste-Arkiv,
som Mus og Rotter vil æde.
</body>
</poem>

<poem id="hostrup2018051519">
<head>
    <title>Den 5te Juni 1856</title>
    <subtitle>Mel.: Den tapre Landsoldat</subtitle>
    <firstline>I Middagssolens Skin</firstline>
    <source pages="46-48"/>
    <dates>
        <event>1856-06-05</event>
    </dates>
    <quality>korrektur1,kilde,side</quality>
</head>
<body>
      I Middagssolens Skin
      den danske Mand sov ind,
paa Fædres visne Laurbær han hvilede sin Kind.
      Et Skrig af Krigens Ravn
ham rev af Søvnens Favn,
han rejste sig og hævdede med Kraft sit gamle Navn.
Den femte Juni skrev han det — tvende Aar i Træk —
den første Gang med Blod og den anden Gang med Blæk;
      og Skriften den var god,
      saa fast og klar den stod,
      da segned Fjendens Mod.

      Ja Folket og dets Drot,
      som enedes saa godt,
de bygged med hinanden en Vold om Danmarks Slot.
      De sagde: Den skal staa,
      og kommer Fjenden saa,
vi tænke nok, han knuse skal sin Pandeskal derpaa.
Den danske Mand ej atter skal dysses ind paa Stand,
nej selv han nu skal vaage og værge for sit Land
      og vogte vel sin Arv
      og frede om dens Tarv
      og styrkes med dens Marv.

      De Tider er forbi,
      for Krigen er vi fri,
ja nu er vi med Tysken jo traadt i Kompagni;
      det gaar jo ganske godt,
      man skjændes kun saa smaat,
og nu har de lært Høflighed og kommer ej med Spot.
Men hændes og det Uheld, at Baandet gaar itu,
nu, om saa var, saa har vi vor Grundlov dog endnu,
      og Dansken siger frit:
      Hav Tak for den Visit;
      men jeg beholder mit.

      Vort lille, kjære Hjem,
      af Havet voxet frem,
med Agrens rige Fylde og Skovens køle Gjem!
      vor skjønne Fødestavn
      med Freden i din Favn!
den danske Mand vil kæmpe for din Frihed og dit Navn.
For hver en Gjæst han aabner sin Dør saa højt, han kan,
men ingen er dog Herren i Huset, uden han.
      Ja Taagerne skal fly,
      en bedre Dag skal gry
      i Frihedstræets Ly!
</body>
</poem>

<section level="3">
<head>
    <title>Fødselsdags-Vers</title>
</head>
<content>

<poem id="hostrup2018051520">
<head>
    <title><num>1.</num>Mægtige Rasmussen!</title>
    <subtitle>(1858)</subtitle>
    <firstline>Mægtige Rasmussen!</firstline>
    <source pages="49-50"/>
    <quality>korrektur1,kilde,side</quality>
</head>
<body>
Mægtige Rasmussen!
Arentzen! Kanariis! og du
ufødte Asmussen!<note>* En Kjøbmand, der ventedes til Byen.</note>
hører mig nu.
Bring til min Præstegaard
Tæpper af Uld,
Hamp eller Hestehaar,
saa faar I Guld.

Vid, at min Frue fin,
hun, som mit Hjerte fanget har,
bruger til Stue sin
et Exemplar,
et af de bedste
for kuldesygt Blod,
hvor hun kan fæste
sin Dronningefod.

Vis eders Færdighed,
rul alle Pakker op paa Stand,
hans Velærværdighed
vente ej kan.
Farven og Tegningen
vælger hun frit,
gi’ mig saa Regningen,
saa faar hver sit.
</body>
</poem>

<poem id="hostrup2018051521">
<head>
    <title><num>2.</num>Min Frue fin er min bedste Skat</title>
    <subtitle>(1872)</subtitle>
    <firstline>Min Frue fin er min bedste Skat</firstline>
    <source pages="51-52"/>
    <quality>korrektur1,kilde,side</quality>
</head>
<body>
Min Frue fin er min bedste Skat,
forvist ej bedre findes,
og alt, hvortil hun sin Hu har sat,
skal ogsaa blive hendes.

Min Frues Husbond er Kapitalist,
hans blanke Dalere klinge,
og ligesaa gjerne først som sidst
vil de for hende springe.

Om helst hun ønsker med megen Larm
at dreje sin Husholdnings-Rulle,
hvad heller at hvile i Løjbænkens Arm
i Mørknings-Timen den hulde

Om hun vil berige sit Skab eller Bord,
om noget hun savner i Pynten,
om det er Uld, eller det er Flor,
nu lige godt — her er Mønten.

Hun vælge her, og hun vælge hist,
hvortil hun sin Hu vil fæste,
thi hendes Husbond er Kapitalist,
og hun af Fruer den bedste.
</body>
</poem>

</content>
</section>

<poem id="hostrup2005042801">
<head>
    <title>Ved Mix Bojsens Bryllup med Herman Anker</title>
    <subtitle>(1863)</subtitle>
    <firstline>O Mix! saa var det da ikke Spøg</firstline>
    <notes>
        <note>Sammen med sin kone var Hostrup til bryllup på Møn. Han skrev her en uhøjtidelig sang. Til forståelse af sangen oplyser han, at Gisle Johnson og Caspari var to teologiske professorer i Kristiania, som ivrigt bekæmpede grundtvigianisme.</note>
        <note type="credits">Bidrag fra Jørgen Poulsen.</note>
    </notes>
    <source pages="53-55"/>
    <quality>korrektur1,kilde,side</quality>
</head>
<body>
O Mix! saa var det da ikke Spøg;
vi har det hørt i Kirken,
at du vil bytte den lyse Bøg
med Granen og med Birken.

At skjønt din Hjemstavn dig favned blidt,
rejse du vil og tjelde
din Dronningstol ej af Møens Kridt,
men af de haarde Fjelde.

At du, som Vaaren saa glad har set,
flyr længer bort fra Solen,
at du, som her kjørte i Karét,
vil age i Kariolen.

Fra sikkert Skjul i den lave Tjørn,
den, du din Rede har i,
du flyver — tænk dig! — til Ulv og Bjørn
og Johnson og Caspari.<note>* To ivrige Anti-Grundtvigianere.</note>

O kjære Mix, jeg slet ikke vil
med dig i Rette gange,
men husk dog paa, det er farligt Spil!
Sig, er du ikke bange?

— Nej, nu jeg ser det, min Frygt maa dø,
dit Hjerte trøstigt banker;
du skal ej ud i den aabne Sø,
men ligge støt for Anker.

Og vist han svare vil til sit Navn,
trofast i Stormens Vælde;
til Lykke da med den sikre Havn,
du fandt i Ly af Fjelde.

Saa stig kun glad paa din Dronningstol,
den stander fast i Strømmen,
og ag kun trygt i din Kariol,
thi han vil holde Tømmen.

Ja flyv til Fjeldet med Fjeldets Øm,
det, han sin Rede har i,
og om du ser dem - hils Ulv og Bjørn
og Johnson og Caspari.
</body>
</poem>

<poem id="hostrup2018051523">
<head>
    <title>Til Christian Mantzius,</title>
    <subtitle>
        <line>(Ved Mantzius’s 25aarige Jubilæum)</line>
        <line>Improviseret efter Bordet</line>
        <line>(1867)</line>
    </subtitle>
    <firstline>Jeg kan huske dig, som igaar</firstline>
    <source pages="56-57"/>
    <quality>korrektur1,kilde,side</quality>
</head>
<body>
Jeg kan huske dig, som igaar,
i din stumpede Trøje,
med dit lokkede, gule Haar
og en Skjælm i dit Øje.
Sammen sad vi ved Skolebord,
tygged sammen det tørre Fo’r,
sammen trøsted os Skjaldes Kor.

Jeg kan huske lidt længer hen
dine Ungdoms-Bedrifter,
da du skrev med en frugtbar Pen
theologiske Skrifter,
men til Theologiens Kval
pludselig bort dig til Scenen stjal,
Scharling slap for en slem Rival.

Jeg kan huske, da Stormens Kast
vilde Kransen dig røve;
og du, fældet, stod op i Hast
som Provinsernes Løve,
da du fynske Triumfer nød,
da dit Navn gjennem Jylland lød,
da man aad dig paa Smørrebrød.

Jeg kan huske, da Kongens Kald
atter drog dig tilbage,
da dig Musernes bedste Hal
ikke mer turde vrage.
Snelt du voxed, mens Tiden fo’r,
op til Templets Matador,
blev i Vægt og i Omfang stor.

Jeg dig husker i Lokkepragt
og med Ansats til Maane,
kastet bort — og i Ærens Dragt,
saa du Fjenden tør haane.
Altid dog du paa egen Fod,
altid dog som min Ven du stod,
altid tyktes mig Bunden god.
</body>
</poem>

<poem id="hostrup2018051524">
<head>
    <title>Den danske Skueplads</title>
    <subtitle>(1867)</subtitle>
    <firstline>Om vor Helt vi alt har sunget</firstline>
    <source pages="58-60"/>
    <quality>korrektur1,kilde,side</quality>
</head>
<body>
Om vor Helt vi alt har sunget;
vidt hans Ros i Verden fo’r,
han sin Tryllestav har svunget
dybt i Syd og højt i Nord.
Men hans Hjem, det gamle, smukke,
vil vi vie dette Glas,
thi hans Slot staar, som hans Vugge,
paa den danske Skueplads.

Og om den vi her vil sige
alt det bedste, vi formaa:
Hvis den sank — saa lad den stige!
hvis den vakler — gid den staa!
Blæs, du Gud, som Scenen værner,
fra dens Himmel hver en Sky!
hold i Glans dens gamle Stjerner
og gjør Plads dog for de ny!

Er der dem, som gaa og gnave
om at Drømmen er forbi,
dem, som rydde vil din Have
for at plante Kaal deri,
send en Satyrflok, som sparker
dem med Bukkefod paa Dør!
giv dem Kaal paa deres Marker,
men lad Kunst gro her som før!

Husk, din Have her er lille,
og pas godt paa hvert et Bed!
pluk det visne, kap det vilde,
men lad Blomsten staa i Fred!
Dine Roser, dine Lillier
skjænk en lang og dejlig Maj!
lad de fyrretyve Villier
ej gaa hver sin egen Vej!

Skaf et Publikum, som gjerne
følger Muserne paa Tog,
og en Kritikus med Hjerne,
som dog ej er altfor klog.
Der er dem, som er saa grumme,
grumme svære at forstaa;
o Apol! gjør dem lidt dumme,
at vi Smaafolk kan dem naa!

Giv os Digtere, som træde
kraftigt i de gamles Spor,
som vi følge kan med Glæde,
naar de føre os i Kor!
Aandens Vinger, Viddets Lanse
og et Hus, som er tilpas,
og en Hær af friske Kranse
skjænk den danske Skueplads!
</body>
</poem>

<poem id="hostrup2018051525">
<head>
    <title>Til Joseph Glæser</title>
    <subtitle>
        <line>(Med en Flugtstol, givet af Venner)</line>
        <line>(1868)</line>
    </subtitle>
    <firstline>Du, der kom fra Sangens Ly</firstline>
    <source pages="61-62"/>
    <quality>korrektur1,kilde,side</quality>
</head>
<body>
Du, der kom fra Sangens Ly
til den lille tavse By,
    hørte du, vi sukked?
Her gik Strengene istaa,
Stemmerne blev bitte smaa,
Nattergalene, de faa,
flygted bort fra Indelukket.

Fra det varme Syd du drog,
Nordens Kulde mod dig slog,
    vilde Sangen kvæle;
her, hvor længe falsk var blæst,
hvor selv Orgelet har hvæst,
ogsaa dit Klavér blev hæst,
saa det tabte fast sit Mæle.

Men du stod og slog til Lyd,
og saa hæved sig med Fryd
    Tonerne de søde,
svang sig over Tag og Skur,
klang mod Slottets faste Mur,
stjal sig ind i Fruerbur
og fik Kinder til at gløde.

Her du staar og kalder op
selv de spædes bange Trop,
    som holdt bly sig nede;
her din Strengeleg du slaa,
til de vaagne trindt i Vraa
og som Fugleunger smaa
pippe med fra hver en Rede.

Sanger! tag vor Tak i Ord,
til vi kan med Sang i Kor
    op for Hjertet lukke!
og som du i Toneklang
vugged os saa mangen Gang,
lad dig efter Dagen trang
blidt paa dette Leje vugge.
</body>
</poem>

<poem id="hostrup2018051526">
<head>
    <title>P. A. Fenger</title>
    <subtitle>I Anledning af hans 50-Aars Jubilæum</subtitle>
    <firstline>Fløj du ej for fulde Sejl</firstline>
    <source pages="63-64"/>
    <quality>korrektur1,kilde,side</quality>
</head>
<body>
Fløj du ej for fulde Sejl,
hvor Orkaner tude,
var dit Skib med lave Spejl
kun en Fiskerskude,
ud du dog paa Dybet fo’r,
havde ham med dig ombord,
som kan Stormen tvinge.

Vandt du intet Høvdingnavn,
fulgt af Jubelsange,
dit dog i vor Fødestavn
kjært blev for saa mange,
æret som en Dannemands,
og i Skjær af Herrens Glans
elsket som en Faders.

Som du saa’ med Barnets Tro
Livets løste Gaade,
du som Mand har vidnet fro
om Vorherres Naade;
vidner end med Smil om Mund:
Varm og lys er Aftenstund
dér, hvor han maa raade.

Varm og lys du blandt os staar
(Mindets Røster sjunge),
takker Gud for Barnekaar
selv i Tider tunge.
Hjertevarm og sjælefro
elsker du det gamle tro,
haaber med de unge.

Tak for alt, du har os bragt,
for de aabne Arme,
for din Jævnheds stille Magt
og dit Hjertes Varme!
Tak, for al din bramfri Færd!
Tak, fordi vi har dig kjær!
Herren dig velsigne!
</body>
</poem>

<poem id="hostrup2018051527">
<head>
    <title>En Nød at knække</title>
    <subtitle>
        <line>(1878)</line>
        <line>Efter en Sygdom fik Forf. anonymt tilsendt en Kasse med Rødvin, som han antog var fra Overretssagfører Plockross. Derfra de spøgende Hentydninger til Navnet.</line>
        <line>Mel.: Fra Tyskland uddrog en Flok Spillemænd</line>
    </subtitle>
    <firstline>Man bød mig det dejligste Rosenflor</firstline>
    <source pages="65-66"/>
    <quality>korrektur1,kilde,side</quality>
</head>
<body>
Man bød mig det dejligste Rosenflor
og kvad saa snildelig: «Pluk, min Bror!»
Man sendte mig og til min store Skræk
en Nød af de haarde og raabte: »Knæk!»
Ak ja, ja, ja — o. s. v. —

Thi Roser at plukke, hvor jeg faar Lov,
den Kunst forstaar jeg til Husbehov;
men Nødder at knække — den Sag er vis -
ei ligger just for en Mund paa tres.
Ak ja, ja, ja — o. s. v. —

Med Tungen jeg vender den, som jeg kan
saa den kommer under min bedste Tand;
i Dagene fire jeg bed og bed,
men om den revned, jeg end ej véd.
Ak ja, ja, ja — o. s. v. —

Nu kan jeg ej mere, nu faar det gaa;
om ej paa Skallen jeg Hul kan faa:
jeg giver den fra mig med frigjort Aand,
tilgiv — om ej i den rette Haand.
Tra, la, la, la — o. s. v. —

Min Hjerne jeg lægger ej mer i Blød,
men fryder mig ved min Rose rød
og sender af Hjerte min Tak for den —
den naar vel nok, hvor den skulde hen.
Tra, la, la, la — o. s. v. —
</body>
</poem>

<poem id="hostrup2018051528">
<head>
    <title>Holberg</title>
    <subtitle>
        <line>Ved 200 Aars Jubilæet</line>
        <line>(1884)</line>
    </subtitle>
    <firstline>Han er vor Digtnings Patriark</firstline>
    <source pages="67-69"/>
    <keywords>holberg</keywords>
    <quality>korrektur1,kilde,side</quality>
</head>
<body>
Han er vor Digtnings Patriark,
han var den ny Tids Bringer,
det er hans Ros paa Daners Mark,
intet den mer forringer.
Var han lidt tør, vor gamle Fa’r,
han var saa kvægende jævn og klar,
og over Fladheden højt ham bar
Lunets bredeste Vinger.

Midt i en Slægt, der døsed træt,
var han forunderlig vaagen,
og han undte den ikke ret
Roen i Ravnekrogen,
tændte Lys, der uden Forlov
skar i Øjnene dem, der sov,
gjorde lidt arrig, gjorde lidt flov,
men gjorde Rift i Tangen.

Ja han det først fornødne gav
og fik selv hvad han vilde,
klædte det skruede yndigt af,
gjorde Skryderen stille,
plukked af Jean hans Skrud og Hat,
slog akademisk Hovmod fladt —
fik vor Tid sig en Holberg brat,
tænk, hvad han fik at bestille!

En Moralist han var for <w>sin</w>,
gav den «Moral» alle Dage,
drypped dog helst den i Skjæmtens Vin,
saa den blev let at tage.
Nu de os byder den som Mikstur,
bittersalt og eddikesur;
lærte de Holbergs Druekur,
aa, hvor den nu vilde smage!

Vi dog, som ej ham glemte, vi
tabte ham ikke heller,
Vinen, hans gift- og galdefri,
har vi endnu i vor Kjælder;
nu som den ældes, den adles blot,
blev han Baron, er nu han Drot,
og i det vingede Lunes Slot
ingen højere gjælder.

Og hos det Folk, for hvem han kjæk
trodsede Dumheds Harme,
kjendes endnu Fa’r Holbergs Træk
ogsaa i Tider arme;
det vil, saalænge dets Hjerte slaar,
hade, hvad der paa Skruer gaar,
elske Viddet, der Gift forsmaar,
det befriende, varme.
</body>
</poem>

<poem id="hostrup2018051529">
<head>
    <title>Diogenes</title>
    <firstline>Paa Torvet stod Diogenes</firstline>
    <source pages="70-72"/>
    <quality>korrektur1,kilde,side</quality>
</head>
<body>
Paa Torvet stod Diogenes,
dér var han rigtig i sit Es,
naar Folket, som kom strømmende,
han eftersaa i Sømmene.

De mylred til fra hver en Kant,
men ingen hos ham Naade fandt,
selv dem, man gjorde Væsen af,
han rynkede paa Næsen af.

Han viste den Uvorenhed
at le ad Højvelbaarenhed,
ja haanlig at affærdige
de Høj- og Velærværdige.

Han sagde: det er Masker kun,
i Grunden tomme Flasker kun,
hvad bryder jeg om Stænder mig?
de kjeder mig, dem kjender jeg.

Af Kræmmere jeg finder nok,
af Embedsmænd og Kvinder nok,
af journalistisk Ærlighed —
af Smedesvends-Gefærlighed.

Af Hofmænd alle Vegne nok,
af Digtere og Degne nok,
af Mennesker dog altfor lidt,
jeg fandt i Vrimlen ikke ét.

---

Mon virkelig han talte sandt,
den vise med sin Lygte?
mon ikke netop det han fandt,
som egentlig han søgte?

Thi hvad han søgte, dersom ret
jeg her hans Adfærd tyder,
det var just ikke Mennesket,
men snarere dets Lyder.

Og de kan uden Lygte sés,
hvorhen man Øjet vender;
helst udenfor sin egen Kreds
man magelig dem kjender.

Iblinde gaar ej heller jeg,
jeg lytter, naar jeg tier,
jeg lider Uniformer ej
og hader Liberier.

Paa Adelskab og Gejstlighed
at tro jeg aldrig lærte,
mig sminket Mildhed er saa led,
som Alvor, der er Sværte.

Men løj end Skallen lidt iblandt,
der var maaske dog Kjærne,
og Mennesker vi altid fandt,
naar blot vi fandt dem gjerne.
</body>
</poem>

<poem id="hostrup2018051530">
<head>
    <title>Vogterdrengen</title>
    <firstline>Moderen kyssede ham paa Mund</firstline>
    <source pages="73"/>
    <quality>korrektur1,kilde,side</quality>
</head>
<body>
Moderen kyssede ham paa Mund,
saa gik han ud ved Morgenstund,
sidder nu ene, mens Dagen gaar,
kan kun snakke med Hund og Faar;
Faarene — ja de er meget gode,
men Trofast er vist et bedre Ho’de.

Han har dog aldrig tænkt nogen Gang,
at saadan en Dag kan være saa lang.
Solen kryber saa smaat afsted,
det er rigtignok godt, at Trofast er med,
men allerbedst — det skjænker ham Kraften,
at han skal hjem til Moder i Aften.
</body>
</poem>

<poem id="hostrup2018051531">
<head>
    <title>Aaret og Julen</title>
    <subtitle>(1884)</subtitle>
    <firstline>Vaaren sagde: O hør og se</firstline>
    <source pages="74-75"/>
    <quality>korrektur1,kilde,side</quality>
</head>
<body>
Vaaren sagde: O hør og se:
Rislebække for Is og Sne,
grønt for graat over Vange!
Julen siger: O hør og tro!
Lyset skød ned i Mørkets Bo,
Liv har forstyrret Dødens Ro,
Frihed er budt dens Fange.

Somren sagde: Flyv ud! flyv ud!
glem dit Hoved- og Hjertebrud
hist, hvor Skovklokken ringer!
Julen siger: Kom hjem, kom hjem!
hvad du har kjært kun trøstig gjem
her, hvor den evige Fred gror frem
under Gud Faders Vinger.

Høsten sagde: Stig op! stig op!
Æblet gyldnes i Træets Top,
Guld maa kjøbes for Møje.
Julen siger: Bøj først dig ned!
tag hvad der vindes uden Sved,
hvad der med Himlens Kjærlighed
dalede fra det høje!

Vintren brummer: God Nat! god Nat!
Mark og Skov har jeg afklædt brat,
Virketiden er omme.
Julen synger: Begynd, begynd!
Mathed og Mismod nu er Synd,
nu bliver Dødens Lykke tynd,
nu er det Livets Komme!

Aarets Tider har hver sit Krav,
Julen siger ej: Ryst dem af!
mens paa Jorden vi træde,
giver kun os til Livet Mod,
gjør os dets Vexel sund og god,
lover for alt, hvad os forlod,
Trøst i et nyt Aars Glæde.
</body>
</poem>

<poem id="hostrup2018051532">
<head>
    <title>Danskhed</title>
    <subtitle>(1885)</subtitle>
    <firstline>Til Strid om «Nationalitet»</firstline>
    <source pages="76-77"/>
    <quality>korrektur1,kilde,side</quality>
</head>
<body>
Til Strid om «Nationalitet»
jeg kaster ikke min Handske,
jeg tænker jo kun som en Poet
og kjender bare det danske.

Kun finder det Spørgsmaal jeg noget sært
hvorledes man dansk bliver farvet,
om Danskhed er noget, vi har lært,
eller om vi den arved.

Vi lærte det danske, fra vi var smaa,
her nytter slet ingen Nægten,
men hvem af os kan dog tvivle paa,
at han hænger sammen med Slægten?

Min Næse har jeg efter min Fa’r,
jeg synes, den minder om Hjemmet,
og tror, at Lugten den i sig bar,
før Brugen deraf den nemmed.

I Arv mine lyse Øjne jeg fik —
paa Vidner det ej har skortet —
og Skolen ej gav dem Syn og Blik,
nej, den deres Syn forkorted.

Dog godt er, hvad godt hos Mennesket bor,
hvad saa i hans Liv indskrev det,
og er du dansk i Gjerning og Ord,
spørge vi ej, hvor du blev det.
</body>
</poem>

<poem id="hostrup2018051533">
<head>
    <title>Til J. P. E. Hartmann</title>
    <subtitle>
        <line>Ved hans 50 Aars Jubilæum som Organist</line>
        <line>(1885)</line>
    </subtitle>
    <firstline>Du, hvis rige Tonestrøm</firstline>
    <source pages="78"/>
    <quality>korrektur1,kilde,side</quality>
</head>
<body>
Du, hvis rige Tonestrøm
vuggede alt min Ungdoms Drøm,
fulgte mig siden den lange Vej,
frisk og sprudlende som i Maj,
trylled min Sjæl i Kunstens Hal,
kjæk i sin Stigen, blød i sit Fald,
bruste mod Kirkens høje Tag,
gled ogsaa ind under Skolens lave,
kæmpede med for Folkets Sag,
favnede ømt de faldnes Grave,
samled i Lovsang Herrens Gjæster,
legede barnlig for de smaa,
ren og klar og dansk som faa —
Hil dig og Tak, vor ædle Mester!
</body>
</poem>

<poem id="hostrup2018051534">
<head>
    <title>Liv og Død</title>
    <firstline>Paa Heden saa’ jeg Lupiner gro</firstline>
    <source pages="79-80"/>
    <quality>korrektur1,kilde,side</quality>
</head>
<body>
Paa Heden saa’ jeg Lupiner gro,
de pløjedes ned i den fejreste Grøde,
de voxed jo dér og blomstrede smukt,
ikke for selv at bære Frugt,
men Jorden til Rugen at gjøde.

Man siger, at vi er Lupiner selv,
som aldrig til mer end til Blomster det drive;
men hvem er det da, vi saaedes for?
andre Lupiner, hvis Lod er som vor:
for andre Gjødning at blive.

Jeg siger: men hvor bliver Rugen af?
den hører jo med til Sagen at klare;
thi ellers den store Gjødningfabrik
er en Forretning, som ej holder Stik
og aldrig Regning kan svare.

Hvor sært, at de det ikke kan se,
der øved dog mest det kritiske Øje,
at de, der, skjønt Hjertet skriger af Sult,
vrager saa stærkt alt underfuldt,
det meningsløse kan døje.
</body>
</poem>

<poem id="hostrup2018051535">
<head>
    <title>Gjæve Stridsmænd</title>
    <subtitle>(1885)</subtitle>
    <firstline>Til gjæve Stridsmænd regner jeg alle</firstline>
    <source pages="81"/>
    <quality>korrektur1,kilde,side</quality>
</head>
<body>
Til gjæve Stridsmænd regner jeg alle,
der ærlig for Fremtiden slaa
og heller end staa med dem, der skal falde,
vil falde for det, der <w>skal staa</w>.
</body>
</poem>

<poem id="hostrup2018051536">
<head>
    <title>I Farens Stund</title>
    <subtitle>(1885)</subtitle>
    <firstline>Kan vi tro det? skal vi tro det?</firstline>
    <source pages="82-87"/>
    <quality>korrektur1,kilde,side</quality>
</head>
<body>
Kan vi tro det? skal vi tro det?
Gamle Danmark, Nordens Øland,
gjennembrust af Havets Friskhed,
hvori Hjertet aanded lettest,
og hvor altid Kjærligheden
viste sig som bedste Værn —
Hjemsted for det jævne Arbejd,
uden Klipper, uden Kløfter,
uden Slangegift og Vilddyr,
hvor kun Fred og Folke-Lighed
maledes paa Frodes Kværn —
Danmark gjemt i Verdensmarken
som en lille Lærkerede,
hvorfra Folkestemmen nyfødt
svang sig op og loved Foraar —
blev nu du et Bur af Jærn?

Tør det siges? ej jeg véd det,
ej, hvad nu er Ret i Danmark,
er der nogen, som det véd?
Men jeg véd, at der er Fare,
større vel end nogen Sinde
siden Kong Kristoffers Dage,
at naar denne Vej skal følges,
gaar det brat mod Enden ned.
Aldrig mer i Fredriks Have
Folkets Røst vil være Slave,
og paa Ørnevis den ave
det gjør bare Ørnen fed.

Gamle Danmark — en Kaserne!
Folket — kuet og dresseret!
det er Synd, og det er Vanvid;
røv saa Pustet os fra Søen,
Lærkesangen over Sletten,
dæk for os vor store Himmel,
knus vort vilde Blomsterflor!
Danmarks Folk er let at kjende,
det som Folk er af de bedste,
men som Masse bli’r det usselt,
al dets Kraft er Enkeltmandens,
Enkeltmænds, der frit forenes,
tvunget bli’r det dorsk og trevent,
kun i Frihedsluft det gror.
Spænd det ej i stramme Trøjer!
det har Sømandsblod i Aaren,
gjør kun Gavn med frie Hænder,
kæmper daarligt, naar det bindes,
men desbedre, naar det vindes —
paa at dette ses og mindes,
er det, Fremtiden beror.

Agt dit Folk, vil du det lede,
ær dets Ret, vil du det frede!
aldrig man ved Lov at bryde
lærer Folket: Lov at lyde,
allermindst i Danmarks Land.
Man kan mane stærke Aander,
Vildskabs-Aander op af Dybet,
Had til højre, Had til venstre,
hule Kløfterne i Folket
og imellem Folk og Konge —
men slaa Bro igjen og fylde,
det er det, man ikke kan.
Man kan kneble dem, der skrige,
og faa Harmen til at stige,
men forsone og forlige,
samle Danmarks skilte Rige,
derpaa nu det kommer an.

Tør det siges? ej jeg véd det,
jeg er kun en gammel Sanger
og vil ikke hidse nogen,
jeg vil aldrig præke Oprør,
skjønt for Folkets Ret og Frihed
altid jeg maa tone Flag.
Maa der grædes ej for Danmark?
tør man ikke Landsmænd vare,
hvor man øj ner Dødens Fare,
skal man kalde Nat for Dag?
Lige godt! jeg kan ej sove,
hvad jeg har, det maa jeg vove;
hvad jeg har, er kun min Stemme,
den skal aldrig blive hjemme,
hvor det gjælder Danmarks Sag.

Landsmænd, som jer ikke fryde
over, hvad I nu maa skue,
I, som ser og frygter Faren
og vil trofast, som I loved,
holde Frihedsflaget rent —
husk, naar Striden gaar paa Livet,
saa maa Fredens Mænd gi’ Møde;
dér, hvor Folkets Røst skal bindes,
dér maa selv de tavse tale.
Nu er Døden over Danmark,
saa maa alle med i Kampen,
hvad de saa end før har ment.
Støt da nu vort Ord om Faren,
vi, hvis Mund maaske er mistænkt!
Har I Stemme, der kan række
hen, hvor Vej for vor er spærret,
i det lave, i det høje,
spild da ikke Tid og Møje,
brug den, før det er for sent!

Vil man haane mig som Drømmer?
vil man mer? jeg véd det ikke,
ej, hvad nu er Ret i Danmark,
men jeg kjender den, jeg tjener,
Danmarks Folk, jeg er dets Sanger,
jeg har ogsaa stundom tolket,
hvad der i dets Hjerte klang.
Og jeg véd i denne Time,
at jeg ikke staar alene,
véd, at jeg har mange bag mig,
ej en vildledt Hob, der hujer,
men et Folk med klare Øjne,
der har blandt de bedste Rang.
Det stod op af Sløvheds Leje,
det maa gaa ad egne Veje,
noget af dets bedste Eje
klinger med i denne Sang.
</body>
</poem>

<poem id="hostrup19990318005">
<head>
    <title>Ved at tro paa Livet</title>
    <firstline>Ved at tro paa Livet</firstline>
    <source pages="88"/>
    <quality>korrektur1,kilde,side</quality>
</head>
<body>
Ved at tro paa Livet
            erfares det,
ved at elske Livet
            forklares det,
ved at vove Livet
            forsvares det,
ved at give Livet
            bevares det.
</body>
</poem>

<section level="3">
<head>
    <title>Grundlovssange</title>
</head>
<content>

<poem id="hostrup2018051538">
<head>
    <title><num>I.</num>Vi altid dig elsked, livsalige Fred!</title>
    <toctitle><num>I.</num>Vi altid dig elsked, livsalige Fred!</toctitle>
    <indextitle>Vi altid dig elsked, livsalige Fred!</indextitle>
    <linktitle>Vi altid dig elsked, livsalige Fred!</linktitle>
    <subtitle>
        <line>(1885)</line>
        <line>Mel.: Vi alle dig elske, livsalige Fred</line>
    </subtitle>
    <firstline>Vi altid dig elsked, livsalige Fred!</firstline>
    <!-- Mel. som W. H. F. Abrahamsons visen om Slaget paa Reden: «Vi alle dig elske, livsalige Fred». Melodi af H.O.C. Zinck. Også kendt som Fædrelandssang af Capitain Abrahamson -->
    <!-- TODO: Find ovennævnte tekst og link dertil. "Første linje og melodi som Abrahamsons vise <xref poem="xxx"/>. -->
    <source pages="89-91"/>
    <quality>korrektur1,kilde,side</quality>
</head>
<body>

Vi altid dig elsked, livsalige Fred!
    Vi gruer for Strid og Spektakler,
vi gjerne har svært ved at komme paa Gled
    og levede helst af Mirakler,
        vor Tunge er blød,
        vor Søvn er sød,
tidt vaktes vi først ved den haarde Nød.

Det menneskefjendske vi daarlig forstaar,
    vi finder det rart: at behage;
vi tager med Tak mod de Smil, som vi faar,
    og gi’r dem saa villig tilbage;
        men kom man for nær
        hvem vi fik kjær,
saa fandt vi dog gjerne tilsidst vort Sværd.

Vor Frihed ej vandtes i blodige Slag,
    vi kjøbte den ej som en Sejer,
den sank i vor Favn paa en lykkelig Dag
    som Flaget, der over os vajer;
        den Skyerne brød
        som Morgenrød,
vi sælger den ej, hvad man end os bød.

Og kommer saa I, for hvem ret bliver krumt,
    og vil os af Haanden den liste,
saa vid, at vort Folk vel paa Rænker er dumt,
    men hader dem mer, end de fleste,
        og hvor det fandt Spor
        af Leg med Ord,
det sikkert ej længer paa Munden tror.

I mener, dets Harme vil snart blive kold,
    det fredsælle Folk la’r sig tvinge,
men tro holde Stand paa en gjennemskudt Vold,
    dertil var det aldrig saa ringe;
        at staa paa sin Ret
        og slutte tæt,
deraf det ej bliver saa hurtigt træt.

Nu samler i Flok det den truende Nød,
    og sluttet det venter paa Resten,
men tumles der alt, som vor Grundlov var død,
    der bli’r dog nok Ende paa Blæsten;
        her staa vi dog kun
        paa Lovens Grund
og har end et Leve for den i Mund.
</body>
</poem>

<poem id="hostrup2018051539">
<head>
    <title><num>II.</num>Er vor Trældomstid forbi</title>
    <toctitle><num>II.</num>Er vor Trældomstid forbi</toctitle>
    <indextitle>Er vor Trældomstid forbi</indextitle>
    <linktitle>Er vor Trældomstid forbi</linktitle>
    <subtitle>
        <line>(1887)</line>
        <line>Mel.: Jyden han æ stærk aa sej</line>
    </subtitle>
    <firstline>Er vor Trældomstid forbi</firstline>
    <notes>
        <note>Melodi som Blichers <xref poem="blicherandrea0"/>.</note>
    </notes>
    <source pages="92-93"/>
    <quality>korrektur1,kilde,side</quality>
</head>
<body>
Er vor Trældomstid forbi,
er det sandt, at vi blev fri,
|: Danmarks Folk, fra Strand til Strand,
raader selv i eget Land. :|

Enkelt Mand og enkelt Slægt
faar kun med de andre Vægt,
|: om vort Værn og ved vort Fad
maa vi alle hjælpes ad. :|

Enes vi, saa har vi Fest,
Fred os altid huer bedst;
|: strides vi om stort og smaat
det kan være nok saa godt. :|

Kampen bær det rette frem,
Kampen styrker hvert et Lem,
|: blot den staar bag Lovens Hegn,
er der ingen Ting i Vej’n. :|

Lige Vilkaar er dens Krav,
lige Ret for høj og lav;
|: Tiden gaar, og den har Hast,
men vor Grundlov skal staa fast. :|

Aldrig Leg med Lovens Ord,
aldrig Trumf i Folkets Bord,
|: aldrig Trods paa Magt og Rang
fanger Sejr i Dannevang. :|

Danske Folk! er end du blødt,
her skal ses, at du staar støt;
|: aldrig du, af Kampen træt,
sælge vil din Frimandsret. :|
</body>
</poem>

</content>
</section>

<poem id="hostrup1999031806">
<head>
    <title>Tid og Strøm</title>
    <firstline>Følg ej med Strømmen, men følg med Tiden</firstline>
    <source pages="94"/>
    <quality>korrektur1,kilde,side</quality>
</head>
<body>
Følg ej med Strømmen, men følg med Tiden,
hvis du vil holde dig ung i Striden!
    Kan Strømmen ta’ dig,
        saa vil den sluge dig,
    gaar Tiden fra dig,
        kan den ej bruge dig.
</body>
</poem>

<poem id="hostrup2018051541">
<head>
    <title>Vaar i Vinteren</title>
    <subtitle>
        <line>Ved et Forlovelsesgilde.</line>
        <line>(1885)</line>
        <line>Mel.: Un ancien proverbe nous dit. (Solié.)</line>
    </subtitle>
    <firstline>Mørkt og trist var alt hvad jeg saa</firstline>
    <source pages="95-97"/>
    <quality>korrektur1,kilde,side</quality>
</head>
<body>
Mørkt og trist var alt hvad jeg saa,
Taagen tungt paa Haverne laa;
hvor det graa dog trykked Humøret!
men med ét sig løftede Sløret,
Tryk og Taage flygted med Skræk,
for de tvende blæste dem væk.

Georg, Gerda! hvad har I gjort?
neppe har I Aarstiden spurgt.
Kolde Hænder, Rimfrost i Haaret,
saadan ret begynder man Aaret;
bringer nu I Foraarets Smil,
vil vi Roser ha’ til April.

Men lad gaa! for Vaaren er sød,
ikke mindst i Vinterens Skjød;
alle vi den inderlig skatte,
selv os ældre gjør den besatte,
saa vi snakke sort og gjør Vers,
skjøndt vi nærmer os de halvfjerds.

Ja den Vaar, af Kjærlighed vakt,
har forvist en underfuld Magt:
Taagen flyr for Hjerternes Møde,
alt hvad godt er kommer i Grøde,
Kræfter svulme, Livet bli’r til,
Svend og Mø véd nu hvad de vil.

Kjære Georg, trøstig vi tror
paa hvad i dig lever og gror,
ej din Fugl i Bur du lod spærre,
Mand du bliver heller end Herre,
hent da Kraft i Kjærligheds Vin,
tag vor Skat og gjør den til din!

Lille Gerda, Barndommen svandt,
nu dit Kvindehjerte du fandt,
nu du véd, det aldrig vil fryse,
nu jeg tror, for ham vil du lyse,
lyse varm, livsalig og klar,
som din Mo’r har lyst for din Fa’r.

Op med Vaaren! væk med det graa!
ja den Vaar, den stoler jeg paa,
at af den, naar rigtig den skattes,
alt skal fødes, som endnu fattes:
« Mod og Magt og Gjerning og Mønt
bliv kun ved, som I har begyndt.
</body>
</poem>

<poem id="hostrup2018051542">
<head>
    <title>At ville</title>
    <firstline>Det at leve er at ville</firstline>
    <source pages="98"/>
    <quality>korrektur1,kilde,side</quality>
</head>
<body>
Det at leve er at ville,
det at ville er at elske;
som vi elsker Dag for Dag,
saa er Livets Vingeslag.
</body>
</poem>

<poem id="hostrup2018051543">
<head>
    <title>Brylluppet i Espergjærde</title>
    <subtitle>
        <line>(1886)</line>
        <line>Mel. til Prinsesse Gloriant. (Gade.)</line>
    </subtitle>
    <firstline>Naar hid vi fordum aged fra Kjøbstaden trang</firstline>
    <source pages="99-101"/>
    <quality>korrektur1,kilde,side</quality>
</head>
<body>
Naar hid vi fordum aged fra Kjøbstaden trang,
fandt du, Gerda, altid Engen fuld af Blommer,
og Gjøgen sad og galede i Egebæksvang
og loved dig den frydeligste Sommer.

Nu Engen blev til mere end Blomsternes Hjem,
og nu Skovprofetens Præketid er ude,
dog ej forgjæves kukked han, thi nu den bryder frem,
Livs-Sommeren, han skulde dig bebude.

Du lytted helst til Sangen fra Bølgernes Skjød,
det var Tonerne, som bedst med Hjertet stemte,
og naar saa Hven sig hæved højt i Aftensolens Glød,
saa vaagned alle Længsler, som det gjemte.

Den fjerne Ø dig vinked, den higed du mod,
dér du vistnok maatte søge hvad du savned,
men skjønt du aldrig naaede at sætte dér din Fod,
i Dag er du ved Længselsøen havned.

Og, Georg, du ifjor jo sad her som i Bur,
mens du svedte over Bøgerne de mange —
ja Bøgerne var gode vist, men Sveden den var sur,
og tidt vi har dig ynket som en Fange.

Vel mildnede dig Gerda dit landlige Slid —
man i Nød jo sin Forlovede skal kjende —
og vistnok er Forlovelsen en saare dejlig Tid,
men dejligst dog, naar den er godt til Ende.

I Dag vi eders jorded med Sang og med Ord,
nu for eder er de bedre Stier stukne,
og Fængselssmagen, som du har samlet her ifjor,
den skal du nu i Bryllups vinen drukne.

I Dag kom I da over den skillende Strøm,
kom til Landet, dér hvor Frihedssolen skinner,
hvor Livet vel er kæmpende, men Haabet ingen Drøm,
og Baandene gjør stærke, hvem de binder.

Til Lykke da, I unge, med Buret, I brød,
og tag fat med alt det Mod, I har i Barmen;
thi Drømmens Land var køligt, selv om det stod i Glød,
og Livets ejer Glæden kun og Varmen.
</body>
</poem>

<poem id="hostrup2018051544">
<head>
    <title>Gammelt Nyt</title>
    <firstline>Paa Menneskelivet jeg grunder mig træt</firstline>
    <source pages="102"/>
    <quality>korrektur1,kilde,side</quality>
</head>
<body>
«Paa Menneskelivet jeg grunder mig træt,
  «én Gang maa dog Taagerne hæves.»
Men nægter du Hjertet Stemmeret,
  er al din Grunden forgjæves.

«Kun mine to Øjne tro jeg vil,
  «med dem kun henter jeg Svaret.»
Hvi lukker du det højere til,
  for at se med det andet i Glaret?

«Hvad ikke strengt bevist mig bli’r,
  «jeg aldrig som Sandhed priser.«
Men det kun Overbevisning gi’r,
  som er over alle Beviser.

«Den Kristendom maa jages paa Flugt,
  «skal sand Oplysning sig brede.«
Ja kunde du blot faa Solen slukt,
  saa fik vi det lyst hernede.
</body>
</poem>

<poem id="hostrup2018051545">
<head>
    <title>Det rette Ord</title>
    <firstline>Jeg synes, her blev saa underligt tyst</firstline>
    <source pages="103-105"/>
    <quality>korrektur1,kilde,side</quality>
</head>
<body>
Jeg synes, her blev saa underligt tyst;
mon det kan et Omslag melde,
eller mon nu til den sidste Dyst
Stormen samler sin Vælde?

Maaske dog, før mod den fraadende Strand
vor søndrede Snekke føres,
(havde vi blot den rette Mand)
hans Ord netop nu kunde høres.

Vi raaber ham op, hvis han er ombord,
han maa ikke tie længer,
den rette Mand med det rette Ord,
dertil er det just, vi trænger.

Det rette Ord, som Lyset bær
til den, der i Taagen famler,
og alle, der Frihed og Fred har kjær,
igjen til et hele samler.

Vi hørte kun Ord, der klang som en Lur
og aldrig Ilden kan slukke;
vi fik kun Pust fra det Fangebur,
hvori vore Brødre sukke.

Vi fik kun Raad, der lyder som Spot,
man bød os som Bod for Skade
hvad Danmarks Frimænd kjender for godt
til ej det bittert at hade.

Det rette Ord, som i Farens Stund
kan dæmpe Harmen og Trætten,
det ene kan lyde fra Lovens Grund,
det faar kun sin Vægt af Retten.

Det Ord, der pukker paa Magtens Ret,
det Ord, der med Lænker klirrer,
gjør aldrig Dannemænds Hjerte let,
det æder sig ind og tirrer.

Det nager lønligt, og Saaret gror,
det fylder kun Bitterheds Bæger;
Danmark har Trang til et andet Ord,
det rette er det, der læger.

Vi trænger til det, som mildner igjen,
som ej lader Folket sig dele,
som ikke holder med den eller den,
men ta’r Parti for det hele.

Til det, der løsner hvad haardt var spændt,
der ser den truende Fare
og sørger for at faa Skuden vendt,
imens den kan Revet klare.

Det rette Ord af den rette Mund,
gid snart det i den maatte fødes,
kan fjerne med ét al Stridens Grund
og aabne Vej til at mødes.

Det Fredens Ord er end ikke hørt,
kun det kan stille vor Kvide;
at Fartøjet gammelt er og skørt,
huske man paa i Tide!
</body>
</poem>

<section level="3">
<head>
    <title>Bryllupssange (1885)</title>
</head>
<content>

<poem id="hostrup2018051546">
<head>
    <title>Paa den lille Ø</title>
    <toctitle><num>1.</num>Paa den lille Ø</toctitle>
    <subtitle>Mel.: Holder du af mig.</subtitle>
    <firstline>Paa den lille Ø</firstline>
    <source pages="106-108"/>
    <quality>korrektur1,kilde,side</quality>
</head>
<body>
      Paa den lille Ø
      saa’ han Aaret dø,
Vintren gik sin Gang den sene;
      vild var Havets Leg,
      hundred Maager skreg,
mens han sad i Kamret ene.

      Nu er Vintren endt,
      Rosens Glød er tændt,
gammelt Savn som Dug er svundet;
      nu bli’r Øen rig,
      nu har endelig
Robin son sin Fredag fundet.

      Ja den Bryllupsdag
      slaar et vældigt Slag
imod Vinterstorm og Taage;
      Sejren, som den vandt,
      snart vil føles grant
ind’ i alle Thunøs Kroge.

      Hun, som svigter ej,
      Hælvten af hans Jeg,
Hjertets Haab i Tider lange,
      bringer nu sin Del
      og gjør Præsten hel
og hans Hjem til Hjem for mange.

      Hun — ja, Ida, du
      flygter fra os nu,
og vor Harm ej rent skal skjules,
      naar du — tænk en Gang!
      selv for vores Sang
foretrækker vilde Fugles.

      Dog du faar jo gaa,
      her er vi de smaa,
der er nok, som os forsoner.
      Følg til Øen hen
      kun din Hjertensven,
dér er Brug for dine Toner.

      Far da vel, I to,
      Glæden hos jer bo!
Gud er med og altid vaagen,
      og ved Dag og Nat
      over Kattegat
gaar vor Tanke let som Maagen.
</body>
</poem>

<poem id="hostrup2018051547">
<head>
    <title>Gamle Morten Luther!</title>
    <toctitle><num>2.</num>Gamle Morten Luther!</toctitle>
    <subtitle>Mel. af «Nej»: Kan man ikke mere, end kun bogstavere</subtitle>
    <firstline>Gamle Morten Luther!</firstline>
    <source pages="109-111"/>
    <keywords>luther</keywords>
    <quality>korrektur1,kilde,side</quality>
</head>
<body>
    Gamle Morten Luther!
    jeg til dig mig slutter,
    Hjælp nu du sender
    en poetisk Præst.
    «Af alle Stænder»,
    selv dem, som mest gjør Blæst,
du sagde, «er dog Ægtestanden bedst».

    Tænk: «af alle Stænder!»
    mange vi jo kjender,
    nogle har Bluser,
    andre Fløjel bær,
    én piner Muser,
    en anden sliber Sværd,
men de gjør bedst, som holde Brudefærd.

    Tænk, at selv de store,
    som man vidt kan spore,
    som kjør med fire
    gjennem Aandens Land,
    eller med en Slire
    en Verden kue kan,
dog vejer intet imod Viv og Mand!

    Selv om de kan bygge
    Mure favnetykke,
    Slotte, hvis Tinder
    gyldent tone frem,
    disse kun skinner,
    har Guldet ej i Gjern —
kun Mand og Hustru bygge kan et Hjem.

    Dér er Guldets Gjernme,
    dér faar Hjertet Stemme,
    dér paa dets Kalden
    Liv først ret vil gro.
    Kold er Visdomshallen
    og Kunstens som en Kro,
hvis Varmen ej de faar fra Hjemmets Bo.

    Tænk dog paa, I tvende,
    hvad I fik i Hænde!
    det var det bedste
    under Himlens Hvælv:
    Du vandt din Næste
    her midt i Tidens Elv,
den Næste, du kan elske som dig selv.

    Det er Hjemmets Gammen,
    det er Arneflammen,
    derfra det skinner
    varmt ud over Vang,
    dér Sproget finder
    den dybe Hjerteklang,
som samle kan et Folk i Daad og Sang.

    Gamle Morten Luther!
    vi til dig os slutter;
    gjort har de tvende
    just det rette Skridt.
    Den Ild skal brænde,
    det aldrig bli’r for hedt,
det bedste, to kan blive til, er — Et.
</body>
</poem>

</content>
</section>

<poem id="hostrup2018051548">
<head>
    <title>Velkommen til Villakvarteret</title>
    <subtitle>
        <line>Bryllupssang</line>
        <line>(1887)</line>
        <line>Mel.: Den, som rejser, passe maa</line>
    </subtitle>
    <firstline>Længe al Forretning led</firstline>
    <source pages="112-114"/>
    <quality>korrektur1,kilde,side</quality>
</head>
<body>
Længe al Forretning led
af en Flovhed, mange fandt pinlig,
dog et agtet Hus jeg véd,
hvis Export gik fortrinlig.
Ej gav med Smør det sig af eller Stude,
nej, hvad det udførte, det var kun Brude
men om af Døtre endnu der var fem,
Brud stod aarlig en af dem.

Ak men Riften var saa stor,
saa at alt ved Enden vi stande,
hele Husets Pigeflor
spredes nu over Lande:
Astrid gjør lyst i en Hovedstadsgade,
Gerdalil højner den laalandske Flade,
Herdis og Clausen, Alverden til Trods,
tar vi Villaboer for os.

Bruden med den unge Præst,
som saa snildt vor Afkrog har hittet,
aabner vi, som vi kan bedst,
Hjertet for — og Stakittet.
Præster vi har, selv med Ordner paa Frakken,
men de vist alle har Maaner i Nakken,
Solskin er mere dog efter vort Sind —
unge Par! god Dag, kom ind!

Dagens Færdsel gaar ej her,
paa dens Larm er lagt som en Dæmper,
tidt vi ønsked os lidt nær
det, der bruser og kæmper.
Kom med den Ungdom, det Livsmod, I eje,
skaf os lidt Støj paa de ensomme Veje,
riv os Emeriti ud af vor Ro!
vi har Brug for slige to.

Vi er med en artig Flok
Velærværdigheder begavet,
og blandt dem I husker nok
den, som Visen har lavet;
kom vi er glade for hver Gang, I kommer,
bær til vor Winthervej lidt af jer Sommer!
Huset og Haven da tager med Il
frem sit allerbedste Smil.

End er vore Haver graa,
men de Vintren af sig har tvættet
og er snart — om Uger faa —
færdig med Toilettet.
Da vil de bære, hvorhen I jer vender,
Blomster i Haaret, Buketter i Hænder,
og saa vil Finke med Stillids og Stær
tolke vort: «Velkommen her!»
</body>
</poem>

<poem id="hostrup2018051549">
<head>
    <title>Ungdomstiden</title>
    <firstline>Ungdomstiden som en Bro</firstline>
    <source pages="115"/>
    <quality>korrektur1,kilde,side</quality>
</head>
<body>
Ungdomstiden som en Bro
til Livets Kamp fra Barnero
og Moderhjem os gaves;
stundom bli’r den kun et Hul,
hvori dets Arv begraves.

Ungdomstid er Gjæringstid,
da Liv skal klares gjennem Strid,
til det en Sommer føder;
stundom bli’r den kun en Storm,
der Fremtidsspiren døder.
</body>
</poem>

<poem id="hostrup2018051550">
<head>
    <title>Lidt om Forsvarssagen</title>
    <subtitle>
        <line>Ved Etatsraad Hegels Jubilæum</line>
        <line>(1887)</line>
        <line>Mel.: Se, Movitz, hvi står du och gråter.</line>
    </subtitle>
    <firstline>Jeg vil paa Kanalen ej skjænde</firstline>
    <source pages="116-118"/>
    <quality>korrektur1,kilde,side</quality>
</head>
<body>
Jeg vil paa Kanalen ej skjænde,
som her os nok ej ligger fjern,
men venter — det maa jeg bekjende
mig mer af det levende Værn,
I hvad der som «Livssag» besynges,
kun lidt af et Livsmaal jeg fandt,
thi Livet bevares — ej sandt? —
kun ved at forynges.

Ej blot ved at skyde paa Fjenden
vor Ret til at leve vi faar,
men først ved at skyde fra inden
som Bøgen, der nu priser Vaar.
At ej vi hør’ hjemme blandt døde,
det hævder vi ved, at vi gror,
at Solen, der kysser vor Jord,
os bringer i Grøde.

Her sidder vor Vært nu fornøjet,
han trodsed af Vintre halvfjerds,
men ej fik hans Livskraft de bøjet,
kom aldrig hans Virken paa tvers.
Skjønt ikke til Skovenes Skade,
han værned for Danmark med Klem,
hans Bøger, som Bøgen, bar frem
Milljoner af Blade.

Og er det vort Forsvar, det rette,
at Livet sig stadig fornyer,
ved Ord, som til Daad sig fortætte,
ved Sang, hvori Fremtiden gryer,
vil alle den Dannemand hædre,
mens mange, der selv fik en Pen,
ham takke som Hjælper og Ven —
de fandt ingen bedre.

Hans Bøge staa fast, hvor de stande,
og brede sig over hans Slægt!
hans Bøger gaa vidt over Lande
og øges i Tal og i Vægt!
De vogte, hvad værdt er at gjemnie,
de tolke det rette: Begynd!
de vidne og værne med Fynd
om Livet herhjemme!
</body>
</poem>

<poem id="hostrup2018051551">
<head>
    <title>Som lyse Øjne var ifjor</title>
    <firstline>Som lyse Øjne var ifjor</firstline>
    <source pages="119"/>
    <quality>korrektur1,kilde,side</quality>
</head>
<body>
Som lyse Øjne var ifjor,
er mørke nu i Mode,
men altid hver dog sikrest tror
paa dem, han har i Ho’de.
Jeg lukker ikke mine til
for Tidens Brøst og Ve,
fordi jeg helst dem aahne vil
for hvad jeg helst vil se.

Jeg mener, det var daarlig fat,
om Jorden blev os vammel;
jeg kalder nødig Solen mat,
fordi jeg selv blev gammel.
Lad dem, som skal det, slaa Alarm 1
men gælder det en Dyst,
saa maa vi dog ha’ Tro i Barm,
og Øjet være lyst.
</body>
</poem>

<poem id="hostrup2018051552">
<head>
    <title>Penge</title>
    <firstline>Penge brød jeg mig aldrig om</firstline>
    <source pages="120"/>
    <quality>korrektur1,kilde,side</quality>
</head>
<body>
Penge brød jeg mig aldrig om,
liden saa snart min Pung var tom.
</body>
</poem>

<poem id="hostrup2018051553">
<head>
    <title>Gammel og ung</title>
    <firstline>At holde med de unge Trit</firstline>
    <source pages="120"/>
    <quality>korrektur1,kilde,side</quality>
</head>
<body>
At holde med de unge Trit
ej lykkes for den gamle tidt;
men af dem venlig mødt og mindet
gjør og ham Vejen solbeskinnet.
</body>
</poem>

<poem id="hostrup2018051554">
<head>
    <title>Lidt om Dannelse</title>
    <firstline>Er han dannet?</firstline>
    <source pages="121-122"/>
    <quality>korrektur1,kilde,side</quality>
</head>
<body>
Er han dannet?
«Ja, hvad andet?
«Af Examiner har han tvende,
«og man kan slet ikke kjende
«mer, at han er født paa Landet.

Har han noget godt at sige?
«Det jeg paastaar ej saa lige;
«Fyren ej mig huer rigtig,
«han er vigtig,
«det er Sagen,
«dygtig plump og uopdragen.»
Men du sagde, han var dannet?
«Ja, hvad andet?
«Tidt hans Færd mig irritered,
«men han har jo dog studeret,
«han har faaet Latin i Blodet,
«kan se ned paa Seminarister
«og kan læse til Magister,
«hvis han læser overho’det.»
</body>
</poem>

<poem id="hostrup2018051555">
<head>
    <title>Klara Drossels Sang</title>
    <subtitle>
        <line>af «Under Snefog».</line>
        <line>(1888.)</line>
        <line>Mel. af Lønkammeret. (Solié.)</line>
    </subtitle>
    <firstline>Meget af vor Kvide paa Jord</firstline>
    <source pages="123-124"/>
    <quality>korrektur1,kilde,side</quality>
</head>
<body>
Meget af vor Kvide paa Jord
skyldes tvende smaabitte Ord:
Ja og Nej, de. gjør os det broget,
helst de ud bør jages af Sproget;
uden dem var Livet en Skjæmt,
sky dem blot, saa gaar det saa nemt.

Ja og Nej — det er saa brutalt,
hver Nuance dermed er kvalt.
Skal ej helst man Farverne blande?
bør vi dog ej først være sande?
Sandhedssvaret — ligger monstro
ej det oftest mellem de to?

Ja og Nej — det skiller os ad,
saar kun Ufred, avler kun Had;
bli’r ved dem du Højre til Glæde,
saa vil hele Venstre dig æde,
men sig hverken Ja eller Nej,
da vil begge bejle til dig.

Ak et Ja kan binde saa haardt,
til det siges, Valget er vort,
frit vi alt i Verden kan gjæste,
og vor Frihed er dog det bedste;
men kom han, som min vilde ta’,
frygter jeg, jeg dog gav ham Ja.
</body>
</poem>

<poem id="hostrup1999031808">
<head>
    <title>Hjemmets Sang</title>
    <subtitle>
        <line>Af «Under Snefog»</line>
        <line>(1888)</line>
        <line>Mel. af en tysk Minnesang</line>
    </subtitle>
    <firstline>Naar Somrens Sang er sungen</firstline>
    <source pages="125"/>
    <quality>korrektur1,kilde,side</quality>
</head>
<body>
Naar Somrens Sang er sungen,
og Kulden knuger Støvet,
og Tonen dør paa Tungen,
af Stormen overdøvet,
mit Hjem, du rige, varme!
i dine Moderarme
jeg lever op paa ny.

Og alt, hvad Blæsten skræmmed,
hvad Frostens Magt mon kue,
det skjærmes huldt i Hjemmet
og tø’r ved Arnens Lue,
hvert Lysglimt bli’r til Glæde,
hvert Suk la’r ud sig græde,
hvert Haab faar Luft i Sang.
</body>
</poem>

<poem id="hostrup2018051557">
<head>
    <title>Godt og ondt</title>
    <firstline>Er der bare smukt og stygt</firstline>
    <source pages="126-127"/>
    <quality>korrektur1,kilde,side</quality>
</head>
<body>
Er der bare smukt og stygt,
er der kantet kun og rundt,
er der ikke sundt og sygt,
er der ikke godt og ondt,

Saa har vi kun Før og Nu,
intet Fremtidshaab, som gror,
ingen Trøst for Dødens Gru,
ingen Himmel over Jord.

---

Er der godt og ondt, saa er det
derom Kampen staar hernede,
er det Sansen ej, men Hjertet,
hvori Livet har sin Rede.

Er der godt, saa maa det tage
Magten i det sidste Møde,
thi det syge er det svage,
og det onde dømt til Døde.

Lyser over denne Klode
noget godt, som aldrig rygges,
saa er ogsaa han, den Gode,
han, som la’r det gode lykkes.

---

Men at der er ondt og godt,
at det gode kun er smukt,
og at det har Retten blot,
det kun bærer moden Frugt,

Det maa tro’s som evig sandt,
derpaa maa du være vis,
skal ej alt dig blive Tant,
naar du kommer over tres.
</body>
</poem>

<poem id="hostrup2018051558">
<head>
    <title>Tak!</title>
    <subtitle>(1888)</subtitle>
    <firstline>Aftnen ind paa mig sig listed</firstline>
    <source pages="128-129"/>
    <quality>korrektur1,kilde,side</quality>
</head>
<body>
Aftnen ind paa mig sig listed,
jeg blev gammel, før jeg vidst’et,
men som Fuglesangen døde,
slog en anden mig i Møde.

Fuldt den klang i Aftensvalen,
men det var ej Nattergalen,
det var Sang, som bedre trøster,
det var Mands- og Kvinderøster.

Op fra Staden de sig hæved,
ind fra Mark og Eng de svæved,
mødtes i et festligt Kvæde
til den gamle Sangers Glæde.

Han ej bygged stolte Slotte,
han har sunget, som han maatte,
kunde ikke gjøre andet,
fik dog Tak fra hele Landet.

Kjære Landsmænd, Tak for Takken!
Nu gaar det vel ned ad Bakken,
men saa langt min Fod kan bære,
eders er og vil jeg være.
</body>
</poem>

<poem id="hostrup2018051559">
<head>
    <title>Hundred Aar</title>
    <subtitle>
        <line>efter</line>
        <line>Stavnsbaandets Løsning</line>
        <line>(1888)</line>
        <line>Mel.: Jylland mellem tvende Have</line>
    </subtitle>
    <firstline>Da var løst den værste Knude</firstline>
    <source pages="130-131"/>
    <quality>korrektur1,kilde,side</quality>
</head>
<body>
  Da var løst den værste Knude,
      da kom Bod for bundløs Nød,
  da, som gjennem aaben Rude,
      frisk Luft ind i Huset brød,
  da ved et mildt og myndigt Ord
Menneskerettens Banner
        blev hejst over Danmarks Jord.

  Det var Kongens Søn, den gode,
      med et Mod paa tyve Aar,
  det var Mænd, paa hvem han tro’de,
      Mænd, der led ved Folkets Kaar,
  Adelsmænd, mer af Sind end Blod;
sad der kun altid slige
        saa tæt indved Tronens Fod!

  Bagved dem man saa’ sig lejre
      kun en fredsæl Borgerhær,
  altid Danmarks bedste Sejre
      kjøbtes uden Blod og Sværd;
  kæmpet der blev, før vi fik Fred,
men de, som tabte Slaget,
        de vandt ikkun selv derved.

  Endnu har vi Strid og Møde,
      al vor ydre Glans svandt hen,
  Danmarks Jord kom dog i Grøde,
      Danmarks Folk vil gro med den,
  nu er forbi dets lange Blund,
alt, hvad der sov som Hede,
        skal vaagne som Mark og Lund.

  Han, som dybt sig maatte neje
      i den tunge Trællestand,
  gaar som Konge paa sit Eje,
      staar som Borger i sit Land;
  han, med dets bedste Liv i Pagt,
staa for den fælles Frihed
    og Ret som en fuldtro Vagt!
</body>
</poem>

<poem id="hostrup2018051560">
<head>
    <title>Vore Opgaver</title>
    <firstline>Det, hvorfor vi som unge sværmed</firstline>
    <source pages="132"/>
    <quality>korrektur1,kilde,side</quality>
</head>
<body>
Det, hvorfor vi som unge sværmed,
har vi os ej i Stormskridt nærmet,
Afstanden voxed, Glansen er bleget,
Syn har vi skiftet i saa meget,
Vejen slap, da vi troede den funden,
Maalet blev dog det samme i Grunden.
</body>
</poem>

<poem id="hostrup2018051561">
<head>
    <title>En bekymret Vælger</title>
    <subtitle>(1890)</subtitle>
    <firstline>Vor Tid er dog en underlig Tid</firstline>
    <source pages="133-138"/>
    <quality>korrektur1,kilde,side</quality>
</head>
<body>
Vor Tid er dog en underlig Tid,
    der tyder paa allehaande;
jeg véd, man kan gjøre sig al sin Flid
    og dog komme slemt i Vaande.
Jeg har nu en Gang til Regel mig gjort
    og vil det altid forfægte,
at om just ikke vi er noget stort,
    bør vi dog være korrekte.

Jeg er — uden Selvros — en Person,
    som ingen med Grund kan laste,
jeg holder i Ære min Religion,
    og mine Principer er faste:
Alt stygt og fælt skal man holde sig fra,
    paa Dydens Vej skal man vandre
og passe paa, man ej stikker a’,
    men er som alle de andre.

Paa Landet, skjønt ej vi havde det knapt,
    vi fulgte landlige Sæder,
dér gik min Kone, som hun var skabt,
    naturligvis i sine Klæder;
men da i Byen, hvor nu vi bor,
    jeg fik en Forretning at styre,
saa sa’ jeg til hende: «Hør, lille Mor,
    «nu maa du ha’ en Tournure.»

Hun var jo nu bleven en Smule svær
    og ikke saa let til at vende
og syntes først, at man Tingene her
    tog fra den forkerte Ende;
men Kjøbstaden fik hende snart kurert,
    dér lærte hun som den bedste,
at om hvad der er ret og forkert,
    man først bør spørge sin Næste.

Og i det Spor, som saa var begyndt,
    vi vandrede siden trolig
og fulgte tappert, i tykt og i tyndt,
    den Kreds, hvor nu vi fik Bolig;
hvad den var imod, det vraged vi med,
    for dens Ideer vi sværmed,
og stemte med den, naar Valg fandt Sted,
    saa slet ingen blev fornærmet.

Jeg havde paa Landet gjort ligedan
    og sluttet mig tæt til Troppen,
og var, som de andre, Venstremand
    lige fra Taaen til Toppen;
men her kom Vinden fra modsat Kant,
    og skarp den var desforuden,
og hvem kan sejle mod den, saasandt
    han ikke har Damp i Skuden?

Vel sa’ en Taler, jeg nok kunde li’,
    skjønt han var af dem, der klager:
«Spørg ej om Personer eller Parti!
    her gjælder det blot om Sager -»
og Sagerne vistnok passes maa,
    det kan kun en Tosse nægte,
men først vi os selv maa passe paa,
    at altid vi er korrekte.

Og det har jeg gjort paa Land og i By,
    i alle Maader og Dele,
men nu er der kommen en Sag, en ny,
    som ødelægger det hele.
Den kom som et Lyn fra det klare Blaa,
    og værre blev det siden,
og saa kan vist alle godt forstaa,
    at jeg tænker paa Hundestriden.

Ja de, som har denne Strid vakt op,
    har neppe rigtig betænkt’en,
de har gjort det saa svært at holde Trop,
    saa knap det lykkes i Længden.
Maaske de vil føle, — om end for sent -
    hvad Ende sligt maatte tage,
og at alle Partier vil sprænges rent,
    saa der bli’r kun Stumper tilbage.

Jeg holder af Hunde — rentud sagt —
    og har ikke Grund til andet,
jeg tror, at de overgaar langt som Vagt
    alt Politiet i Landet.
Jeg selv har haft Hund, en brun og hvid,
    saa jeg det kan attestere,
men finder det godt i en saadan Tid,
    at nu han er ikke mere.

Jeg nægter det ikke, han var et Skarn
    mod Killinger og deslige,
men Mo’r ham kaldte sit sjette Barn,
    og derpaa var intet at sige;
han glæded os tidt som de andre fem
    og volded os mindre Smerte
og havde saa godt som nogen af dem
    baade Forstand og Hjerte.

Og derfor det skaffer mig ondt Humør,
    hvad Hundene nu maa lide;
man finder det strafbart, at de gjø’r,
    skjønt ej de har Lov til at bide.
Men naar man angriber dem saa frækt
    i Bladene, synes mig bare,
at det dog knap er rigtig korrekt,
    naar de slet ikke maa svare.

I Hovedstaden der Rygter gaar
    om hvad man af Hundene døjer,
man paastaar, de napper i Buxelaar,
    dog det er vist bare for Løjer.
De har ingen Haand — det er ligefrem —
    og maa den med Tænder erstatte,
og hvis ikke Mennesker først bed dem,
    saa holdt de sig nok til Katte.

— Men det faar være. Jeg har ingen Hund,
    saa mig vedkommer det ikke,
og jeg skal saa gjerne holde Mund,
    hvis man vil la’ den Sag ligge.
Ja holder blot Striden derom op
    blandt dem, til hvem jeg mig slutted,
saa siger jeg uden Betænkning: «Top!
    jeg gaar med jer paa Minuttet.»

Men vil de førende hver sin Vej,
    hvem er det saa, vi skal følge?
Se det er Nøden, som trykker paa mig,
    og det vil jeg slet ikke dølge.
Thi skal vi ha’ Hundekrig — lad gaa!
    jeg aldrig min Hjælp vil nægte,
men først maa jeg dog ha’ Rede paa,
    hvad der er her det korrekte.
</body>
</poem>

<poem id="hostrup2018051562">
<head>
    <title>Lille og stor</title>
    <firstline>Mærk engang mit Spaadomsord</firstline>
    <source pages="139"/>
    <quality>korrektur1,kilde,side</quality>
</head>
<body>
Mærk engang mit Spaadomsord,
det er ej saa ganske ilde:
Bli’r du lille, bli’r du stor;
bli’r du stor, saa bli’r du lille.
</body>
</poem>

<poem id="hostrup2018051563">
<head>
    <title>Aarsskiftet 1889—90</title>
    <subtitle>En Drøm</subtitle>
    <firstline>Et Tiaar atter maa slippe Taget</firstline>
    <source pages="140-146"/>
    <quality>korrektur1,kilde,side</quality>
</head>
<body>
«Et Tiaar atter maa slippe Taget,
«nu skal jo mødes i Midnatsslaget
«fra Verdens-Uhret og vort lille Hjems
«den sidste Firs og den første Halvfems.

«Hvad varsler det Møde? hvad lover den Skiften? -
«bringer den Lægedom? øger den Giften?»
Saa tænkte jeg nys en Aftenstund,
og med disse Tanker faldt jeg i Blund.

Det tyktes mig, at det Folk, jeg har kjærest,
var stævnet til Valg, men — hvad der var særest —
Afstanden her voldte slet ingen Mén,
af alle dets Kredse var nu bleven én.

Vi samlede sad i et vældigt Theater
og skued paa Scenen to Kandidater,
den ene, af Aar og Ordener tung,
den anden, ufortjent og lidt ung.

Den ældre saa’ med et Smil sig om,
han havde jo Venner, hvor han kom;
han var, som bekjendt i det hele Land,
af den gamle Familie Slendrian.

At Slægten var fremmed, kjendtes af Navnet,
men længe den havde her hjemme gavnet, —
dæmpet og lempet — Søn efter Fa’r,
dens Valgsprog var: »Man véd, hvad man har —»

Tabte den Magten i Løvsprings Dage,
trak den sig til sine Godser tilbage,
men altid kom den igjen med Glans,
og samme Skjæbne var og bleven hans.

Nu stod han atter paa Ærens Tinde
og nød sig selv mer end nogensinde,
hans Blik var lidt fornemt og Holdningen magelig,
men Røsten for danske Ører behagelig.

«Gammel,» han sa’, «er vor Fødestavn,
«gammel er baade dens Hæder og Navn,
«det gamle er godt, det vil vi beholde,
«at værge det, det er vor Fremtidsrolle.

«Og hvis det os ikke paa Kjærlighed skorter,
«sparer vi ej paa Gensdarmer og Forter,
«det gamle maa vogtes — ude og inde,
«for den ukloge Ven og den snedige Fjende.

«Men skjønt det gamle for os er bedst,
«vrager vi aldrig det ny som Gjæst;
«gammelt er her det faste, blivende,
«men nyt kan virke meget oplivende,

«Lad det komme og gaa, lad det blive, saa længe
«det ikke forstyrrer den gamle Gænge;
«for Indiens Troldmænd og Afrikas Sorte
«aabner vi altid med Lyst vore Porte.

«Jeg under enhver, hvad nyt ham behager
«af det man med Mund eller Øjne smager,
«og Damerne særlig de nyeste Moder,
«med sligt spolerer man ej deres Ho’der.

«De maa dreje sig frit for den flygtigste Vind
«og stoppe sig ud og snære sig ind,
«thi netop spændt’ i de stive Kyradser
«en Garde de danner om Fortids Paladser.

«— Lidt ny er vor Grundlov, men da vi nu har den,
«vi trøster os med, at den er, som man ta’r den,
«den bragte vel Uro en Tid i Befolkningen,
«men nu har vi bødet derpaa ved Fortolkningen.

«Lad Rigsdagen samles og snakke sig træt!
«den hindrer dog ikke, hvad vi kalder Ret,
«den mægter ej længer at fremkalde Rystelse,
«den er — en folkelig Vinterforlystelse.

«Hold fast paa Forfatningen, det er bedst!
«saa redder vi ogsaa vor Grundlovsfest
«og holder i Live vort Vittighedsblad,
«som faar fra Folkethinget sin Mad.

«Men aldrig, mit Folk, du glemme kan,
«at Danmark er et Mindernes Land,
«vore Minder skylde vi, hvad vi bleve,
«og det er af Minderne, vi skal leve.»

— Og saa blev der klappet og hysset og skreget;
tilsidst man fandt dog, det var for meget,
saa skulde den anden røgte sit Ærende;
hans Stemme havde lidt skarpt og skærende.

«Vi ærer Minderne,» Talen lød,
«men kan ikke se dem som Levebrød,
«ej suge paa Labber, som Bjørn i Hi,
«vi bryder med vore vor Fremtidssti.

«Vor Arv ej værges med Vaaben blot,
«vi værger den bedst ved at bruge den godt;
«hvor findes et Værn, der sikrer de smaa?
«vil de forsvare sig, maa de gaa paa,

«Ej leve for Mindefester at holde
«og hvile bag gamle Vaners Volde,
«men hævde med Fynd som den rette Text,
«at virkeligt Liv er altid Væxt.

«Vi elsker vort Stamtræ og finder det skjønt,
«men ikke fordi det af Mos er grønt,
«sin Ret til det gamle Navn og Stade
«bevise det skal ved et nyt Hold Blade.

«Og er det det, som vi Danske vil,
«maa ingen nægte sin Hjælp dertil,
«Og Borger og Bonde, Kvinde som Mand
«faa Lov til at gøre det gode, de kan.

«En Luft maa vi have saa frisk og fri,
«at alle kan aande frit deri,
«en Ret, der er lige for stor og liden,
«et Sammenhold, der kan taale Striden.

«Thi Kamp maa der føres, og ingen fortryde den,
«og Kamplov sættes, saa alle maa lyde den,
«og Skjel maa der blive, men ingen faste,
«og aldrig mer nogen herskende Kaste.

«Nej, Folkets Kræfter skal nu aabenbares,
«og alle skal bruges, og ingen spares,
«for nu skal de brydes, de nye Veje,
«og de gamle Saar skal tages i Pleje.

«Men først maa vi rejse dog af Grus
«paa Sandhedens Grund vort Folkehus,
«og snart sige Stop til Friheds Komedie,
«for ellers ender den brat som Tragedie.

«Vi vil frem, vi vil ud af den slimede Grav,
«vi vil hejse vort Sejl paa et levende Hav,
«hvor der tænkes paa andet end Øjebliks-Kiv,
«hvor Ordet har Magt, og hvor Lov bliver Liv! — —»

— Men her brast Traaden — Drømmen var ude,
udenfor hørte jeg Blæsten tude;
hvilken Fremtid skal blive vort Hjems?
hvad tør man vente sig af Halvfems?

Mit eget Folk! ihvad der saa kommer,
for dig mit Hjerte haaber paa Sommer;
men naar? — ja derom i Grunden jeg tror,
det mest paa <w>dit eget Valg</w> beror.
</body>
</poem>

<poem id="hostrup2018051564">
<head>
    <title>December</title>
    <subtitle>(1890)</subtitle>
    <firstline>Dagen blunder, kun Mørket gror</firstline>
    <source pages="147"/>
    <quality>korrektur1,kilde,side</quality>
</head>
<body>
Dagen blunder, kun Mørket gror,
men faar dog ikke det sidste Ord,
Juleklokken synger i Sky,
at Nat er bleven til Morgengry.
</body>
</poem>

<poem id="hostrup2018051565">
<head>
    <title>Ved en ung Piges Afrejse til Amerika</title>
    <subtitle>(1891)</subtitle>
    <firstline>Drag du kun med dit unge Mod</firstline>
    <source pages="148"/>
    <quality>korrektur1,kilde,side</quality>
</head>
<body>
Drag du kun med dit unge Mod
bort fra de kjendte Veje,
thi det staar fast, at Gud er god,
og Jorden er hans Eje.

Og du vil møde Sol og Vaar,
hvorhen du mon dig vende,
og Hjertebaand, det véd du, naar
ud over Verdens Ende.

Tag Hjertet med og gaa med Gud!
tør Taaren af din Kind,
men luk ej gamle Venner ud,
naar ny du lukker ind.
</body>
</poem>

<poem id="hostrup2018051566">
<head>
    <title>Til vor unge Moder</title>
    <subtitle>
        <line>Ved Conferensraadinde R. Hauchs 80-aarige Fødselsdag</line>
        <line>(1891)</line>
    </subtitle>
    <firstline>Til Lykke, Moder!</firstline>
    <notes>
        <note>Forfatteren Frederikke ,,Rinna'' Elisabeth Hauch (1811-1896), var <a poet="hauch">Carsten Hauch</a>s kone og Chr. Hostrups svigermor. <!--https://da.wikipedia.org/wiki/Rinna_Hauch--></note>
    </notes>
    <source pages="149-151"/>
    <quality>korrektur1,kilde,side</quality>
</head>
<body>
Til Lykke, Moder! du,
der baaret har, saa ej det sés,
den tunge fjerde Snes
og gaar saa let endnu.
Hvert Tryk, du fik af den,
(som nylig hos din svenske Ven<note>* Løjtnant Camitz, som havde et Institut for Sygegymnastik og Massage.</note>)
du rysted af igjen.

Det er en herlig Ting,
mens yngre dvasker i en Krog,
at vaagen, karsk og klog
du gaar blandt os omkring;
det er det Haab, vi har,
at længe lige stærk og klar
du bliver, som du var.

Men det, vi véd forvist,
er, at du gi’r, ihvad der skér,
dig selv og intet mer
og dølger ingen Brist.
Vi véd, at i dit Ord,
og aldrig udenfor, du bor,
saa ingen spørger: Hvor?

Det prises skal i Dag,
hvad Mængden fundet har saa sært,
at du har aldrig lært
at tone fremmed Flag.
Det vidne vil min Sang:
Skjønt nok dig giver Vægt og Rang,
var bramfri al din Gang.

Din store Børneflok,
som nu omkring dig samlet staar,
alt tre Geledder naar
og voxer sikkert nok.
Gid af den altid fler
i Arv maa tage, mer og mer,
dit Had til laante Fjer.

Vor kjære gamle Mo’r!
vi skylder dig saa meget godt,
og dog det gaar saa smaat,
naar Takken søger Ord!
Vi kan kun sige her:
vi ærer dig og har dig kjær
og føler dybt dit Værd.
</body>
</poem>

<poem id="hostrup2018051567">
<head>
    <title>Hjemad</title>
    <subtitle>(Billedtext)</subtitle>
    <firstline>De korte Ben kan til Hjemmet ej række</firstline>
    <source pages="152"/>
    <quality>korrektur1,kilde,side</quality>
</head>
<body>
De korte Ben kan til Hjemmet ej række,
men Hestens er lange nok for dem begge;
den bærer, om det saa var hundrede Mile,
den byder en Sadel med dejlig Hvile,
dens Hals han slaar sine Arme omkring
og tænker saa trøstig — paa slet ingen Ting.

Og Faderen med sin Gut paa sin Byg
føler sig dobbelt stærk og tryg;
det er, som det gyder Fred i hans Sind,
naar han mærker den lille Haand mod sin Kind;
thi saadan at følgess i stort og smaat,
det er det, der gjør Menneskelivet godt,
og det er dets Lykke, som det er dets Ære,
at bære villig — og lade sig bære.
</body>
</poem>

<poem id="hostrup2018051568">
<head>
    <title>I en ung Piges Stambog,</title>
    <toctitle>I en ung Piges Stambog</toctitle>
    <indextitle>I en ung Piges Stambog</indextitle>
    <linktitle>I en ung Piges Stambog</linktitle>
    <subtitle>
        <line>da hun drog til Bornholm.</line>
        <line>(1891)</line>
    </subtitle>
    <firstline>Jeg haaber, Vandet</firstline>
    <source pages="153-154"/>
    <quality>korrektur1,kilde,side</quality>
</head>
<body>
Jeg haaber, Vandet
vil naadigt være
og mildt dig bære
til Klippelandet,
at Skib maa danse,
og Vind maa dø,
og Solskin kranse
den skjønne Ø.

Jeg haaber, Rønne
paa dig vil skjønne
og i dig finde
den bedste Julie
af alle mulige,
den slutter inde.

Jeg tror, at Baandet,
som har dig bundet
til Øresundet
og Espergjærde,
var let at bære
og derfor ogsaa,
hvad saa vil friste,
ej let kan briste.

Jeg haaber, Vandet
vil naadigt være
og snart dig bære,
naar nyfødt Iver
fra Klippelandet
dig hjemad driver
til gamle Venner,
for hvem du bliver
trods Regn og Kulde,
i hvad saa hænder,
den bedste Julie.
</body>
</poem>

<poem id="hostrup2018051569">
<head>
    <title>Epilog</title>
    <subtitle>
        <line>(Ved Dorph-Petersens Jubilæum)</line>
        <line>(1892)</line>
    </subtitle>
    <firstline>Mine Damer og Herrer! tillad mig nogle Ord</firstline>
    <source pages="155-157"/>
    <quality>korrektur1,kilde,side</quality>
</head>
<body>
  Mine Damer og Herrer! tillad mig nogle Ord,
jeg lover, at de skal ikke blive mange,
men siden jeg gik paa Scenen om Bord,
er Tiden løben hen, og vor sindige Jord
har rullet sig omkring Solen 25 Gange,
og saa plejer en Aktør af skikkelig Væxt
at maatte føje lidt til den foreskrevne Text.

  I alle disse Aar, paa de tre første nær,
hvorom jeg ikke nu har noget at nævne,
har jeg været at finde paa Brædderne her
i Folketheatrets Lampeskjær
og arbejdet med efter bedste Evne.
Jeg tænker, De ikke vil finde det sært,
at dette Theater er blevet mig kjært.

  Det havde dog, selv hvor der mangled det meget,
noget jævnt og friskt, som var blevet dets eget,
en ledende Traad, der ikke brast,
en Tradition, som det sjælden har sveget,
et Navn her i Byen, der ikke er bleget,
og et Personale, der var temmelig fast.
At det har sin Begrænsning, nægter jeg ikke,
det maatte tidt nøje sig med det smaa;
hvad man kalder den <w>store</w> Kunst, lod det ligge,
men knækked ikke heller Halsen derpaa;
og det synes mig, man maa det lade,
at det dyrkede ofte med Held den glade.

  Og enten man nu kalder det stort eller smaat,
er det at more sig dog noget godt,
og tidt har jeg her mellem gode Kammerater
fundet, at dette var et morsomt Theater;
for De maa ikke tro, at Theatrets Glæde
kun plukkes af dem, der i Salen har Sæde.
Nej, naar den vaagned i det halvmørke Rum,
saa viste den, at den var hverken lam eller stum,
saa sprang den op til os over Lamperækkens Dæmning,
og strax maatte Mathed og Mismod fly;
de gamle Stykker blev os hel friske paa ny,
og vi nød med Lyst deres Lune og Stemning,
og saadan fik vi nys, som saa tidt vi har haft’en,
paa begge Sider Lamperne en fornøjelig Aften.

  Ja, det kan ingen nægte, at en stor Del af Glansen
over Skuespillerlivet beror paa Resonansen,
at et Publikum, som hverken kan le eller klappe,
nødvendig maa gjøre Aktørerne slappe;
men naar det har Øre og Mund og Hænder,
kan det vække Kræfter, man selv neppe kjender.
En saadan Sangbund, baade villig og klinger,
har mangen Gang givet vort Arbejde Vinger,
og i Dag, da min Tanke til Fortiden gaar,
og til hver lille Sejer, der syntes mig vunden,
maa jeg takke Dem for de svundne Aar
og for denne Aften, som nu ogsaa er svunden.
</body>
</poem>

<poem id="hostrup2018051570">
<head>
    <title>Brylluppet i Gjedved</title>
    <subtitle>
        <line>(1892)</line>
        <line>Mel.: Jylland mellem tvende Have</line>
    </subtitle>
    <firstline>Nu I tvende snart skal kjende</firstline>
    <notes>
        <note>Melodien som Andersens <xref poem="andersen2001122901"/>.</note>
    </notes>
    <source pages="158-160"/>
    <quality>korrektur1,kilde,side</quality>
</head>
<body>
Nu I tvende snart skal kjende,
hvad I vandt ved eders Pagt,
ej I kom til Vaarens Ende,
nej, nu føles først dens Magt.
    Bort fra en Drøm lidt bleg, men blid,
    gaar I til Livets stærke,
    dets rigeste Grødetid.

I skal frede om en Rede,
som har Rum til alt, der du’r,
Hjertets bedste Havn hernede,
Haabets lyse Fruerbur,
    hvor hun fortæller Æventyr,
    og, om en Traad saa brister,
    bestandig sit Stof forny’r.

Dér I lære skal og nære
af de unge Kuld paa Kuld,
væbne dem mod Løgnens Hære,
lede dem til Sandheds Guld,
    vare dem imod Tidens Brøst,
    hjælpe dem efter Evne
    til Livskraft og Levelyst.

Astrid! Helge! lær dem vælge
det, der styrker Haand og Fod,
ej for Gods og Glimmer sælge
deres friske Ungdomsmod,
    men at gaa kjækt i Verden ud,
    og, som de vil det gode,
    det bedste at tiltro Gud!

Lad kun gjerne alt sig fjerne,
som vil gjøre Livet graat,
vis, at Alvor er dets Kjerne,
men at Spøg dog passer godt!
    Ja, som et Solglimt gjennem Sky
    lysne den skal og lette
    den travleste Dag i Ry

Snart I tvende nu skal kjende,
hvad I vundet har i Dag,
bedre Dage følger denne,
større Kraft og større Sag.
    Han, af hvis Haand vi Lykken faar,
    sende den mildt fra oven
    som Solskin og Regn i Vaar!
</body>
</poem>

<poem id="hostrup2018051571">
<head>
    <title>Vrøvl og Sandhed</title>
    <subtitle>
        <line>(1892)</line>
        <line>Slutningssangen af «Stegekjælderen»</line>
        <line>Bellmansk Melodi</line>
    </subtitle>
    <firstline>Helge var en Gang det spaaet</firstline>
    <source pages="161-164"/>
    <keywords>ibsen,winter</keywords>
    <quality>korrektur1,kilde,side</quality>
</head>
<body>
Helge var en Gang det spaaet,
at han skulde Astrid ha’,
men slet ingen troede paa’et,
og han lo dera’.
Hun sang i Skyen
blandt landlige Damer,
<w>han</w> hang i Byen
ved Ibsenske Dramer,
og mellem begge laa
et Havdybs mørke Blaa.

Første Møde, som de fanger,
er paa Christian Winthers Vej,
men den gamle Elskovssanger
fanged dem dog ej.
De beholdt Forstanden,
og den er lidt kræsen;
<w>han</w> rynked Panden,
og <w>hun</w> trak paa Næsen,
og dermed var de kvit
og drog saa hver til sit.

Næste Møde bedre lyktes,
det var tæt ved Egevang,
Solen tyste, Jorden smyktes,
Nattergalen sang.
Kneben nu Pladsen
var paa Bojsensminde,
tæt sluttet Massen
sig sammen derinde,
al Kulde maatte dø,
nu var det rigtig Tø.

Tredje Møde — samme Scene,
men det er i Efterhøst,
de gaar ud en Aften ene,
sagtens blot til Lyst.
Er det en Gaade,
hvad Vej de mon følge,
Maalet, de naaede,
dog ej lod sig dølge:
Som to de udgaaet var,
men hjemkom som et Par.

Helge fyldte Ringsted bladet
med hvad Folket læse gad,
Astrid fyldte Sulefadet
med den jydske Mad.
Men over Sletter
og Belterne tvende
tusend Billetter
sig krydser behænde;
det koster lidt Papir,
men Bladet frit det gi’r.

Slutningsmødet er oprundet,
ej de skilles mer paa Jord,
men min Tanke hen har fundet
til det første Ord.
Tidt naar en Sag man
som Sandhed vil gavne,
skuer en Dag man
i Vrøvlet den havne;
men omvendt her jeg fandt,
at Vrøvl kan blive sandt.

Lad de kloge Vrøvlet laste,
det hos mig har ingen Rang,
selv om dermed de forkaste
ogsaa denne Sang.
Men naar som her det
til Sandhed forvandles,
stiger i Værd det
og bør pænt behandles,
og derfor ogsaa kom
en Vise nu derom.
</body>
</poem>

<poem id="hostrup2018051572">
<head>
    <title>De unges Sang</title>
    <subtitle>
        <line>Ved Indvielsen af Ry Højskole</line>
        <line>(1892)</line>
        <line>Mel.: Menuetten af »Elverhøj«</line>
    </subtitle>
    <firstline>Den trænger ud til hvert et Sted</firstline>
    <source pages="165-167"/>
    <quality>korrektur1,kilde,side</quality>
</head>
<body>
Den trænger ud til hvert et Sted,
den haarde Strid her hjemme,
og den, som ej vil være med,
faar svært ved sig at gjemme;
men vi vil gjerne ta’ vor Tørn,
saa snart vi tør os melde,
og faa vor Plads blandt Tidens Børn
og ikke blandt dens Trælle.

Vi søger ej at finde Svar
til Hundene, som glamme,
men finde først, hvad Kraft vi har
for ej at staa til Skamme;
det gjælder, om vi hjælpes til
at se med egne Øjne
og ret forstaa, hvad Tiden vil,
men ikke tro dens Løgne.

Vi véd det godt, vi lidet véd,
og højere vi stunder,
men vil ej rive Himlen ned,
kun bygge fast derunder;
vi la’r os ej af Dagens Ve
vort gode Haab betage,
og aldrig friste til at se
paa Livet som en Plage.

Vi tror, at han, som os det gav,
har altid godt i Sinde,
med ringe Kaar og store Krav
des mer det har at vinde;
vi tror, om Stormen raser vildt,
skal ej vi la’ os skræmme,
nej, ingen ærlig Kamp er spildt,
der staar for Livets Fremme.

Og denne Tro vi slipper ej,
mens vi mod Kampen stævne,
i den vi bryder os vor Vej
og øver hver en Evne,
og den vi trolig med os bær’,
naar Læretiden slutter,
for saa til Danmarks Folkehær
at støde som Rekrutter.

Den Hær vil ikke Blod og Saar,
hvor Krigens Lurer gjalde,
men nyfødt Fred i Friheds Vaar
med lige Ret for alle,
og den vil sindig fremad gaa,
og ej fra Kampen træde,
før selv den mindste af de smaa
faar Del i Livets Glæde.
</body>
</poem>

<poem id="hostrup2018051573">
<head>
    <title>Et Julevers</title>
    <subtitle>(1892)</subtitle>
    <firstline>Lang er den mørke Nat</firstline>
    <source pages="168-169"/>
    <quality>korrektur1,kilde,side</quality>
</head>
<body>
    Lang er den mørke Nat,
    og Solen skinner mat,
men Stjernen; der blev tændt over Bethlehems By,
den taber aldrig Glansen, saa lidt som sit Ry,
    den lyser til Dagenes Ende.

    Paa Marken er der goldt,
    i Luften er der koldt,
men allerøverst oppe dér er det Varmen bor,
derfra den aander ned i Julebudets Ord
    at fylde alle Hjerter paa Jorden.

    Der fløjter ingen Fugl
    i vor nordiske Jul,
men Smaabørn de kvidre i Fuglenes Sted,
og Gamle blive Børn og kvidre ogsaa med,
    mens Faderen i Himlen til dem smiler.

    Saa kommer det da frem,
    Alverden er et Hjem,
et Hus, der blev hærget af fjendtlige Sværd,
men Kjærlighed bøder og Kjærlighed bær
    og samler tilsidst, hvad der spredtes.
</body>
</poem>

<poem id="hostrup1999031807">
<head>
    <title>Jeg har faaet en Ven for Livet</title>
    <subtitle>(1892)</subtitle>
    <firstline>Jeg har faaet en Ven for Livet</firstline>
    <source pages="170"/>
    <notes>
        <note>Dette skulle være det sidste digt Hostrup skrev. Digtet er rettet til hans kone Elisabeth Hostrup, f. Hauch.</note>
    </notes>
    <quality>korrektur1,kilde,side</quality>
</head>
<body>
Jeg har faaet en Ven for Livet,
bedre blev der ingen givet,
hun har fyldt min Vaar med Blommer
og bragt Solskin til min Sommer,
var min Fælle tro i Striden,
er min Trøst i Skumringstiden;
alting har hun med mig delt,
hun har gjort mit Halvliv helt.
</body>
</poem>

</content>
</section>

</workbody>
</kalliopework>

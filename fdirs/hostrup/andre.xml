<?xml version="1.0" encoding="UTF-8"?>
<!DOCTYPE kalliopework SYSTEM "../../data/kalliopework.dtd">
<kalliopework id="andre" author="hostrup" status="incomplete" type="poetry">
<workhead>
   <title>Andre digte</title>
   <year>?</year>
   <quality>korrektur1</quality>
   <cvs-timestamp>$Id$</cvs-timestamp>
</workhead>
<workbody>

<poem id="hostrup1999031801">
<head>
   <title>Nu er det stille; han har os forladt</title>
   <subtitle>Drikkevise</subtitle>
   <toctitle>Nu er det stille; han har os forladt</toctitle>
   <indextitle>Nu er det stille; han har os forladt</indextitle>
   <firstline>Nu er det stille; han har os forladt</firstline>
   <quality>korrektur1</quality>
   <keywords>drikkevise</keywords>
</head>
<body>
Nu er det stille; han har os forladt,
  Solen, den gamle Urostifter,
Og i den tavse, kølige Nat
  Vil vi skride til svare Bedrifter.
Borgeren snorker alt, men vi -
Vi gaae paa Perlefiskeri.

For os paa Bordet see vi et Hav,
  Bølgerne vildt mod Kysten skummer;
Men i sin dybe, skrækkende Grav
  Mangen kostelig Perle det rummer.
See hvor de funkle! Bølgen her
Har laant af dem sit Gyldenskjær.

Bredden er stejl, det gaaer vel ej saa nemt,
  Frejdig vi dog paa Fangsten drage:
Kjækhed og Haab og Lystighed og Skjæmt,
  Det er Perler, man ikke bør vrage.
Halsen er tør og Lysten stærk, -
Det glider nok, det store Værk!

Sej, mine Gutter! nu skal vi tilbunds!
  Glasset det er vor Dykkerklokke,
Dermed vi synker i den dybe Puns
  Hvor de funklende Perler os lokke.
Efter dem - rask! nu ned det gaaer;
En Skaal for ham der først dem naaer!
</body>
</poem>

<poem id="hostrup1999031802">
<head>
   <title>Nu for de danske Studenter</title>
   <subtitle>Drikkevise</subtitle>
   <toctitle>Nu for de danske Studenter</toctitle>
   <indextitle>Nu for de danske Studenter</indextitle>
   <firstline>Nu for de danske Studenter</firstline>
   <quality>korrektur1</quality>
   <keywords>drikkevise</keywords>
</head>
<body>
Nu for de danske Studenter vi
  Vil synge lystigt i Chor,
Der er dog Ingen saa god, som di,
  Paa denne syndige Jord.
  See <i>her</i> er vort Argument,
Ved Glasset hver Daddel vi jage tilbage hvor den kom fra,
    Og drikke da
  En Skaal for den danske Student.

For <i>Tydskeren</i> ikke vi grundig er,
  Men hvad er det for en Snak?
Vi grandsked med Flid efter Aanden her
  Og fandt den i Punsch og Tobak.
  Men kommer han her med sit »Was,«
Vi svare: »wir leben und weben und trinken und klinken ja -
    Hurra, hurra!
  Was sagst du, mein Bruder, zu das?«

Naar <i>Fransken</i> dadler vor Gravitet
  Og Manglen paa Galanteri,
Har han os aldrig om Bollen seet,
  Hvor scilicet Noget er i.
  Her sige vi som det sig bør:
»Monsieur voulez-vous me donner le plaisir et l'honneur et la -
    Comme-ci, comme-ca -
  Votre obéissant serviteur!«

Hvis <i>Svenska Bror!</i> du i sinde fik
  At kalde os treven og mut,
Naar tidt med Vrøvl og med Politik
  Vi spilte det glade Minut,
  Saa kom, hvor Glasset staaer!
Thi »här har oss Kruset förtjuset och Lifvet oss tyckas da
    Oändlig bra -
  Här supa de Danska - gutår!«

Men vi har argumenteret nok
  Og meer, end Dadlen var værd,
En saa fortræffelig Broderflok
  Den voxer ikke paa Træer.
  Ja <i>her</i> er vort Argument -
Ved Glasset hver Klage vi jage tilbage, hvor den kom fra,
    Og drikke da
  En Skaal for den danske Student!
</body>
</poem>

<poem id="hostrup1999031803">
<head>
   <title>Rejsesang</title>
   <toctitle>Rejsesang</toctitle>
   <indextitle>Rejsesang</indextitle>
   <firstline>Da Vaartoner løde</firstline>
   <quality>korrektur1</quality>
</head>
<body>
Da Vaartoner løde
Fra Lærkernes Bryst
Og vakte det Døde
Til Liv og til Lyst,
Da sad som i Fængsel
Vort higende Mod,
Da svulmed af Længsel
Vort Vikingeblod.

Ej Kakkelovnskrogen
Os hued som før,
Da lukked vi Bogen,
Den blev os for tør;
Da Sejlet vi hejste
I knagende Raa,
Og lystig vi rejste
Ad Bølgerne blaa.

Og nu vil vi haste
Med Haabet ved Roer,
Og nu vil vi kaste
Hver Sorg overbord,
Og nu vil vi pile
Mod vinkende Kyst,
Og saa vil vi hvile
Ved Blomsternes Bryst.

Og Sangen skal bruse
I Skovenes Fred,
Saa Bøgene suse
Forundret derved;
Og Bonden den skræmme
Skal op af hans Ro,
Og Pigen skal glemme
At Malke sin Ko.

Som Trækfugle flagre
Vi vidt over Strand
Fra Hjemmet, det magre,
Til Glædernes Land.
Vær frejdig, vor Haaben!
Hvad frygte vi for?
See, Vejen er aaben,
Og Verden er vor.
</body>
</poem>

<poem id="hostrup1999031804">
<head>
   <title>Emmys Sang af 'Den Tredie'</title>
   <toctitle>Emmys Sang af 'Den Tredie'</toctitle>
   <indextitle>Emmys Sang af 'Den Tredie'</indextitle>
   <firstline>Fader siger: Sy du skal og sømme!</firstline>
   <quality>korrektur1</quality>
</head>
<body>
Fader siger: »Sy du skal og sømme!
stræb og stræb, det bedste som du kan!«
Skal jeg sy, hvornaar skal jeg da drømme?
Lille Fa'r! nej det gaar aldrig an.

Moder siger: »Dannet skal du være!«
bringer mig af Bøger fast en Skok.
O, hvad kan de Bøger vel mig lære?
her i Hjertet har jeg Tanker nok.

Fader vil mig ej en Time skjænke,
overalt han Travlhed skue vil.
Jeg saa travlt, saa travlt har med at tænke,
Dag og Nat kan ej forslaa dertil.

Moders Ord saamangen Gang mig smerte:
»Sid dog stille! ellers bli'r jeg vred!«
Sidde stille, naar man har et Hjerte -
O, det er en ren Umulighed.
</body>
</poem>

<poem id="hostrup19990318005">
<head>
   <title>Ved at troe paa Livet</title>
   <toctitle>Ved at troe paa Livet</toctitle>
   <indextitle>Ved at troe paa Livet</indextitle>
   <firstline>Ved at troe paa Livet</firstline>
   <quality>korrektur1</quality>
</head>
<body>
Ved at troe paa Livet
  erfares det,
ved at elske Livet
  forklares det,
ved at vove Livet
  forsvares det,
ved at give Livet
  bevares det.
</body>
</poem>

<poem id="hostrup1999031806">
<head>
   <title>Tid og Strøm</title>
   <toctitle>Tid og Strøm</toctitle>
   <indextitle>Tid og Strøm</indextitle>
   <firstline>Følg ej med Strømmen, men følg med Tiden</firstline>
   <quality>korrektur1</quality>
</head>
<body>
Følg ej med Strømmen, men følg med Tiden,
hvis du vil holde dig ung i Striden!
  Kan Strømmen ta' dig,
    saa vil den sluge dig,
  gaar Tiden fra dig,
    kan den ej bruge dig.
</body>
</poem>

<poem id="hostrup1999031807">
<head>
   <title>Jeg har faaet en Ven for Livet</title>
   <toctitle>Jeg har faaet en Ven for Livet</toctitle>
   <indextitle>Jeg har faaet en Ven for Livet</indextitle>
   <firstline>Jeg har faaet en Ven for Livet</firstline>
   <quality>korrektur1</quality>
   <notes>
      <note>Dette skulle være det sidste digt Hostrup skrev. Digtet er rettet til hans kone Elisabeth Hostrup, f. Hauch.</note>
   </notes>
</head>
<body>
Jeg har faaet en Ven for Livet,
bedre blev der ingen givet,
hun har fyldt min Vaar med Blommer
og bragt Solskin til min Sommer,
var min Fælles tro i Striden,
er min Trøst i Skumringstiden;
alting har hun med mig delt,
hun har gjort mit Halvliv helt.
</body>
</poem>

<poem id="hostrup1999031808">
<head>
   <title>Hjemmets Sang</title>
   <toctitle>Hjemmets Sang</toctitle>
   <indextitle>Hjemmets Sang</indextitle>
   <firstline>Naar Somrens Sang er sungen</firstline>
   <quality>korrektur1</quality>
   <notes>
      <note>Fra skuespillet <i>Under Snefog</i> (1888).</note>
   </notes>
</head>
<body>
Naar Somrens Sang er sungen,
Og Kulden knuger Støvet,
Og Tonen dør paa Tungen,
Af Stormen overdøvet,
Mit Hjem, du rige, varme!
I dine Moderarme
Jeg lever op paa ny.

Og alt, hvad Blæsten skræmmed,
Hvad Frostens Magt mon kue,
Det skjærmes huldt i Hjemmet
Og tø'r ved Arnens Lue,
Hvert Lysglimt bli'r til Glæde,
Hvert Suk la'r ud sig græde,
Hvert Haab faar Luft i Sang.
</body>
</poem>

<poem id="hostrup2001041801">
<head>
   <title>Saa bister som den vrede Bjørn</title>
   <toctitle>Saa bister som den vrede Bjørn</toctitle>
   <indextitle>Saa bister som den vrede Bjørn</indextitle>
   <firstline>Saa bister som den vrede Bjørn</firstline>
   <notes>
      <note type="credits">Bidrag fra Sven Sørensen.</note>
      <note>Fra hans »Soldaterløjer«.</note>
   </notes>
   <quality>korrektur1</quality>
</head>
<body>
Saa bister som den vrede Bjørn
Soldaten gaar mod Fjenders Flok,
men og for Landets egne Børn
han tidt kan være farlig nok.
Thi, vil man til Rygtet lytte,
han skader mer og saarer fler
og gjør sig et større Bytte,
medens han er i Kvarter.

Paa Landet i den stille Vraa
Soldatens Ankomst er en Fest;
men, smukke Glut, pas bare paa!
han bliver dig saa dyr en Gjæst.
Du gjerne vil ham beværte,
om lidt han be'r og tager mer,
indtil i dit aabne Hjerte
fundet han har et Kvarter.

Du gamle, som en Pigeflok
bevogter under Husets Tag,
lidt Bryderi Soldaten nok
dig skaffer paa dit Dueslag.
Du før har dem let korrexet,
men nu - hvad sker? det gaar ej mer,
Soldaten dem har forhexet,
medens han var i Kvarter.

Og du, som med saa megen List
i Bur din Guldfugl sætte lod,
og tror den sikker der - jo vist!
du styrker kun din Fjendes Mod.
Du fast paa din Kløgt tør lide,
men før du ser, man af dig ler:
Soldaten forstaar at stride,
selv om han er i Kvarter.
</body>
</poem>

<poem id="hostrup2001041802">
<head>
   <title>Hvor Studenterne forlyste</title>
   <toctitle>Hvor Studenterne forlyste</toctitle>
   <indextitle>Hvor Studenterne forlyste</indextitle>
   <firstline>Hvor Studenterne forlyste</firstline>
   <notes>
      <note>Trykt i <i>Corsaren,</i> 10. februar 1843, og, lidt afvigende, i H.C.A.Lund, <i>Studenterforeningens Historie, </i>II, 1898, pp. 117f. - 'Bøsten' forestillede Frederik VI.</note>
      <note>Om denne episode, om dens følger for de indblandede, og om sangens tilkomst og offentliggørelse, kan man læse i Jørgen Hatting, <i>For kongen og staden: Studenterkorpset 1801-1864</i> (1988), side 116-123.</note>
      <note type="credits">Bidrag fra Sven Sørensen.</note>
   </notes>
   <quality>korrektur1</quality>
</head>
<body>
Hvor Studenterne forlyste
Sig paa tapper Krigsmaneer,
Stod der før en gammel Bøste,
men den staaer der inte mer.
Ak, thi tre Studenter kom,
Som jeg nu vil synge om.

Og saa sagde da den Fø'ste
- Ej jeg siger, hvad han hed -
Lad os slaae til denne Bøste
Saadan at den falder ned.
Og skjøndt det var ikke Ret,
Gav de den paa Hovedet.

Stedse sanke Syndens Børen
Paa sit Ho'de gloendes Kul.
Derfor sagde Guvernøren:
De skal puttes i et Hul,
Og om de bli'er nok saa vre',
Skal de puttes alle Tre.

Yngling, agt paa denne Lære,
Vogt dig vel for Syndens Ruus.
Dyden elsk, og hold i Ære
Kongens Exercerehuus.
Vogt dig derfor vel for Sligt
Paa Prins Wilhellems Distrikt.
</body>
</poem>

<poem id="hostrup2001122801">
<head>
   <title>Studenterne</title>
   <toctitle>Studenterne</toctitle>
   <indextitle>Studenterne</indextitle>
   <firstline>Man maa reise til Fods for at sprænge med Hast</firstline>
   <notes>
      <note>Af J. Chr. Hostrups "Eventyr paa Fodreisen" (I,4) 1848.</note>
      <note>Kilde er <i>Fest-Sange</i>, udg. af Arthur Arnholtz, Karl Clausen og Finn Viderø, 1947.</note>
      <note type="credits">Bidrag fra Sven Sørensen.</note>
   </notes>
   <quality>korrektur1,kilde</quality>
</head>
<body>
Man maa reise til Fods for at sprænge med Hast
alle Lænker, der binde til Hjemmet os fast;
man som Fuglen i Luften maa tumle sig fri
for at glemme det daglige Livs Vrøvleri.
For at blive Kulturen og Moderne kvit
og de huslige Glæder og Venners Visit,
for at løse sin Aand
fra de strammende Baand
ta'r man Randslen paa Nakken og Staven i Haand.

Man maa reise til Fods for at døje lidt ondt,
for at leve et Liv i det korte Sekund,
for fra Morgen til Aften at trave sig træt,
for at tørste, for at sulte og spise sig mæt.
For at sige det skjønne: Goddag og Farvel,
og bestandig med Haabet slaa Mindet ihjel,
for at røre sin Aand
uden hæmmende Baand
ta'r man Randslen paa Nakken og Staven i Haand.

Thi den evige Higen, som aldrig faar Fred,
det er Fodreisens dybeste Hemmelighed:
Ikkun fremad og fremad og aldrig forknyt!
Har til Maalet man naaet, sætter strax man et nyt.
Om da ogsaa man fængsles et enkelt Minut,
om man bli'r undervejs i en Dejlighed skudt,
maa man rive sin Aand
fra de standsende Baand
og ta' Randslen paa Nakken og Staven i Haand.
</body>
</poem>

<poem id="hostrup2002050901">
<head>
   <title>Det, som lysner over Vangen</title>
   <toctitle>Det, som lysner over Vangen</toctitle>
   <indextitle>Det, som lysner over Vangen</indextitle>
   <firstline>Det, som lysner over Vangen</firstline>
   <notes>
      <note type="credits">Bidrag fra Sven Sørensen.</note>
   </notes>
   <quality>korrektur1</quality>
</head>
<body>
Det, som lysner over Vangen,
er det Aftenrød?
Var monstro det Svanesangen,
som fra Sundet lød?
Blank kun staar en gylden Strime,
slukkes den paa ny?
Hvad er denne Brydningstime?
- Skumring eller Gry?

Derpaa maa I Unge svare,
det til Eder staar,
om af Røret sig skal klare
Dag med Krans om Haar,
om vort Hjem igen skal svømme
frelst paa Tidens Flod.
og endnu sin Ungdoms Drømme
se med Kød og Blod.

Atter stilles Dansker-Ætten
for en aaben Dør,
Aanden flyver over Sletten
lavt som aldrig før.
Kalder daanende til Live,
puster paa hver Gnist,
at den bedste Dag skal blive
den, der kom til sidst.

Hører I det, Ungersvende!
nu sig aabner Vej,
bedre Tid staar op af denne,
hvis I svigter ej.
Hører I det, I danske Piger!
eders Sag det er,
uden eder Dagen viger,
vokser kun med jer.

Flokkes tæt da, Danmarks Unge!
- Aanden fandt paa Raad -
Til at høre, til at sjunge,
vokse op til Daad,
at engang I kan med Ære,
bort fra Nattens Sky,
eders gamle Moder bære
ind i Dagen ny!
</body>
</poem>

<poem id="hostrup2002050902">
<head>
   <title>Julebudet til dem, der bygge</title>
   <toctitle>Julebudet til dem, der bygge</toctitle>
   <indextitle>Julebudet til dem, der bygge</indextitle>
   <firstline>Julebudet til dem, der bygge</firstline>
   <notes>
      <note>1881</note>
      <note type="credits">Bidrag fra Sven Sørensen.</note>
   </notes>
   <quality>korrektur1</quality>
</head>
<body>
Julebudet til dem, der bygge
her i Mørket og Dødens Skygge,
det er det Lys, som, aldrig slukt,
jager det stigende Mulm paa Flugt,
aabner Udsigten fra det lave,
trøster mildelig mellem Grave.

Julebudet i Vinterens Vaande,
det er Gud Faders varme Aande,
Menneskefaldet til Frelse vendt,
Menneskets Adel paa ny erkendt,
Hjertets Ret til at kæmpe og vinde
evig slaaet fast trods hver en Fjende.

Julebud under Storm og Torden
melder og giver Fred paa Jorden,
Fred til at stride vor Strid med Mod,
Fred til at vente paa Enden god,
højt under Medbør og dybt i Sorgen,
Fred for baade i Gaar og i Morgen.

Julebudet til dem, der græde,
det er Vældet til evig Glæde.
Glæd dig da kun, du Menneskesjæl,
stinger end Ormen endnu din Hæl!
Favn kun trøstig, hvad Gud har givet,
løft dit Hoved og tak for Livet!
</body>
</poem>

<poem id="hostrup2002050903">
<head>
   <title>Vi fik ej under Tidernes Tryk</title>
   <toctitle>Vi fik ej under Tidernes Tryk</toctitle>
   <indextitle>Vi fik ej under Tidernes Tryk</indextitle>
   <firstline>Vi fik ej under Tidernes Tryk</firstline>
   <notes>
      <note>1884</note>
      <note type="credits">Bidrag fra Sven Sørensen.</note>
   </notes>
   <quality>korrektur1</quality>
</head>
<body>
Vi fik ej under Tidernes Tryk
et bøjet Mod, en ludende Ryg,
vor Kamp, vort Kald, hvad bære vi kan,
end ligger gemt under Synskredsens Rand.
End vor Røst er uden Magt
og vor Daad uden Hjem,
og om os er alting sagt
med det Ord: vi vil frem!
Fremad efter Livets Kranse!
Tid vi har ej til at standse.

Vi véd, der end maa fares i Mag,
vi gaa som mod en gryende Dag,
men famle ej i Mulmet omkring
og skal ej hildes i Taagernes Ring.
Har vi langt endnu til Havn,
der er Vind i vort Sejl,
der er Lysning for vor Stavn,
at vi ej løbe fejl.
Trøstig fremad! tændt er Fyret,
Vej kender han, som har Styret.

Kun Fod for Fod vi se, hvor vi gaa,
men véd dog godt, hvorhen vi skal naa:
til dybt i Barm at ha' vort Kompas
og ej blot finde, men fylde vor Plads.
Ja, vor Gang maa blive fast, -
vi er Fribaarnes Æt, -
og vor Higen maa faa Hast,
og vor Fod blive let,
Øjet opladt, Haanden øvet,
Tanken paa Flugt over Støvet.

Vi høre, hvor det kalder os frem,
vort gamle, sjunkne Fædrenehjem,
det tappert bød Aartusinder Trods,
men har nu hele sit Haab sat til os.
Vi skal rense det for Støv,
vogte tro, hvad som du'r,
vi skal slynge Vaarens Løv
om dets vejrslagne Mur, -
Danmark, uden Læ af Bjerge,
vi vil dig styrke og værge.

En ensom Vandring ej staar os an,
vi flokkes fluks, hvor mødes vi kan,
vort Mod til Farten da bliver frit,
og det gaar frem, naar vi kønt holde Trit.
Ja, da trave vi med Sang
over Sten, over Stok,
Vejen bliver aldrig lang
for den sluttede Flok.
Slut da sammen! kort er Glæden,
snart skal vi spredt ud i Kæden.

Ja, snart det sker, at vi skal af Sted,
og alle Vaaben maa vi ha' med,
de slibes alt og skærpes saa smaat,
og vi vil lære at føre dem godt.
Lære ret at gøre lyst,
hvor vi sætte vor Fod,
og igennem Livets Dyst
bære Ungdommens Mod.
Dagens Møje, Kampens Lue
aldrig i os skal det kue!
</body>
</poem>

<poem id="hostrup2003011501">
<head>
   <title>Ved N.F.S. Grundtvigs Jordefærd</title>
   <toctitle>Ved N.F.S. Grundtvigs Jordefærd</toctitle>
   <indextitle>Ved N.F.S. Grundtvigs Jordefærd</indextitle>
   <firstline>Kimer, I Klokker! nu sluktes en Sol over Mulde</firstline>
   <notes>
      <note>1872</note>
      <note type="credits">Bidrag fra Sven Sørensen.</note>
   </notes>
   <quality>korrektur1</quality>
</head>
<body>
Kimer, I Klokker! nu sluktes en Sol over Mulde,
længe den kæmped mod Mørket med Straalerne fulde;
sildig den sank,
stor i sin Nedgang og blank.
Æren er Guds i det høje.

Kimer, I Klokker! dog ikke til Suk for den døde,
Aftenens Guld over Graven vil Morgenens møde;
kimer til Dag!
Lyset har vundet sin Sag -
Æren er Guds i det høje.

Dagen, den signede, som han har prist, mens det skumred,
lyse nu over hans Støv, naar det længe har slumret,
fatte hans Værk,
voxe sig solklar og stærk!
Æren er Guds i det høje.

Kimer, I Klokker, om Herren, som skjænked ham Kraften,
kimer om Guldet fra Himlen, der gyldned hans Aften,
kimer fra Jord.
Sejer og Fred i Guds Ord!
Æren er Guds i det høje.
</body>
</poem>

<poem id="hostrup2005042801">
<head>
   <firstline>O Mix! saa var det da ikke Spøg</firstline>
   <notes>
      <note>Bidrag fra Jørgen Poulsen, som tilføjer: ,,Sammen med sin kone var Hostrup til bryllup på Møn. Han skrev her en uhøjtidelig sang. Til forståelse af sangen oplyser han, at Gisle Johnson og Caspari var to teologiske professorer i Kristiania, som ivrigt bekæmpede grundtvigianisme.''</note>
   </notes>
   <quality>korrektur1</quality>
</head>
<body>
O Mix! saa var det da ikke Spøg;
vi har det hørt i Kirken,
at du vil bytte den lyse Bøg
med Granen og med Birken.

At skjønt din Hjemstavn dig favned blidt,
rejse du vil og tjelde
din Dronningstol ej af Møens Kridt,
men af de haarde Fjelde.

At du, som Vaaren saa glad har set,
flyr længer bort fra Solen,
at du, som her kjørte i Karét,
vil age i Kariolen.

Fra sikkert Skjul i den lave Tjørn,
den, du din Rede har i,
du flyver  -  tænk dig!  -  til Ulv og Bjørn
og Johnson og Caspari.

O kjære Mix, jeg slet ikke vil
med dig i Rette gange,
men husk dog paa, det er farligt Spil!
Sig, er du ikke bange?

-  Nej, nu jeg sér det, min Frygt maa dø,
dit Hjerte trøstigt banker;
du skal ej ud i den aabne Sø,
men ligge støt for Anker.

Og vist han svarer til sit Navn,
trofast i Stormens Vælde;
til Lykke da med den sikre Havn,
du fandt i Ly af Fjelde!

Saa stig kun glad paa din Dronningstol,
den stander fast i Strømmen,
og ag kun trygt i din Kariol,
thi han vil holde Tømmen.

Ja, flyv til Fjeldet med Fjeldets Ørn,
det han sin Rede har i,
og som du ser dem  -  hils Ulv og Bjørn
og Johnson og Caspari.
</body>
</poem>

<poem id="hostrup2005042802">
<head>
   <firstline>Danmark dejligst Vang og Vænge</firstline>
   <notes>
      <note>Bidrag fra Jørgen Poulsen, som tilføjer: ,,Den 18. april 1864 stormede preusserne Dybbøl Skanser, og med 4800 dræbte, sårede og fanger opgav Danmark videre at forsvare skanserne. For at mindes stemningen skrev Hostrup en sang.''</note>
   </notes>
   <quality>korrektur1</quality>
</head>
<body>
Danmark dejligst Vang og Vænge,
Solen atter ler,
Somren kommer langt om længe  -
ak, du knap den ser,
ligger spændt i Træskheds Fælde,
dømt af Djævle, pint af Trælle,
grunder bleg med Sorg i Sinde;
Hvor er Raad at finde?

Altid før, naar Mørket ruged,
svandt det som en Sky;
altid før, til Jorden knuget,
stod du op paa ny;
altid før, naar Bjerge raved,
let og tryg, du flød paa Havet;
mon  -  mens Verden mat dig ynker  -
nu din Stjerne synker?

Nej forvist den ej skal dale
trods de bange Kaar,
thi din Frihed er en Svale,
der om Sommer spaar.
Tusind Aar din isse tynged,
Friheds Sol har dig forynget:
ung du staar, men Fjendens Dage
snart er ladt tilbage.
</body>
</poem>

<poem id="hostrup2005042803">
<head>
   <firstline>Saa skal jeg da evig bo som Gjæst</firstline>
   <notes>
      <note>Bidrag fra Jørgen Poulsen, som tilføjer: ,,C. Hostrup fortæller om den tid, han som præst boede i en lille "snever" lejlighed i Søndergade i Silkeborg. Han ønskede at bygge en embedsbolig og havde fået en ung arkitekt jernstøber Zeltner, som var uddannet  arkitekt, til at lave tegninger over boligen. Disse blev sammen med overslag indsendt til autoriteterne. Han havde også entreret med en tømrermester, der påtog sig at foretage byggeriet, men tilladelsen til byggeriet udeblev. I sin vånde skrev han til kirkeministeren. For at vække kirkeministerens opmærksomhed valgte han at skrive i form af et lille digt. Inden en uge fik han brev fra biskoppens fuldmægtig, der meddelte, at sagen var blevet forlagt på bispekontoret, men sagen blev nu bragt i orden.</note>
   </notes>
   <quality>korrektur1</quality>
</head>
<body>
Saa skal jeg da evig bo som Gjæst
i denne bebyggede Gade!
O hjælp en stakkels Poet og Præst
og skaf ham et bedre Stade.

Der ligger en Plads ved Søen den blaa
med Udsigt til Skov og Vænge --,
o skaf mig en Præstegaard derpaa
og lad det ej vare for længe.

Her er en Støj og Hurlumhej
fra morgen til Aftens Ende.
Min Stue er en Alfarevej,
hvor alle igjennem maa rende.

Paa Loftet stande de møbler paa Rad,
ja Borde og Stole i Masse.
Papirer - ja mangt et kosteligt Blad -
de mugner der i en Kasse.

O tænk på mit unge Familieliv,
o tænk paa min huslige Glæde;
men tænk fremfor alt paa mit Præste-Arkiv,
som Mus og Rotter vil æde.
</body>
</poem>

<poem id="hostrup2005042804">
<head>
   <title>Moral for Krigere</title>
   <subtitle>eller en ganske ny og traurig Vise om Søren Persen, der stod paa Vagt ved et Krudttaarn, men af Mangel paa Forsigtighed og Vanvare fros ihjel; forfattet som et advarende Exempel og helliget den tapre danske Hær af  L. Hansen, Underofficer ved Kongens Regiment</subtitle>
   <subtitle>Mel. af Krøyer</subtitle>
   <firstline>I denne Vinter har vi ha´t</firstline>
   <notes>
      <note>Fra <i>Genboerne</i>.</note>
      <note type="credits">Bidrag fra Jørgen Poulsen.</note>
   </notes>
   <quality>korrektur1</quality>
</head>
<body>
I denne Vinter har vi ha´t
en usædvanlig Frost,    
og saadan var det og den Nat,
da Søren stod paa Post.
Da Kulden var saa fæl  -  faldera!
saa drak han sig en Pæl,
og denne Pæl den løb ham rundt i Ho´det.

Og da han havde faaet en Rus,
og Kulden var saa streng,
saa sov han i sit Skilderhus,
for der var ingen Seng.
Der hvilte han sin Krop  -  faldera!
men da han vaagned op,
saa mærked han, at han var død og borte.

O Læser tag dig vel i Agt,
naar Kulden er saa fæl!
Staa ikke ved et Krudttaarn Vagt
og drik dig ingen Pæl!
Og har du dig en Rus  -  faldera!
Sov ej i Skilderhus!
Thi Døden kommer og ta´r dig, før du vaagner.

Nu vil jeg ikke synge mer,
thi Visen er forbi,
og jeg er Underofficer
ved første Kompagni
ved Kongens Regiment  -  faldera!
Jeg er dig vist bekendt,
mit Navn er Hansen, her er Visen ude.
</body>
</poem>

<poem id="hostrup2005042805">
<head>
   <title>Fruens Sang</title>
   <subtitle>Mel.: Ach, wie schnell die Tage fliehen. (Mendelsohn.)</subtitle>
   <firstline>O de mænd kan sagtens snakke</firstline>
   <notes>
      <note>Fra sangspillet <i>Den Tredie</i>.</note>
      <note type="credits">Bidrag fra Jørgen Poulsen.</note>
   </notes>
   <quality>korrektur1</quality>
</head>
<body>
<num>1.</num>
                               
O de mænd kan sagtens snakke
om vor Mangel paa Respekt;
paa den arme Kones Nakke
læsse de jo hver en Vægt.
Vi skal dem for Modgang skjærme,
vi som fødtes til at sværme.
O, de Mænd!
O, de Mænd, hvor stolt de snakke,
er en fejg og daarlig Slægt.

<num>2.</num>

Daglig mer mig forekommer
deres Adfærd raa og fæl;
Kvindehjertets fagre Blommer
trampe de med Støvlehæl.
Ja, vort Væsens fine Traade
er og bliver dem en Gaade.
O, de Mænd!
O, hvor raa de forekommer
en poetisk Kvindesjæl!
</body>
</poem>

<poem id="hostrup2005042806">
<head>
   <title>Bruns Sang</title>
   <subtitle>Mel.: Nær Majdaagaa lokje.</subtitle>
   <firstline></firstline>
   <notes>
      <note>Fra sangspillet <i>Den Tredie</i>.</note>
      <note type="credits">Bidrag fra Jørgen Poulsen.</note>
   </notes>
   <quality>korrektur1</quality>
</head>
<body>
<num>1.</num>

I denne stille Bolig,
o elskte! var din Vugge sat;
her uberørt og rolig
din Sjæl sig har opladt.
Du voxed i dens milde Skjød
og blev saa favr frisk og sød
og blev min lille Skat.

<num>2.</num>

Du gode gamle Stue,
som favned hende ømt og blidt,           
jeg tænker, du maa mig skue
lidt skjævt til min Visit;
thi Skatten som du værned om,
den bliver nu min Ejendom,
den flytter hjem til mit.
</body>
</poem>

<poem id="hostrup2006071401">
<head>
   <title>Vi har en By, en lille en</title>
   <firstline>Vi har en By, en lille en</firstline>
   <quality>korrektur1</quality>
   <note>Da Hostrup i 1856 kom til Silkeborg som præst, var byen på 1200 indbyggere. To år efter skrev han i en vise dette vers.</note>
   <note type="credits">Bidrag fra Jørgen Poulsen.</note>
</head>
<body>
Vi har en By, en lille en,
med Tage lyserøde,
vi har én Gade, lagt med Sten,
og fire dejlig bløde.
Vi har en Traad, der løber glat
med bud til fjerne Kyster,
og Gas, der viser selv ved Nat,
hvormeget der os brøster.
</body>
</poem>

</workbody>
</kalliopework>

<?xml version="1.0" encoding="UTF-8"?>
<bio>
<body>
Houwald, Christoph Ernst, Friherre von, tysk dramatisk Digter (1778-1845), studerede Kameralfagene i Halle og fik derpaa en Ansættelse ved Provinsialforvaltningen i sin Fødeegn i Nedrelausitz, men efter at dette 1815 var tilfaldet Preussen, opgav han Embedsvejen og levede paa sit Gods Stellendorf, hvor han dyrkede sine litterære Interesser. 1822 valgtes han til Landsyndikus. Foruden Digte og Fortællinger har han skrevet en Række dram.  Arbejder, især Skæbne tragedier, som »Das Leuchtturm«. »Die Heimkehr« og »Das Bild« (alle 3 1821), der er smukt lyrisk versificerede og gjorde Lykke, men nu kun erindres som Titler. Blandt Houwald's andre Skuespil kan nævnes »Fluch und Segen« (1821), Lejlighedsstykket »Der Fürst und die Bürger« (1823) og Lystspillet »Die alten Spielkameraden« (1823). Hans »Sämtliche Werke« udkom 1859 i 5. Bd.

<right><small>C. Behrens in <i>Salmonsens konversationsleksikon</i>, 2. udg., 1915-1930, Bd. XI, p. 775.</small></right>
</body>
</bio>


<?xml version="1.0" encoding="UTF-8"?>
<!DOCTYPE kalliopework SYSTEM "../../data/kalliopework.dtd">
<kalliopework id="1811" author="ingemann" status="complete" type="poetry">
<workhead>
   <title>Digte. Første Deel</title>
   <year>1811</year>
    <notes>
        <note>Teksten følger B. S. Ingemann: <i>Digte</i>, Første Deel, Forfatterens Forlag, Kbh., 1811.</note>
      <note>Stavemåde og tegnsætning følger samvittighedsfuldt originaludgaven, kun indlysende fejl er rettet og i alle tilfælde med originalens ordlyd citeret i digtnoten, så læseren selv kan vurdere berretigelsen af en emendation.</note>
      <note>Noter med en foranstillet asterisk er Ingemanns egne.</note>
    </notes>
   <pictures>
       <picture type="titlepage" src="1811-p1.jpg">Titelbladet lyder ,,Digte / af / B. S. Ingemann. // Første Deel. // Kjøbenhavn 1811. / Trykt paa Forfatterens Forlag / hos Boas Brünnich.''.</picture>
   </pictures>
</workhead>
<workbody>

<poem id="ingemann2018040901">
<head>
    <title>Til Danerfolket</title>
    <firstline>Danerfolk! for første Gang</firstline>
    <notes>
        <note>Teksten følger B. S. Ingemann: <i>Digte</i>, Første Deel, Forfatterens Forlag, Kbh., 1811, pp. 1-5.</note>
    </notes>
    <quality>korrektur1,korrektur2,kilde,side</quality>
</head>
<body>
Danerfolk! for første Gang
Haanden mig paa Strængen bæver,
Mens til dig min Røst sig hæver,
Hilser dig ved Harpeklang.

Er det Fryd, som mægtig dæmper
Stemmen i det unge Bryst?
Eller er det Frygt, som kæmper
Med en alt for dristig Lyst?

Danen <w>Danerfolket</w> vier
Strængens første Melodier,
Sangens første spæde Lyd:
Det er Danens store Fryd.

Men kan liden Fugl sig svinge
Med sin nysudbredte Vinge
Til en Eeg, saa høj, saa stor?
Det er hvad han bæver for.

Eegen staaer i kolde Zone,
Hvælver højt mod Himmelen
Ubetvungne Hæderskrone
Over ubetvungne Mænd.

Og fra aarle Morgenrøde
Fugle i dens Løvverk qvad:
Helteqvad fra Træet løde,
Helte i dets Skygge sad.

Morgenstunden længst bortsvæved,
Dagen kom, nu mørk, nu klar;
Morgnens Daad i Sangen leved
Daaden Sangens Skaber var.

Derfor staaer i Eegens Skygger
Sanggud-Altret end som før;
Dana stedse paa det bygger,
Thi dets Helte aldrig døer.

Ei udslukkes Gudens Flamme,
Ei forstumme Sangerne,
Ei omkastes vældig Stamme,
Rase tifold Stormene.

Herligt brænder Altrets Lue,
Udi Træets Løvsal boer
Mangen kjælen Turleldue,
Selv en Nattergal der slaaer.

Vil en Yngling da henbære
Haandfuld Veed til Alteret,
Maa han da ei frygtsom være
Naar han nærmer sig til det?

Og naar Svalen sig vil hæve
Fra sin lave, skjulte Vraa,
Og blidtqvidrende omsvæve
Høien Træe med Vinger smaa;

Kan den haabe, kan den vente,
At dens stille Sang fortjente,
At fornemmes, tyktes til?
Mon til Turtelduens Sukke,
Mon til Philomeles Klukke
Procnes Qvidren høres vil?

Kan i Middagsstraalens Lue
Lykkelige Vandrer skue
Lampen, som med reenligt Skjær
Gjennem Skyen paa ham seer?

Nei — men naar i Vovens Arme
Phoebus stundom hviler sig,
Kan som han ei Vesper varme,
Dog den lyse blidelig!

Og naar stundom Fuglen tier
Med de elskte Harmonier,
Naar en dunkel, skyefuld Dag
Danen sidder i sin Hytte
Qviddre Svalen under Tag!

Og paa den han monne lytte!
Gjerne høre han dens Røst!
Sød er Philomeles Trille;
Dog har Procne, blid og stille,
Ogsaa Stemme i sit Bryst.

<w>Danerfolk!</w> see, derfor vier
Jeg til dig mig Strængeleeg.
Sangens første Melodier
Bæve mod den stærke Eeg.
Tag det Offer jeg kan bringe!
Hør en Ynglings første Sang!
Høyere da engang klinge
Mandens bedre Harpeklang!
</body>
</poem>

<poem id="ingemann2018040902">
<head>
    <title>Gratierne paa Bjerget</title>
    <firstline>Paa Bjergets Aas, høyt over Jordens Dale</firstline>
    <notes>
        <note>Teksten følger B. S. Ingemann: <i>Digte</i>, Første Deel, Forfatterens Forlag, Kbh., 1811, pp. 6-8.</note>
    </notes>
    <quality>korrektur1,korrektur2,kilde,side</quality>
</head>
<body>
Paa Bjergets Aas, høyt over Jordens Dale,
Men dybt dog under Azurhvælvingen,
Sad Himlens Møe, og hørte Almagt tale <!-- "tale" ulæseligt -->
I Ormens Gang, - i Klodevandringen;
Hun skued Plan i - Rædslerne paa Jorden,
Natur i — Unatur, Lov i — Uorden,
Og evig <w>Viisdom</w> midt blandt - Daarerne;
Hun skued Fryd, hvor Blindheds Sønner græde,
Sol skjult bag Skyerne, som Nat udbrede,
Og evig <w>Godhed</w> midt blandt - Lasterne.
Af hellig Andagt Pigens Hjerte bæved,
Og hendes Aand til Gud sig hæved,
Taus aabned hun mod Himmelen sin Favn;
<w>Religion</w> var Pigens Navn.
Blid nærmed sig en anden Huldgudinde,
Hun sank i den Helliges aabne Arm;
Som to forklarte Sjæle sig gjenfinde,
Saa sammenflød de Hulde Barm mod Barm,
Hiin med det stille klare Tænkerøye,
Som dvælede dybsindigt i det Høye;
Og denne med Guldharpen paa sit Skjød;
Og Tanken naaede Himlens Regioner,
Ombølget sødt af Harpens Sølvertoner,
Og deres Gjenklang over Jorden lød.
De tvende Møer Tvillingsøstre ere,
Og aldrig de adskilles mere;
Men vandre vil i evig Harmonie
<w>Religion</w> og <w>Poesie.</w>
End fletted sig i Huldgudinders Kjæde
En Trillingsøster, skjøn og tryllende,
Kun hendes Skygge skimte vi hernede,
Paa Bjerget staaer hun selv blandt Søstrene.
Som Morgenstjernens hellig klare Lue
Fra Sletten vi Bjergmøens Blikke skue,
Og Roserne i hendes Lilliehaand
Er liig det fierne Østens gyldne Stribe,
Som Barnet løber efter og vil gribe,
Skjøndt Himlen bandt den med et evigt Baand.
Naar Solen fra den mørke Klode iler.
Den Hulde ned fra Bjerget smiler;
Som Venus lyser hun mod Nat derfra:
Hun kalder sig <w>Urania</w>.

Saa staae paa Bjergets Aas de trende Piger,
<w>Religion</w>, <w>Digtkunst</w> og <w>Kjerlighed;</w>
Kun sjelden nogen Dødelig did stiger:
Steilt Bjerget er, dets Navn: <w>Lyksalighed;</w>
Men trende falske Huldgudinder lede
De arme Dalens Børn i Trældomskjæde;
De ere myrdende Erinnyer:
<w>Vantroen</w> med den skumle, frække Pande,
<w>Sirenen</w> med sin Sang fra nøgne Strande,
Og <w>Vellyst</w>, som med giftig Læbe leer.
Dog Dalens bedre Sønner Dalen vige,
Og, kan de Aasen ei bestige,
Ved Bjergets Fod de staae tilbedende,
Og skue mod de hulde Tre.
</body>
</poem>

<poem id="ingemann2018040903">
<head>
    <title>Dødssejleren</title>
    <subtitle>Romance</subtitle>
    <firstline>Skjøn Gunhild stander paa Dække</firstline>
    <notes>
        <note>Teksten følger B. S. Ingemann: <i>Digte</i>, Første Deel, Forfatterens Forlag, Kbh., 1811, pp. 9-15.</note>
    </notes>
    <quality>korrektur1,korrektur2,kilde,side</quality>
</head>
<body>
Skjøn Gunhild stander paa Dække,
Og seer paa de Bølger blaa,
Og seer hvor Maanen der spejler sig
Med alle de Stjerner smaa.

Hun seer baade Maane og Stjerner
Alt i den klare Søe;
Mens Snekken glider saa sagtelig
Mod Bretlands fjerne Øe.

Did var forlængst hendraget
Den Pigelils Fæstemand;
Skjøn Gunhild hun græd saa saare.
Den Gang han drog af Land.

Han lovede Breve at sende,
Og komme saa fage igjen;
Men ingen Breve han sendte,
Ei heller kom han igjen.

Og dog, saa havde de svoret,
Før vilde de døe alleen,
Før nogensinde henleve
Med anden Møe eller Svend.

Skjøn Gunhild kunde ei stædes,
— Hun var en Møe saa brat —
Og gik hun fra Fader og Moder
Alt i den mørke Nat.

Paa Snekke monne hun stige
At søge sin Fæstemand,
Hvad enten han laae paa Havsens Bund,
Hvad heller i fremmed Land.

Tre Dage var hun omtumlet
Alt paa det vildene Hav,
Ved tredje Midnatstids
Var Bølgen taus som en Grav.

Og Pigen stander paa Dække,
Og seer paa de Vover blaa,
Og seer hvor Maanen der spejler sig
Med alle de Stjerner smaa.

Skibsfolket sover saa rolig,
Selv han som sidder ved Roer.
Mens udi de hvide Klæder
I Natten den Pigelil staaer.

Da hæver sig op fra Dybet
Et Skib saa underlig,
Og som en Skygge det svæver,
Og langsomt nærmer sig.

Men Sejlet det er adsplittet,
Og Masten gangen i Qvag,
Og sejle mægter det ikke;
Men driver om som Vrag.

Og stille er der omborde,
Kun svæve hist og her
Halvsynlige Taagestytter:
De ligne Mennesker.

Nu stødte Vraget mod Snekke;
Men Ingen det hørte og saae,
Undtagen Pigen, som eene stod,
Og saae paa de Stjerner smaa.

"Skjøn Gunhild! - hvidsker en Stemme -
"Du søger din Fæstemand;
"Paa Havsens Bund har han hjemme,
"Og ikke i fremmed Land.

"Men der er saa koldt dernede
"Udi den dybe Søe;
"Saa eensom maa han bygge og boe
"Langt fra sin Fæstemøe."

"Jeg kjender vel din Stemme,
"Du Mand fra dyben Søe!
"Og skal du ej saa eensom boe
"Langt fra din Fæstemøe."

"Nei, Gunhild! bliv tilbage!
"Du est saa ung endnu,.
"Og jeg vil ikke mig klage,
"Naar du er glad i Hu.

"Den Eed, du haver mig svoret,
"Den giver jeg dig igjen:
"Jeg vugges nu i de Bølgers Skjød
"Vælg du en anden Svend!"

"Nei, Eeden den vil jeg holde,
"Og vorde din kjær Hustroe,
"Er ei i din kolde Dolig
"Rum til os baade to?"

"I Havet er Rum til Mange;
"Men der er saa mørkt at boe;
"Naar Solen straaler foroven,
"Vi nedenfor slumre maae.

"Og kun ved Midnatstide,
"Naar Maanen skinner svag,
"Kan vi fra Dybet stige,
"Og svæve om paa Vrag "

"Lad straale Sol foroven!
"Jeg hvile vil i din Arm;
"Der vil jeg sove saa sødelig,
"Og glemme al Jorderigs Larm.

"Udræk din Haand saa fage!
"Tag mod din Fæstemøe!
"Med dig saa vil hun bygge og boe
"Alt i den dybe Søe.

"Og kun ved Midnatstide
"Vil vi paa Vraget staae,
"Og see paa Maanen den blide,
"Og paa de Stjerner smaae."

Og Haand rakte ud den Døde:
"Skjøn Gunhild! vorde ei ræd!
"Snart lyser Morgenrøde,
"Og snart maae vi afsted."

Og Pigen steeg paa Vraget,
Der svæved bort igjen;
Skibsfolket vaktes paa Dække,
Og saae Dødssejleren.

Skibsfolket vaktes paa Dække,
Og gjøs —- og saae derpaa,
Og bad til Gud i Himmerig,
Og Vraget monne — forgaae.
</body>
</poem>

<poem id="ingemann2018040904">
<head>
    <title>Rosen</title>
    <subtitle>[Efter Voß.]</subtitle>
    <firstline>Med Purpurdragt i Lundens Fred</firstline>
    <notes>
        <note>Teksten følger B. S. Ingemann: <i>Digte</i>, Første Deel, Forfatterens Forlag, Kbh., 1811, pp. 16-17.</note>
    </notes>
    <quality>korrektur1,korrektur2,kilde,side</quality>
</head>
<body>
Med Purpurdragt i Lundens Fred
En Rose stod ved Sølverbred,
  I grønnen Slør halv hyllet;
I Engen rasled Zephirs Fjed,
Han ilede til Rosen ned,
  Af fyrig Ild did tryllet;
Til Kys han elskovsvild nedsteg,
Men Green og Blomst for Kysset veeg:
  Den Roselil var bange.

Snart fatted Vaarens lette Søn
Hvad Feilen var, og kom i Løn,
  I Vovers Skjød blidt vugged:
Lidt ængstlig, o! men trylleskjøn
Saae Rosen Vaarens muntre Søn,
  Og huld til Kys sig bukked.
O! qvad han, himmelsk er din Duft,
Og tumled sig i Bølgeluft,
  Og aanded Elskovs Fylde.

<nonum><center>* * *</center></nonum>

O Pige, søde Pige! du
Min Fryd fra Mødets første Nu!
  Mit Haab til Scenen ender!
Som Rosen, Pige! stander du
I Uskylds blide Slør endnu,
  Og ei din Ynde kjender.
O ! naar din Sanger elskovsfuld
Til Kys sig nærmer, gjæk ham huld!
  Kun Pige! — ei for længe.
</body>
</poem>

<poem id="ingemann2018040905">
<head>
    <title>Menneskealdrene</title>
    <firstline>Rolig sad Fader Fornuft paa sit høye Domsæde</firstline>
    <notes>
        <note>Teksten følger B. S. Ingemann: <i>Digte</i>, Første Deel, Forfatterens Forlag, Kbh., 1811, pp. 18-32.</note>
    </notes>
    <quality>korrektur1,korrektur2,kilde,side</quality>
</head>
<body>
Rolig sad Fader <w>Fornuft</w> paa sit høye Domsæde,
Skued vemodig paa sine vanslægtede Sønner,
Og rysted betænkligt det snehvide Hoved; thi længe
Havde han dvælet forgjæves paa Domstolen: Ingen
Nærmed sig meer dens ærværdige Fod; men letsindig
Stimlede Mængden nu hen til en kjærere Dommer.
Kjær var nu denne, for Adams blødagtige Afkom;
Thi han var svag, som de selv, og bestukken af Alle,
Dømte han Alle til Villie; <w>Følelse</w> heed han,
Og for den passive Tidsslægt var han en Afgud.
Stakkels forvildede Børn! saa sukked Fornuften,
Lagde omhyglig sin aabnede Lovbog hen til dem;
Men de forstode den ikke, og tyded den falsklig.
— Thi den er gammel, trykket før Guttenbergs Tider,
Forlagt paa Skaberens Forlag, og kaldet <w>Naturen.</w>
See! nu fremtraadte i Domhuset Væsener fire,
Alle som Guddomme skjønne; Fornuften forbaustes,
Dog hans Forundring svandt snart; thi ei Mennesker var det,
Menneskealdrenes Genier vare de: Fortrinnet
Strede de om, og fremstilled sig een efter anden.

Først hopped frem der et lille spøgende Væsen:
Guldgule Lokker slynged sig huldt om den bløde
Fyldige Nakke, og stadig blomstrede Rosen
Paa den Uskyldiges runde, sorgløse Kinder.
Blomster han legede med, og lalled fortrolig:

          <w>Barndom</w> jeg kaldes,
          Menneskets bedste,
          Skjønneste Alder.
          Glæde og Uskyld
          Følge mig trolig,
          Og over Blomster
          Leder jeg sorgløs
          Jordklodens Spæde.
          Ungdommens Uroe,
          Manddommens Alvor,
          Alderdoms Kummer
          Kjender jeg ikke.
          Selv er jeg liden.
          Lidet jeg ønsker,
          Lidet mig fryder.
          Ofte mit Øye
          Fyldes med Taarer;
          Dog, før de rinde
          Ned over Kinden,
          Smiler jeg atter.
          Siig mig Fornuft! da
          Er jeg dog ikke
          Menneskets bedste,
          Skjønneste Alder?

Barndommen taug, og et Væsen fremtumled med muntre
Spillende Øyne, og hede, blussende Kinder:
Ikke med Barnets den stadige Rødme; thi flygtig
Vexlede Ansigtets Farver og Miner, og vildsomt
Tabte sig Trækkene mellem hverandre ufatligt.
Hurtigen flygted de vingede Ord fra hans Læber:

<w>Ungdom</w> jeg er, den lyksaligste Alder,
Livets de bedste, frydfuldeste Timer
Skjænker jeg Mennesket. Fyrig og dristig,
Leder jeg ham til de yndigste Dale,
Leder jeg ham paa de steileste Bjerge;
Blomsten saa lavt og saa høyt ei kan stande,
Jeg jo den bryder, føler dens Vellugt,
Ikke med Barnets bevidstløse Glæde;
- Nei, den kun nyder, som veed at han nyder -
Ikke med Mandens og Oldingens Kulde,
- Nej, kun det glødende Hjerte kan trylles. -
Ei jeg den døsige Middelvei kjender,
Som man, saa daarlig — Rolighed kalder:
Aabent for Fryd og aabent for Smerte
Er kun mit Bryst. Vel jeg ikke kan smile
Stedse som Daaren; men Glæden forskjønnes
Stundom ved Taarer. O ! disse Taarer
Selv ere søde; thi de fremkaldes
Ei af Brødkummer, ei af Guldsyge,
Men kun af Elskov. Kærligheds Luner
Er mine Sorger, Kærligheds Luner
Er mine Glæder. Kjølende Druer
Presser jeg glad i det skummende Bæger,
Nipper ei ængstlig af blinkende Nektar,
Sorgløs jeg nyder, og dandser og tumler,
Sværmende fro, forbi Torne og Tidsler
Hen til de smilende skjønne Livsblomster,
<i>Ergo</i> Fornuft! — hvis du er lidt fornuftig —
Tilstaae! jeg er den lyksaligste Alder.

Ungdommens Genius havde nu udtalt; da fremstod
Rolig og fast, med alvorlige, skarpere Blikke,
Mørkere Haar, og sortsmudset Hage deu Tredie,
Løfted den marvfulde Arm, og taled saaledes:

          <w>Manddom</w> er jeg,
          Den fuldmodne,
          Bedste Alder.
          Barndoms Afmagt,
          Ungdoms Letsind,
          Vige skamfuld
          For min Styrke;
          Og magtløse
          Alders Barndom
          Seer med Savn mod
          Mig tilbage.
          Jeg er ingen
          Træl af Nyden,
          Ei jeg tæller
          Livets Dage
          Paa dets glade
          Øyeblikke,
          Ei paa Blomster,
          Som jeg bryder,
          Men paa Blomster,
          Som jeg — planter.
          Livets Maal er
          Kraftfuld Virken,
          Og mit Kald er
          At naae Maalet.
          Ei ufølsom
          For det Gode,
          Ei ufølsom
          For det Store,
          For det Høye,
          For det Skjønne —
          Handler jeg dog
          Meer end føler.
          Hvad er værdigst
          For et Væsen,
          Stammet ud fra
          Guderkraften,
          At omtumles
          Som en Baad for
          Vilde Bølger?
          Eller, som den
          Stærke Sømand,
          At oproe den
          Kjæk mod Strømmen?
          Hvad er gavnligst
          Paa vor Klode:
          Vaaren med sit
          Kjælne Vindpust?
          Eller Høsten
          Med sin Frugtkurv?
          Hvad er skjønnest
          Paa vor Klode,
          Espen med sin
          Svage Zittren?
          Eller Eegen,
          Som staaer rolig,
          Naar det stormer?
          Jeg, hin Søemand
          Liig, opkæmper
          Daaden mod de
          Vilde Bølger;
          Jeg er Høsten
          Med min Frugtkurv;
          Jeg er Eegen,
          Som staaer rolig,
          Naar det stormer.
          Siig, Fornuft! da,
          Er er Manddom
          Herligst — værdigst,
          Gavnligst — skjønnest
          Og den bedste
          Livets Alder?

Her holdt han inde; for Domstolen vakled den fjerde,
Aldrenes Genius: sølverne vare hans Lokker,
Roligt og blidt var hans Aasyn; paa Staven han hviled,
Øyet mod Himlen, og Haanden paa Brystet, han taled

    <w>Alderdommen</w> du vel kjender
    Paa dens Skjælven, paa dens Krykke,
    Paa dens snebedækte Isse,
    Paa dens Rynker, og den slukte
    Ild i Øyet. Ynk mig ikke;
    Men — misund mig; thi jeg er dog,
    Trods min Afmagt, trods de dybe
    Tidens Furer paa min Pande,
    Menneskets den bedste Alder.
    Er ei Aandens Roe og Virken
    Viisdoms høye Maal hernede?
    Og kan Aanden, fri og rolig,
    Stræbe frem fra Støvets Hylster,
    Over Jordens Usselheder,
    Naar hos Barnet den end slumrer,
    Naar hos Ynglingen til Livet
    Sands og Lidenskab den fængsler,
    Naar hos Manden den nedtynges
    Af de tunge Verdenssorger?
    Kun hos Gubben den sig hæver,
    Fri som Ørnen, over Klodens
    Mørke Taager, til den rene
    Høye Æther. Er det muligt
    For en Kraft, af Svaghed bundet,
    Trods sin Lænke, at fremile
    Stolt mod Kraftens evige Ophav?
    O! saa er den Mulighed kun
    For bedaget Jordbeboer.
    Hvad er Dødeliges Lykke?
    Er det Glæder, som de haabe?
    Er det Glæder, som de nyde?
    Eller nydte Glæders Minde?
    Lad erfaren Vandrer fremstaae!
    Han vil vidne, at de Væsner,
    Som den Arme kaldte Glæder,
    Trylled ham naar fjernt de stode
    I Fremtidens Paradiser,
    Sminket skjønt med Haabets Farver;
    Men at Trylleriet bortsvandt,
    Naar paa Virklighedens Lyngmark
    Nutids Haand, saa kold og grusom,
    Bortrev Haabets Rosenmaske
    Fra de blege Glædesskygger.
    Kyndig Vandrer vil bevidne,
    At ham fra Erindrings Høye
    Dalens Roser bedre gløded,
    End da han i Dalen vanked:
    Og naar han blandt hine Blomster
    Skued en og anden Plante,
    Fredet af hans Haand, fremspire
    Skjøn og rank for Efterslægten,
    At han da først syntes leve,
    Naar han saae, han — havde levet.
    Øvet Daad og svundne Glæder
    Ere smilende og lyse
    Billeder, som huldt omflagre
    Alderdommen. Livets Fryd er
    Haab om Fryd; og hvor er Haabet
    Mere virkligt, sandt og ædelt,
    End hos Gubben, som af Livet
    - Intet haaber, men som rolig
    Skuer over Gravens Mørke
    Til den lyse Morgenrøde,
    Som han her forgjæves søgte?
    Maa du da, Fornuft! ei tilstaae,
    At den blide, den miskjendte
    Alderdom bør øverst stande
    Blandt de Dødeliges Aldre?

Menneskealdrenes Genier taug, og Fornuften
Reiste sig sindig fra Sædet, og fældede Dommen:

Herlige Væsner! som Guddommen sendte til Jorden,
For at ledsage dens Børn gjennem Livet, I stride
Her om en Rang, som jeg Ingen af Eder kan tilstaae.
Ret har I alle, naar Eders Fortrin I skildre,
Uret, naar taus Eders Mangler I gjerne forbigaae.
Goder og Mangler er viselig kjædet hernede,
Fælleds de virke til eet Maal, det er Forædling.
Gradviis maa Mennesket stige til Maalet: hver Alder
Bidrager Sit til at føre ham did. Først den blide
Barndom maa lede ham varsomt paa tornløse Stier,
Saa maa den fyrige Ungdom tumle ham dristigt
Frem og tilbage; men stedse dog — hvorvel umærket
Nærmere Medet; nu kommer virksomme Manddom,
Standser hans vildsomme Irgang, peger alvorlig
Paa hans Bestemmelse, lærer ham kæmpe sig til den.
Endelig staaer han paa Bjergtoppen; viselig rækker
Alderdom Haand ham, viser ham kierlig hver Omvei,
Hidtil han vanked; borttager Taagen fra Øyet;
Og nu først indseer han, at hvad han søgte saa længe
Er ei paa Jorden; glad seer han Himmelen aaben,
Og vandrer rolig til Evigheds lysere Egne.
Saa har I Alle opfyldt eders Kald; det er stort, og
Viist som den <w>Uraand</w>, hvorfra I udsprang tilsammen.
I ere Brødre: vandrer da stedse som hidtil,
Haand i Haand, enig som Brødre, om Menneskeheden!
I ere Alle fortreflige, fuldkomne ikke:
Selv ufuldkomment Alt mod Fuldkommenhed stræber.
</body>
</poem>

<poem id="ingemann2018040906">
<head>
    <title>Bejleren</title>
    <firstline>En Ridder, saa mandig, saa kjæk, og saa huld</firstline>
    <notes>
        <note>Teksten følger B. S. Ingemann: <i>Digte</i>, Første Deel, Forfatterens Forlag, Kbh., 1811, pp. 33-36.</note>
    </notes>
    <quality>korrektur1,korrektur2,kilde,side</quality>
</head>
<body>
En Ridder, saa mandig, saa kjæk, og saa huld,
Med blanken Skaalharnisk og Hjelmen af Guld,
Paa fnysende Ganger foer ilende frem,
Og standsed ved Lynalils rolige Hjem.

"Jeg kom", var hans Ord, "over Bjerg, over Søe,
At see, og at elske den skjønneste Møe."
"Velkommen!" hun stammed, og ledte ham ind,
Og rødmende blussed den Pigelils Kind.

"Jeg kom", han gjentog, "over Bjerg, over Søe,
Til Brud mig at kaare den skjønneste Møe."
Forvirret saae Pigen den fremmede Mand,
Og var hun tilmode, jeg veed ei hvordan.

"Jeg kom," blev han ved, "over Bjerg, over Søe,
At beile til Lyna, den skjønneste Møe,
Og svoer jeg den Eed, da jeg stundede hid,
At leve med dig, eller døe udi Strid."

Snart rød som en Rose, snart bleg som et Liig,
Med bankende Hjerte hun nærmede sig:
"Flye", sukked hun, "flye, ak! jeg kan ikke — nei,
Min Haand og mit Hjerte tilhøre mig ei.

En Yngling jeg elsked fra tidligste Vaar,
Dit Øie han havde; men lysere Haar,
Han havde din Hage, han havde din Mund,
Men Stemmen var spæd og paa Hagen var Duun.

Til fremmede Egne han vandrede hen,
Snart iler han hid til sin Pige igjen;
Syv Gange omrulled det langsomme Aar,
Snart kommer min Elsker fra tidligste Vaar."

"O! Pige, din Elskov var barnlige Leg,
Og Barndommens Lege med Barndommen veeg;
Troe ikke, o Luna! duunhagede Ven!
Han kommer, han kommer vist aldrig igjen."

"Nej, Fremmede! nei; før min Yngling vil døe,
Før troløs han sviger sin elskede Møe;
Paa Brystet han bærer mit Navn udi Træk,
Men indenfor staaer det med gyldene Præg."

"Saa vis jeg da flye," var den Fremmedes Ord;
"Og Døden opsøge i Strid, som jeg svoer;
Men seer du, o Pige! i Drømme et Liig,
Da skjænk det en Taare, og viid - det er mig."

Og langsomt bortvandred den Ridder saa huld,
Med blanken Staalharnisk og Hjelmen af Guld.
"Ak! Fremmede! bliv dog! jeg elsker - ak! nei
Flye! - bliv dog! - nei, flye kun! jeg elsker dig ei"

Glad vendte tilbage den Ridder saa huld,
Bortkasted sit Harnisk og Hjelmen af Guld:
"Troe Pige! o! troe kun duunhagede Ven!
Men aldrig han kommer duun hagetigjen.

Gjenkjend her din Elsker fra tidligste Vaar,
Med stærkere Stemme og mørkere Haar."
"Gud Ludvig!" hun stammed, og sank til hans Bryst,
Og taus var Gjenkjendelsens himmelske Lyst.
</body>
</poem>

<poem id="ingemann2018040907">
<head>
    <title>Tvangen</title>
    <firstline>O Natur! naar du dig aabenbarer</firstline>
    <notes>
        <note>Teksten følger B. S. Ingemann: <i>Digte</i>, Første Deel, Forfatterens Forlag, Kbh., 1811, pp. 37-39.</note>
    </notes>
    <quality>korrektur1,korrektur2,kilde,side</quality>
</head>
<body>
O Natur! naar du dig aabenbarer
I din Skjønhed for din varme Søn;
Hvi tør han da ei i Brødres Skarer
Salig raabe ud: hvor er du skjøn!
Ak! hvad maa vel holde ham tilbage
Fra at knæle i din Helligdom?
Mængdens Smil han vil sig ei paadrage,
Og han staaer som - sjæletom.

Ven! naar stundom i fortrolig Klynge
Hjertet skjønt og ædelt røber sig;
Hvi tør ei min Arm sig om dig slynge,
Og til Broderbrystet trykke dig?
Hvi maa kold forsigtig Læben tale,
Mens det brænder i mit Inderste?
Vilde ogsaa du mig Sværmer kalde,
Hvis du saae jeg - følede?

Pige! naar jeg sidder ved din Side,
Og udi dit skjønne Øye seer
Taaren, som paa Kinden vil nedglide,
Kaldet frem ved Brødres Lidelser;
O! hvad hindrer Taaren da at flyde?
O! hvi dræbes den i Fødselen?
Og hvad grusom Lov maa mig forbyde
Henrykt at bortkysse den?

Arme Menneske! hvad er du vorden?
Ak! en Træl af Daarens usle Dom.
Unatur har lænket dig paa Jorden,
Stødt dig af Naturens Helligdom;
Og naar stundom kjærlig den vil drage
De vildfarne Sønner til sin Barm,
Rødme de, og styrte feig tilbage
Kold i Følesløsheds Arm.

For os selv vi burde rødme, ikke
For en daarlig Verdens kolde Smil;
Men i Vanens Kobberlænker ligge
Selv de Faa, som sig løsrive vil.
Og for dem en evig Tvang var Livet,
Gik de stedse paa alfare Stie:
Eensomhed! til Trøst du os blev givet,
Thi hos dig kun er vi fri.
</body>
</poem>

<poem id="ingemann2018040908">
<head>
    <title>Udflugten</title>
    <subtitle>[Til min Ven og Gjenbo.]</subtitle>
    <firstline>Sildig vakt af uroesvangre Slummer</firstline>
    <notes>
        <note>Teksten følger B. S. Ingemann: <i>Digte</i>, Første Deel, Forfatterens Forlag, Kbh., 1811, pp. 40-46.</note>
    </notes>
    <keywords>burger</keywords>
    <quality>korrektur1,korrektur2,kilde,side</quality>
</head>
<body>
Sildig vakt af uroesvangre Slummer,
Som betynged den bespændte Barm,
Da jeg, halv inddyssende min Kummer,
Vandred hjem fra kjedsom Morskabslarm;
Sildig vakt af Solens matte Straaler,
Som brød gjennem Byens Taageslør,
Vanked jeg til Idræt, som jeg taaler,
Taaler kun fordi jeg maa, jeg bør.
Vaarens første Smiil selv syntes trylle
Stadens sløve Børn udi sit Skjød;
- Maatte kun Naturens Dragt ei hylle
Følelser, hvorfor den selv blev rød! -
Ægte Pragt, uægte Yndigheder
Sværmede i Hobetal forbi,
Og jeg følte mig som lagt i Kjæder,
Og udraabte: spræng dem og vær fri!
Stav i Haand, og Schakspear under Arrmen,
Flyede jeg som udaf Fængselet,
Bag mig tabtes Taager, Sværmen, Larmen
Ved hvert Skridt jeg aanded mere let.
Veien gik forbi de Dødes Have,
Paa en Mindesten jeg læste: "Fred!"
Taus jeg hviled blandt de tause Grave,
Der jeg søgte dig, o! Rolighed!
"Hulde Roe! i talrig Brodervrimmel
Flyer du tit fra en Ulykkelig,
Som af Lidenskaber tumles svimmel
Blandt de Levende foruden dig;
Til de Døde maa han eensom vanke,
For at finde dig og sig igjen,
Paa en Grav kan Hjertet roligst banke
Naar fra den vi see paa Livet hen.
Her du svinder, tomme Skyggebilled!
Æresyge! storhedsklædte - Tant!
Her de Daarer, som din Glands forvilded
Fælleds Maal, og fælleds Græstørv fandt.
Her I tie Længsler! som hernede
Fødes kun til Død udi vor Bryst;
Her er gjemt i Muld hver jordisk Glæde,
Venskabs Fryd, og Kjærlighedens Lyst.
Intet Spor paa Jorden blier tilbage,
Højen jevnes, Marmor selv forgaaer;
Efter flygtigt Løb af korte Dage,
Kolde Slægt paa kolde Slægter staaer.
Bank da rolig, arme Leertræls Hjerte!
Ønsk ei hvad er intet Ønske værd!
Viid: den Grav, som Rolighed dig lærte,
Snart din og din Længsels Tilflugt er."
  Saa jeg sang: en Taare var nedrundet
Paa den Høi, hvorpaa jeg hvilede;
Det var da den Roe, jeg havde sundet
Blandt de Døde mellem Gravene.
  Graad i Øyet, Tomhed i det Indre,
Vandred jeg fra Tungsinds Fødested;
O! vor Byrde er dog ikke mindre,
Naar vi lægge Haab og Ønske ned.
Kraften døer, hvor Ønsket ikke lever.
Lad end Haab og Ønske vare Tant!
Dette Tant os over Graven hæver,
Som det ene os til Livet bandt.
Er det Daarskab efter Palmer hige
Gjennem Skranker over Banens Støv?
Er der Viisdom da bag Skranken vige,
Fordi Palmen ei har evigt Løv?
Er kun Daarlighed hver jordisk Glæde,
Fordi Tiden sletter ud derns Spor?
Livets Blomst den Vise da nedtræde!
Den jo og paa Jorden kort bestaaer.
Nei, jeg troer jer ikke, kolde Grave!
Støv I er. I Støvet gjemme maa;
Det er Lænken af frigivne Slave,
Men hvad var kan evig ei forgaae.
Lysere det vorded for mit Øye,
Lystre det vorded for min Aand,
Som jeg flyede Taarer, Stad, Gravhøie,
Som jeg vandred ved Livshaabets Haand.
Frihed drak jeg af Landluftens Aande,
Frihed toned mig i Lærkens Qvad,
Frihed smiled mig fra virksom Bonde,
Som, bag Plov, om Krig sang tryg og glad.
Gyldne Frihed! jeg din Priis istemte
Langt fra Staden, og dens Unatur,
Guldets, Sandsens, Stormænds Trælle glemte,
Fri som Fuglen, flygtet af sit Buur;
Flyer den som en Fremmed end tilbage,
Fremmed for Naturen den ei er,
Uden Fader, Moder, Broder, Mage,
Den en Broder i hver Skabning seer.
Kan om egen Elskov den ei synge,
Er end Fryd en ukjendt Melodie,
Let den sværmer dog blandt Glades Klynge,
Og istemmer deres Harmonie.
  Det var Aften, Solen pragtfuld daled,
Vestens Slette lued purpurrød;
Medens gyldne Farver Bølgen maled,
I min Eensomhed Sølvstrengen lød.
Elske maa vi, skal vi Harpen røre;
Uden Elskov skurre Strængene.
Pierider til Parnasset føre,
Pieride er den — Elskede.
Eurydice var det jo som rokked
Hæmi Stammer ved dens Bardes Sang;
Uden Daphne selv ei Phoebus lokked
Af den krumme Luth harmonisk Klang.
Laura for Baucluses Sanger svæved,
Lalage for Tiburs muntre Skjald,
Mollys Aand paa Bürgers Strenge bæved,
Wilhelmines Savn var Kleistes Kald.
O Elisa! du var min Camene,
O Elisa! søde tomme Navn!
Den er ei uelsket, den ei ene,
Som kan drømme Elskov, glemme Savn.
Fro jeg sang, til Nattens Stjerner blinked
Over landlig Hyttes lave Tag,
Blide Fred den trætte Vandrer vinked,
Og han vaktes først ved Lærkens Slag.
Ingen Dæmon, svøbt i Drømmeklæde,
Vakte Trivl og Uro i hans Barm,
Den var Rolighedens stille Sæde;
Thi han laae i Rolighedens Arm.
- Dog som Fuglen, der fra Fængslet flyede,
Fandt sig fri; men ene dog ei glad,
Og frivillig til sit Buur gjentyede
Hvor Medfangen ligeover sad;
Saa gik ogsaa Flygtningen tilbage
Til det Fængsel, han nys flyede for;
Thi skjøndt der han ei seer lyse Dage,
En Medfange ligefor dog boer.
Bedre der at kige til hverandre,
End at flygte ene af sit Buur.
Dog kan vi engang tilsammen vandre,
Atter fro jeg hilser dig Natur!
</body>
</poem>

<poem id="ingemann2018040909">
<head>
    <title>Ringen</title>
    <firstline>Jeg veed en Ring; saa stor var ingen anden</firstline>
    <notes>
        <note>Teksten følger B. S. Ingemann: <i>Digte</i>, Første Deel, Forfatterens Forlag, Kbh., 1811, pp. 47-48.</note>
    </notes>
    <quality>korrektur1,korrektur2,kilde,side</quality>
</head>
<body>
Jeg veed en Ring; saa stor var ingen anden,
Og ingen Keisers Haand bar een saa skjøn;
Og dog - det kan jeg sige dig for Sanden -
Den nægtedes ei Armods ringe Søn.
Den er ei skabt af glimrende Metaller,
Men glimrer dog, naar Guldet smuldrer hen;
Den glindser ei i stolte Fyrstehaller,
Paa viden Mark du heller søge den!
Den har et Billed, skjønnere og større,
End det, som nogen Pensel trylled frem,
Dens Rand du skue kan, men ei berøre,
Og ingen Kæmpe kan den bære hjem.
Den findes før paa Høie end i Dale,
Den svømmer let selv paa det vilde Hav,
Hvad Skjønt du saae, sig i dens Kreds mon male,
Hvert Land forskjelligt Billede den gav.
To Ædelstene i dens Rand du skuer,
Den ene straaler i sit eget Skjær,
Den anden glimter mat i laante Luer,
Hiin bløndende, men denne yndig er.
Og vil du fatte Ringens Værd og Nytte,
Søg den da ei med ussel Vindingsaand;
Du kan den ei for Gods og Guld bortbytte,
Du kan ei bramme med den paa din Haand.
Du kan ei give den til kjælne Pige,
Til Minde om din Troe og Kjerlighed:
Den er for stor til Fryd for Dødelige,
For skjøn til noget fremmed Øyemed.
Men vil du for dens egen Skyld den søge,
Da skal du finde, og beundre den:
Den skal din Fryd paa Jorderig forøge,
Og minde dig om Gud i Himmelen.
</body>
</poem>

<poem id="ingemann2018040910">
<head>
    <title>Hr. Hem og Hr. Sem</title>
    <firstline>To Riddere droge fra Leding</firstline>
    <notes>
        <note>Teksten følger B. S. Ingemann: <i>Digte</i>, Første Deel, Forfatterens Forlag, Kbh., 1811, pp. 49-55.</note>
    </notes>
    <quality>korrektur1,korrektur2,kilde,side</quality>
</head>
<body>
To Riddere droge fra Leding,
Og det var rigen Hr. Hem,
Ved Siden red paa sin Abildgraae
Den unge Ridder Hr. Sem.

Hr. Sem reed paa sin Abildgraa,
Hr. Hem paa Vallakken sad:
"Hvor drager I hen, unge Ridder Sem?"
"Jeg vil mig ride til Stad.

Jeg rider mig til den liden Stad
Hist ved hiin salte Søe,
Der fanger jeg mig en Jomfrue skjøn,
Alt til min Fæstemøe."

"Og vil I fæste en Jomfrue skjøn
I Bye ved salten Søe,
Saa kan vi jo ride baade did:
Der vil jeg og fæste en Møe."

Og fritted unge Ridder Hr. Sem:
"Hvad er den Pigelils Navn?"
"Maria hedder den Lillie,
Hun sove skal i min Favn."

- "Maria hedder den Lillie?"
Hr. Sem blev sort som Jord;
"Det siger jeg Eder for Sanden,
I hende ret aldrig faaer.

Det siger jeg eder for Sanden,
Maria I aldrig faaer;
Thi hende er det jeg fæste vil;
Hun er saa væn en Maard."

Og meldte rigen Hr. Hem saa snild:
- Hans Ganger den var saa rap -
"Hvo først naaer Møllen, først malet faaer,
Thi vil vi ride om Kap."

Og sporede han sin Vallak snel.
Hr. Sem spored Abildgraae,
Og rede de over Sten og Stub,
Af Flint<note>Flint] Fluit</note> sprang de Funker smaae.

Saa fore de over Stub og Sten,
Af Flint sprang de Funker smaa;
Men der de kom til Borgeled,
Da styrtede Abildgraae.

Og der de kom til Borgeled,
Hr. Hem vilde oversæt';
Men Vallakken løb en Staver i Liv,
Og det gik ei saa let.

Paa Jorden laae de Beilere to,
Baade med Qvide og Harm;
Hr. Hem havde brudt et Sidebeen,
Og unge Hr. Sem en Arm.

Ved Borgeled stod den liden Smaadreng,
Han kynded paa Stand den Nød;
Paa Borgen bar man de Riddersmænd,
Og lagde paa Hynde blød.

Og det var unge Ridder Hr. Sem,
Han meldte det sørgeligt Ord:
"I brød jer Sidebeen, jeg min Arm,
Det Varsel mig ilde anstaaer.

I brød jer Sidebeen, jeg min Arm,
Alt for den væne Maard,
Og ahner mig, Enden bliver paa Leeg,
At Ingen af os hende faaer."

Og der var Maria den Lilievand,
Randt Taare paa Rosenkind;
Hun pleied dem baade med Linned og Urt,
Og gik baade ud og ind.

Hun pleied dem baade med Urter og Liin,
Og gik baade ud og ind;
Og meer og meer stod de Ridderes Hu
Alt til den Jomfrue fiin.

Og i sit Hjerte den Rosensblom
Var ungen Hr. Sem saa huld,
Men hvergang hun paa Hr. Hem mon see,
Hun havde baade Angst og Kuld.

De Dage ginge, de Uger gik,
Der gik vel Maaneder tre,
Og lægt blev Sidebeen, lægt blev Arm,
Dog lægtes ei Hjerterne.

Og beiled Hr. Hem, og beiled Hr. Sem;
Den Møe var heel angest og mød,
Hun havde Hr. Sem i Hjertet kjær,
Men turde det ikke forraad.

Og det var stolten Ridder Hr. Hem,
Han drog sit Sværd med Harm:
"Hvad ei skjøn Jomfruen raade vil,
Det raade vor egen Arm."

Og det var unge Ridder Hr. Sem,
Tog Glavind udi Haand,
Og kæmped de for den Rosensblom,
Dem baade til megen Vaand.

Den første Gang de i Skjoldet hug,
Fornam de om Sværdene beed,
Den anden Gang de i Skjoldet hug,
Det trilled paa Jorden ned.

Den tredie Gang, der de sammenfoer,
De Sværde farvedes røde.
Og Hjelmen brast, og Panderne brast,
Og de slog hinanden<note>hinanden] hianden</note> tildøde.

Og det var Maria den væne Møe,
Randt Taare paa Liliekind;
Og eene hun ganged af Borgen ud,
- Men aldrig meer gik hun ind.

Saa ene hun ganged af Borgen ud,
Alt til den mørke Fjord;
I Fjorden fandt de den Piges Liig,
Og gjemte det dybt under Jord.

De lagde den Møe i Agerland,
Og ikke paa Kirkegaard;
Og Mariager kaldes den Stad,
Alt ved hiin mørke Fjord.

Og nær ved Byen to Kirker staae,
De kaldes end Hem og Sem,
Og indenfor Kirkernes hvide Muur,
Der har man jordet dem.

Saa hvile de Kæmper bag hviden Muur,
Paa Ageren Møen tit gaaer.
Og hvergang de Klokker ringe til Liig,
Det klynker ved mørken Fjord.
</body>
</poem>

<poem id="ingemann2018040911">
<head>
    <title>Til Phyllis</title>
    <firstline>Phyllis! naar du smilende fremtræder</firstline>
    <notes>
        <note>Teksten følger B. S. Ingemann: <i>Digte</i>, Første Deel, Forfatterens Forlag, Kbh., 1811, p. 56.</note>
    </notes>
    <quality>korrektur1,korrektur2,kilde,side</quality>
</head>
<body>
Phyllis! naar du smilende fremtræder,
I de skjønne Lillieklæder,
Og med Uskylds Blomst i Lokkerne
O! da vilde det henrykte Øye
See en Engel fra det Høye,
Savnedes ei - Vingerne.
Ak! men naar, paa alt for lette Vinger,
Langt fra mig din Kjærlighed sig svinger,
Vilde jeg i den en — Guddom see,
Savnedes kun - Vingerne.
Pige! lad din Kjærlighed, liig dig,
Huld og blid; men ubevinget være!
Og du vorde kan for mig
Meer, end alle Himlens Engle ere.
</body>
</poem>

<poem id="ingemann2001072201">
<head>
    <title>Pigen</title>
    <firstline>Der dandser en Pige for hver Mands Dør</firstline>
    <notes>
        <note type="credits">Bidrag fra Margit Ammentorp.</note><!-- fra <i>Digter-Krands - En Samling af udkaarede ældre og nyere Selskabssange</i>, Odense, 1826. Trykker og udgiver er S. Hempel "Eier af Fyens Adressekontoir". -->
        <note>Teksten følger B. S. Ingemann: <i>Digte</i>, Første Deel, Forfatterens Forlag, Kbh., 1811, pp. 57-58.</note>
    </notes>
    <quality>korrektur1,korrektur2,kilde,side</quality>
</head>
<body>
Der dandser en Pige for hver Mands Dør,
Hun dandser i lette flagrende Slør;
I Lokkerne bær hun en Krands saa grøn,
Og Pigen og Pigen hun er saa skjøn.

Der dandser en Pige, saa elskelig,
For Konge, for Bonde, for Arm, for Rig,
Og Konge, og Bonde, og Rig, og Arm,
Vil gjerne trykke den Møe til sin Barm.

Der sjunger en Pige for hver Mands Dør,
Hun sjunger og dandser i flagrende Slør;
Hun sjunger ved Vugge, hun sjunger ved Grav,
Hun dandser paa Jord, og hun dandser paa Hav.

Hun dandser og sjunger, saa elskelig,
For Konge, for Bonde; for Arm, for Rig,
Og Alle vil favne den Møe saa væn:
Men naar hun er nærmest, hun flygler igjen.

Om Morgenen sjunger hun blidelig.
Og vinker, og dandser saa sagtelig;
Alt meer hun mon vinke, og sjunge, og gaae,
Som Solen mon stiige paa Himmelens Blaa.

Ved Middag hun sagtner den flygtige Dands,
Og peger alvorlig paa grønnen Krands;
Men naar man vil favne den Møe saa væn,
Hun smiler, og sjunger, og flygter igjen.

Saa himmelsk hun nynner ved Aftenstund;
Men fjernere, lettere svæver da hun,
Alt høyere monne hun stige og flye,
Og svinder mod Natten bag sorten Skye.

Hvo er vel den Pige i flagrende Slør,
Som dandser, og siunger for hver Mands Dør,
Som vinker forgjæves, og aabner sin Favn;
Mon <w>Haab</w> ikke være den Pigelils Navn?
</body>
</poem>

<poem id="ingemann2018040913">
<head>
    <title>Ønsket</title>
    <subtitle>[Efter <w>Hagedorn</w>.]</subtitle>
    <firstline>Kom skjønne Søn af skjønneste Gudinde!</firstline>
    <notes>
        <note>Gendigtning af Hagedorns <xref poem="hagedorn2018031501"/>.</note>
        <note>Teksten følger B. S. Ingemann: <i>Digte</i>, Første Deel, Forfatterens Forlag, Kbh., 1811, p. 59.</note>
    </notes>
    <quality>korrektur1,korrektur2,kilde,side</quality>
</head>
<body>
Kom skjønne Søn af skjønneste Gudinde!
Hvis søde Myrther dufte overalt.
Lær mig den Kunst Gjenkjærlighed at vinde!
Den lette Kunst at elske veed jeg alt.

Og du, hvis Smiil i Phyllis Blik mig blænder,
Cythere! kom lær hende Kjærlighed!
Den Kunst, at gjøre rasende, hun kjender,
Den lette Kunst, at elske, ei hun veed.
</body>
</poem>

<poem id="ingemann2018040914">
<head>
    <title>Taaren</title>
    <subtitle>[Sonett.]</subtitle>
    <firstline>Formen blev af skjult Kraftharmonie</firstline>
    <notes>
        <note>Teksten følger B. S. Ingemann: <i>Digte</i>, Første Deel, Forfatterens Forlag, Kbh., 1811, p. 60.</note>
    </notes>
    <keywords>sonnet</keywords>
    <quality>korrektur1,korrektur2,kilde,side</quality>
</head>
<body>
Formen blev af skjult Kraftharmonie,
Væsnet strømmed useet fra det Høye,
Mennesket opslog nyskabte Øye:
Men en Taare stod deri.
Taaren faldt paa Jordens Blomsterstie,
Blomsten maatte blegnende sig bøye,
Mørk blev stedse Jorden for vor Øye,
Skjøndt ei Taarer stod deri.
Kom Igjen du Trøst i svundne Dage!
Milde Fødselstaare! kom igjen!
Kom til din forladte ældre Ven!
Morgenskyen saae han let bortdrage,
Taagen blev, skjøndt Taaren rulled hen,
Det beklemte Hjerte er tilbage.
</body>
</poem>

<poem id="ingemann2018040915">
<head>
    <title>Brylluppet</title>
    <subtitle>
        <line>Romance</line>
        <line>[Ideen efter Bürger.]</line>
    </subtitle>
    <firstline>Elisa stod, saa skjøn, saa huld</firstline>
    <notes>
        <note>Fri gendigtning af Gottfried August Bürgers gotiske ballade <xref poem="burger2018041201"/>.</note>
        <note>Teksten følger B. S. Ingemann: <i>Digte</i>, Første Deel, Forfatterens Forlag, Kbh., 1811, pp. 61-66.</note>
    </notes>
    <quality>korrektur1,korrektur2,kilde,side</quality>
</head>
<body>
Elisa stod, saa skjøn, saa huld
I hvide Brudeklæder,
Og skuede saa længselfuld
Fra Havets nøgne Bredder.
"Min Brud! jeg kommer,' Ludvig skrev,
Med Spil og Sang og Kongebrev,
Trods Storm og vilden Bølge,
Til Altret dig at følge."

Men mørk var Himlen, Havet sort,
Og huult Orkaner brummed.
Og Vover skylled Vover bort,
Og Bred og Klippe skummed.
Den Pigelil ved Stranden gik,
Med Suk og taarefyldte Blik;
Men intet Soelsmil glimted,
Og ingen Baad hun skimted.

"Gak hjem," saa lød den Moders Ord,
"Din Brudgom bliver borte,
Han ei til Havet sig betroer:
De Bølger er saa sorte."
"Ak nei," hun klynkede, og blev,
Han kommer snart med Kongebrev,
Trods Storm og vilden Bølge,
Til Altret mig at følge."

Men Dag hensvandt, og Nat fremstod
Iført sit mørke Dække,
Paa Himlen ingen Stjerne gled,
Paa Havet ingen Snekke.
Med Suk og taarefyldte Blik
Den Pigelil fra Stranden gik.
Alt frembrød Midnatsstunden!
Men Roe og Haab var svunden.

Dog da dens Mulm udbredte sig,
Taus Storm og Bølge hviled,
Og Maanen glimtet underlig,
Og røde Stjerner smiled.
Og Klinken klirred, klik, klik, klik,
Og Hængslet peeb, og Døren gik,
Og kold og bleg, forvildet,
Indtreen et Skyggebilled.

"Min Ludvig du! vær takket Gud!
Min Brudgom! men saa silde."
"Kom snart Elisa! kom min Brud!
End er det ei for silde:
Jeg kommer flux med Spil og Klang,
Før Hanegal og Lærkens Sang,
Trods Storm og Død og Bølge
Til Altret dig at følge."

Og nu han bort med Pigen foer,
Saa Dør og Hængsler klirred;
"Ak! Ludvig! ak! saa fort du gaaer,
Du stirrer saa forvirret!"
"Frygt ei min Brud! vi vandre fort,
Vor Fod er let, vor Vei er kort,
Først vi til Altret ile!
Og saa vi gaae til Hvile."

Og hurtig, hurtig, fort, fort, fort,
Svandt Mark og Træer og Stader,
Fra Bye til Bye hun svæved bort,
I hvide Brudeklæder.
"Du er saa kold, saa vaad, saa bleg?"
"Ja Brud! den Seng hvorfra jeg steeg,
Hvor blaa de Bolstre lege.
Kan rødest Kinder blege."

Nu kom de til en Kirkegaard;
Den Pigelil blev bange:
I Maaneskin de Aanders Chor
Qvad rædselfulde Sange.
"Ak! Ludvig! siig hvad sjunge de
Saa underlig blandt Gravene?"
"Min Brud! vær ikke bange!
De sjunge Brudesange."

"Ak! Ludvig! slig hvi grave de
I dyben Muld histnede?"
"Frygt ei, frygt ei, min Elskede!
En Brudeseng de rede:
Den redes ei med Fjær og Dunn;
Men den er rolig, den er luun;
Der Tordnen os ei vækker,
Der Lynet os ei strækker."

Og hurtig, hurtig, fort, fort, fort;
Ved Kirkens Dør de standsed;
Den var oplyst, beklædt med Sort,
De Aander sang og dandsed.
Og Orglet brummed som til Liig:
"Ak Ludvig! hør hvor frygtelig!"
"Min Brud! vær ikke bange
Her spilles Brudesange."

Nu Kirkedøren raslede,
Til Altret de henfore,
Ved Fakkelskin de knælede,
Og Troskabseeden svore,
Og Hanen goel, de Aander svandt,
Og Gryet kom, det Pigen fandt
Henslumret og aleene,
Ved Altrets Marmorstene.

Paa nøgne Strandbred Ludvig laae
I Dødens stille Slummer.
I fælleds Grav, i fælleds Roe
De glemme Livets Kummer.
Blidt Nattens Stjerner smile ned
Til blomsterklædte Hvilested;
Kun Philomeles Trille
Afbryder Gravens Stille.
</body>
</poem>

<poem id="ingemann2018040916">
<head>
    <title>Bruden</title>
    <subtitle>[Skrevet da jeg skulde studere Jura.]</subtitle>
    <firstline>I Lunden bag Hækken en Pige jeg saae</firstline>
    <notes>
        <note>Teksten følger B. S. Ingemann: <i>Digte</i>, Første Deel, Forfatterens Forlag, Kbh., 1811, pp. 67-69.</note>
    </notes>
    <quality>korrektur1,korrektur2,kilde,side</quality>
</head>
<body>
I Lunden bag Hækken en Pige jeg saae,
De Lokker var lyse, de Øyne var blaa,
Og Barmen, saa meget som jeg kunde see,
Var tifold saa hvid, som den hvideste Snee.

Som Lilien malet af Morgenens Glød,
Saa blomstrede Kinden halv hvid og halv rød,
Med klaren Sølvstemme sang Pigen saa huld,
Og holdt udi Haanden en Cither af Guld.

"O! du Pieride! o! Helicons Møe!<note>"O! du] O! du</note>
O himmelske Lod ved dit Hjerte at døe,"
Saa sang jeg, og vilde alt ile didhen,
Da greb mig i flagrende Lokker en Ven.

Den Ven var Fornuften vor gamle Papa,
Han tog mig ved Haaret og trak mig derfra,
Mens ofre til Hækken tilbage jeg saae,
Med Finger paa Næsen han talede saa:

"Søn! vogt dig, kom ei Pieriden for nær;
Kun Hunger og Sang hendes Ejendom er;
Af slige Frierie kommer Intet meer ud,
Jeg derfor har valgt dig en anden til Brud."

Og fremtrin af Busken en gammel Moerlil
Med tusinde Rynker, og tør som en -
Kun Prosa jeg læste i Ansigtets Træk,
Og Munden var tandløs; men virksom og kjæk.

De Fingre var krumme, og Øynene randt,
Dog Guldet hun fatted og øynede grant;
I Ungdommens Dage hun havde havt Stær,
Og Haanden var krummet af Vægtskaal og Sværd.

Justitia var det til Brud man mig bød,
Fornuften befaled, og Sønnen - adlød:
Med Suk da Madammen min Haand jeg forskrev;
Men Hjertet hos Pigen bag Hækken dog blev.
</body>
</poem>

<poem id="ingemann2018040917">
<head>
    <title>Til —s Øyne</title>
    <firstline>Vanked vild i Østerlande</firstline>
    <notes>
        <note>Teksten følger B. S. Ingemann: <i>Digte</i>, Første Deel, Forfatterens Forlag, Kbh., 1811, p. 70.</note>
    </notes>
    <quality>korrektur1,korrektur2,kilde,side</quality>
</head>
<body>
Vanked vild i Østerlande
Hyrden paa den vide Ørk,
Maatte han saa eene stande
Udi Natten kold og mørk;
Tumledes blandt Klipper vilde
Havets Søn paa Bølgen blaa;
Begge tit i Nattens Stille
Tvende lyse Stjerner saae.
Det var Ledas Sønner blide,
Stedse samlet de fremskride
Manden, som forvilded sig,
Leded de saa broderlig.

  Tvende Stjerner jeg og kjender,
Himlens dunkle er mod dem;
Uskylds Funke i dem brænder,
Haabets Glimt jeg seer i dem.
Lad mig længe nok da vanke
Eensom i den vide Ørk!
Lad mig paa den brustne Planke
Tumles vild ad Bølgen mørk!
Maatte jeg kun evigt skue,
Elskte Stjerner! eders Lue!
Blev min Nat, i Ørk paa Hav,
Lys og blid indtil min Grav.
</body>
</poem>

<poem id="ingemann2018040918">
<head>
    <title>Korsridderen</title>
    <firstline>Sadl op min Ganger, slib mit Sværd!</firstline>
    <notes>
        <note>Teksten følger B. S. Ingemann: <i>Digte</i>, Første Deel, Forfatterens Forlag, Kbh., 1811, pp. 72-78.</note>
    </notes>
    <quality>korrektur1,korrektur2,kilde,side</quality>
</head>
<body>
"Sadl op min Ganger, slib mit Sværd!
  Gak Dreng! hent Morderlandsen!
Thi myrde vil jeg Hedninger,
  Og vinde Heltekrandsen."
Saa Fyrsten bød, og rusted sig
Med sorten Harnisk frygtelig,
  Paa Gangeren sig svinged,
  Og Sværd og Landse klinged.

Ved Siden reed Vasaller fem,
  Med Rustninger ildrøde,
Og røde Hingste bare dem;
  De Fyrstens Vink adløde.
Med Huj- og Hurra-Raab<note>Hurra-Raab] Hurra Raab</note> til Mord,
De gjennem Tyrkens Lande foer,
  Og brændte, røved, sloge,
  I hvor de saa hendroge.

En Dag de kom ved Morgengrye
  Til en Nomadehorde,
Som fredelig fra Bye til Bye
  Omdrog med sine Hjorde.
Med Hurraskrig og vilde Raab
Fremstyrted Fyrsten med sin Hob,
  De Hyrder faldt til Fode:
  "O! Naade, Christne! Naade!"

Da kom en Mand, med Brynie hvid,
  Paa hviden Ganger sad han,
Af Aasyn var han god og blid,
  Og for de Arme bad han:
"O skaan! de værgeløse er,
O skaan! de er jo Mennesker!"
  Men de Vasaller brummed,
  Og hviden Mand forstummed.

"Hug ned, hug ned!" lød Fyrstens Ord,
  Til Helvede de stunde,
De ei den Herre Christum troer,
  Hug ned de Hedninghunde!"
Og Sværdet hvined Hug paa Hug,
Blandt Hurraraab og Dødningsuk,
  Og videre de sprengte,
  Med Støv og Blod bestænkte.

En feiderustet Tyrkehær
  Dem derpaa kom imøde,
Og rædsomt klirred Sværd mod Sværd,
  Og Døde faldt paa Døde.
Tilsidst de Muselmænner veeg,
Udmattede af blodig Leeg;
  Men saaret og bedøvet
  Laae Fyrsten strakt i Støvet.

Det Pantser tynged vældelig,
  Han mægted ei opstige,
Da saae han nogen nærme sig;
  Det var en Tyrkepige.
"Du bløder, slemme Christenmand!
Og jeg dig ikke hade kan,
  Din Gud dig maa tilgive;
  Men jeg vil dig oplive."

Og reiste hun ham medynksfuld,
  Forbandt ham hvor han blødte;
Dog mens hun pleied ham saa huld,
  Hans Øye hendes mødte;
Flux brændte han af ureen Lyst,
Og knuged Pigen til sit Bryst;
  Hun styrted ham til Fode:
  "O! Naade, Christmand! Naade!"

Da kom den blide Mand igjen
  Paa Gangeren hin hvide:
"Vær ikke utaknemlig Ven!
  Jeg varsler dig itide;
Hvis ei du hører Uskylds Bøn,
Da venter dig retfærdig Løn."
  Men de Vasaller brummed,
  Og hviden Mand forstummed.

"Gak fromme Nar! lød Fyrstens Ord,
  Det er en Hedningqvinde,
Hun ei den Herre Christum troer,
  Man synder ei ved hende."
Og Pigen vred sig i hans Arm:
"Forbarm dig Christmand! o! forbarm!"
  Men kraftløs hun hensegned,
  Og - Uskyldsblomsten blegned.

Og fort med Huj- og Hurra-Raab
  De Riddere fremdroge,
Og hvor den kom, den vilde Hob,
  De brændte, røved, sloge.
Alt Nattens Stjerner tindrede,
Da kom de just til en Moskee,
  Hvor Børn og Qvinder sad'e
  Andægtigen og bade.

"Røv, brænd og myrd!" lød Fyrstens Ord,
  Til Helvede de stunde,
De ei den Herre Christum troer
  Myrd, brænd de Hedninghunde."
Vasallerne adløde ham;
Dog pludselig blev Armen tam,
  Og Sværdene er rammed,
  Og Faklerne ei flammed.

Ei længer tindred Stjernerne;
  Men Skyerne blev røde,
Forgjæves Fyrsten hujede,
  Hver Lyd paa Læben døde;
Og Ridderen med Brynien hvid,
Men ikke længer huld og blid,
  Fremfoer saa mørk og skummel
  Med rædselfulde Tummel.

"For tredie Gang jeg møder dig;
  Men varsler ikke mere.
Paa Uskylds Grav, paa Brødres Liig
  Du Godheds Gud vil ære;
Vanslægtede Naturens Søn!
Du veed din Daad, modtag din Løn!
  Din Gud har fældet Dommen,
  Nu er dens Time kommen."

Og flux med Huj- og Hurra-Raab
  Kom Nattens Aander blege,
Forgjæves Fyrsten og hans Hob
  For Hevnens Aander vege.
Hin hvide Mand en Dæmon blev,
Som Hjertet af hans Liv udrev;
  Og end ved Midnatstide
  Han mon det sønderslide.

<nonum><center>* * *</center></nonum>

Saa rædsom en Historie
  Jeg ikke har oplevet;
Jeg fandt den i en Krønike,
  Ved Siden stod der skrevet:
"I Fyrsten see - <w>Tyrannerne</w>,
Vasallerne er <w>Sandserne</w>,
  Og kan den hvide Herre
  <w>Samvittigheden</w> vare."
</body>
</poem>

<poem id="ingemann2018040919">
<head>
    <title>De hemmelige Bygmestere</title>
    <firstline>Hvo bygger i Løndom ved Dag og ved Nat</firstline>
    <notes>
        <note>Teksten følger B. S. Ingemann: <i>Digte</i>, Første Deel, Forfatterens Forlag, Kbh., 1811, pp. 79-80.</note>
    </notes>
    <quality>korrektur1,korrektur2,kilde,side</quality>
</head>
<body>
<nonum><center>Εϰαςοζ βλεπέτω, πῶϛ ἐποιϰοδομἔι</center></nonum>
<nonum><right>Paulus.</right></nonum>

Hvo bygger i Løndom ved Dag og ved Nat
Paa Borgens de øde Ruiner?
Hvo reiser i Stilhed, hvad Stormen saa brat
Nedstyrter, naar fjendlig den hviner?
Hvad kaldes den Borg, usynlig og stor,
Som aldrig fuldendtes paa viden Jord?
En Søyle staaer hist, og en Søyle staaer her;
Men Taget er aabent, og Muren af Leer.

Hvo er vel den Herre, som hemmelig gaaer
Paa Jorden fra Hytte til Hytte,
Som fredløs maa skjule de flygtende Spor,
Og sjælden til Stav sig kan stytte?
Af Borgen mægtige Fjender ham drev,
De Muren styrted de Taget nedrev,
Og Flygtningen ganger paa Veien saa trang,
Ham Fjender forfølge paa møisomme Gang.

Hvad kaldes den Herres Hussvende saa tro,
Adsprede paa Kloden saa vide?
Med Sværd og med Pantser i Løndom de gaae,
Og stedse med Fjenderne stride;
De bygge paa Borgen ved Nat, ved Dag,
De bøde paa Muur, de bøde paa Tag;
Til Bygningen synker for Stormene hen;
Men Svendene trolig den reise igjen.

Hil Eder! o! Svende, saa bolde, saa tro,
Som hemmelig bygge og stræbe,
Jeg Eder ei kjendte, jeg Eder ei saae,
Ei nævned med vanhellig Læbe.
Dog veed jeg, at Eders Samfund bestaaer,
Det breder sig over den mørke Jord;
Og gjerne jeg tro rakte Haanden Jer hen,
Og kæmped, og bygged paa Borgen igjen.
</body>
</poem>

<poem id="ingemann2018040920">
<head>
    <title>Troen</title>
    <subtitle>[Sonett.]</subtitle>
    <firstline>Siig mig du, som kjender Kjærlighed!</firstline>
    <notes>
        <note>Teksten følger B. S. Ingemann: <i>Digte</i>, Første Deel, Forfatterens Forlag, Kbh., 1811, p. 81.</note>
    </notes>
    <keywords>sonnet</keywords>
    <quality>korrektur1,korrektur2,kilde,side</quality>
</head>
<body>
Siig mig du, som kjender Kjærlighed!
Hvad gjør Elskende saa lykkelige?
Hvi kan deres Aand saa modig stige
Over Jorden og dens Usselhed?

Hvi kan de med rolig Sjælefred
Høre tryg hvad Avinds Læber sige,
Troe sig store, mægtige, og rige,
Skjøndt de selv dog modsat Sandhed veed?

— O! vor Viden nytter ingensinde:
Troe gjør, salig, som der skrevet staaer,
Og ved Pigens Hjerte - Alt man troer.

Vidste jeg du elsked mig, Selinde!
Var jeg rig og mægtig, god og stor;
Thi jeg troede, - troede Alt i Blinde.
</body>
</poem>

<poem id="ingemann2018040921">
<head>
    <title>Helbredelsen</title>
    <firstline>En Kriger kom fra blodbestænkte Hede</firstline>
    <notes>
        <note>Teksten følger B. S. Ingemann: <i>Digte</i>, Første Deel, Forfatterens Forlag, Kbh., 1811, pp. 82-85.</note>
    </notes>
    <quality>korrektur1,korrektur2,kilde,side</quality>
</head>
<body>
En Kriger kom fra blodbestænkte Hede,
Da vanked ene ved oprørte Strand,
Hvor fraadende de stolte Bølger strede,
Og rulled og forgik paa hviden Sand.

Han saae med Lyst paa Oceanets Strømme,
Og Klippens Høyde i det dybe Hav,
Og øyned alt udi sin Stoltheds Drømme
Hvor Rygtet skulde svæve om hans Grav.

Med Selvtillid han op mod Fjeldet skued,
Som gjemte Issen høyt i Skyerne;
"Saa stod du i Aarhundreder og trued,
Saa truer Kampen gjennem Seklerne."

Da saae han just en liden Dreng, som standed
Med Stav i Haand paa Havets nøgne Bred,
Og maled tusind Billeder i Sandet,
Lod dem forgaae, og smilede derved.

"See! raabte Drengen, her mit Navn jeg sætter,
Her tegner jeg mig mangent herligt Huus;
Men Bølgen kommer og mit Navn udsletter,
Og Huset svinder bort i flygtigt Gruus."

Mørk hørte Kæmpen det, og faldt i Tanker,
Og fured Jorden dybt med blodigt Sværd;
Men Bølgen rulled over Breddens Skranker,
Og Blod og Fure var der ikke meer.

"Ha! raabte han, er det vort Eftermæle?
Hvor blev du af min store skjønne Drøm?
Kan selv ei blodig Daad paa Jorden dvæle?
Maa Alt udslettes brat af Tidens Strøm?"

Og Barnet saae hans Aasyn, og blev bange;
"Du er vist syg, du store, mørke Mand!
Vil du ind i min Faders Hytte gange!
Han er saa klog, han dig helbrede kan."

Og taus og grublende han lod sig lede
Til Hytten, uden selv at vide det;
Men neppe monne han i Hytten træde,
Før han om Hjertet blev saa fro, saa let.

En Olding gik ham smilende imøde,
I Stuen hilsed ham en Møe saa væn;
Og Pigens Kinder blev saa yndig røde,
Og Gubben gav ham Haand saa ærligen.

Han fatte sig hos gamle Mand fortrolig,
Hans Øye ei den Pigelil forlod;
Og Gubben talede saa viis, saa rolig,
I Pigens Aasyn Uskyld malet stod.

Og Kæmpen Sværdet hen i Krogen satte,
Og aldrig meer han farved det med Blod.
Han voved taus den Piges Haand at fatte,
Og Disen blussed, og hans Blik forstod.

Og Oldingen gav ham den elskte Pige,
Og Kæmpen glemte blodig Vanbenlarm,
Han monne aldrig efter mere hige:
Hans Alt laae indenfor den Huldes Arm.

Og liden Dreng han favned i sin Glæde,
Og klapped ham taknemmelig paa Kind:
"Jeg saae dig hvor de stolte Bølger strede,
Skytsengel! Du har ledet mig herind.

Ja jeg var syg, men nu er jeg helbredet,
Ærgjærrigheden tier i mir Bryst;
En Engel har mig fra Valpladsen ledet
Til Kærligheds og Fredens stille Kyst.

Lad Hvo der vil, sit Eftermæle sætte
Paa Jorden blodig uudslettelig;
Mit Navn maa gjerne Tidens Strøm udslette;
Jeg har dog levet, - levet lykkelig."
</body>
</poem>

<poem id="ingemann2018040922">
<head>
    <title>Vuggesang</title>
    <subtitle>[Tilegnet Frue H. L*****.]</subtitle>
    <firstline>Fred med din lykkelige Hvile</firstline>
    <notes>
        <note>Teksten følger B. S. Ingemann: <i>Digte</i>, Første Deel, Forfatterens Forlag, Kbh., 1811, pp. 86-89.</note>
    </notes>
    <quality>korrektur1,korrektur2,kilde,side</quality>
</head>
<body>
<nonum><small><right>Könnte die Menschheit nicht selber sich machen zu sich selber, so wäre sie eben kein lebendiges Leben.</right></small></nonum>
<nonum><right>Fichte.</right></nonum>

Fred med din lykkelige Hvile,
Fred, Spæde! med din Morgenblund!
I Drømme Engle til dig smile!
Du see dem i din Uskyldsstund!
Og kan i Vuggen du fornemme
En Skiæbnens Røst i Sangens Lyd,
Da viid, det er en Moderstemme,
Som nynner blidt din Fremtids Fryd.

Af Intet, Spæde! er du vorden
En Spire til et Menneske,
Det største, skjønneste paa Jorden,
Guddommens eget Billede;
En herlig Gave er dig givet,
Bevidstløs fro du nyder den:
Paa Jordens Kreds dens Navn er - Livet,
Men Evighed i Himmelen.

Snart skal du Livets Gode kjende,
Og Jordens store Under see,
See Lamperne foroven brænde,
See Alt hernede — levende.
Og hver en Skabning dig skal møde,
Som Adam i hans Paradiis,
Og saligt skal dit Hjerte gløde,
Som hans, og vidne: Gud var viis.

Dog ei som han skal du fremtræde
Aleene paa den dunkle Jord,
Som han ei om en Slægtning lede;
I tusind Brødres Kreds du staaer.
Men Paradiset er ei mere,
Det svandt med vor Uskyldighed,
Og du skal mange Byrder bære,
Og nyde i dit Ansigts Sved.

Ja Engelen med Sværdets Flammer
End for vort tabte Eden staaer,
Og gjennem megen Nød og Jammer
Først Veien til det Bedre gaaer;
Dog skal du ei paa den forsage,
Men modig rydde Tidslerne,
Og saae, og vente Høstens Dage,
Og vente Kundskabsfrugterne.

Og har du kun et aabent Øye,
Og følsomt Hjerte i dit Bryst,
Og kan du see det Skjønne, Høye,
Og hører du Naturens Røst;
Da er du god, og du skal vandre
Tilfreds og glad den tunge Gang,
I Fred med Gud, dig selv, og Andre,
Og værdig første Skabnings Rang,

Og kraftfuld skal din Haand opbygge
Dig selv et Paradiis paa ny,
Hvor under Kundskabstræets Skygge
Du viis og god og from kan tye;
Og Livets Træ nyt Løv skal skyde,
Og række gyldne Frugt dig hen,
Og du skal Frugterne afbryde,
Og juble, - leve evigen.
</body>
</poem>

<poem id="ingemann2018040923">
<head>
    <title>Borgen</title>
    <subtitle>[Vinter 1807.]</subtitle>
    <firstline>Blandt taarnede Buer</firstline>
    <notes>
        <note>Teksten følger B. S. Ingemann: <i>Digte</i>, Første Deel, Forfatterens Forlag, Kbh., 1811, pp. 90-93.</note>
    </notes>
    <quality>korrektur1,korrektur2,kilde,side</quality>
</head>
<body>
    Blandt taarnede Buer,
  Blandt Piller, nedsjunkne af Ælde,
    Hvor Hvælvingen truer
  At styrte, og knuse sin Vælde,
Hvor iislagte Grave, hvor snekrandste Vold
End vidne om stridbare Old.

    Blandt stolte Ruiner
  Af Fædres høit kneisende Haller,
    Hvor Stormen nu hviner,
  Og Ravnen sin Yngel henkalder;
Hvor Natuglen hyler, hvor Aandernes Dands
Opklares af Blodmaanens Glands.

    Hvor graanende Bøge,
  Hvor nøgne bedagede Eege
    Med Stormene spøge,
  Og knarke i rædsomme Lege,
Hvor Vandreren bæver paa eensomme Stie,
  Og gyser - og iler forbi.

    Blandt Støvet, som dækker
  O! Oldtid, din Urne, din Hæder,
    Blandt Muld, som opvækker
  Sødt Tanken, o! Fædre, om Eder;
Did vinked Camoenen med Taarer sin Ven,
  Og rakte ham Citheren hen.

    "O! hellige Steder!
  O! bittre - livsalige Minder!
    Hvi svolner ved Eder
  Min Barm, skjøndt en Taare nedrinder?"
Saa sang jeg med Vemod og Hallen gjenklang,
  Med underfuldt Drøn af min Sang.

    Taus lytted jeg længe,
  Og stirred, og stemte saa sagte
    De klynkende Strænge;
  - Kun skurrende Mislyd de vakte -
Da saae jeg bag Muren en varslende Aand,
  Og Citheren sank af min Haand.

    Jeg skued, o! Under!
  En blegnende Olding jeg skued,
    Blod randt af hans Vunder,
  Halvbristende Øyet end lued:
Ved Foden saae Hjelmen med kobberne Skjold,
  Sølvlokken var Vindenes Bold.

    Til Sværdet han læned
  De aldrende kraftfulde Lænder,
    Mod Havet han peged,
  Og knytted de truende Hænder;
Nu hæved han Blikket, og Liigmaanens Skin
  Traf Taaren paa Oldingens Kind.

    Dumpt runged en Stemme
  Mig huult som fra Graven imøde:
    "Kan Sønnerne glemme
  At Faderens Vunder end bløde?
Grib Sværdet! og hævn mig og Niddingen knus!
  Og seir - eller døe paa mit Gruus!"
</body>
</poem>

<poem id="ingemann2018040924">
<head>
    <title>Krigeren</title>
    <subtitle>[Sommer 1808.]</subtitle>
    <firstline>Hvi funkler Herthas Dal saa rød</firstline>
    <notes>
        <note>Mottoet stammer fra <a poet="schiller">Schillers</a> <i>Die Jungfrau von Orleans</i>, I, 5.</note>
        <note>Teksten følger B. S. Ingemann: <i>Digte</i>, Første Deel, Forfatterens Forlag, Kbh., 1811, pp. 94-96.</note>
    </notes>
    <quality>korrektur1,korrektur2,kilde,side</quality>
</head>
<body>
<nonum><small><right>Nichtswürdig ist die Nation, die nicht</right></small></nonum>
<nonum><small><right>Ihr Alles freudig setzt an ihre Ehre.</right></small></nonum>
<nonum><small><right>Schiller.</right></small></nonum>

Hvi funkler Herthas Dal saa rød
    I Aftensolens Glød?
Hvi hæver Manden Blikket vild
Saa længselfuld mod Baunens Ild,
    Og fnyser - Død?
Hvi hyler Ravnen frygtelig?
  Den venter Stiemands Liig.

Hvi toner Bragas Harpelyd
    Ei renere stille Fryd?
Hvi blegner Frey! din Blomsterkrands
I Lyn og kolde Rædselglands
    Af slebne Spyd?
Brynhildur fra Guldhallen steeg,
  Hun æsker blodig Leeg. 

Hvi kruses saa ved Stormens Brag
    Ildfarvet Danerflag?
Hvi buldrer Ægir fraadende?
Hvi hvæsser Helten rusten Lee
    Til Høstens Dag?
Det gjelder Orlogsfærd, ei Sviig,
  Det gjelder, Havtrold! dig.

See Odins Kæmpeøye, see!
    Det lukker sig med Vee!
See Gubben fra den friske Grav
Henpeger paa det skumle Hav,
    Og stammer: Vee!
Skjælv Albion! er Hævnen seen,
  Gys - tifold gys for den!

Der er en Guddom i vor Nord,
    Hans Navn er Asathor,
Han slynger Dødsbud i sin Haand,
Og i den danske Krigers Aand
    Den Guddom boer;
Han knuser Jetters Pandeskal
  Og leer ad Usles Tal.

Ei Dværgedolk var Kæmpens Sværd
    I ærlig Ledingsfærd;
Kun nordisk Kraft var Nordens Skjold;
End Kæmpens Søn, som Kæmpen, bold
    Staaer mod hver Hær,
Og Retfærd i hver Ynglings Arm
  Nedstyrter den med Harm.

Thi Havmand! kom, lad ærlig Dyst
    Udsone Danens Bryst!
Kom Havmand! kom, og giftig Flod
Af Søedespotens sorte Blod
    Paa Gefjons Kyst
Nords tabte Fred gjenkalde skal,
  Og Fryd ved Fjendens Fald.<!-- Indrykning fikset -->
</body>
</poem>

<poem id="ingemann2018040925">
<head>
    <title>Den talende Fugl</title>
    <subtitle>[Skrevet i December Maaned 1810 da Orlogsskibet Phoenix løb af Stabelen.]</subtitle>
    <firstline>Kæmpernes Sønner i Nord!</firstline>
    <notes>
        <note>Teksten følger B. S. Ingemann: <i>Digte</i>, Første Deel, Forfatterens Forlag, Kbh., 1811, pp. 97-99.</note>
    </notes>
    <quality>korrektur1,korrektur2,kilde,side</quality>
</head>
<body>
    Kæmpernes Sønner i Nord!
Hører hvad Fuglen paa Bølgen mon sjunge!
Hør hvad den qvæder med varslende Tunge!
    Hører, og fatter, og troer!

    Tider er rundne,
    Stjerner har lyst, og er svundne,
Slægter har blomstret, er visnet igjen,
    Ilter var - og sank hen. <!-- Ilter ? -->

    Kraften kun lever,
    Kraften er Fuglen, som sværer
Skjult som en Aand over Graven saa stor,
    Over den natlige Jord.

    Evigen svinger
    Fuglen de hellige Vinger;
Den er en Phoenix med gyldene Fjær,
    Tryg er det Land, hvor den er.

    Helte sig hæved
    Stoltelig hvor den fremsvæved,
Hellas! dit Banner den hvilede paa,
    Roma i Ørnen den saae.

    Atter den flyede,
    Og til sit Rede gjentyede:
Den var en Iisfugl, saa herlig og stor,
    Havde sit Hjem udi Nord.

    Kæmper fremginge
    Drabelig under dens Vinge,
Kæmpernes Rygte saa viden bortfløy,
    Kamperne selv sank i Høy.

    Kamp var forgjættet,
    Fædrenes Høye udslettet,
Nordboens Sværd laae forrustet i Krog,
    Uven i Natten det tog.

    Fugl fløy foroven;
    Men nu nedgled den paa Voven,
Vorded en Søefugl saa herlig og stor,
    Kalder sig Phoenix i Nord.

    Helte sig reise,
    Havets Blodbanner de heise,
Fuglen udbreder alt Vingen saa hvid,
    Sjunger om kommende Tid:

    "Tider skal rinde.
    Stjerner skal lyse, og - svinde,
Slægter skal blomstre, og atter døe hen;
    Danien stande igjen.

    Kraften skal leve,
    Og trindt om Danien svæve,
Stolt som en Phoenix med gyldene Fjær,
    Tryg er det Land hvor den er."
</body>
</poem>

<poem id="ingemann2018040926">
<head>
    <title>Til Fædrenelandet</title>
    <subtitle>[Den 1ste Jan. 1811.]</subtitle>
    <firstline>Et nyfødt Tidens Barn huldsalig smiler</firstline>
    <notes>
        <note>Teksten følger B. S. Ingemann: <i>Digte</i>, Første Deel, Forfatterens Forlag, Kbh., 1811, pp. 100-104.</note>
    </notes>
    <quality>korrektur1,korrektur2,kilde,side</quality>
</head>
<body>
Et nyfødt Tidens Barn huldsalig smiler
For første Gang med Engleblik;
Det blidelig endnu i Vuggen hviler;
Men Moderen saa kummerfuld bortgik.
Hun gik til sine Mødres kolde Grave,
At skjule sig blandt dem i Fortids Skjød;
Dog hun tilbagelod en herlig Gave,
En Pige har hun i sin Dødsstund fød.
Hun var den arme Moders Haab i Livet,
Imens hun gik den sørgelige Gang;
Thi Aaret var en Aabenbaring givet
Til salig Trøst i egen Nød og Trang:
Med Smerte skulde det et Foster føde,
Et andet Aar, saa herligt lykkeligt,
Som skulde bringe Danmarks Morgenrøde
Tilbage med hver Danneborgers Pligt.
Oprinde skulde der en gylden Alder,
Hin Fredegodes svundne Tider liig,
Dem Danmarks Genius tilbagekalder,
Naar Danmarks Kæmper atter rejse sig.
Ei monne Kæmpelivet sig begrave
I Fædres Høye under sorten Muld;
Der staaer endnu en Blomst i Herthas Have,
Saa skjøn, saa duftende, saa underfuld;
Og Blomsten <w>gammelt Dannefind</w> sig kalder,
Vel stundom den sit Hoved bøie kan,
Men aldrig ganske den til Jorden falder,
Saalange Helte staae ved Danas Strand.
Og Held os! Blomsten høit sit Hoved hæver;
Thi Danmarks Helte er ei slumret hen,
Og mangen Søn af døde Kamper lever,
Som Tidens Guld fremdrage kan igjen.
Det er ei rødt Metal, som Jorden skjuler,
Og Menneskene daarligt drage frem,
Selv kaldende fra Underverdnens Huler
Tyrannen, som behersker dem.
  Da Tidens Guld i Norden herlig lyste,
Bar Nordens Sønner Guldets Lænker ei;
For Fredens Priis de gik i Kæmpedyste,
Metallet laae urørt paa aabne Vei;
Og Freden dem sit gyldne Horn henrakte,
Det var ei fyldt med Viin, og Valmuesaft,
Dets ydre Glands de monne kjæk foragte,
Og Fredens Mjød ei dræbte Heltens Kraft.
Og Barnet legede med Hjelm og Landse,
Og Styrkens Skjold den Spædes Vugge var,
Og Qvinden fletted Laurbær- Eege-Krandse,
Og Manden dem i sølvgraa Lokker bar.
  Det var den Fredegodes gyldne Alder,
Den svandt - men ei for evig den bortsvandt,
Paa ny vor Skytsaand den tilbagefalder;
Thi end ei Nordens Kæmpeblod bortrandt.
I mangen Ædlings Aarer det end rinder,
Som Fædrene for Freden vil de slaae,
Som Fædrene tilsidst de Seiren vinder,
Og hæderfuldt ved faldne Fjender staae.
Ei blot den Fjende, som Sværdet slynger
Mod Nordens Bryst og Nordens Helteklynger;
Men selv hver Fjende frygtelig og stor,
Som lumskelig midt blandt os boer;
Uhyret, som kun efter Guldet higer,
Men ei Guldaldren kjender, falde først?
Først styrte Eumoniden som opstiger
Fra Ackeron den fule <w>Vindingetørst</w>,
Først hendes slangesmykte Søstre falde!
<w>Vellysten</w>, med forgiftet Myrthegren,
Og <w>Overdaad</w>, vi fra Afgrunden kalde,
Hin Benrad, skjult i Purpurklædningen;
Og deres Følgesvend, hin Dødens Broder,
Den dorske <w>Sjælesøvn</w>, fra Dybet sendt,
At dysse Sønnerne, mens gamle Moder
Staaer eene, og seer Dolken mod sig vendt.
De falde først, vor Nordens nye Fjender,
Som inden Nordens Grændser ruste sig? <!-- sig? -->
Først da med Kæmpekraft sig Helten vender
Mod fremmed Overmod, mod fremmed Svig.
Og da skal hver en Fredsforstyrrer vige,
Da har vi fundet Tidens svundne Guld;
Da skal hun blomstre skjønt den unge Pige,
Som end i Vuggen smiler englehuld.
Da opfyldt Aabenbaringen er vorden,
Som trøsted Moderen, som trøster Norden,
Da er den opfyldt — Danmark lykkelig.
Og Pigen skal i Herthas Hauge finde
Hin Blomst, som aldrig, aldrig vil forsvinde,
Og hun skal pleie den saa blidelig;
Og til en kraftfuld Mand hun sig skal klynge,
Og elskovsfulde Arme om ham slynge;
  <w>Sjælsstyrke</w> vorder Heltens Navn.
Og Pigen skal os stærke Sønner føde;
Og Fædreland! i lyse Morgenrøde
Du hvile skal i Fredens Favn.
</body>
</poem>

<poem id="ingemann2018040927">
<head>
    <title>Veddestriden</title>
    <firstline>En Vandrer standsed mødig paa sin Vei</firstline>
    <notes>
        <note>Teksten følger B. S. Ingemann: <i>Digte</i>, Første Deel, Forfatterens Forlag, Kbh., 1811, pp. 105-110.</note>
    </notes>
    <quality>korrektur1,korrektur2,kilde,side</quality>
</head>
<body>
<nonum><i>Natura fierit laudabile carmen, an arte qvæstitum est.</i></nonum>
<nonum><right>Horatz.</right></nonum>

En Vandrer standsed mødig paa sin Vei,
Og hviled sig ved mosbegroede Kilde;
Kun Legemet var mødigt. Aandeen ei,
Og Slummeren ham ei omslynge vilde.
Men Øyet vandred om i viden Dal,
Og søgte stille Fryd i Hvilestunden;
Og Øret lytted til Sølvbækkens Fald,
Og til den kjælne Fuglesang i Lunden.
Da saae han tvende Børn i Dalen gaae,
De samled Blomster saa omhyggelige.
Det eene ikke til det andet saae,
Det var en liden Dreng, og liden Pige.
Og streng alvorlig Drengen stille stod,
Og satte sine Blomster smukt i Orden,
Og naar de ei hans skarpe Blik anstod,
Han kasted dem foragtelig paa Jorden.
Men Pigen sværmed munter hist og her,
Og samled Dalens Blomster, som de fandtes,
Skovlillier, vilde Roser, Mindekjær,
Og underlig de tusind Farver blandtes.
Og smilende hun hopped, nynnede;
Men Drengen saae paa sine taus og stille,
Og nu de til hverandre ilede.
Hver sine Blomster helst berømme vilde.
Da opstod der en lille barnlig Strid:
Den Ene viged ikke for den Anden,
Kold Drengen taled. Pigen sværmed blid,
Og begge nærmed sig til Vandringsmanden.
"Du være Voldgiftsmand imellem os!
Var Drengens Ord. Du prise eller laste!
Døm hvilken Blomsterbusk fortiener Roes,
Og hvilken du vil raade at bortkaste!
Jeg har et øvet Blik, mit Navn er <w>Kunst</w>,
Jeg ledede med Flid, og prøved nøie,
Og mangen Gang jeg ordnede omsonst,
Til endelig det tækkedes mit Øye.
Jeg sværmer ikke regelløs omkring,
Og søger Planter spraglede og vilde;
At plukke Blomster er en ringe Ting,
Men vanskeligt, at ordne og adskille.
Oplede døde Stof, det kan Enhver,
Men Kunstens Bliv kun Stoffet kan oplive,
At samle Farver Haandens Arbeid er,
Men Aandens - Farverne sin Plads at give.
Betragt, o Vandrer! disse Blomster smaa,
Og døm, om Øyet mindste Hindring møder;
Om Farverne ei gradviis blandet staae,
Og om en eeneste mod Reglen støder."
  Han havde udtalt; Pigen nærmed sig,
Og sine Blomster Vandreren henrakte,
Blyfærdig smiled hun, og blidelig
Hun bøyed sig, og nynned ømt og sagte:
  "Kjend ogsaa mig! mit Navn er <w>Phantasie</w>.
Jeg hopper dristig over Dal og Høye,
Og bryder sorgløs Blomsten paa min Stie,
Og prøver den ei først med Kjøberøye.
Jeg kjender ikke strenge Formlers Tvang,
Og ængstelig jeg ei ved Valget bæver;
For mig er Kunstens enge Kreds for trang,
Nei fri og fro og flygtig jeg omsvæver.
Jeg søger ei med kolde Grandskerblik;
Et ømt og følsomt Hjerte kun mig leder,
Og liden Markblomst ei jeg forbigik,
Fordi den sig ei efter Regler klæder.
For mig er kun Naturen skjøn og stor,
Og vildt jeg sværmer i Naturens Rige,
Og medens frygtsom Kunst paa Sletten staaer,
Jeg monne mange t Tryllebjerg bestige.
Og mangen Underblomst jeg finder der
Som Kunsten kjender ei, og ikke skatter,
Men tit hovmodigen han mig udleer,
Fordi hans Ramme ei mit Billed fatter."
  Hun tang. - Den Vandrer saae paa Blomsterne,
Og derpaa saa til Børnene han taled:
  "Herlige <w>Kunst</w> du ordned Farverne
Saa skjønt og rigtigt, som de var afmalet,
For Øyet og Forstanden skjønt det er,
At see hvor viis du Stoffet Former giver,
For Øyet og Forstanden har det Værd;
Men Hjertet, ak! ja Hjertet - koldt dog bliver.
Og du, o hulde søde <w>Phantasie!</w>
Jeg dine vilde Blomster ei foragter,
En blandet Vellugt skjuler sig deri,
Og Hjertet frydes, naar jeg dem betragter;
Ja Øyet selv du lønlig trylle kan;
Thi Øyet du igjennem Hjertet vinder;
Men ak! den ædle ordnende Forstand
I dine vilde Farver — Intet finder."
  Mismodig stod de Smaabørn, sørgelig
De lod en fælleds barnlig Taare rinde;
Men Pigen hvidsked: Broder! kom med mig!
Og vi skal vist den slemme Dommer vinde.
Og Arm i Arm de gik fortrolige,
Og bandt en Krands af Blomster med hinanden,
Og Arm i Arm de nærmed sig igjen,
Og rakte Krandsen hen til Vandringsmanden.
Nu glad taknemmelig han den modtog,
Og Øyet smilende paa Krandsen hviled,
Fornuften hylded - Hjertet henrykt slog,
Og fro og qvæget Vandreren bortiled.
  O hulde Kunst! o søde Phantasie!
Gaae evig Arm i Arm troe med hverandre;
Bekrands hver mødig Jordboe paa hans Stie!
Og qvæget skal han fra sin Hvile vandre.
</body>
</poem>

<poem id="ingemann2018040928">
<head>
    <title>Kræfterne</title>
    <subtitle>[Til Selinde.]</subtitle>
    <firstline>To Kræfter styre Kloden i dens Bue</firstline>
    <notes>
        <note>Teksten følger B. S. Ingemann: <i>Digte</i>, Første Deel, Forfatterens Forlag, Kbh., 1811, pp. 111-112.</note>
    </notes>
    <quality>korrektur1,korrektur2,kilde,side</quality>
</head>
<body>
To Kræfter styre Kloden i dens Bue,
Og har dens Bane Grændser sat;
Den Ene driver den mod Solens Lue,
Den Anden fjernt i Himmelrummets Nat.

Og broderlig afvexler Vinter, Sommer
Det ene som det andet Aar,
Til engang Jordens store Time kommer.
Og bringer Jordens Sønner evig Vaar.

To Kræfter, Pige! i min Barm og hvile,
En mod din Skjønhed styrer mine Fjed,
En Anden byder mig langt fra dig ile,
Og den er pligt; men hin er Kjærlighed.

Saa vandrer jeg i evig Cirkelbue,
Ei fjernt fra dig; men ak! ei heller nær;
Snart seer jeg dig, snart kan jeg dig ei skue,
Og i mit Bryst snart Vaar, snart Vinter er.

Dog er jeg fro, Selinde! evig Sommer
Blev ikke arme Dødeliges Lod;
Tilsidst jo og min store Time kommer,
Og bag ved Graven rinder ingen Graad.
</body>
</poem>

<poem id="ingemann2018040929">
<head>
    <title>Den unge Harpenspiller</title>
    <firstline>Skjøn er du, Ungdoms gyldne Tid!</firstline>
    <notes>
        <note>Mottoet stammer fra Wielands <xref poem="wieland2001102404,39-41"/>.</note>
        <note>Teksten følger B. S. Ingemann: <i>Digte</i>, Første Deel, Forfatterens Forlag, Kbh., 1811, pp. 113-118.</note>
    </notes>
    <quality>korrektur1,korrektur2,kilde,side</quality>
</head>
<body>
<nonum><small>Ein Verhängniß, dessen dunkle Gründe,</small></nonum>
<nonum><small>Wir vielleicht in bessern Welten sehn,</small></nonum>
<nonum><small>Findt für diese Welt ein reines Glück zu schön.</small></nonum>
<nonum><small><right>Wieland</right></small></nonum>

Skjøn er du, Ungdoms gyldne Tid!
Mens Haabet luer, Kraften stiger,
Som Aftens Straale lys og blid
Du stolt mod Middagshøyden higer."
Saa qvad ved Dagens Fødselsstund
En Yngling til de Sølverstrænge,
Mens Solen steeg fra Havets Bund,
Og spredte Ild paa Vaarens Enge.

"Lyksalig Sangens muntre Søn!
Som fri gaaer i Naturens Rige,
Seer overalt den lige skjøn,
Og lige tryllende hver Pige."
"Ret saa!" - en liflig Stemme lød, -
"Forhøi ved Harpens Klang vor Glæde!"
Og huld, i Morgnens Purpurrød
Saae Sangeren en Møe fremtræde.

Ved Siden gik en Riddersmand,
Som Skyen mørk paa Nattens Bue,
Den Vandreren forfærde kan;
Men klares op ved Maanens Lue.
Og Ynglingen Guldharpen slog,
Saae Pigen i det klare Øye;
Og Riddersmanden Sæde tog
Hos Møen blandt de lyse Høye.

Men ved hvert Greb, hvert Ord opsteeg
Et Suk hos unge Harpenspiller,
Forvirret er hans Strengeleeg,
En Taare paa hans Kind nedtriller.
Han veed det ei: men længselsfuld
Han stammer fyrig Elskovs Klage.
Hans Qvad er endt, - dens Løn er Guld,
Og Møe og Ridder gaae tilbage.

Mørk Ynglingen der monne staae,
Med Haanden paa oprørte Hjerte,
Forsvunden var dets Frihed, Roe,
Og Guldet haaned koldt hans Smerte;
Og blussende han kasted det,
Og fulgte fjernt den skjønne Pige,
Ved Grye han gik saa fro, saa let,
Tungsindig saae han Solen stige.

Snart Sangeren til Borgen kom,
Dens Muur var skummel, som dens Ridder;
Der drømmende han vanker om,
Der paa en Steen ved Qvel han sidder.
Og Solen sank i Bølgens Skjød,
Han saae liig den sin Fryd hensegne,
Og Haabets Flugt, og Kraftens Død;
Men Nat gled over Vaarens Egne.

Alt tindred mange Stjerner smaa,
Den Yngling sad hos Ridderborgen,
Ved Nat han monne Harpen slaae;
Han sad der til den lyse Morgen.
Men med dens første Straale foer
Ny Kraft udi hans Sjæl tilbage,
Fra Borg og Møe han iilsom gaaer,
Til fjerne Lande vil han drage.

"Ei klynke skal for gyldne Dør
Forvovne Elskovs tomme Klager;
Ei høyen Møe nedsmile tør
Til stakkels fattig Harpenslager."
Saa gaaer han om i fremmed Land,
Vemodig er den Ynglings Stemme;
Thi Pigen hos den Riddersmand
Han aldrig - aldrig kan forglemme.

Og blomstre Roser paa hans Stie,
De minde ham om fordums Glæder,
Tungsindig gaaer han dem forbi,
Og stunddom dem med Taarer væder;
Og blaaner ham en Mindekjær,
I stakket Fryd han den afbryder,
Afriver Bladene, — og seer
Hvor de i Luftens Strøm bortflyder.

Hans Qvad er sød, men sørgelig,
De ømme Møer til ham ile,
See paa den Sanger blidelig;
Men han kan aldrig mere smile.
De Dage svinde, Aar gaae hen,
I Løndom stedse Taaren rinder,
Og tidlig ældes Ynglingen;
Thi Glædens Blomst døer paa hans Kinder.

"Endnu een Gang jeg hende see!
Og aldrig meer i Livets Dage."
Han Harpen greb, og vandrede
Mod mørken Ridderborg tilbage.
- Nat var det - ingen Stjerne klar
Det uveirssvangre Mulm oplyste;
Men Borgen prægtig oplyst var,
Og Sangeren det saae, - og gyste.

Han spurgte. "Her er Brudefærd,"
Lød Svaret, og den Arme blegned,
Og mægted ei at spørge meer;
Men taus til Harpens Fod nedsegned.
Paa Ridderborgen man ham bar;
Snart vaktes han af Glædestummel,
Saae den Tilbedte; — Brud hun var,
Brudgom var Ridderen saa skummel.

Han saae det, - ingen Taare randt,
Mat Flammen i hans Blikke lued,
Et Smiil paa blegen Læbe svandt,
Mens paa den Yndige han skued.
"O! - bad han -- tør til Strængens Klang
En stakkels, fattig Harpenslager
Istemme eders Brudesang,
Før han paa ny i Nat uddrager?"

Og Bruden kjendte Sangeren
Fra Morgenrødens lyse Høye,
Hun hørte samme Qvad igjen.
Og vendte bort det vaade Øye.
Hans Sang var endt, — og Harpen gled
Udaf hans Haand: end Strængen bæved,
Paa Brystet sank hans Hoved ned,
Og Aanden fri til Himlen svæved.
</body>
</poem>

<poem id="ingemann2018040930">
<head>
    <title>Støtten</title>
    <firstline>I et af hine sorgfri Øyeblikke</firstline>
    <notes>
        <note>Teksten følger B. S. Ingemann: <i>Digte</i>, Første Deel, Forfatterens Forlag, Kbh., 1811, pp. 119-122.</note>
    </notes>
    <quality>korrektur1,korrektur2,kilde,side</quality>
</head>
<body>
I et af hine sorgfri Øyeblikke,
Hvor Blomsten dufter Fryd, og kjendes ei,
Hvor skjulte Tidsler spæde Haand ei stikke,
Og Taaren møder Smilet paa sin Vei.

I et af hine søde Øyeblikke
Hvis korte Nydning føder varigt Savn,
Da vi er glad, tilfreds, og kjende ikke
Lyksalighed! dit tomme Troldomsnavn.

Da vandred jeg en hellig Aftentime,
Adskildt fra muntre Samfunds Børneleeg
Jeg hørte Høitidsklokken festlig kime,
Og skjønne Ahnelser i Hjertet steeg.

Borttryllet fra min Legeverdens Skranke,
Jeg voved mig til ubekjendte Dal:
Dog videre bortiled flygtig Tanke,
Og overalt stod Roser uden Tal.

Som muntre Bie, der langt fra tætte Bolig,
Fra Blomst til Blomst omflagrer tryg og glad,
Nu stiger, synker, hviler sig fortrolig,
Og drager Honning af hver Urt, hvert Blad.

Saa vanked jeg nu hid, nu did hendraget,
Snart af en Sommerfugl, snart af et Bær,
Og blev jeg stundom i mit Haab bedraget,
Jeg stod ei sukkende og trøstløs der.

Tilsidst i fjerne Frastand Øyet mødte
En Gjenstand, som det aldrig mødte før;
Jeg iled did, og saae en Marmorstøtte,
Stolt klunsende mod Skyens dunkle Slør.

Af hellig Gysen barnligt Bryst sig hæved,
Jeg mindedes hver Oldtids Heltedaad,
Og hver en Ædlings Aand for Sjælen svæved,
Hvis Roes saa tit jeg nød med salig Graad.

"O! Støtte, raabte jeg, dit Marmor dækker
Vist Støvet af en Fædrelandets Ven,
Dit Iis om hendød Kæmpeæt dog rækker
Hos varme Efterslægt - Erindringen."

Saa knælende jeg i Begeistring taled,
Brat revet fort af Følelsernes Strøm;
Dog ak! hvad Stort, hvad Skjønt paa Jord sig maled
Tit syntes saa i tom Indbildnings Drøm.

- O skjønne Ruus! o saligste blandt Drømme!
Forlad mig først ved Hjertets sidste Slag!
Da seer jeg Fryd selv gjennem Taarestrømme,
Og gjennem Midnatsmulmet - lysen Dag. -

For kolde Frænde yttrede jeg Daare
Med Varme hine høye Følelser;
Dog hvor Viislingen møder hede Taare,
Han seer kun daarligt Sværmerie — og leer.

Da jeg med Fryd hint Marmor ham afmaled,
Som hævede saa høyt min rørte Sjæl,
Han loe, og indsigtsfuldt mig saa tiltaled:
"Din Mindesstøtte er - en Milepæl!"
</body>
</poem>

<poem id="ingemann2018040931">
<head>
    <title>De trende Børn</title>
    <firstline>I Kammerset støyer den liden Smaadreng</firstline>
    <notes>
        <note>Teksten følger B. S. Ingemann: <i>Digte</i>, Første Deel, Forfatterens Forlag, Kbh., 1811, pp. 123-125.</note>
    </notes>
    <quality>korrektur1,korrektur2,kilde,side</quality>
</head>
<body>
I Kammerset støyer den liden Smaadreng
Og banker saa saare paa Døre,
Det hele Huus sysler, og ganger i Seng,
Monne ei den liden Dreng høre.

Han banker ved Dag, og han banker ved Nat,
Haver aldrig Rast eller Hvile;
En skrøbelig Skodde for Døren er sat,
Den sprænge saa gjerne han vilde.

Paa Høyenløft sidde to Piger smaa,
Saa livlige og saa blide,
Taalmodige stille de sidde smaae,
Og see gjennem Ruden saa vide.

Naar liden Smaadreng i sit Kammer er fro,
De Smaapiger smile saa saare;
Men naar han banker saa ængstelig paa,
Da fælde de mangen en Taare.

Og Pigerne græde ved Nat og ved Dag,
Naar liden Smaadreng monne sukke;
Han banker, og bløder ved hvert et Slag;
Men Ingen vil hannem oplukke.

Da dette vil jeg sige for sand,
Han længe kan sukke og bløde;
Men naar han paa Døren er banke kan,
Da haver han blødt sig til Døde.

Og dette vil jeg sige for sand,
De Smaapiger længe kan sidde:
Og smile og græde saa længe de kan,
Og see gjennem Ruden saa vide.

Men liden Smaadreng de have saa kjær,
- Thi Sødskende monne de være, -
Og naar han i Kammerset lever ei meer,
Ei heller de Søstre er mere.

Og dette kan jeg end sige for sand,
Naar livløs de trende er vorden:
Da styrter det hele Huus sammen paa Stand,
Og synker saa dybt under Jorden.

O! veedst du ikke den liden Drengs Navn,
Og hvad de to Smaapiger hedde,
Saa føled du aldrig Sorg eller Savn,
Og aldrig monne du græde.
</body>
</poem>

<poem id="ingemann2018040932">
<head>
    <title>Skjønhed og Ynde</title>
    <subtitle>[Et Hyrdedigt.]</subtitle>
    <firstline>Tityrus! siig mig, hvi gaaer du saa sælsom med Hjorden?</firstline>
    <notes>
        <note>Teksten følger B. S. Ingemann: <i>Digte</i>, Første Deel, Forfatterens Forlag, Kbh., 1811, pp. 126-136.</note>
    </notes>
    <quality>korrektur1,korrektur2,kilde,side</quality>
</head>
<body>
<nonum><right><i>Numium ne crede colori,</i></right></nonum>
<nonum><right><i>Alba ligustra cadunt, vaccinia nigra leguntur.</i></right></nonum>
<nonum><right><i>Virgil</i></right></nonum>

<nonum><center><i>Tityrus</i> og <i>Meliboeus.</i></center></nonum>

<nonum><center>Meliboeus.</center></nonum>

Tityrus! siig mig, hvi gaaer du saa sælsom med Hjorden?
Snart som en halvgaaen Geed efter hoppende Smaakid,
Snart som et hoppende Kid hos de langsomme Mødre;
Og i dit Aasyn vexle saa hastig og ofte
Rynker og Smil, som paa Fuldmaanen, naar der i Stormveir
Tusinde Smaaskyer fare forbi den; Thi siig mig,
Hvorfor maa Hjorden undgjelde saa vexlende Luner?


<nonum><center>Tityrus.</center></nonum>

Undrer det dig? Meliboeus! meer det mig undrer,
Hvor du saa rolig og smilende, eene kan hvile
Under den raslende Esp med din Havrestraasfløyte,
Liig den adstadige Gubbe, mens dine Gedder
Langtfra græsse paa blomstrende Engbund. Du er dog
Yngling som jeg, og har Ild i det elskende Hjerte.


<nonum><center>Meliboeus.</center></nonum>

Derfor min Tityrus! derfor just sidder jeg eene
Under den raslende Esp med min Havrestraasfløyte.
Tryg gaaer min Hjord paa den blomstrende Engbund; thi Phylax
Vogter den trolig mod Ulven. Derfor kan Hyrden,
Henstrakt i Skyggen, drømme og sjunge sin Pige.
Kjærligheden ynder det eensomme Krat, og Camoenen
Leirer sig gjerne ved rislende Væld hos en Elsker.


<nonum><center>Tityrus.</center></nonum>

Rolige Hyrde! ei jeg din Roe dig misunder.
Sødere Uroe driver mig steds, som en Flygtning.
Snart i din brændende Sol, snart i kjølige Grotte.
Hvor kan den fyrige Elsker, langt fra sin Pige,
Dvæle urørlig paa eet Sted? nei Meliboeus!
Elskeren trylles; men haaber og frygter tillige,
Kun ved den Elskedes Barm kan han hvile; Camoenen
Er jo ei heller en gammel søvnyndende Qvinde,
Tro overalt hun følger der rastløse Hjerte.


<nonum><center>Meliboeus.</center></nonum>

Lad os forsøge da, haabende, frygtende Hyrde
Hvem Mnemosynes sjungende Datter mest ynder!
Og kan du tæmme din flygtige Vandring saalænge,
Qvæd da med mig her en vexlende Sang under Espen!
Den er din Kjærlighed liig; thi dens Moder er Uroe:
Rastløs den bæver ved Dagen, og bæver ved Natten.
Tityrus! sjung du da først! jeg din Qvad skal besvare.


<nonum><center>Tityrus.</center></nonum>

    Amaryllis, min Hyrdinde,
    Har for evig fængslet mig.


<nonum><center>Meliboeus.</center></nonum>

    Phyllis er min Herskerinde,
    Phyllis gjør mig lykkelig.


<nonum><center>Tityrus.</center></nonum>

    Saae du Cypria fremtræde
    I det lette Rosenklæde,
    Fulgt af Huldgudinderne?
    Saae du Amaryllis smile
    Og henover Engen ile,
    Fulgt af Hyrdepigerne?


<nonum><center>Meliboeus.</center></nonum>

    Saae du Vesta naar hun rolig
    Vandrer til sin Marmorbolig,
    I beskedne Pigers Chor?
    Saae du Phyllis blid fremsvæve,
    Og mod Himlen Blikket hæve,
    Naar hun blandt Hyrdinder gaaer


<nonum><center>Tityrus.</center></nonum>

    Høy og fyrig Baalets Lue
    Hvirvler sig mod Himlens Vue;
    See i den min Kjærlighed!


<nonum><center>Meliboeus.</center></nonum>

    Stille klar er Uskylds Flamme,
    Men i Evighed den samme;
    See i den min Kjærlighed!


<nonum><center>Tityrus.</center></nonum>

    Skjøn og lys fra Østens Høye
    Straaler Dagens Herskerøye
    Kraft og Liv til Vandreren;
    Saa min Piges Øye spreder
    Gjennem Livets Dunkelheder
    Lys og Styrke til sin Ven.


<nonum><center>Meliboeus.</center></nonum>

    Dagens Herskerøye blænder,
    Stille Nattens Fakkel brænder,
    Fromheds hulde Lys er den;
    Saa min Piges Øye spreder
    Gjennem Livets Dunkelheder
    Lys og Fromhed til sin Ven.


<nonum><center>Tityrus.</center></nonum>

    Førfte Gang jeg saae min Pige
    Saae - og elksed jeg tillige,
    End min Ild den samme er.


<nonum><center>Meliboeus.</center></nonum>

    Sidste Gang jeg saae min Pige,
    Elskede jeg først tillige;
    Men - jeg elsker daglig meer.


<nonum><center>Tityrus.</center></nonum>

    Engang vi en Høytid feired;
    Skjønne Piger dandsede,
    O - men Amaryllis seired,
    Hun var dog den skjønneste.


<nonum><center>Meliboeus.</center></nonum>

    Men en krum og gammel Hyrde
    Gik forbi de Dansende,
    Phyllis lettede hans Byrde.
    Hun var dog den - ædleste.


<nonum><center>Tityrus.</center></nonum>

    Mange Blomster hulderige
    Spired frem paa Jorderige;
    <w>Skjønhed</w> er den prægtigste.


<nonum><center>Meliboeus.</center></nonum>

    Mange Blomster hulderige
    Visned snart paa Jorderige;
    <w>Ynde</w> er den varigste.


<nonum><center>Tityrus.</center></nonum>

    <w>Skjønhed</w> Martsfiolen ligner,
    Øyet skuer den, og signer
    Himmelfarven paa vor Jord;
    Jordens Vandrer Blomsten møder
    Og det kolde Hjerte gløder;
    Guders Billed for ham staaer.


<nonum><center>Meliboeus.</center></nonum>

    Ynde - Natfiolen ligner,
    Vandreren i den velsigner
    Spoer af Aand og Evighed;
    Ei dens Farve Sandsen gjækker;
    Men dens indre Værd sødt vækker
    Stille - evig Kjærlighed.


<nonum><center>Tityrus.</center></nonum>

    Skjønhed har min Amaryllis,
    Skjønhed ene tryller mig.


<nonum><center>Meliboeus.</center></nonum>

    Ynde, Ynde har min Phyllis;
    Det kun gjør mig lykkelig.


<nonum><center>Tityrus.</center></nonum>

Ven! jeg vil tie; ei jeg i Qvad tør bekæmpe
Sanggudens øvede Søn; thi mens frygtende Elskov
Tumler mig stedse, som Stormen en Fjær, og jeg spejder
Ængstlig hver Hyrdes forelskede Blik til min Pige;
— Thi de har Alle desværre jo Øyne og Hjerter; -
See! medens jeg saa mig plager, og fryder, og glemmer
Fløyte og Sang for mig selv og min Pige, saa kan du
Roligen see Pieriden, og nynne med hende.
Qvad da i Fred! mig min Elskov og Uroe bortkalder.

<nonum><center>Meliboeus.</center></nonum>

Gak da, min Tityrus! plagede skinsyge Hyrde!
Jeg vil dig ikke misunde. Ei er min Phyllis
Liig Amaryllis i Skjønhed, og hun maa kjendes
Før hun skal elskes; men derfor takker jeg Himlen,
Derfor er Uroe mig fremmed; ikke jeg frygter,
Sommerfuglssværmen<note>Sommerfuglssværmen] Sommerfulgssværmen</note> min Reseda søger: den har ei
Glimmer for Øyet; men Fryd for det følen-Hjerte.
Gak kun, min Tityrus! men kom her atter tilbage,
Naar disse Hjorde er uddød, og deres Afkom
Spøgende hopper omkring os, naar vores Vaarsol
Er over Middag, og den mod Nedgangen skrider;
Naar - som jeg frygter - længst Martsfiolen er falmet,
Og den flygtige høie Straaflamme er udslukt;
Kom da og hvil dig i min og min Phyllis's Hytte!
Der skal du see, hvor den stadige Lue end brænder,
Og hvor den pragtløse Natfiol duftende blomstrer.
Da vil du neppe atter i Vexelsang prise
<w>Skjønhedens</w> Seir over simple beskednere <w>Ynde</w>.
</body>
</poem>

<poem id="ingemann2018040933">
<head>
    <title>Til Birgittes Blomster</title>
    <firstline>Floras Døttre! kjælne Spæde!</firstline>
    <notes>
        <note>Teksten følger B. S. Ingemann: <i>Digte</i>, Første Deel, Forfatterens Forlag, Kbh., 1811, pp. 137-139.</note>
    </notes>
    <quality>korrektur1,korrektur2,kilde,side</quality>
</head>
<body>
  Floras Døttre! kjælne Spæde!
Uskylds, Godheds Billeder hernede!
Siig, hvi smile I mig ei som før?
Mon I ikke meer som hidtil ere?
Eller er kun Eders Ven ei mere
  Lykkelig som før?
Rose! siig hvi du liig Solen luer,
Naar den slukkes i den vilde Søe!
Blege Lillie! siig mig hvi du skuer
Paa din Elsker, liig henfarne Møe!
Siig mig Floras kjælne Spade!
Naar i Aftenduggens Glands I staae,
Siig, hvi synes I da græde?
Og hvi eders Sanger græde maa?
Hvi maa Tidslen, liig den mørke Kummer
Blande sig i eders hulde Beed?
Medens Valmuduft udbreder Slummer
  Stille, dyb, som Gravens Fred.

- - - Hun er borte, hun som pleied Eder,
Ei i jordisk Dragt hun vandrer meer;
Derfor staae I svøbt i Sørgeklæder
Derfor staaer den mørke Tidsel her.
Derfor I er meer som hidtil ere,
Derfor græde, segne I, og - døer.
Derfor er og Eders Ven ei mere
  Lykkelig som før.

  Floras Døttre, kjælne Spæde!
Uskylds, Godheds Billeder hernede!
Hæver eders Hoved, vakre Smaa!
Thi naar Nattens fromme Øye smiler
Hist til Høyen, hvor vor Moder hviler,
  Vil jeg did med Eder gaae.
Der skal Sønnens hede Taare rinde,
Der skal eders korte Liv hensvinde,
  Hendes Blomstren liig.
Der skal Vemods Stræng i Natten bæve,
Der den Godes Aand forklaret svæve,
  Og velsigne mig.
</body>
</poem>

<poem id="ingemann2018040934">
<head>
    <title>Til Aftenstjernen</title>
    <subtitle>[Efter Stolberg.]</subtitle>
    <firstline>Du, som med tindrende Lys bringer den rolige Aften!</firstline>
    <notes>
        <note>Gendigtning af Friedrich Leopold zu Stolberg-Stolbergs <xref poem="stolbergf2018040901"/>.</note>
        <note>Teksten følger B. S. Ingemann: <i>Digte</i>, Første Deel, Forfatterens Forlag, Kbh., 1811, pp. 140-142.</note>
    </notes>
    <quality>korrektur1,korrektur2,kilde,side</quality>
</head>
<body>
Du, som med tindrende Lys bringer den rolige Aften!
Fordum vinked du Glæder til mig, o Stjerne!
Glæder, stakket som Smil paa jordiske Læber,
Farvede Bobler liig, Vestenvindenes Leeg.
Qvægende var de mig dog, som Dug for Axet paa Heden,
Naar det henslægted. Ak! saa snarlig de svunde,
Sjælden blinker nu til mig, Stjerne! dit Øie,
Og naar det blinker, o! da er det saa mørkt.
Hyller dig sortnende Slør, eller udgyder du Taarer?
Er du, som jeg, et Rov for nagende Tungsind?
Er du, som Jordens Børn, en Arving til Jammer?
Og dine fjerne Brødre, sørge og de?
Er den blaalige Hvælving, besaaet med lysen-Sole,
Fyldt med Maaner, — kun en Elendigheds Grube?
Er de himmelske Sphærers ukjendte Toner -
Evige Klagers stille sørgende Lyd?
Eller er jeg kun elendig?
                        Aftenstjerne! du tier,
Saa har og du forladt den eensomme Taaler!
Dog min Frelser engang, naar Aftnen du bringer,
Aftnen, bag hvilken - intet Morgenrødt er.
</body>
</poem>

<poem id="ingemann2018040935">
<head>
    <title>Efteraaret</title>
    <firstline>Hvo vækker os af milde Morgenblund</firstline>
    <notes>
        <note>Teksten følger B. S. Ingemann: <i>Digte</i>, Første Deel, Forfatterens Forlag, Kbh., 1811, pp. 142-148.</note>
    </notes>
    <quality>korrektur1,korrektur2,kilde,side</quality>
</head>
<body>
Hvo vækker os af milde Morgenblund
Med hæs og umild Røst og kjølig Aande?
Hvo river Løvet af den fagre Lund,
Og vil end ikke Blomstens Afmagt skaane?
Hvo er I Væsner, som omsvæve mig
Saa kolde og saa grumme?
Mens Nordens Sol bag Skyer skjuler sig,
Og Sydens Fugle flygte, og forstumme.
O Efteraar! det, dine Sønner er,
De flagre hid, og hyle ud dit Komme,
Den søde Rose dufter ikke meer,
Og Glædens korte, korte Stund er omme.
Ak! snarlig vexler du din Dragt o! Tid,
Og Sjælens Spil dit Farvestrøg modtager,
Naar du som Vaar fremtræder lys og blid,
Naar mørk du over nøgne Stubbe drager.
Med dig vi smiled, og vi græd med dig,
Vi harmonere underlig.
O! vi er Tidens Børn, indskrænkt hernede;
Hvert Øjeblik forandres vi med den,
Ustadig er vor Kummer, er vor Glæde,
I Tidens Strøm alt Jordisk ruller hen.
Men - kunde vi bortflye med Somrens Fugle
Til lyse Egne og til evig Vaar,
Var der en Plet ei paa den store Kugle,
Hvor det, som er i Nuet ei forgaaer?
Mon der i Rummet ei en Standpunkt være,
Hvor Tidens Søn staaer uforanderlig?
Ak! nei, Natur! det monne du os lære;
Vor Vexlen, Liv og Død vi see i dig.
Det Høyeste kun hæves over Rummet,
Det Høyeste kun hæves over Tid;
Paa Tidens store Bølge er vi Skummet,
Eet Øyeblik det hæves klar og hvid;
Men Øyeblikket svinder — Bølgen ruller,
Og det, som stod der, staaer der ikke meer;
Paa Havsens Bund Havskummet dybt sig skjuler,
Og smelter hen i Draaber, som det er.
Men svinder Draaben da af Oceanet?
Den rives fort, og aldrig stille staaer,
Og endlig kastes den til Tryllelandet,
Hvor Solen lyser, som ei meer nedgaaer.
Et let ætherisk Væsen er den vorden,
Ulegemlig og uforanderlig,
Den svinder ei, som Dug for Sol paa Jorden,
En lys og hellig Stjerne er den liig.
Den stirrer fra sit høye Hjem saa vide,
Og seer kun Eet - et Eeneste - et Alt,
Som stille staaer, hvor Intet kan bortglide,
Hvor Timerne er meer kan vorde talt;
Thi der er ingen Timer meer at tælle,
Og ingen Grændse, ingen Horizont,
Der Intet vexler, Intet kan forælde,
Der Alt er givet. Intet meer er laant.
Thi Solens Straaler, som paa Jorden spilled,
I deres Aasyn samled sig igjen,
Og Kloderne, som Rummer før adskilled,
De mange Sole vorden er til een.
Der først det Høyeste vi kan betragte;
Thi Eet udi det Eeneste vi er,
Den Uraand, som vor Aand til Verden bragte,
Vi i os selv - og uden for os seer. -
- - - Ak! hvor, hvor har du bragt mig hen O! Tanke!
Paa Klippetinden svimlende jeg staaer;
Jeg seer, - og rædsomt monne Hjertet banke -
Jeg seer et eeneste et evigt Kaar. -
Og var nu det Fordømmelse. - Hvo river
Fra skrækkelige Klippetinde mig?
Hvo er du Hulde! som mig Haanden giver,
Natur! Natur o! jeg gjenkjender dig.
Hvad hvidsker du? -  "Søn! grunde ei paa den Gaade!
Den er for stor og uudgrandskelig;
Gak ved min Haand! og troe og haab en Naade,
Som aldrig, aldrig vil fordømme dig!"
Ja hellige Natur! jeg dig vil følge.
Og daglig læse i din store Bog,
Maa du mig end det Høyeste fordølge,
Det — Høyere du aabenbarer dog.
Ja var ei anden Aabenbaring givet,
Naturens Søn dog troede, haabede:
Han havde dog een hellig Skrift om Livet,
Det sandselige som det evige.
Jo meer han læste i den Bog, jo mere
Han fattede af hellig Billedskrift,
Den vilde ham i <w>Christendom</w> oplære,
Og lede ham til <w>Hedenolds</w> Bedrift.
Ja Moderen kan Barnet aabenbare
saa saare Meget; dog tilbageblev
Hieroglypher, svære at forklare,
som Guddommen med egen Haand indskrev,
Og dem Guddommen eene kunde tyde,
Thi sendte han sin Søn fra Himmelen,
En Kraft fra Kraftens Ophav monne flyde,
Og Sønnen selv var Gud, som Faderen,
Han peged paa de hellige Bogstaver,
Som stod saa dunkle i Naturens Bog,
Han skjænked Jorden Himlens Naadegaver,
Og atter til sit Ætherhjem bortdrog.
Og selv det Høyeste vi nu kan skimte,
Som hellig Stjerne i en skyefuld Nat,
Den monne klarlig Haab og Troe nedglimte,
Skjøndt høyt af evighøye Haand hensat.
  Omskift da kun din Dragt o! Tid, hernede!
Skjul for en stakket Stund dit Aasyn, Vaar!
Flye for en Stund, o Sommer! med din Glæde,
Kom for en Stund, du mørke Efteraar!
Og kom med dine Stormes hule Stemme,
Du blege Snemand fra den fjerne Pol.
At vi ei Livets Vinter skal forglemme,
Mens Nordens Skyer hylde Nordens Sol.
Dog ogsaa du, o Snemand! skal hensmelte
For Himmelstraalen i gjenfødte Vaar,
Og Tidens Bølge Skummet skal fremvælte,
Indtil det Tryllelandet hisset naaer.
Dog medens Tid i Rummet os forandrer,
Imedens vi mod Evigheden gaae,
Skal mangengang den bedre fromme Vandrer
Andægtig ved de store Bøger staae;
De ere tvende, haabende og rolig
Han vandre skal med Bøgerne i Haand,
Og, med Naturen og sin Gud fortrolig,
Udforske Legemverdnens skjulte Aand.
Og fatter han ei heelt den store Gaade,
Er den for stor og uudgrandskelig.
Skal han dog troe og haabe paa en Naade,
Som Oceanet uudtømmelig. —
</body>
</poem>

<poem id="ingemann2018040936">
<head>
    <title>Skjalden og Tiderne</title>
    <firstline>Med Luthen i Haand gik Sangeren fro</firstline>
    <notes>
        <note>Teksten følger B. S. Ingemann: <i>Digte</i>, Første Deel, Forfatterens Forlag, Kbh., 1811, pp. 149-154.</note>
    </notes>
    <quality>korrektur1,korrektur2,kilde,side</quality>
</head>
<body>
<nonum><right><i>Vita, si scias uti, longa est.</i></right></nonum>
<nonum><right>Seneca.</right></nonum>

Med Luthen i Haand gik Sangeren fro
    Over duftende Enge,
Og blidt i Skumringens svalende Roe
    Klang gyldene Strænge.
Han qvad om Blomsten, som længe var død,
Han qvad og om den, som sin Vellugt udgjød,
Han qvad selv om den, som end ikke var fød;
    Og Rosen, som døde,
Ham smiled fra Graven imøde,
Og Rosen, som leved, og blussede rød,
    Ham duftede sød,
Og Rosen, som laae end ufødt i sit Skjul,
Selv syntes han aabne sig huld. <!-- syntes er ulæseligt -->
Ved sprudlende Kildes grøndækkede Bred
    Lod Skjalden sig ned;
O! hellige Oldtid, din Aand jeg gjenkjender,
- Saa qvad den begejstrede Skjald -
Forgjæves ei Lampen i Graven du tænder,
Forgjæves ei Luen i Barmen mig brænder,
    Jeg følger det hellige Kald.
Og atter fremsvæved i flygtige Drømme
    Et Væsen for ynglingens Blik,
Det kom, som i Floden de svolmende Strømme,
    Som Bølgen i Ebbe det gik.
Det ligned en langsom og aldrende Qvinde,
Men løb dog forbi, som de snelle Vaarvinde,
Han saae det som oftest kun truende svinde;
Men greb han den Flygtning med hastende Arm,
    Da smiled en Møe ved hans Barm.
    Hvo er du, o Pige!
Som kommer, og flygter tillige.
    Som ung og huld smiler,
Naar i mine Arme du hviler;
Men naar jeg dig lader ufavnet gaae fort,
    Flyer gammel og truende bort
Du seer — lød den Pigelils Svar —
Det Væsen som <w>er</w> men ei <w>var</w>,
Og Vandenes Rislen, saa sagte fortrolig,
Og Fuglenes Qvidren fra løvtætte Bolig,
Og Hjertet, som banked end skyldfrit og rolig,
    Gjød qvægende Slummer
Paa Øyet, som ei kjendte Kummer.
I Drømmeslør fremtreen for Ynglingens Aand
En Gubbe med Lokker snehvide,
Og Sangeren vandred ved Oldingens Haand
Til Egne ukjendte og vide.
Paa stolte Ruiner han undrende stod,
Hensmuldrede Kæmpebeen laae ved hans Fod,
    Og Aander sig hæved
Af Gruset; og høyt over Gravene svæved,
    Og Ynglingen bæved -
Men Oldingen smiled, og ledte ham hen
    I Dødshvælvingen.
Der tindred en Lampe i tausen Nat,
    Gjennem sorten Muld,
Og under de Masser, nedstyrtet saa brat,
    Lyste røden Guld;
Taus pegede Gubben paa Citheren,
    Og svandt igjen.
Og tusinde Skikkelser har.
    Jeg er men ei bliver,
Hvad <w>var</w> gav jeg Liv, det <w>Vordende</w> Livet mig giver.
    Jeg fødes, og føder, og døer,
Og fødes paa ny; men ei dvæle jeg tør,
    Ja selv naar du siger, jeg er,
    Jeg er ikke meer.
Kun sjælden mig Mennesket skuer,
Som oftest man kjender og griber mig ei;
Men naar jeg er flygtet paa iilsomme Vei,
    Jeg seer mig tilbage og — truer.
Dog favner man mig naar jeg farer forbi,
Da strøer jeg tit Blomster paa Vandrerens Stie,
    Og Blomsterne leve,
    Naar jeg maa bortsvæve,
Og stundom bli'er Blomsten en Bautasteen,
Som staaer høyt paa de mulddækte Been.
Mit Navn er det <w>flygtende Øyeblik;</w>
    Saa talede Pigen og gik.
O! kostbare <w>Nutid!</w> - saa Ynglingen sang -
Jeg kjender din lynsnelle Gang;
    Du evigen svinger.
    De flygtige Vinger,
Og grønnende Palmer den Viise du bringer,
Som greb dig i lynsnelle Gang.
    Paa ny leged Drømme for Sangerens Øye,
    Han skued en Engel paa himmelske Høye;
I Morgnens rødmende Rosenskjær
    Stod den Yndige der.
    Som høyt fra det Fjerne
    Den natlige Stjerne,
Saa tindred' hans Blik til den Jordiske hen.
Som Pigen Vennen til Elskov vinker,
Naar Maanen lyser, naar Vesper blinker,
    Saa vinked fra Høyen Engelen.
Med aabne Arme gik Skjalden did,
Hvor Himlens Søn standed skjøn og blid;
Dog naar han nær sig de Høye troede,
De atter smilende fjerne stode,
Og Englen vinkede stedse der;
    Men — aldrig nær.
O! skjønne <w>Fremtid!</w> jeg skuer dig,
    Du flyer for mig:
- Saa Sangeren atter udbrød, —
Dog maatte du evig for Støvet vige,
Og kunde han ei dine Høye bestige,
Du trylled ham dog fra Indbildningens<note>Indbildningens] Irbildningens</note> Rige,
    Og fjernet din Himmel han nød.
Bortflygret var Slumren, og Drømmene veeg;
Tit Skjalden dem minded ved Strængeleeg.
O! trefold lyksaligt er Menneskelivet;
Thi trefoldigt Liv os i Livet er givet,
Naar stolt vi til Oldtidens Minder os hæve,
Naar fro vi i Nutidens Øyeblik leve,
Naar haabfuld de Tanker i Fremtiden svæve.
Saa qvad han om Blomsten, som længe var død,
Saa qvad han om den, som sin Vellugt udgjød,
Saa qvad han om den, som end ikke var fød;
    Og Rosen, som døde.
Ham smiled fra Graven imøde,
Og Rosen, som leved, og blussede rød,
    ham duftede sød,
Ja Rosen, som laae end ufødt i sit Skjul,
Selv syntes ham aaben sig huld.
</body>
</poem>

<poem id="ingemann2018040937">
<head>
    <title>Fredens Hav</title>
    <firstline>Saae du det Hav, hvor Bølgen hæver</firstline>
    <notes>
        <note>Teksten følger B. S. Ingemann: <i>Digte</i>, Første Deel, Forfatterens Forlag, Kbh., 1811, pp. 155-157.</note>
    </notes>
    <quality>korrektur1,korrektur2,kilde,side</quality>
</head>
<body>
Saae du det Hav, hvor Bølgen hæver
  Sig over Bredden underlig.
Men stille skaanende dog bæver
  Foruden Dæmning fredelig?

Saae du det Hav, hvor ingen Snekke
  Opsøger Rigdom, - trodser Død;
Men hvor de Vover selv henlægge
  Velsignelsen i Landets Skjsd?

Det fraader ei, naar Stormen bruser,
  Det skjuler ingen Klipper - Liig;
For Sommervinden blidt det suser,
  Og glemmer mangen Lykkelig.

Det Hav udstrømmed skjønt af Freden,
  Der hersker ingen Rov og Mord,
Der kæmpe ingen Dyr forneden,
  Og Mennesker ei ovenfor.

Der svømme ingen Hvaler grumme,
  Og ingen Skjældyr kolde stumme;
Havfruer boe paa Havets Bund,
  Med Sølverrøst, og klædt i Duun.

De brede ud den lette Vinge,
  Og flagre over Bølgen hen.
Ved Morgenrød de glad sig svinge
  Lydtsjungende mod Himmelen.

Mod Qvel de atter Hjemmet søge
  I Hytten under Bølgetag,
Og fro de deres Liv bortspøge
  I Hav, i Luft, ved Nat, ved Dag.

Du saae det Hav, du saae den Bølge,
  Du hørte de Havfruers Sang;
Og kan du nu Camoenen følge,
  Saa gjenkjend det i Harpeklang!
</body>
</poem>

<poem id="ingemann2018040938">
<head>
    <title>Til en miskjendt Kunstner</title>
    <firstline>Du, som i Skjønheds Helligdom indtraadte</firstline>
    <notes>
        <note>Teksten følger B. S. Ingemann: <i>Digte</i>, Første Deel, Forfatterens Forlag, Kbh., 1811, pp. 158-162.</note>
    </notes>
    <quality>korrektur1,korrektur2,kilde,side</quality>
</head>
<body>
<nonum><right><i>Qui oseroit se promettre de</i></right></nonum>
<nonum><right><i>Contenter les hommes?</i></right></nonum>
<nonum><right>La Bruyere.</right></nonum>

Du, som i Skjønheds Helligdom indtraadte,
Og fængslet af Gudindens Trylleblik,
Til hendes Alter henrykt synke maatte,
Og nødigen fra Helligdommen gik!
Du veed det ene, du kan helligt sværge,
At Skjønhed ei er nogen Sværmerdrøm,
Ei Morgenglands paa Phantasiens Bjerge,
Ei Bobler, som forgaae i Tidens Strøm.
— Men kast et Blik fra Tankens høye Sphære,
Fra Helligdommen til den tave Jord!
Og see hvor faa, hvor saare faae der ere,
Som see med dig, og henrykt med dig troer.
Og skue Gudindens arme Børn hernede;
See hvor de vanke om fra Bye til Bye,
Og tit forgjæves om et Herberg lede,
Og finde sjælden et erkjendtligt Lye.
Bær de end Træk af Moderen, tillige
De Faderen jo stunddom ligne maae,
Og Faderen er blandt de Dødelige,
Halvguder Børnene paa Jorden gaae.
Vel kan de det Guddommelige stamme,
Men ak! de græde tit ved jordisk Nød:
Thi fjendtligt Sværd kan selv Halvguder ramme,
Og de er ikke fri for Saar og Død.
Tit gaae de Børn fra Hytte og til Hytte,
Forladt, miskjendt, foruden Huus og Hjem,
I Dag en Jordboe glad dem vil beskytte,
I Morgen atter han forstøder dem.
Thi hvad der trylled rolig Viisdoms Blikke,
Saae Lidenskabens Taageøye ikke,
Og mangen Sands kan kun Støvformen see,
Som slutter ind det Himmelske.
Her Blodet alt for heedt i Hjertet syder,
Her alt for tykt, og koldt, og trægt det flyder,
Hist knytter sig et fjernt beslægtet Leed
I Tankens Kjede, og den - sønderriver;
Her kan ei Phantasien følge med,
Og hist den flyer, og Alt tilbagebliver.
Og Børnene gaae frygtsom hist og her,
Som Betlere; faa Hjerter findes hjemme;
Her Gubben dem med halvslukt Øye seer,
Der skræmmer Manden dem med barske Stemme,
Her tale de den unge Mand for viist;
Naar barnligen de syntes lalle hist.
En fordrer Sandhed, og en anden Smiger,
En Tredie kun efter Nytten higer,
Faa elske Skjønhed, fordi den er skjøn,
Hvor vil du da, o Kunstens arme Søn!
Hvor vil du dine elskte Børn hensende?
Hvor vil man dem modtage og erkjende?
Maaskee en enkelt Vandrer elsker dem,
Naar Tusinde dem nægte Tag og Hjem.
Thi hvad bestemmer Mængdens Skjønhedsdomme?
Ei blot en flygtig dunkel Følelse,
Ei blotte Meninger, som gaae og komme,
Af Stemning, Fordom, Vane avlede;
Ei blot Forstandens kolde Prøvestene,
Ei blotte Reglers snevre Maalestok,
En taaget Luft, en Skye paa Himlen ene,
Er stundom til at mørkne Øyet - nok.
Thi Kunstner! skabte du end en Charite,
Haab ei: at Hver med Glæde hende seer,
Maaskee der vandred nys en Aphrodite,
Hvor Huldgudinden ei bemærkes meer;
Dog er hun lige skjøn; mistvivl ei heller,
Den Dag vil komme, at hun vorder kjendt:
Fordømt er intet Skjønt, om Verden fælder
Tifold Dødsdommen, - den er ufortjent.
  Og du, som hørte Dommens Tordenstemme
Grum nægte dine Børn paa Jorden Lye,
Du seer dem skjælve; dog ei Manden skræmme
De tomme Lyd, som døve, og bortflye!
Lad Stormen fare hen, og harmfuld brumme,
Den styrter ei den stærke Vandringsmand;
Men dvæler den, og vil den ei forstumme,
Er der eet Herberg dog, du søge kan;
<w>Bevidsthed</w> er dets Navn, og <w>Roe</w> dets Sæde,
Derfra du smile kan mod Stormene,
Derfra du atter Veien kan betræde
Til Helligdommen, du dig viede.
Did kan du dine elskte Børn medtage
Til deres Moder, der ved Altret staae
Tilbedende, og aldrig meer tilbage
Til Taageluften fra din Himmel gaae.
</body>
</poem>

<poem id="ingemann2018040939">
<head>
    <title>De tvende Kyster</title>
    <subtitle>[Parabel.]</subtitle>
    <firstline>En Snekke jeg skuer paa gyngende Vande</firstline>
    <notes>
        <note>Mottoet er første strofe af Novalis' <xref poem="novalis2005060512,1-4"/>.</note>
        <note>Teksten følger B. S. Ingemann: <i>Digte</i>, Første Deel, Forfatterens Forlag, Kbh., 1811, pp. 163-166.</note>
    </notes>
    <quality>korrektur1,korrektur2,kilde,side</quality>
</head>
<body>
<nonum><small><right>Es giebt so bange Zeiten,</right></small></nonum>
<nonum><small><right>Es giebt so trüben Muth,</right></small></nonum>
<nonum><small><right>Wo alles sich von weiten</right></small></nonum>
<nonum><small><right>Gespenstisch zeigen thut.</right></small></nonum>
<nonum><small><right>Novalis</right></small></nonum>

En Snekke jeg skuer paa gyngende Vande
Imellem to fjerne fortryllede Lande,
Paa Snekken de Sømænd saa længselfuld staae,
Og ønske de yndige Bredder at naae.
    Men som de fremglide
    Mod vestlige Strand,
    Fordunkles det blide
    Det østlige Land;
    Dog kunne  skimte
    Den herlige Kyst,
    See Stjernerne glimte
    I dæmrende Øst,
    See Skikkelser svæve
    Nu hist, og nu her.
De synes saa store, de synes saa gjæve,
Som Kæmper de gange med Harnisk og Sværd.
Snart stande de Skygger, liig Bautastene;
Alvorlig i Kreds de til Skjolde sig læne,
Svart svinder for Øyet den flygtige Form,
Og Synerne vexle, som Skyer i Storm.
    Og Taagerne blænde
    Den stirrende Mand,
Ak! skulde jeg ikke de Skikkelser kjende?
Var det ei mit Fædreneland?
    - - Fort tumles den Snekke
    Ad blaalige Strøm,
Og brusende Bølger de Sømænd opvække,
Som Daglarmen Pigen af Morgenens Drøm.
    Ei meer de henstirre
    Mod dæmrende Øst,
    Hvor Aander omirre 
    Paa underfuld <w>Kyst</w>.
    De Skygger er tomme,
    Hint Land er ei til,
    Did kan vi ei komme,
    Hvor gjæne vi vil.
    Vort Blik sig forvilded
    Paa Drømmenes Bred,
    Og hvad er et Billed
    Mod Virkelighed?
    Og vende de Øyet
    Mod Dagfaders Grav,
Og ahne, og harme, og skue fornøyet
Mod Kysten i vestlige Hav,
    Hvor Snekken vil lande
    I skovkrandste Havn,
Hvor Bjerget sig speiler i bølgende Vande,
Og Dalen dem aabner sin Favn.
    Og Snekken udspiler
    Sin Vinge saa hvid,
Som Fuglen mod Hjemmet den stræber den iler;  <!-- stræber? Kan ikke læses. -->
Men aldrig kommer den did;
    Det Land som de søge
    I vestlige Søe,
Maa stedse saa grumt med Havpløyerne spøge,
Det er en letsvømmende Øe.
    I speilglatte Bølge
    Den kaster sit Skjær,
Og flygter, mens Tusind det Billed forfølge,
Som idelig synes saa nær.
    Og Voven bortskylles,
    Det Billed forgaaer,
    Paa ny det fremtrylles;
    Men aldrig bestaaer.
    Og Snekken mon glide
    Paa Søen en Stund;
Men naar den ei længer med Bølgen kan stride,
Den daler, og synker til Havsens Bund.
    Dog da er den svundet,
    Hin Længselens Tid,
Og Øen som skuffed, og flygted, er bundet,
Og lykkelig svømmer den Skibbrudne did,
    Og naar han opstiger
    Paa fremmede Strand,
Hver Trængsel og Nød fra hans Hjerte bortviger.
Han er i - sit Fædreneland.
</body>
</poem>

<poem id="ingemann2018040940">
<head>
    <title>Den Husvilde</title>
    <subtitle>[Romance.]</subtitle>
    <firstline>En Bonde i sin Hytte sad</firstline>
    <notes>
        <note>Teksten følger B. S. Ingemann: <i>Digte</i>, Første Deel, Forfatterens Forlag, Kbh., 1811, pp. 167-171.</note>
    </notes>
    <quality>korrektur1,korrektur2,kilde,side</quality>
</head>
<body>
En Bonde i sin Hytte sad,
Blandt sine Børn og hos sin Qvinde,
De taled om den fjerne Stad,
Og om de Stores Fryd derinde;
Da just en Yngling traadte ind,
Med Luth i Haand, med Graad paa Kind

Forvildet var den Ynglings Blik:
Han smiled, naar han syntes græde;
Fra Bye til Bye han husvild gik,
Og kun hos Armod tog han Sæde;
En Luth han stedse med sig bar,
Hvis Strenge sønnerrevet var.

Mild Bønden fremmes Gjæst modtog;
Nysgjærrrg stod den Børneklynge;
Han satte sig i mørken Krog;
En lystig Sang han loved synge;
"Men, sagde han, jeg kan kun een,
For hver Mands Dør jeg sjunger den:"

  Nymaanen tænder sit dunkle Lys,
  Nordstjernen glimter saa bleg,
  Hør hvad der klinger, tys, tys, tys
  Hører I Strengeleeg?

  Seer I ikke den fremmede Mand?
  Hører I ei hans Sang?
  Hist ved Borgen sjunger han
  Sødt til Citherens Klang.

  Seer I ikke den Pigelil?
  Vinduet stander paa Klem,
  Pigen staaer der og lytter til,
  Haver hvert Ord i Gjem.

  - Tys hvad klaprede? - Døren gik -
  Hvor blev den fremmede Mand?
  Ved I at tyde Stjernens Blik,
  Der I det læse kan.

  - Du, som seer gjennem Ruden klar,
  Siig, hvad monne du see?
  Indenfor et elskende Par
  Sidder fortrolige.

  Ynglingen nynner til Citheren;
  Hør hvor det klinger - tys! tys!
  Pigen sidder hos Sangeren,
  Giver ham mangent Kys.

  Men Hvo kommer med hule Trin
  Gjennem den mørke Gang?
  Hvorfor blegner den Pigelils Kind?
  Hvi forstummer den Sang?

  Seer I ikke hin mørke Mand
  Med Guldplade paa Bryst?
  Strengene sønnerriver han,
  Hører I ei hans Røst?

  Skjælv Dumdristige for min Harm!
  See! Pigen river han fort;
  Og med søndret Luth udi Arm,
  Vandrer Sangeren bort.

  - Fuldmaanen tænder sit røde Lys;
  Hvad tyder blaalige Ring?
  Hør hvad der klinger: rys, rys, tys,
  Skurrende hu! kling — kling;

  Seer I ikke den fremmede Mand,
  Som mellem Korsene gaaer?
  Hist ved en Liigsteen nynner han;
  Ingen hans Qvad forstaaer.

  - Nymaanen tænder sit Lys igjen,
  Nordstjernen glimter saa bleg,
  Seer I den Fremmede vandre hen,
  Hør' I hans Strængeleeg;

  Spørger ham ei, hvorfra han kom!
  Eller hvorhen han gaaer!
  Hov'det han ryster, og vender om,
  Ingen ham her forstaaer.

  Men kan I tyde Stjernens Blik,
  Der I det læse kan
  Stjernen paa Veien med ham gik,
  Kjender den fremmede Mand.

"Nu Brød mig for min Vise giv!"
- Saa Ynglingen opfoer med Latter —
"Trallalla kom min Venneviv,"
Qvad han paa ny, og smiled atter,
Snart blev hans Smil til stille Graad,
Og Vanvid i hans Aasyn stod.

Og knuste Luth huult tonede,
Som naar blandt Strænge Storme larme,
Den Bonde sukked: Fremmede!
Ak! Gud sig over dig forbarme!
Men Ynglingen bortgik saa brat,
Og svandt udi den mørke Nat.
</body>
</poem>

<poem id="ingemann2018040941">
<head>
    <title>Knud den Hellige</title>
    <firstline>Det var den Konning Ejegod</firstline>
    <notes>
        <note>Teksten følger B. S. Ingemann: <i>Digte</i>, Første Deel, Forfatterens Forlag, Kbh., 1811, pp. 172-175.</note>
    </notes>
    <quality>korrektur1,korrektur2,kilde,side</quality>
</head>
<body>
Det var den Konning Ejegod,
I Kirken monne han gange;
Saa mørkt St. Albans Billede stod
Alt i de mørke Gange.

Ved Altret ligger en gammel Sten,
Af Marmoret hin hvide,
Der hvile de møre Christenben,
Alt fra de første Tide.

Men ligerviis udi hviden Snee
Bloddraaber skinne saa røde,
Saa skinned to Roser rødlige
Paa Stenen over de Døde.

De Roser skinne saa underfuld,
Den Konning stirrer saa saare,
Paa Stenen stirrer han sorrigfnld.
Og fælder vel mangen Taare.

Thi Roserne, som saa røde stod
Alt paa det Marmor hvide,
Var malede med hans Broders Blod,
Det maatte den Konning vide.

Did ganger en Christen til sin Gud
Ved Alteret at bede,
Der beder engang den Konning Knud,
Mens Mordere om ham lede.

En Broder stander ved Kirkedør,
Velsignet han evig hedder;
Sin Konning tro han kæmper, og døer,
Og derfor ham Gud nu glæder.

De Mordere med vanhellig Fod
Alt for Høyaltret traade,
Og Konning Knud sank i sit Blod,
Bad for sit Folk om Naade.

Men paa den blege Marmorsteen
Faldt Draaberne de røde,
Ei kunde de tvættes af igjen,
Som Roser monne de gløde.

Det var nu Konning Ejegod,
Han stirred ned saa saare,
Og paa det kolde Broderblod
Faldt hede Brodertaare.

Men Roserne skinned lige rød',
Og Taaren dem ikke sletted,
Uskyldig var den Fromme død,
Ei Folkets Brøde aftværret.

Og det var Konning Ejegod,
Til Rom saa monne han skrive.
Og spurgte om Raad, hvordan det Blod
Engang kunde slettet blive.

Thi sones maatte den Konnings Død,
Blodroserne svinde tillige;
Thi visselig stor Jammer og Nød
Forjættedes Land og Nige.

Og loved vare den Pave from!
Kong Knud han monne optage
Blandt dem, som for Guds Helligdom
Som Martyrer kom af Dage.

Det var da Knud den Helgens Liig
Blev lagt udi Kobber røde,
Og Messer læstes andægtelig
Alt for den hellige Døde.

I Kirke ganger Kong Ejegod,
Paa Stenen monne han stande,
Udslettet er nu det Konningblod,
Og frelst baade Folk og Lande.
</body>
</poem>

<poem id="ingemann2018040942">
<head>
    <title>Ossian</title>
    <firstline>Dybt runger Harpen, som et Oldtidsqvad</firstline>
    <notes>
        <note>Teksten følger B. S. Ingemann: <i>Digte</i>, Første Deel, Forfatterens Forlag, Kbh., 1811, pp. 176-180.</note>
    </notes>
    <quality>korrektur1,korrektur2,kilde,side</quality>
</head>
<body>
Dybt runger Harpen, som et Oldtidsqvad,
Høytideligt, som døde Barders Stemme,
Og Aanden hæver sig, tungsindig, glad;
Thi den kan Fortids Kæmpegang fornemme.

Det gjengjald fjernt fra Sølverstrængene,
Fra Luthas Strømme, og fra Morvens Fjelde,
Det gjengjald lydt igjennem Seklerne,
Og sildigst Æt fornam Kraftoldets Vælde.

Og Luen flammed i en Ynglings Bryst:
Ved Nat han lytted til de fjerne Toner,
Og Braga rev ham bort fra Danas Kyst,
Og satte ham i hine Klippezoner.

Han skued Kampen Morvens Konges Søn
Udi hans Morgenstund i Heltes Klynge,
Og hørte Barden, blomstrende og skjøn,
I Fredens Hal om Kampens Bulder synge.

Han fulgte Skjalden i hans Manddomsiid,
Paa Dødens Mark, saae Styrken for ham bløde,
Og hørte ham hos Brannos Dotter blid
Ved Strengeleeg forevige de Døde.

Han skued Kæmpen, flyttet paa sit Skjold,
Mens trindt de Elskede i Graven segned,
Og Vintren nærmed sig saa mørk, saa kold,
Og Kraften sveg, og Heltens Lokker blegned.

Han deled Bardens stille Sørgmods Fred,
Mens Oscars blege Møe end til ham smiled,
Og Pigens Haand henover Strengen gled,
Og Fortids Drømme gjennem Sjælen iled.

Han fulgte Gubben, blind og træt af Aar,
I sorten Mulm, blandt Gravene saa eene,
Hvor Stormen sused i de hvide Haar,
Mens mørk han sad paa blege Bautastene.

Han saae dig, blinde Skjald! omvanke der,
I evig Nat, blandt nøgne Eegelunde;
Malvinas Haand dig ledede ei meer,
Og dog - og dog han maatte dig misunde.

Din Dag har lyst, o Fingals store Søn!
O! den har lyst fra Oldtids Morgenrøde,
Og selv din Nat var i sit Mørke skjøn;
Thi Qvad om Dagens Daad i den gjenløde.

Paa Luthas Slette, fjernt i taaget Nord,
En Gravhøy i Aarhundreder sig hæver,
Der ligger Kæmpens Liig i sorten Jord;
Men høyt hans djærve Aand i Skyen svæver.

Hvi gaaer han ikke mørk ved tausen Kjær,
Blandt Glemsels ubesjungne Helteskare?
O! skulde Bragas Søn selv vanke der,
Hvorfra hans Harpetoner Helte bare?

Nei, Barden trængte ei til Barders Qvad,
Selv skabte han sit eget Eftermæle,
Hans Aand i Livet tit paa Skyer sad,
I Døden kan den ei blandt Taager dvæle.

Blandt sine Fædre vandrer Conas Skjald,
Nær Stjernerne er Kæmpens Ild den samme;
Men Himmelbuen er hans vide Hal,
Hans Glavind er Nordlysets blege Flamme.

Og let paa Stormens Vinger iler han
Fra Pol til Pol, henover Jordens Svage;
Og Afmagts Svaner nynne - Ossian!
Og øyne Glimt af Kæmpeoldets Dage.

End knejser Fjeldet paa din Taageøe,
Stormsvangre Morvens Drot! og Eegen luder
Henover dine Bølgers mørke Søe,
Og Kampestenen stolt dit Navn bebuder.

End suser Stormen gjennem Haslene,
End vandrer Jagtens Søn hos dine Strømme,
Seer Bardens Aand paa Maanestraalerne,
Og vogter sig at styrre dine Drømme.

Og over Oceaners dybe Krav
Din Tungsinds søde Melodier rulle,
Og tit, naar Høyen dem tilbagegav,
De lød som Fædres Tale underfulde.

Og Døgnets unge Skjald i Natten staaer,
Mens Lynet gjennem mørke Skyer glimter,
Og Barmen svulmer, og han Harpen slaaer;
Thi det er Oldtids Kæmpeæt han skimter.

Hvælv da kun mørk din Himmel, kolde Nord,
Sørg kun i Fred, du kummerbaarne Hjerte?
Thi Storhed i de sorte Skyer boer,
Og Fingals Søn mig Vemods Sødhed lærte.

Rung kun, o Harpe! dybt som Oldtidsqvad,
Høytideligt, som døde Barders Stemme,
Mens Aanden hæver sig tungsindig - glad,
Mens den kan Fortids Kæmpegang fornemme.
</body>
</poem>

<poem id="ingemann2018040943">
<head>
    <title>Digtekonsten</title>
    <subtitle>[Ode]</subtitle>
    <firstline>Vist blidelig med eders stærke Vinger</firstline>
    <notes>
        <note>Teksten følger B. S. Ingemann: <i>Digte</i>, Første Deel, Forfatterens Forlag, Kbh., 1811, pp. 181-192.</note>
    </notes>
    <quality>korrektur1,kilde,side</quality>
</head>
<body>
Vist blidelig med eders stærke Vinger,
I kolde Storme fra det dunkle Nord!
Mens Harpen under Stjernehimlen klinger,
Og Sangeren i Natten henrykt staaer.
Ryst ei saa barsk o Eeg de nøgne Grene!
Klynk ikke Nattens Fugl, for du er eene!
Smiil sødt o Maane gjenneui Skyerne!
Jeg sjnnger om min Elskede.

Der er en himmelsk Møe blandt Dødelige,
Ei stammet ned fra Støvets første Par:
Hun var for Mennesker, den hulde Pige,
Blandt Englene hos Guddommen hun var.
Hun saae ham evig, hvor han evig throner,
Hun priste ham i Sphærers første Toner,
Og hun vil prise han evindelig
I Himmel som paa Jorderig.

Hellige Digtkunst! Himlens hulde Datter!
Fra dig udflød Cherubers første Sang,
Selv Guddom, du Guddommens Viisdom fatter,
I Sjælen aander du dens Gjenlydsklang.
Du Ordet er, som var, som er, som bliver,
Ætherisk Tonelegem dig omgiver,
Og saadan svæved du paa Jorden ned,
Og qvad om Tid og Evighed.

Du over Kloden i dens Barndom svæved,
Du ledte Klodens Børn i Tryllebaand,
Og første Udraab, som fra Læben bæved,
Det var en Klang, udstrømmet af din Aand.
Du aabned Mennesket det indre Øye,
Da saae han først det Store, Skjønne Høye,
Og han Naturens Underværker saae,
Skjøndt dunkelt Alt i Sjælen laae.

Død var Naturen, du har den oplivet:
Du trylled Væsner frem i Luft, i Hav,
Og Jord og Træe og Steen du Liv har givet,
Og Verdner spired op af Verdners Grav.
Og Mennesket saae dine Væsners Kjæde,
Og Aanden kunde let sig selv fremlede
Fra Led til Led, fra Jord til Himmelen,
Til ham som skabte os og den.

Henrykt stod Mennesket; hans Barm sig hæved,
Han Øye tindred, og hans Sjæl var Ild,
Han føled, at han selv, at Alting leved,
Men taug; thi ak! han savned Tolk dertil.
Da, Digtekunst! berørte du hans Tunge,
Og han begyndte blidt sin Fryd at sjunge,
Du lærte ham den ædle Strængeleeg,
I Toners Hvirvler Tanken steeg.

Og Digteren greb i de simple Strænge,
Og qvad hvad dunkelt før i Sjælen laae,
Og Klodens Børn sig til ham monne trange,
For, hvad de føled selv, nu at forstaae.
Han qvad om Skabningen og Verdens Orden,
Han qvad om Viisdoms Billede paa Jorden,
Og Taagen svandt, og Himmelen blev klar,
Og Mennesket saae - hvad han var.

Og Digteren opløftede sin Stemme,
Og qvad om alt det Skabtes Skaber - Gud,
Og alt det Skabte monne det fornemme,
Og alt det Skabte jubled, stammed - Gud.
Og Jordens Børn til Faderen sig vendte,
Og Sangen lød, og Altarflammen brændte,
Og Mennesket blev god, og from, og glad,
Og nød, og leved, og tilbad.

Dog laae end Jorden i sin vilde Sturke,
Urørt af Kunstens milde Skaberhaand,
Dens vilde Børn den ikke monne dyrke,
Ujendt med Arnens Roe, Samlivets Baand.
De boede adspredt i de mørke Skove,
De kjendte kun Naturens første Love,
Med Dyrene de blev i Huler fød,
Som Dyr de levede - de nød.

Da, Digtekunst! du Sangeren indaanded
Guddommens Villie, Viisdoms høye Bud,
Han gik ti! Skoven, gvad om Samfundsbaandet,
Og Hulens Sønner gik af Hulen ud.
Og Træer, Stæne maatte sig bortflytte
Ved Sangens Magt, og Hytte stod hos Hytte,
Og Arnen lued, Vennen sad hos Ven,
Og Riigdom steeg fra Ageren.

Og Sangeren slog Strengene de blide,
Og qvad Naturens Under - Qvinde! dig,
Som Faderen drog frem af Sønnens Side,
Da Sønnen eene ei var lykkelig.
Du er en Deel af Manden, han den savner,
Naar ei Mandinden trolig haw omfavner;
Thi vandre Mand og Qvinde Haand i Haand
Tro i et evigt — helligt Baand!

Og Menneskene hørte Bardens Stemme,
Og fatted Qvindens Værd, og Elskovs Fryd,
Og dybt i Barmen de den monne gjemme.
Og Troskab vorded første Borgerdyd.
Og Brud og Brudgom fro til Himlen skued,
Og Bønnen lød, og Pagtens Fakkel lued,
Og Mand og Qvinde vandred Haand i Haand
Tro i et evigt helligt Baand.

O Digtekunst! saa Jordboen du leded
Udi hans Barndom huld og blidelig,
Og til sig selv og Himmelen ham kjæded,
Og lærte ham at vorde lykkelig;
Men vorded han det ei, du var tilstede,
Og lærte ham at klage, og at græde,
Og i hans blide Klager gjød du Lyst,
Og i hans stille Taarer - Trøst.

Du smilled i hans Alvor, i hans Lege,
Du smiiled i hans Kummer, i hans Fryd,
Du fletted Krands af Laurbær, Myrther, Ege,
Og kronede hver Glæde, og hver Dyd,
Ved dig de Tider leve, som henrunde,
Ved dig de Solglimt lyse, som bortsvunde;
Og Oldtids Fryd, og Kummer, Hæder, Daad
Undgik Forgjængeligheds Lod.

Saa toner end fra Oldets Morgenrøde
De Djærves Priis, som streed for Fødeland;
Saa leve Kæmperne endnu, som døde,
Og intet Stort af Jorden slettes kan;
Saa glimte Stjerner, som sig syntes slukke, <!-- TODO: slukke? kan ikke læses -->
Saa lyder selv Henfarnes Elskovssukke,
Og døde Barders kjælne Harpeklang
Igjennem Seklerne — i Sang.

O du! som kalder Tidens Flugt tilbage,
Sødt sjungende i Nuets Vingeflag,
Og som skal sjunge for ufødte Dage
Om mangen død og længstudslettet Dag!
Hellige Digtekunst! paa Jord du svæver,
Og over Jorden du vor Tanke hæver,
Og over Støvets mørke Tornestie
Du vifter Aanders Melodie.

Et Tempel hvælver sig paa Jorderige,
Hvor dine Dyrkere tilbede dig,
Brat er den Vei, hvorpaa de did maae stige,
For faa Udkaarne Templet aabner sig.
To store gyldne Piller Templet bære,
Religion og Phantasie de ere,
Og Skjønhed er det høye Alter, som
Staaer dybest i din Helligdom.

Ei Alle kunne for dit Alter knæle,
Ei alle i dit Tempel Harpen slaae;
Tit Vandreren paa fjerne Høy maa dvæle,
Og lytte til de Toner, ham kan naae:
Og Held ham! hvis han har et aabent Øre,
Da vil han ingen flygtig Vellyd høre,
Ei usselt Tidsfordriv; men hellig Fryd,
I evig Samklangs reene Lyd.

Men tifold Held! Hvo Templet kan betræde,
Og nynne ud dets Guddoms Harmonie;
Han vandrer i en salig Drøm hernede,
Og Jordens Taager svæve ham forbi.
Han seer hvad der blev skjult for Leg'mets Øye,
Han hører Sphærers Hymner i det Høye,
Han tænker der, hvor Tanken svimlede,
Og føler, hvor den — slumrede.

O Digtekunst! i Drømme du mig smiiled,
Da blundende jeg end i Vuggen laae,
Og naar det spæde Blik i Rummet hviled,
Var du den Engel, det bevidstløs saae;
Og tit jeg leed i Livets første Dage,
Og græd fordi jeg kunde mig ei klage,
Men taug ved ømme Moders Vuggesang;
Thi Sjælen ahned - Harpeklang.

Og naar jeg legede paa Blomsterenge,
Blandt Roser, Lillier og Fioler smaa,
Jeg kyssed dem, og taled med dem længe,
Smaabørn, som jeg, de syntes for mig staae;
Og naar jeg hørte Himlens Fugle synge,
Forlod jeg gjerne Legebrødres Klynge,
Og lyttede paa Fuglene saa glad,
Og syntes at forstaae den Qvad.

Og fro jeg Livets Morgenstund bortdrømmed;
Med yndigt Rosenlys den farvet var,
Og Sjælen i et Tryllehav omsvømmed,
Ukjendt med Laurbærbladet, som den bar;
Men ak! naar ydre Tummel den opvakte,
Og Øyet maatte døde Liv betragte,
Da var jeg Barnet paa den nøgne Strand, -
Som Skibbrud leed i fremmed Land.

Dog længe saae jeg ei de Dødelige
Henvandre Hverdagslivets døse Gang;
Snart var jeg atter i mit Drømmerige,
Og stunddom svagt jeg mine Drømme sang.
Til Ensomhedens Dal de mig henføre,
Der første Gang jeg fjerne Toner hørte,
O Digtkunst! fra dit Tempels Hvælvinger,
De gjengav mine Følelser.

Og jeg dig skued, hulde Sanggudinde!
Du stod ved Templet, vinkede mig did,
Og jeg mod Templet ilede i Blinde,
Men ak! forgjæves var min Gang, min Iid;
Brat Veien var og rastløs Hjertet brændte,
Og Kunstens Styttestav jeg ikke kiendte,
Og vildsom irred jeg nu hist nu her,
Og kom dog aldrig Pigen nær.

Og dumpt i Natten lød en Varselstemme,
Og det var Verdensklogskabs strenge Røst:
"Stands Yngling! stræb hiin Pige at forglemme,
Hun vinker ei til nogen jordisk Lyst;
Den Stie, du vandrer, til en Guddom leder;
Men deri gaaer over Støvets bedste Glæder,
Vil du til Templets Laurbærskygger tye,
Fra Jordens Blomsterbed du flye.

Ei meer er Bardens høye Kald hernede,
Som fordum, helligt, stort for Slægterne;
Ei meer Fremtidens Sønner elsket qvæde
For Borgerhytten og for Thronerne;
De taales, som Smaafugle i det Høye,
Som ubemærkt, uskadeligt fornøye,
Som vildsom flagre uden Lye og Hjem,
Til Vinterkulden dræber Dem."

Og Stemmen hørte jeg, den sørgelige.
Men ei den dæmped Flammen i min Barm.
Jeg veed det. Det er ingen jordisk Pige,
Som breder mod mig elskovsfulde Arm,
Hun vinker ei til flygtig Sandseglæde;
Men jeg vil skue hende, og tilbede,
Og knæle hist ved Alterfoden from
Udi den Elsktes Helligdom.

Lad Barden end paa Jorden eensom synge,
Umærket blid, som liden Fugl paa Qvist,
For eengang værdig blandt Cherubers Klynge,
At sjunge nær Almagtens Throne hist;
Let Ofret er af stakket Jordlivs Glæder,
Af Øyeblikkets Lyst for Evigheder,
Og let er Fuglens Død om Vinteren,
Naar evig Vaar gjenvækker den.

Og modig jeg mod Himlens Datter iled,
Medlidende hver Broder paa mig saae,
Og stundom mig en jordisk Møe huld smiled,
Da sukked jeg og monne langsomt gaae.
Og der var Kamp imellem Jord og Himmel,
Og Øyet søgte begge og blev svimmel,
En Svaghedstaare heed paa Jorden randt,
Men Himlens hulde Datter vandt.

End vandrer Pilgrimmen ufortrøden,
Hellige Digtkunst! paa din Tempelstie;
Du er den Møe, han vorder tro til Døden,
Han gaaer og nynner svagt din Harmonie.
Ryst ei o Eeg saa barsk de nøgne Grene!
Klynk ikke Nattens Fugl for du er eene!
Smiil sødt o Maane gjennem Skyerne!
Jeg sjunger om min Elskede.
</body>
</poem>

<section>
<head>
    <title>Parizade - et østerlandsk Digt i fem Sange</title>
</head>
<content>

<poem id="ingemann2018040944">
<head>
    <title>Prolog</title>
    <firstline>En Aftenstund jeg eene sad</firstline>
    <notes>
        <note>Teksten følger B. S. Ingemann: <i>Digte</i>, Første Deel, Forfatterens Forlag, Kbh., 1811, pp. 195-198.</note>
    </notes>
    <quality>korrektur1,kilde,side</quality>
</head>
<body>
En Aftenstund jeg eene sad
Ved Arnens slille Lue,
Og monne mangengang saa glad
Igjennem Vindvet skue;
Skjøndt Muur og Skyer skjulede
Den store hvalte Himmel,
Saa kunde dog mit Øye see
En lille blaalig Strimmel;
Og Øyet tindrede saa fro,
Thi fjernt det kunde skimte
I Aften et Par Stjerner smaa,
Saa blidelig nedglimte.
Og underlig mit Hjerte slog,
Jeg kunde det ei tæmme,
Da tog jeg Harpen frem fra Krog,
Og monne Strængen stemme.
Og som jeg sang, og vandrede
Hist under Himmellamperne,
I Øst med Aand og Tanke;
Paa Dør det monne banke.
  Og indtreen der saa pludselig
En lille fremmed Pige,
Hun nærmed sig saa sagtelig,
Og nynnede tillige:
"Du sidder her i Skumringen
Saa eene, og opleder
I Stjernerne paa Himmelen
Ved Harpen — dine Glæder.
Du har ei Hustroe eller Børn,
Og du har ingen Pige,
Og kan dog ei, som dristig Ørn
Bortflye fra Jorderige.
See! derfor kommer jeg til dig,
Vi to vil os foreene:
Jeg vandrer og paa Jorderig
Bedrøvet og aleene.
Jeg leder om et Hjem, et Lye,
Jeg leder om en Fader,
Udi hvis Arme jeg kan tye,
Og som mig ei forlader.
Thi fader-moderløs jeg er,
En Morgenlænderinde,
Og fremmed er jeg kommen her,
Og kan ei Hjemmet finde."
  Saa nynnede den Pigelil,
Og til mit Bryst sig klynged,
Og under Sang og Harpespil,
Jeg Arm om Glutten slynged.
Og hun min Datter vorden er,
Og jeg er hendes Fader,
Og Pigen er mig nu saa kjær,
Og nødig mig forlader.
Hun hopper glad og lystelig
Om i mit lille Kammer,
Og mangengang adspreder mig,
Og Modersmaalet stammer.
Kun lidt deraf jeg fatte kan,
Det Lidet dog mig glæder,
Hun taler om sit Fødeland,
Og om dets Herligheder.
Og mangent Eventyr hun veed,
Som stundom i vor Eensomhed,
Naar Vinterdagen helder,
Ved Arnen hun fortæller.
Nu har hun længe hoppet om
Udi min lille Stue,
Nu skulde hun dog see sig om,
Hvor der er meer at skue.
Og hun har faaet Lov at gaae
En Smule om i Landet,
Og hist og her at banke paa,
Og nynne Et og Andet.
Men hun er kuldskjær og ei vandt
Til Nordens kolde Vinde,
Og i er nordisk tæt Gevand
Jeg maatte svøbe hende.
Lad hende ei i Kulden staae,
Den lille stakkels Pige!
Men hører, naar hun banker paa!
Og lukker op tillige!
Og synes I, hun taler dansk
Lidt meer maaske, end østerlandsk;
Saa hende det forlader!
Thi dansk er hendes Fader.
</body>
</poem>

<poem id="ingemann2018040945">
<head>
    <title>Første Sang</title>
    <firstline>Ton blidt, min Sang! i Fredens stille Bolig</firstline>
    <notes>
        <note>Teksten følger B. S. Ingemann: <i>Digte</i>, Første Deel, Forfatterens Forlag, Kbh., 1811, pp. 199-213.</note>
    </notes>
    <quality>korrektur1,kilde,side</quality>
</head>
<body>
Ton blidt, min Sang! i Fredens stille Bolig,
Naar Arnens Blus en Vinteraftenstund
Har samlet liden huslig Kreds fortrolig
Ved eenlig Lampe i samdrægtig Rund;
Naar Manden efter Dagens Idræt hviler,
Naar Qvinden fro ved stille Sysler smiler,
Og naar til Krøniken man gjerne tyer,
Og læser gamle Eventyr.

Fortæl da om de sjældne Kostbarheder:
Om Fuglen, som kan tale viselig,
Om Træet, som harmonisk yndigt qvæder,
Om gyldne Kildevæld saa underlig!
Siig, Billedet, som spøgende fremtræder
I farvede og lette Drømmeklæder,
Er Sandheds Møe,<note>Møe,] Møe.</note> som svæver frem til Dands
I Halvgudinders Blomsterkrands.

En Konning sad saa stolt paa høyen Throne,
Og frydedes ved al sin Herlighed,
I Purpur klædt, med Zepter og med Krone,
Saae han paa sine Undersaatter ned.
"Hvo, sagde han, kan et Klenod mig sige,
Som ikke findes i mit Kongerige?
Hvad Ønske sætter Grændse for min Magt?
Hvad mangler i min Glands, min Pragt?"

Og Mængden af Forundring Intet mæled,
Kun gammel Qvinde seent fremvaklede,
Ved Thronens Fod ærbødigen hun knæled,
Til Krykken heldet, saa hun talede:
"Med Rette, Konning: est du stolt at skue,
Liig Solen paa den høye Ætherbue;
Dog ingen Herlighed paa Zorden er
Fuldkommen, uden Mangeler.

Tre Ting der gives heel vidunderlige,
Og værd at eies af den Vældigste,
De findes ikke i dit Kongerige,
De fandtes ei af noget Menneske;
Mod Solens Opgang fjernt et Bjerg sig hæver,
Hvor en usynlig Aandehær omsvæver,
Og mægtigen bevogter Dag og Nat
Den sjældne ubekjendte Skat.

Og Skatten er - en Fugl, et Træe, en Kilde,
(Du smiler, Konning! slige Skatte er
Ei sjældne her til Lands, du sige vilde,
Men hør først deres synderlige Værd.)
Hiin <w>Fugl</w> kan ei allene liflig sjunge,
Den har ti Mands Forstand, en Talers Tunge,
Hvad var hvad er den klart kan tolke dig,
Veed hvad bag Fremtid skjuler sig.

Og <w>Træet</w> ei alene Lye udbreder
For mødig Vandrer, som ved Middagsstund
Om kjølig Leie under Løvverk leder,
Hvor han kan qvæge sig i rolig Blund;
Men naar for Aftenluften Træet bæver,
Naar Maanens Sølv paa Bladene nedsvæver,
Da tone de, som tusind Fugles Sang,
Og tusind Barders Harpeklang.

Og <w>Kilden</w>, som i Bjergets Kløft sig skjuler,
Er ingen Vædske uden Farve, Kraft,
Som samler sig i Jordens lave Huler,
Det er en himmelsk, kraftfuld, gylden Saft;
Den ei i hvert et henrakt Bæger rinder,
I Niddingens den tørres hen, og svinder,
I Ædlingens blier Draaben til et Væld,
Og styrker, hæver høyt hans Sjæl."

Monarken grunded' paa ben mørke Tale,
Den gamle Qvinde langsomt monne gaae;
Nysgjerrig lod han atter hende kalde,
Og spurgte, hvor hiint Bjerg i Verden laae.
"Drag bort, var Qvindens Svar, til Inderkysten,
Ti Gange ti Dagreiser imod Østen,
Og den, som først der møder Vandreren,
Skal vise ham til Bjerget hen."

Og taus hun iled bort den gamle Qvinde;
Forgjæves Kongen hende søge lod:
Hun intetsteds i Landet var at finde,
Uvis og grublende han atter stod.
Forgjæves han sit Raad lod sammenkalde,
Raadvild, ukyndige de standed Alle,
Og Mange det, som Eventyr, udloe,
Og ingen agted stort derpaa.

Kong Schuddad<note>* En Konge i det lykkelige Arabien, eller Syrien.</note> kunde det dog ei forgiætte,
Ei meer han stolt og glad sin Lykke nød;
Hver Lyst han før uhindret kunde mætte,
Han vilde blot, og Tusinde adlød;
Dog al hans Herlighed var nu ham Plage,
Fordi eet Ønske endnu var tilbage,
Een Villie, som uopfyldt han saae,
Een Skat, som han ei kunde naae.

Saa klage Lykkens Sønner tit hernede,
Og savne midt i Overflødighed,
Fordi blandt mangen uforskyldt stor Glæde
En liden var, som de ei nøde med.
Dog Kongens Savn udi hans Glæders Rige,
Var ikke blandt de ubetydelige;
En Skat saa herlig, siælden, og saa stor
Ei findes paa den vide Jord.

Og monne han de Riddersmand fremkalde,
Og meldte dem, med samt sit ganske Land:
"Hvo hid kan hente Fuglen, som kan tale,
Det Træ som sjunger, og det gyldne Vand,
Ham giver jeg Halvdelen af mit Rige,
Min Dottrs Parizades Haand tillige."
Og Ridderne paa Ordet Kongen tog
Og hobeviis af Landet drog.

Og Riget blev for Riddersmænd fast øde,
Ja selv faa Borgere kilbageblev;
Mahomedan, og Christen ja selv Jøde
Et eventyrligt Raserie bortrev;
Kun Oldinge og Børn der blev tilbage,
Og Mænd, som elsked magelige Dage,
Og Folk, som mangled Formue eller Mod,
Samt Vise, som udloe den Daad.

Blandt dem, som født i Armods ringe Bolig,
Naturen Meget, Lykken — Intet gav,
Var tvende Ynglinge, som hidtil rolig
Opfyldte virsom Livets første Krav;
De havde ingen Fader, ingen Moder,
De dyrked Jorden, nød dens simple Goder:
Et sparsomt Brød, fortjent i Ansigtssved
Og krydret kun ved Nøisomhed.

Et Straatag og et haardt dog roligt Leie,
Og Hjerter, som hos Konger burde slaae,
Var deres ringe, og dog store Eje,
Thi tvende Perler de i Støvet taae.
Dem kom det underlige Sagn for Øre,
Og blussende de derpaa monne høre,
Og Kraften vogned i det unge Bryst,
Med Stoltheds djærve ædle Lyst.

"Hvi, raabte Dahman, skal vi daadløs trælle,
Fordi vi fødtes i en fattig Vraa?
For Arm som Riig maa Lykkens Væld fremqvælde,
Og Styrken kun til Bjergets Aas kan naae;
Men Styrken er en Blomst, som Stormen gavner,
Som stunddom trives bedst, naar Sol den savner,
Hør Broder! Gud og Styrken er med os,
Lad os bestige Bjergets Aas!"

Og Broderen den unge Pervitz rakte
Sin gjæve Haand den ældre Yngling hen;
"Ei saae vi mange Sommere, han sagde,
Men Sjælen, ikke Dage skader Mænd;
Og Sjælen føler jeg er vorden moden,
Og Armen stærk, og stræbende med Daaden;
Ja Broder! Gud og Styrken er med os,
Vi vil bestige Bjergets Aas."

Saa taled de, en Haand dem monne røre,
Den gamle Qvinde ligefor dem stod;
"Ynglinger! sagde hun, vil I mig høre,
Da skal jeg give Eder gavnligt Raad,
For Kongen knæl, naar han paa Thronen sidder,
Æsk modig alt hvad sømmer sig en Ridder!
Og søger Skatten adskilt een for een,
Thi ikkun een kan finde den.

Og at I er min Kundskab skal miskjende,
Tag disse sjældne Gaver af min Haand:
Dig, Bahman! giver jeg en Dolk i Hænde,
Du, Pervitz! tag mod dette Perlebaand.
Naar Dolkens blanke Sider vorde røde,
Er Dolkens Eiermand iblandt de Døde;
Naar Perlerne paa Baandet falde af,
Fandt den, som eied det, - sin Grav."

Hun havde udtalt, og var alt forsvundet,
De for en Drøm det Hele kun ansaae,
Og først da Dolk og Baand de havde fundet
I egen Haand, de vilde Øyet troe;
End stod de af Forundring begge stumme,
Da pludselig en Stemme de fornumme,
Den sang og flygted, de forfulgte den,
Og Stemmen nynned lifligen:

    "Den Vingede kalder
    Saa længselfuld;
    Paa Klippen nedfaldet
    Det grædende Guld.
    Og Morgnen hæver
    Sin Isse hvid,
    Og Løvet det bæver
    Saa sørgende blid,
Og viden svæve de Morgentoner
Til Middagens Egne, til Aftnens Zoner,
De lokke, de trylle den unge Mand
    Til det fjerne Land;
    Hvor Morgenen hæver
    Sin Isse hvid.
    Hvor Sangløvet bæver
    Saa sørgende blid,
    Hvor Sangfuglen kalder
    Saa længselsfuld,
    Hvor paa Klippen falder
    Det vaade Guld.
    En Krands kan du vinde
    Saa hæderfuld,
    Den Krands monne binde
    En Møe saa huld;
Hun fletter Myrthens Smaablade skjønne,
Og Laurens Lokker, de eviggrønne.
    Om røden Guld."

Saa nynned en usynlig Sangerinde,
Nu taug hun, og nu nynned hun igjen;
Som milde lispende smaa Foraarsvinde,
Der hvidske sødelig og fare hen;
Den kjælne Røst med Ynglingerne spøgte,
De fulgte den, hvor stærkt den maatte flygte,
Tilsidst forstummende den dem forlod;
— Paa Kongestadens Vei de stod.

- En Dag Monarken paa sin Throne hviled,
Kun liden Hoben var som krindt den krøb,
Da hine raske Ynglinger fremiled,
Og Haand i Haand til Thronen begge løb;
De knæled først, og Bahman saa begyndte:
"Monark! vi have hørt hvad du forkyndte,
Oog skjøndt du det ei venter af vor Stand,
Vil vi dig vise hvad vi kan.

Vel veed vi, Heltemod kun Helten leder
Igjennem Kamp til Ærens høye Maal;
Dog Kraften kun i ydre Dragt fremtræder,
Og Heltemodet klæder sig i Staal;
Lad os da ei uvæbnet Kampen søge!
Lad Staalet dine Kæmpers Kraft forøge!
Og giv os Ganger, Spore, Sværd og Skjold
Og gjør os værdig til vort Maal!"

Og Konningen med Veltilfredshed skued
Saa høyt et Mod udi en Stand saa lav,
Saae hvor de unge Heltes Øyne lued,
Og Ganger, Sværd, og Ridderflag dem gav.
Og stoltelig i Borgen de fremginge,
I Kobberbrynien med de gyldne Ringe,
Og hver en Møe, som saae de Riddersmænd,
For dennem sukked lønligen.

Dog monne ei Prindsesse Parizade;
Som var bestemt til Skattefinderen,
Den allermindste Skjønhedsstraale lade
Opildne og besjæle Ridderne;
Men vore Helte tænke ei paa hende,
Af Ærens, ei af Elskovs Ild de brænde,
Og med hinanden først de holde Raad
Om denne hæderfulde Daad.

"Hør Broder! sagde Pervitz, lad os tage
En Hjelm og kaste tvende Kugler i!
Lad Skjæbnen sige Hvo der først skal drage
Til fjerne Land, ad Ærens snevre Stie;
Thi meer end Een kan Skatten jo ei finde,
En søge den! Grib du et Lod i Blinde!"
Og Bahman — lykkelige Lod uddrog,
Og derpaa saa til Orde tog:

"Mig kalder Skjabnen først, maaske til Lykke,
Maaske til - Fald, og jeg adlyder den,
Og ingen Fare skal min Sjæl nedtrykke,
Og feire vil jeg, eller synke hen;
Men, Broder! du, hvem haarde Lov nedtvinger,
Endskjøndt din Aand udbreder stærke Vinger,
Dvæl, og bekæmp din Lyst! misund ei mig!
Min Lykke deler jeg med dig.

Men den er uvis; Heltene var mange,
Som søgte Bjerget, kraftfuld, modigen,
De monne Alle haabefuld bortgange;
Men ingen af de Mange kom igien,
Tag derfor Dolken hen den underlige!
Den kan dig Budskab fra ung Bahman sige,
See daglig paa den! hvis den vorder rød,
Da er din Broder bleg i Død."

"Ak! svared Pervitz, lange, mørke Dage
Skal jeg henleve i min Eenlighed,
Og uden Hæder blive her tilbage,
Hvi kan jeg ei bortgaae, og kæmpe med.
Dog vil jeg dvæle — saa det jo <w>maa</w> være;
Og naar kun Dolkens Sider blanke ere,
Skal jeg mig fryde ved en Broders Held,
Og tæmme den daadlystne Sjæl."

Og broderlig omarmed de hinanden;
Ung Bahman sig paa Gangeren opsvang,
Den kneised vælig, tumled sig med Manden,
Og vrindsked stolt, mens Sværd og Pantser klang.
Og lynsnel over Slette, Dale, Høye,
Foer Ridderen, og svandt for Vennens Øye;
Men Pervitz vandred taus i Borgen ind
Med Dolk ved Barm, Mismod i Sind.

Dog snarlig maatte han sin Sorg forglemme;
Thi atter lønlig for hans Øye lød
Hiin velbekjendte, qvindelige Stemme,
Paa ny den sang, saa blidelig, saa sød:

    "Lykkens Søn! du veed det ikke
    Men de største Skatte ligge
    Hvor du ingen leder om.
    Den som her til Verden kom
    Under milde Stjerners Blikke,
    Ham vil Stjernen Fryd tilskikke,
    Naar han sover sødelig.
    Lykkens Søn! du veed det ikke,
    Men de største Skatte ligge,
    Hvor du ingen venter dig."
</body>
</poem>

<poem id="ingemann2018040946">
<head>
    <title>Anden Sang</title>
    <firstline>Ung Bahman foer paa Gangeren den lette</firstline>
    <notes>
        <note>Teksten følger B. S. Ingemann: <i>Digte</i>, Første Deel, Forfatterens Forlag, Kbh., 1811, pp. 214-234.</note>
    </notes>
    <quality>korrektur1,kilde,side</quality>
</head>
<body>
Ung Bahman foer paa Gangeren den lette,
Som Vestenvinden snel, fra Land til Land,
Og Veien kunde Løberen kun trætte;
Men Intet standsede vor Riddersmand;
Thi hver en fremmed Ridder, som han mødte,
Han uopholdelig af Sadlen støbte,
Undskyldte høfligen sin Hastighed,
Og fort paa vundne Ganger reed.

Ung Pervitz Lykken midlertid beskjærte
Et bedre Eventyr; skjøndt roligen
Han hjemme blev, og Færdigheder lærte,
Som egne, og som pryde Ridderen:
Han monne sig med Sværd og Landse øve,
I Saddel sidde fast, og Skjolde kløve,
Samt spille Schak med Konningen i Hal,
Og træffe Ring i Riddersal.

En Dag han, træt af djærve Kæmpeleege,
Var vandret til et Sted i Borgelund,
Hvor under Lye af Palmer, Myrtyer, Eege,
Han qvæged sig ved blid og rolig Blund.
Opløst var Brynien, Hjelmen laae ved Siden,
Og, liig Krigsguden hvilende fra Striden,
Laae Ynglingen, med brune Kind paa Skjold,
Paa stærken Bryst den Arm saa bold.

Ved samme Tid Prindsesse Parizade
Sig havde listet fra sit Jomfrubuur,
For uden Tvang i Luften sig at bade,
Og fri sig fryde i den fri Natur.
Hun var en Møe saa blidelig at skue,
Som Midnatsmaanens stille Sølverlue;
Dog med et Glimt af kongelige Æt,
Liig Solens skjulte Majestæt.

Med gyldne Lokker, Himmelen i Øye
Og Uskyld i den lilliehvide Barm,
Hun vandred som et Væsen fra det Høye,
Ukjendt med Jordens Attraa, Støvets Larm;
Og barnlig slog det unge fromme Hjerte,
Og Intet uden for sig selv begjærte,
Naturlig Glædesdands var Pigens Gang,
Og hendes Tale frydfuld Sang.

For første Gang den unge Barm sig hæved,
Urolig, som den følede et Savn,
Et dunkelt Billede for Sjælen svæved,
Hun elsked det, men vidste ei dets Navn;
Hun syntes, at en Blomst der monne være,
En Blomst, nedfaldet fra en Himmelsk Sphære,
Og dybt i Lunden hun forvilded sig,
Og leded saa omhyggelig:

Da sang bag Buskene hiin gamle Qvinde;

    "Favre Blomstersamlerinde!
    Kongedotter vilst du see
    Dronningen for Blomsterne,
    Kom da, søg! og du skal finde.

    Rosenrød, og lilliehvid
    Stander hun i skjulte Egne,
    Lillier visne, Roser blegne,
    Hun forandres ei i Tid.

    Tid i Evighed henglider,
    Aldrig aldrig hun forgaaer,
    Skjøn i Vinter, som i Vaar,
    Dronningen paa Thronen sidder.

    Den er ingen Stol af Guld;
    Men en hellig Blomsterstængel,
    Og en liden Himlens Engel
    Boer i Blomsten underfuld.

    Let adspredes<note>adspredes] adfredes</note> Taageluften
    Trindt om Blomsterdronningen,
    Sagte hvidsker Engelen,
    Aander sødt i Rosenduften:

    Hvad den hvidsker dunkelt er,
    Det er ingen jordisk Stemme,
    Hjertet kan den kun fornemme
    Hemmelig i Ahnelser.

    Vil du ahne Hvo der satte
    Blomsterne paa Jorderig,
    Vil du ahne, drømme dig.
    Hvad den Vise ei kan fatte;

    Vil du drømme dig fra Jord,
    Over Skyerne de fjerne.
    Over Sol, og over Stjerne;
    Hør hvad Englen dig betroer!

    Hør, o! Btomstersamlerinde!
    Hør, hvad Englen dig betroer!
    Som i Underblomster boer,
    Kom, og søg! og du skal finde."

I Krat, i Busk Prindsessen Sangen hørte;
Men Sangerinden intetsteds hun saae,
Lidt efter lidt den hende did henførte.
Hvor Ridderen i stille Slummer laae.
Hun blev forfærdet, vilde flye tilbage;
Dog maatte Mandens Roe al Frygt bortjage,
Hun vovede endnu engang at see.
Og saae - og vilde atter see.

Ved hvert et Blik hun vorded mindre bange,
Og fandt den Ridder ei saa gyselig,
Et Par Skridt nærmere hun voved gange,
Og endelig hun ganske nærmed sig;
Hun saae de ædle Træk, den høye Pande,
Hvor Kraft og Mildhed syntes sig at blande,
Og til sig selv hun hvidskede i Løn;
"Han er dog sandeligen skjøn."

Nu vil hun ei om Blomsten længer lede,
Hun synes nu, at hun har fundet den,
Hun føler den i Sjælen alt udbrede
De himmelfaldne Blade herligen.
Hun seer den spire paa sin Lilliestængel,
Og Elskovs Aand er Blomstens skjulte Engel,
I Hjerter troer hun Underblomsten groe,
Imens paa ynglingen hun saae.

"Ak! Skade at han Øynene maa lukke,
Fordi han sover, Øynene er dog
Det skjønneste" - - her maatte høyt hun sukke,
Og Ridderen just Øynene opslog;
Og da han saae den himmelskskjønne Pige,
Han troede vist han var i Himmerige,
Hvor under helligt Palmetræe han laae,
Og paradisisk Huris<note>* Huris ere de Rettroendes Selskaberinder i Paradiis.</note> saae.

Med lignende forundringblandet Glæde
Vist Adam i sit Eden vaagnede,
Og saae sin Eva første Gang fremtræde,
Og reiste sig, og saae - og vaklede.
Forvirret vores Riddersmand sig hæved,
Og Pigen stod, og rødmede og - bæved,
Han bukked, - stammed - bukkede igjen,
Og hun - foer vild i Hilsenen.

Dog da de endlig kommen var til Orde,
De vanked begge adspredt lidt omkring,
Og hvad de neppe heelt fremstamme torde,
Var — ligegyldige almene Ting;
Thi det var i de gamle simple Tider,
Da Følelsen var stum hos Møe som Ridder,
Her Læberne ei røbed med et Ord
Hvad der i Hjerterne gik for.

Bedst Parizade Qvindekunsten vidste,
At kunne skjule, hvad hun følede,
Og, skjøndt forvirret, dog den Fatning viste.
At hendes Stand og Navn hun dølgede.
Hun kaldte sig Prindsessens Tjenerinde,
Som pleied stundom liste sig fra hende,
For at spadsere lidt i Borgelund,
Sær i den hede Middagsstund.

Det Vink undslap af et forelsket Hjerte,
Og var for et forelsket Hjerte nok,
(Hvo Kjærlighed ei Vink at fatte lærte,
Blev ei ved Millioner Bøger klog.)
Vor Ridder fatted sjæleglad sin Lykke,
Og voved Pigens Haand til Afsked trykke;
Og næste - Morgen stod han der igjen,
Og ventede paa - Middagen.

At Formiddagen gik paa Sneglefødder,
Jeg kun de Stakkeler fortælle vil,
Som aldrig stod paa hede Længselsgløder,
Fordi de ikkun kjendte eet Slags Ild,
Men den, som kjender Himlens Ild hernede,
Kan see den Ridders Utaalmod - hans Glæde,
Da endelig Gaarsdagens Huris stod
Ved paradisisk Palmerod.

Ung Pervitz kunde ei sit Hjerte tæmme,
Det smeltede som Bjergets Iis for Sol;
Som ingen Dæmning Strømmens Magt kan hæmme,
Den søger Dalens Blomst, sit skjønne Maal.
Saa Hjertet strømmed mod den elskte Pige.
Og Armene udbredte sig tillige;
Vel Parizade rødmed ængstelig;
Men kunde ei unddrage sig.

Dog vidste hun, hvad ædle Qvinder vide,
At holde Manden strængt i Skrankerne;
Eet Blik — og hver forvoven Piil maa glide,
Fra Skjønheds Bryst, som Lyn fra Fjeldene;
Hun vidste Roe i Adfard at gjenkalde,
Og blid blyfærdiq var den Huldes Tale,
Og Ridderen stod øm, ærbødigen,
Som for en Møe fra Himmelen.

Saa samledes de dagligen i Lunden,
Og daglig brændte Flammen høyere.
Alt var der flere Maaneder henrunden,
Som Øyeblikke var de flygtede;
Ynglingen monne hele Verden glemme,
Han drømte, vaktes ei af Ærens Stemme,
Alt — Broder - Eventyr i Glemsel laae,
Og aldrig han paa Dolken saae.

En Dag de Elskende i Skyggen sadde,
Og taled kjærlig og fortrolige,
Da snildelig Prindsesse Parizade
Paa sig og Kongen ledte Talen hen:
"Hvi, spurgte hun, est du vel vorden Ridder,
Og rolig her hos ringe Møe dog sidder,
Mens alle Andre gaae af Landet ud,
Til Kamp for kongelige Brud?"

"O! svared Pervih, jeg en Skat har fundet
Meer værd end den, de Andre lede om,
Den ei til Bjerget var af Aander bundet,
Den af sig selv udi min Haand nedkom.
Og vis du stedse elske mig, o Pige!
Vil jeg foragte Kongens hele Rige,
Og i din hulde elskovsfulde Favn
Ei føle en Prindsesses Savn."

Og Parizade smilede og sagde:
"Halvdelen af et Kongerige er
En Ting, som ingen Ridder bør foragte,
Og som vel er en ringe Møye værd;
Og Mod og Manddomsfærd jeg ikkun mener
En ærlig Piges Kjærlighed fortjener;
Est du en Mand, du mig fortjene vil;
Prindsessen nødes du ei til."

Og skamfutl blussede den Ridders Kinder,
Han voved neppe Øyet at opslaae,
Han kjendte ei den ædleste blandt Qvinder,
Dybt for hvis Fødder han beskjæmmet laae.
Han vidste ei, her Elskov mere talte
End Stolthed; dog selv den han maatte ære;
Han reiste sig - hun flygted af hans Arm,
Og - Dolken faldt ud fra hans Barm.

Og Dolken ham af sine Drømme vakte,
Og minded pludselig om Broderen;
Dog - medens Pervitz monne den betragte,
Vi vil til Bahman vende os igjen.
Han har nu redet i saa mange Dage,
Og lagt vel flere hundred Miil tilbage,
Udstandet Soel ved Dag, og Slud ved Nat,
Og er vel baade træt og mat.

Dog nei, utrættelig han stedse iilte
Mod fjerne ubekjendte Øyemed,
Tit haardfør under aaben Himmel hvilte,
Drog atter efter korte Frist afsted;
Og endelig han kom til Inderkusten,
Ti Gange ti Dagrejser imod Østen,
Der sølverlokked Olding først han saae
Ved Døren af sin Hytte staae.

Vor Ridder standsed, hilsede paa Gubben,
Den Gamle bød ham hjertelig Goddag,
Og bad ham binde Gangeren til Stubben,
Og tage Hvile under ringe Tag;
Ung Bahman lod sig det kun eengang sige,
Og skyndte sig af Saddelen at stige,
Og gik i Hytten med den Gamle ind,
Som modtog ham med gjæstfrit Sind.

Han satte sig paa Bænk, mens Verten hented
Forfriskelser, og venligen ham bød:
"Hvor gjelder Reisen?" Ridderen kun vented
Paa Leilighed, og derpaa flux udbrød:
"Ja det er just hvad jeg ei veed saa lige,
Maaskee du bedre kunde mig det sige,
Mit Ærind er af største Vigtighed;
Men meer jeg heller ikke veed.

Jeg har vel redet mange hundred Mile,
Og mangen Ganger styrted under mig,
Jeg har mig neppe givet Tid at hvile,
Hvor Reisen gjelder maa jeg spørge dig;
Hvor finder jeg de trende Sjeldenheder,
Den Fugl som taler, og det Træe som qvæder,
Og Kildevældet med det gyldne Vand,
Som Aand og Hjerte trylle kan?"

Og Gubben rysted Lokkerne de hvide,
Og saae medlidende paa Ridderen:
"Vil I, han svared, endelig det vide,
Velan! da maa jeg vise Jer didhen.
Men hør først Farerne, som Eder true,
Og maa for dem ei eders Hjerte grue,
Saa gak med Fred den vanskelige Vei,
Kun at advare mægter jeg.

Den Fugl, som taler, holdtes længe fangen
Paa høyen Bjerg af vældig Aandehær,
Endnu er ingen Dødelig did gangen,
Skjøndt Mangen nedenfor omkommen er;
Thi Hvo der ei et Sindelag medbringer,
Som ingen onde Aanders Magt betvinger,
Hvo vandrer did i egennyttigt Meed
Gaaer til sin Ulyksalighed,

Kun den, hvis Sjæl af hellig Lue brænder,
Foragtende de onde Aanders Skrig;
Hvo vandrer fort, og aldrig sig omvender,
En saadan kun naaer Fuglen lykkelig.
Og har han Fuglen, skal den ham fortælle,
Hvor Træet staaer, hvor Kilden monne qvælde,
Men, Ridder! dette Ønske du opgiv!
Det kosted mangen Daares Liv."

"Nei Gamle, raabte Vahman, jeg opgiver
Ei denne Attraa, bli'er den end min Død;
<w>Min</w> Sjæl det er, en saadan Ild opliver,
Jeg er til denne store Idræt fød;
Jeg trodse tør det hele Aanderige:
Bekæmpet ved min Styrke, skal de vige,
Og loe og hyled Helved bag min Ryg,
Jeg skulde vandre fremad tryg.

Og evigt leve skal mit Eftermæle,
Jeg vorde vil hiint Kongerige værd;
Dog med en Vroder vil jeg Lykken dele.
Thi ei mit Meed lav Egennytte er.
Hvo, som mod Himlen tyer paa Ærens Vinger,
Ham ingen underjordisk Magt nedtvinger,
Min Villie, Gubbe! jeg forandrer ei,
Kom, viis mig flux til Bjerget Vej."'

Den Gamle taug, og sukkede, og rakte
En Kobberkugle til den Riddersmand,
"Tag denne Kugle Fremmede! han sagde,
Til Bjergets Fod den Veien vise kan;
Udkast den! og den skal ustandset trille
Ved egen Kraft; men naar den ligger stille
Da seer du Maalet, - stiig af Gangeren!
Og gak! - og see er efter den!"

Halvtvivlende vor Ridder nøye føled
Paa Kuglen, mens han sig paa Hesten svang,
Og da han taus et Øyeblik end nøled.
Den af sig selv af Haanden fra ham sprang;
Og løb saa sneldt for hans forbauste Blikke,
At han fik neppe Tid Farvel at nikke,
Men maatte følge efter som et Lyn,
For ei at tabe den af Syn.

Og uden Ophør hastigen den rulled,
Og uden Ophør han forfulgte den:
Ved Dagens Lys den glindsede som Guldet,
Ved Nat som Ild den funkled herligen.
Men da for Gryet Nattens Mulm bortsvæved,
Den stille laae, og Bjerget høyt sig hæved
I Morgenrøden for den Riddersmand,
Skjønt som et saligt Trylleland.

Ung Bahman standsed dette Syn at nyde;
Saa skjøn han aldrig Morgenrøden saae,
Saa stolt han aldrig Solen saae frembryde,
Saa herlig Jorden aldrig for ham laae;
Thi stolt han Storheds Billeder kun skued
I Bjergets Høyde, Østens Glød, som lued,
For med fordoblet Kraft at flamme op
Høyt over høyest Masses Top.

"Saa skal og jeg" udbrød han - i det samme
Blev han en Mængde sorte Stene vaer,
Han gjøs, og mægted ei et Ord at stamme;
Thi disse Stene ei som andre var,
Menneskelige Former han gjenkjender.
Som hugne ud af Steen ved Kunstens Hænder;
De laae i tusindtal ved Bjergets Fod,
Ved Siders Marmorheste stod.

Den Ridder længe paa de Stykker stirred,
Dog ei med Varme, som Kunstelskere,
Han blegnede, og ahnede forvirret
At disse Steen var hans Forgængere.
Han kunde rædsomme Forvandling gisne.
Og føled alt sit Bryst som Marmor iisne;
Alt taug, som var Naturen her uddød.
Da huult en Røst fra Jorden lød:

    "Stolte Synder!
    Hvad fremskynder
    Øine Fjed?
    Hvi betrader
    Du vor Bøldes Rædselsteder?
    Du vil vinde Glands og Hæder,
    Søg det andetsted!
    Daare! flye fra disse Egne!
    Her maa Livets Blomst nedsegne,
    Her maa stærkest Kæmpe blegne
    For sin Jordiskhed."

Ung Bahman dog af Gangeren mon stige
- Et Tordendrøn fra Jordens Dyb udbrød,
Han hørte tusind vrede Stemmer skrige:
"Ærgjærrige? du vandrer til din Død."
Fremad han gik, og lod dem hyle, larme,
Og drog sit Sværd af Belter i sin Harme,
Og raabte: "tie forvorpne Djævle! tie!"
Og vandred fort den bratte Stie.

Men ved hvert Skridt blev Dybets Stemmer flere,
De haaned, truede, og skoggerloe,
Den Ridders Vrede blussed meer og mere,
"Ha, raabte han, jeg skal mig skaffe Roe,"
Og glemmende sig selv, han Sværdet hæved,
Og vendte sig, - flux Aanderne bortsvæved
Det sortned for hans Øyne underlig -
Han mægted ei at røre sig.

Urokkelig med hævet Sværd han standed,
Og Blodet i hans Aarer styrknede,
Stolt trued han, som Klippen udi Vandet,
Men, kold som den, han Intet følede;
Thi ak! han var et Marmorbilled vorden,
Haanlatter klingred dæmpet under Jorden,
Han var ei meer, ja selve Gangeren
Stod livløs som en Kampesteen. -

Og Mørkets Yngel green i Seierssange,
Og tumled sig saa lystelig omkring,
Trindt Billedet de dandsed trende Gange,
Og vred det ved Qvad i Troldomsring:

    Hvo løser det Bundne?
    Hvo kalder tilbage der Svundne?
    Dands lystig! thi Sejren er vor.
    Hvo<note>Hvo] Hvv</note> vækker de Stene?
    Det Himmelske Rene;
    Men det er ei mere paa Jord. -

Ved samme Tid det var, ung Pervitz, vækket
Af Elskovs Drøm ved Parizades Ord,
Saae Dolken falde, tog den op forskrækket,
Og ahnede sin Broder Bahmans Kaar;
Thi Staalets Sider var ei blanke mere,
Han troede først kun Rust det maatte være,
Men skrækkelig var hans Forbauselse,
Da Blod paa Dolken klæbede.
</body>
</poem>

<poem id="ingemann2018040947">
<head>
    <title>Tredie Sang</title>
    <firstline>Ung Pervitz saae det kolde Skaal at bløde</firstline>
    <notes>
        <note>Teksten følger B. S. Ingemann: <i>Digte</i>, Første Deel, Forfatterens Forlag, Kbh., 1811, pp. 235-257.</note>
    </notes>
    <quality>korrektur1,kilde,side</quality>
</head>
<body>
Ung Pervitz saae det kolde Skaal at bløde,
Og Broderhjertet blødte stærkere;
"O Bahman! sukked han, du kæmped, døde,
Mens dorsk jeg Dag og Nat bortdrømmede.
Du faldt, imens din Hæders Stjerne blinked,
Til himmelsk, ei til jordisk Fryd den vinked,
Men see! din Aand her møder mig i Blod,
Og vækker, kalder mig til Daad.

Ja Broder! jeg vil kjæk, som du, bortdrage,
At finde hvad du søgte, eller - døe;
Jeg vil ei sidde kraftløs blandt de Svage,
Og sukke, eller rødme for en Møe.
Ja! ei den Helt, som kun paa Sværd sig læner,
Den ædle Piges Kjærlighed fortjener;
Ha - skulde hun, just hun mig sige det,
For hvem et Under var mig let.

Vel - hun har vakt mig af min Elskovsdvale,
En Qvinde var jeg; men nu er jeg Mand."
Saa monne med sig selv den Ridder tale,
Og stilled sig for Konningen paa Stand.
Om Orlov bad han, og den blev ham given,
Ja Kongen fandt forlængst hans Hjemmebliven
Heel uforklarlig, og fortrød især
HanSunderlige Drømmefærd.

Han stod i Harnisk alt, og vilde stige
Paa Gangeren; men meer og mere svandt
Det stolte Forsæt, ei at see sin Pige,
For han var hende værd; - hans Elskov vandt;
Han vandrede endnu engang tit Lunden,
Hvor mangen saa livsalig Stund var runden,
Endnu engang hans Øye maatte see
Hiint Paradiis, hiint Palmetræ.

Og Pigen stod i Palmetræets Skygge,
Skjøn, som da første Gang han hende saae,
I samme lette lilliehvide Smykke,
I Lokkerne en Krands af Blomster smaae,
Men ængstlig Hjertet slog, og Barmen bølged
Vemodigt Smiil forgjæves Smerten dølged;
Thi Taarer i det klare Øye stod,
Hun gyste ved sin Ynglings Mod.

Og hun fortrød nu selv at have vækket
Ærgjerrrigheden i den unge Barm.
Og Drømmeren af søde Drømme skrækket,
Og revet Elskeren af egen Arm.
For syntes hende Reisen kort og ringe,
Hun frygted Andre Skatten skulde bringe,
Nu da den Elskte hendes Vink adlød,
Hun ahned Farer, Kamp og - Død.

Og nu hun vilde holde ham tilbage,
Som Barnet, der først Fuglen Frihed gav,
Og siden atter vilde den neddrage,
Naar høyt den svang sig over Land og Hav.
Forgjæves kalder Kærlighedens Stemme,
Bevinget Stolthed kan den ei fornemme,
Og Arkens Due kommer ei igjen,
Før den medbringer Seirens Green.

"O Zulima!" - saa Ridderen udbryder -
(Det var Prindsessens foregivne Navn)
"O Zulima! naar saa din Taare flyder,
Naar saa du staaer, og aabner mig din Favn,
Da blues jeg, og dybt mig selv foragter,
Og ufortjente Kærlighed betragter,
Som Laurbærkrandse, flettet i mit Haar,
Mens jeg endnu bag Skranken staaer.

Men nei, jeg vil ei Lønnen førend Daaden,
Jeg gaaer til denne, at erhverve hiin;
Jeg vil ei betle Palmerne af Naaden,
Naar jeg kan fordre dem, da est du min.
Eengang kan Slummer Manden overvinde,
Eengang kan Manden vækkes af en Qvinde;
Men slumrer atter hen den dorske Sjæl,
Da er han vorden til en - Træl.

En saadan er end Pervitz ikke blevet,
Levvel - jeg kommer kun med Seir igjen;
En Funke er jeg, fra sin Sol løsrevet,
Bli'er den en Stjerne ei, - da flukkes den.
Og nu, tag dette Baand med Perler hvide,
At du kan fjernt din Ridders Skjæbne vide;
Thi hvis de Perler engang falde af,
Da viid, han fundet har sin - Grav."

Og modig han de kjælne Arme flyede,
Og Gangeren sin Byrde stolt modtog;
Den fnøs, og vilde ingen Tvang adlyde,
Men løb, og svandt, og Ild af Flinten flog.
Aleene standed den forladte Pige,
Og saae paa Perlerne de underlige,
Og stedse meer og meer de glindsede
For Øyet gjennem Taarerne.

Og from hun under Palmetræet knæled,
Og bad til Allah for sin Riddersmand;
Oprigtig Elskov hendes Bøn besjæled,
Og Roe og Trøst det bange Hjerte fandt.
Og saa hun bad ved aarle Morgenrøde,
Og saa hun bad ved silde Aftengløde,
Hun bad en Bøn for hver en Perle hvid,
Og tit en Røst sang skjult og blid:

    "Græd ikke, o Pige!
    Græd ei for din Ven!
    Jeg kan dig det sige,
    Han kommer igjen.
    Og hvor han end farer
    Paa Land eller Søe,
    Blandt Menneskeskarer
    Paa Verdens Øe,
    Blandt Aander, i Farer,
    Sin Tro han bevarer,
    Og elsker sin Møe.
    Græd ikke, o Pige!
    Græd ei for din Ven!
    Jeg kan dig det sige
    Han kommer igjen;
    Og hvor han end farer
    Paa Land eller Søe,
    Sin Troe han bevarer
    Og elsker sin Møe."

Ung Pervitz stræbte stadigen mod Østen,
Ved Solens Lys, ved Maaruns blege Skin.
Engang han, ikke langt fra Inderkysten,
Ved Nattetid drog i et Herberg ind.
Her sadde muntre Gjæster, halvberuset,
Trindt Egebord, og fryded sig ved Kruset,
Imens en talrig Kreds af Reisende
I Krogen stod tæt klyngede.

Til dem vor Riddersmand sig monne føye,
- Han elsked ei larmfulde Tidsfordriv, —
Her sad en gammel Dervisch, fra hvis Øye
Fremstraaled end den unge Alders Liv;
Thi han fortalte om de svundne Dage,
Og kaldte mangent gammelt Sagn tilbage,
Fra mørke Oldtid; Alle lytted glad,
Og stedse ham fortælle bad.

"I ældste Tid (saa Dervischen fortalte)
Man siger Allah vandred selv paa Jord,
Og Menneskene from hans Navn paakaldte,
Lyksalighed fremspired i hans Spoer.
Det var den gyldne Tid paa Jorderige,
Dets Børn var skyldfri og ubødelige.
End vore Skjalde skjønt afbilde kan
Hiint Paradiis, Hiin Uskyldsstand.

Men denne Lykke vared ikke længe;
Til Ondt som Godt var Sjælene oplagt,
Det Godes Sæd lod snarlig sig fortrænge
Af Ukrudet, som var med det nedlagt.
Og onde blev de fromme skyldfri Hjerter,
Og Ondskab avled tusind nye Smerter,
Vred Guden gik fra Jord til Himmelen,
Og efterlod - Forbandelsen.

Og Jorden blev til Jammerdal forbandet,
Og Mennesket til kort og møisomt Liv,
Synd føded et Uhyre paa et andet,
Last - Sygdom - Død og evig Strid og Kiv.
De gode Peris<note>* Peris ere en Art gode lyse Aander hos Araberne, Divs derimod onde og mørke.</note> bort med Allah flyede,
De onde grumme Divs til Jorden tyede,
Dog een af Himlens lyse Aandechor
Blev paa den mørke faldne Jord.

Det var en ung livsalig Huldgudinde,
Hun smiled, vinked ad hver Dødelig,
De glemte deres Nød, og fulgte hende,
Og drømte sig ved Pigen lykkelig.
Men ak! hun kunde vinke kun og smile,
Og maatte stedse flygte, stedse iile
Fra Menneskenes længselfulde Favn;
Sumsumma var den Huldes Navn.

En anden Aand af Allahs lyse Skare
Den yndige Sumsumma havde kjær,
De tvende uadskillige vare,
Og derfor blev Ubdalla ogsaa her.
De leve end i Jordens Jammerdale,
Og hjelpes ad vor Kummer at husvale;
Men Skjæbnen bød dem dele Støvets Kaar,
At vorde ældre Aar for Aar.

Snart som en gammel Mand, og gammel Qvinde,
De Aander levede paa Jorderig
Et evigt Liv, som kunde ei udrinde,
Endskjøndt dets Strøm hverdag forminsked sig.
Dog var de fro; thi Allah havde givet
Dem trende sjældne Ting til Trøst i Livet:
En Fugl, som taled, og - et Træe, som qvad
Og - Livsens Band, til Drik og Bad."

Ved disse Ord vor Ridder tæt sig nærmed
Tit Dervischen med spændt Opmærksomhed,
Og denne vedblev: "slig en Skat beskjærmed
Dem mod al Menneskets Elendighed;
Thi naar de hørte Fuglens Talertunge,
Naar Træet monne sine Hymner sjunge,
Og naar de nød den kostelige Saft,
De føled atter Guderkraft.

Men ei de onde Aander taale kunde
To lykkelige Peris mellem sig.
De vilde dem ei Plads paa Jorden unde,
Og tænkte at forjage dem ved Sviig.
De tre Klenoders Kraft de monne vide,
Og tog dem listig bort ved Nattetide,
Og satte dem paa Bjerget, deres Hjem,
Hvor Dag og Nat de vogte dem.

Og sorrigfuld Sumsumma og Abdalla
Beklaged Skattens Tab, og Ondskabs List
Men strengelig fortørnt vorded Allah,
Fordi de havde saa hans Gaver mist.
Og haarde Dom han over dem nedsender:
"Ti! Mennesker af onde Aanders Hænder
Engang udriver Himlens Ejendom,
Skal I adskildte vandre om."

Og pludselig en Hvirvelvind adskildte
De tvende elskend Skytsvæsener,
Sumsumma sig paa Høy i Dal forvildte,
Abdalla søgte vide Ørkener.
Og mange Aar i Tidens Hav er rundet,
Og mangen Vandrer har de Gamle fundet,
Den Qvinde tit paa Blomsterenge gaaer,
Paa vildsom Vei den Olding staaer.

Og begge sig Skilsmissens Sorger lindre
Ved Godhed mod det faldne Menneske;
Hun viser ham ved Nat hvor Stjerner tindre
Hun vinker ham til Rosendalene;
Og naar i Ørkner Vandrere vildfare,
Den gamle Mand sig tit mon aabenbare,
Han viser Farerne, som true dem,
Advarer, eller leder frem.

Af Himlen han kun Gjenforeening haaber,
Og Mennesket ei stort han lider paa,
Og mangen Daare han tilbageraaber,
Som dristig vil til Troldomsbjerget gaae.
Den gamle Qvinde derimod man siger
Fremskynder hver, som efter Skatten higer,
Og veed at skildre herligt i hvert Land
Den Fugl, det Træe, det Kildevand.

Og naar en Lykkelig tilbagevinder
Hiin Himlens Skat af onde Aanders Vold,
Da siger man, at der paa ny oprinder
Et gyldent, saligt, paradisisk Old.
Da troer man Allah ei blot vil gjenkalde
Den Dom, som traf Sumsumma og Abdalla
Men selv Forbandelsen forsvinde skal,
Som Jorden traf ved Srøvets Fald.

Thi da har Mennesket sig selv tilkæmpet
Sit gamle tabte Paradis paa ny,
Da har hans Idræt Godheds Vrede dæmpet,
Da skal de onde Divs fra Jorden flye,
Og Allah, med sin lyse Aandeskare,
Skal atter sig hernede aabenbare,
Og Blindheds Søn skal aabne Øyet, - see.
Og leve - i Tilbedelse.

Saa er det Sagn, jeg i min Barndom hørte,
- Fortsatte Dervischen, - og mangengang
Det mægtigt underligt mit Hjerte rørte,
Naar Barderne det qvad til Harpeklang.
Og jeg har paa min Vei saa mangensinde,
Selv seet hiin gamle gode Trylleqvinde,
Og tit Abdallas faderlige Aand
Har rakt mig trofast Lederhaand.

Selv føled jeg ei Kald til at betræde
Den bratte Vei til Allahs Helligdom;
Men mangen Vandrer har jeg mødt med Glæde
Som søgte hvad jeg kun kan tale om.
Min Stie sig stille, ubemærket slynger
I Eensomhed, og gjennrm Brødres Klynger,
Jeg agter paa det Godes, - Ondes Strid,
Og vandrer from mod bedre Tid."

Saa taled Dervischen. Det var som rammed
Een eeneste elektrisk Gnist Enhver,
Og som een hellig Aand Enhver pflammed;
Dog vores unge Riddersmand især,
Og andagtsfuld han monne Knæet bøye,
Og sagde: gode Olding! vil du føye
Mig i en Bøn, velsign mig før jeg gaaer!
Thi viid, min Hu til Skatten staaer.

For den at finde har jeg alt udstandet
En lang og farlig Veis Besværlighed,
Forladt en elsket Møe, og Fædrelandet;
Hvad end mig forestaaer jeg ikke veed.
Men trøstig gaaer jeg med fornyer Iver,
Naar du mig din Velsignelse medgiver:
Du est en from, en hellig Herrens Mand,
Min Idræt hellige du kan.

Og sjælerørt den gamle Dervisch lagde
Haand paa hans Hoved, og til Allah bad,
Og i hans Navn Velsignelsen fremsagde,
Og Ridderen bortdrog, saa styrket, glad.
Og som begejstret blev den hele Klynge
I Herberget: de monne Sværdet slynge.
Og fulgte Ridderen med Vaabenklang,
Og sværmende forvildet Sang:

    Skattegravere vi ere;
    Fremad! lystig! Haand paa Væsrk!
    Sværde vore Spader ere;
    Lystig! lystig! Haand paa Værk!

    Under Jorden, under Havet
    Søge vi ei Perler, Guld;
    Skatten ligger ei begravet,
    Som et Aadsel, under Muld.

    Vi er sjunken, den er steget,
    Vi maae stige op til den;
    Himlen er fra Jorden veget,
    Jord hente den igjen.

    Vinden flyer paa lette Vinge,
    Stormen den indhente kan;
    Tid kan Tid tilbagebringe;
    Svunden Tid er gammel Mand.

    Nye Tid har nye Krafter,
    Er en Yngling fyrig stærk,
    Gammel Mand han løber efter;
    Fremad! lystig! Haand paa Værk!

    Efter Natten maa det dages;
    Jernets Tid er haard, men stærk:
    Guldet maa ved Jern fremdrages,
    Fremad! lystig! Haand paa Værk!

    Skattegravere vi ere;
    Fremad! lystig! Haand paa Værk!
    Sværde vore Spader ere;
    Lystig! lystig! Haand paa Værk!

Saa monne de med Spil og Sang bortdrage,
Og kom til Gubbens Huus ved Inderkyst.
Ung Pervitz saae, han havde lagt tilbage
Ti Gange ti Dagrejser imod Øst;
Thi steeg han af, og med den Gamle taled,
Som trolig Veiens Farer ham afmaled,
Dervishens Ord den Ridder mindede,
Og troede her, Abdalla see.

Han monne længe Oldingen betragte
Med taus Ærbødighed, skjøndt denne lod
Ei stort paa hans Forundringsblik at agte;
Men raaded Mængden fra saa dristig Daad.
"I vil den gyldne Tid tilbagevinde.
Den er forbi, en ny kan vel oprinde,
Men ei som hiin; thi aldrig mere kan
Fremstaae en barnlig Uskyldsstand.

Menneskeheden er et Barn ei længer,
Som hjelpeløs i Vuggen smiler fro,
Til Ledebaandet den vel stedse trænger;
Dog længe har den maattet eene gaae,
En Yngling er den, fra sin Fader revet,
Af Irlys gjennem Storm og Nat omdrevet
Men Ynglingen kan engang drage bort
Skilsmissens Natslør, tung og sort.

Dog aldrig vorder Morgnen som hiin første:
For Aand den lyse skal, for Sandsen ei;
Men Vandreren maa længe længe tørste,
Før han til Livsens Kilde finder Vei.
Dog haab da ei, at Biin og Honning flyder
Af Træets Bark, og Guldtids Fyldhorn gyder
Velsignelsen i lade Dorskheds Skjød!
Med den Troe gaaer I til jer - Død.

Og du - her han sig til ung Pervitz vender -
Har du for Øye en forgjænglig Krands,
Hvis ingen luttret Flamme hos dig brænder,
Hvis du ei ledes af en høy're Sands,
Da flye det farligste af Jordens Bjerge,
Hvor de, som syntes Klmper, tit blev Dværge;
Den, som i taaget sumpig Dal var fød,
Fandt let i Ætheren - sin Død."

"Ha," raabte Pervitz, og hans Øye lued
Af Vredesflammer; "kan jeg ikke naae
Den største Aas, fordi jeg Lyset skued
I lave Dal, og i en dunkel Vraa?
Af Kornet skjut, paa Agren Lærken fødes;
Dog snart med Himlens Skyer stolt den mødes;
Mig hæver og fra sumpigt Fødested
To Vinger: Ære - Kjærlighed."

Den Olding Overtalelser er spared
For at tilbageholde Ynglingen;
Forgjæves han den vilde Hob advared,
En blind Begeistring rev dem Alle hen.
Og Gubben gik, og til Veiviser bragde
En Kobberkugle, og paa Hjerte lagde
Den Ridder Alt, hvad Venskab ham indskjød,
Da - Kuglen Samtalen afbrød.

Een Nat, een Daa den monne iilsom trille,
Ung Pervitz troligen forfulgte den,
Herbergets Flok, den støyende, den vilde,
Med Spil og Sang ledsaged Ridderen.
Bleg fremsteeg Maanen, Kobberkuglen standsed,
Mørkt Bjerget laae der; Aander sang og dandsed,
Blaalige Smaalys bævred hist og her
Blandt sorte Troldomsstikkelser.

Den vilde Sværmerhob med Eet forstummed,
Og, som en Dunst, forsvandr Begeistring, Mod,
En Tordenrøst dem huult imøde brummed,
Og iisnet, standsede det hede Blod:

    "Tilbage! tilbage!
    Vanvittige! Svage!
    Blegfødte i Synd!
    Kan I ei fordrage
    Et truende Bryn,
    Et Sværd, som ei rammer,
    De natlige Syn,
    De blaalige Flammer,
    De gjøglende Lyn;
    Hvor vil I da skue
    Den brændende Lue,
    Som lyser ved Dag?
    Hvor vil I da taale
    Den treffende Straale,
    De treffende Slag?"

Men Skræk forbød dem at tilbagevende,
De sank, forvandlede til Kampestene;
Ung Pervitz saae dem Alle synke hen,
Og eene standed han igjen.

Vel foer en Kulde gjennem alle Lemmer,
Men uforfærdet blev hans Mod; han steeg
Af Gangeren, "flye!" raabte tusind Stemmer,
Han smiled rolig, som var det en Leeg.
Men da han kom til Bahmans Marmorbilled,
Han standsed; thi han saae, en Taare trilled
Saa underligt i Maanens blege Skin
Ned over kolde Marmorkind.

Vel kunde han ei Aasynet gjenkjende;
Men synderlig hans Hjerte ved det slog,
Han vilde tit sit Øye fra det vende,
Men som magnetisk det ham til sig drog.
"Hvi græder du? kan Stene ogsaa græde?
Har de Henfarne da er evig Glæde?
Hvad trøster os da naar vi heden gaae,
Hvis Taarer evig flyde maae?"

"For dig han græder" - hvidskede med Latter
En Stemme bag ved, — "det din Broder er;
Endskjøndt den kolbe Steenhud ham omfatter,
Hans Aand dog gjennem den din Skjæbne seer.
Som du, han stolt vor Troldomsland betraadre,
Han for sin Daarskab Livet lade maatte,
Dig venter samme Skjæbne visselig;
Din Broders Taare randt for dig."

Og rasende ung Pervitz Glavind svinged,
Og vendte sig; men Aanden loe, og svandt.
Som tusind Klokker for hans Øren ringed,
Og Blodet i hans Hjerte sammenrandt;
Og Hjertet svulmed, brast, idet det sukked,
Og Øyet slukkes ud, og selv sig sukked,
Og Nattens Maane skued blodigen
Ned paa den hvide Marmorsteen.

Og Svovelluer sig fra Sumpen hæved,
Trindt Billeder de hopped underlig;
Tre Gange Luerne om Stenen svæved,
Tre Gange sang Troldynglen lystelig:

    "Hvo løser det Bundne?
    Hvo kalder tilbage det Svundne?
    Dands lystig! thi Seieren er vor.
    Hvo vækker de Stene?
    Det Himmelske Rene;
    Men det er ei mere paa Jord."
</body>
</poem>

<poem id="ingemann2018040948">
<head>
    <title>Fjerde Sang</title>
    <firstline>I samme troldomssvangre Nat opvaktes</firstline>
    <notes>
        <note>Teksten følger B. S. Ingemann: <i>Digte</i>, Første Deel, Forfatterens Forlag, Kbh., 1811, pp. 258-279.</note>
    </notes>
    <quality>korrektur1,kilde,side</quality>
</head>
<body>
I samme troldomssvangre Nat opvaktes
Prindsessen af en Drøm saa ængstelig:
Hun syntes at til hendes Leie bragtes
Af Spøgelser en Kiste med et Liig.
Det var en Yngling, som hun vel mon kjende,
Bleg smiled han i Dødens Blund til hende,
Og hvisked sagte: "ak! saa kold jeg er!
Kom! varm mig! kom, min Hjertenskær!"

Forfærdet foer hun op, — og Drømmen flyede;
Men Ængstelsen i Hjertet blev igjen,
Og i sin Angest hun til Allah tyede,
Og bad saa varmt, saa lidenskabligen.
Men som hun knæled, ydmyglig i Aanden,
Med det hellige Perlebaand i Haanden,
Da monne Baandet briste, — Perlerne
Med Pigens Graad nedtrillede.

Sin Ridders sidste Ord hun sig gjenkalded
Om Baandets Varselkraft, saa underlig;
Nu vidste hun det, hendes Ven var faldet,
Hans var hiint blege, velbekendte Liig.
Og trøstesløs hun spæde Hænder vrider,
Og Dag og Nat saa sorrigfuld hun sidder,
Og tæller Perlerne udi sit Skjød;
Men talløs Pigens Taarer flød.

Hun kaldte sig en stor Forbryderinde,
En blodig Morderske hun kaldte sig,
Og Ingen mægtede at trøste hende,
Hun sad som en vidløs Ulykkelig.
Og Kongen sørged, med det hele Rige;
Men Ingen kunde Raad i Nøden sige.
Den Arme gik i Borgen, smiled - græd,
Og nynned om sin Kjærlighed:

  Der stander et Træe i Borgelund,
  Det Træe monne Sidrah<note>* Sidrah er et af de underfulde Træer, hvorunder Huris hvile i Muhameds Paradiis.</note> hedde,
  Det grønnes kun her en liden Stund,
  Og stakket er Hyrdens Glæde.

  I Træets Krone en Rede var,
  Der boede to Turtelduer,
  Nu er de flygtet, det kjælne Par,
  Og Reden jeg ikke skuer.

  I Træets Lye sad en Gang i Vaar
  En Hyrde og en Hyrdinde,
  De taled saa mangent Elskovsord,
  Jeg haver det vel i Minde

  Paa høyen Qvist sidder et Æble rødt,
  De Grene ere saa svage,
  Der Æble smiler saa sødt, saa sødt,
  Men Ingen det vover at tage.

  I Skyggen sidder saa tryg i Vaar
  Den Hyrde og den Hyrdinde,
  "Saa fast min Hu til det Æble staaer,
  Et Kys er for det at vinde."

  Og Hyrden stiger saa høyt i Træe,
  De Grene ere saa sprøde;
  Ak! Grenen brister, det kan jeg see,
  Og Hyrden slaaer sig til Døde.

  Og Pigen græder saa bitterlig,
  Den Dødes Blod monne plette,
  Og dette siger jeg sandelig:
  Hun kan det aldrig aftvætte.

Saa qvad hun tit, og loe og græd tillige;
Men ingen hendes Sørgesang forstod,
Hun gik omkring, som en vanvittig Pige,
Og rørte selv de Haardeste til Graad.
Hiin hemmelige Stemme var forstummet,
Som trøstfuld tit hun havde før fornummet,
Nu sang den ikke meer om hendes Ben,
Og loved hende ham igjen.

En Dag som hun saaledes monne vanke
I Borgen om, en Pilegrim hun saae,
Og pludselig opvaagnede den Tanke,
Med Pilegrimen lønlig at bortgaae.
Hun viæ indhylle sig i haarde Klæde,
Barfodet vil hun stenig Vei betræde,
Og gaae bodfærdig til Profetens Grav,
Og lægge Syndens Byrde af.

Og hun bortkastede hvert jordisk Smykke,
Juveler, Guld og kongelige Pragt,
Forlod hvert Minde om sin fordums Lykke,
Og skjulte sig i ussel Betlerdragt.
En Hætte hendes fagre Lokker dølged,
Den hvide Barm bag sorte Kappe bølged;
Med Stav i bløden Haand den Skjønne stod
Paa haarde Vei, med nøgen Fod.

Og monne hnn med Pilegrimen vandre
Den tunge Gang til den hellige Grav;
Ei Mangel, Nød kan Pigens Sind forandre,
Hver Lidelse nyt Mod, ny Styrke gav;
Hver Legmets Plage Sjælens monne lindre,
Den ydre Byrde lettede den indre,
Og træt, men sjælekarsk, bodfærdig, from,
Hun naaede Gravens Helligdom.

Der knæled Vandrerinden, dybt nedbøyet,
Og bad om Naade til den Evige;
Bønhørt mod Himmelen opsæog hun Øyet,
Og Himlens Fred i Øyet straalede.
Forsvunden var al Angest, Anger, Smerte,
Og roligt sæog det reene skyldfri Hjerte;
Hun standed hellig som en Himlens Brud,
Og var forsonet med sin Gud.

Ved Graven mange Pilegrime bade
Andægtigen; og styrked, lettede
Fra tunge Synders Byrde, fro de sadde
I Palmeskygger og samtalede;
Men blandt de Mange, her Prindsessen mødte,
Var der en Mand, hvis Aasyn hende nødte
Tit at attraae hans Kjendskab; denne Mand
Var Dervischen fra Inderland.

Prindsessen hilsed ham; alvorlig, rolig
Han rakte hende Haand; de satte sig.
Han taled, som han pleied, mild fortrolig
Om sine Vandringer paa Jorderig,
Og Pigen gierne paa hans Tale hørte,
I fjrne Old den hende huld omførte,
Og svundne Tiders Dyder og Bedrift
Han skildred som et gammelt Skrift.

Blandt andre Sagn Dervischen og fortalte
Abdallas og Sumsummas Hændelser,
Og med heelt stærke Farvestrøg afmalte
De trende tabte Kostbarheders Værd.
Og Pigen stedse meer og mere studsed,
Og Øyet tindred, hendes Kinder blussed,
Og hun beslutted dristig, djærv og from
At søge Allahs Helligdom.

Den gamle Dervisch greb nu Vandrestaven,
Og vanked som han pleied hid og did;
Men Pigen knæled end engang ved Graven,
Og bad om Lykke til sin store Iid;
Da tonede som fra Profetens Glemme
Hiin velbekjendte hemmelige Stemme;
Den taug saalænge, nu den atter lød;
Men mere reen og klar og sød:

      "Nu vil den forsvinde,
      Den mørke Tid,
      Og nu skal du finde
      Hiin Blomst saa hvid;
Den Blomst, som voxer paa hellig Stængel,
Den Blomst, som skjuler en Himlens Engel,
Den fandt du ei under Palmetræe,
Den fandt du ikke i Blomsterhaven,
      Den staaer paa Graven
      Den hellige."

Og med Forbavselse Prindsessen skued
En Lillie spire frem af sorten Muld,
Dybt i dens Bæger skjult en Stjerne lued,
Og Stænglen bævede saa underfuld.
Hun brød den af, og ved sin Barm den gjemte,
Og som en Guddom Sjælens Strenge stemte
Harmonisk, stille og høytidelig.
Paa ny lød Røsten blidelig:

      "Nu er den svundet,
      Den mørke Tid,
      Nu haver du fundet
      Den Blomst saa hvid;
Men skal den ei visne, og skal den ei segne,
Og atter spire i skjulte Egne;
Da maa den engang vorde rød, som hvid;
Thi blandet den kun bestaaer i Tid."

Og pludselig fremtreen den Sangerinde,
Sumsumma var det; men nu ikke meer
Hun aabenbared sig som gammel Qvinde,
En Møe hun stod i helligt Lillieskjær.
En Glorie omstraalede den Skjønne;
Ei mere bar hun Blomsterkrandse grønne.
Men himmelblaat og lilliehvidt kun var
De Farver Huldgudinden bar.

Og smilende hun for Prindsessen traadte,
En vinger Ganger havde hun ved Haand,
Med lette Fod den neppe Jorden naaede,
Og lod sig lede i et Silkebaand;
Den aanded Ild, og Gnister foer af Øyet,
Dog blidelig den Vingerne nedbøyed.
Hun rakte Tømmen til Prindsessen hen,
Og nynned atter lifligen:

    "Nu er den forsvundet,
    Den mørke Tid,
    Nu har du og fundet
    Den Ganger hvid;
    Den skal dig bringe
    Med vældige Vinge
    Til den unge Mand.
Han sidder i Hytten med Kobberruglen,
Og venter Møen paa Gangerfuglen.
Han Veien veed til det fjerne Land,
    Hvor Morgenen hæver
    Sin Isse hvid.
    Hvor Sangløvet bæver
    Saa sørgende blid,
    Hvor Sangfuglen kalder
    Saa længselfuld.
    Hvor paa Klippen falder
    Det vaade Guld."

Nu Møen svandt; - den Ganger blev tilbage,
Fortrolig Parizade klapped den,
Henrykt hun svang sig paa den, og saa fage
Den bredte ud de Vinger herlige.
Og let, og stolt den over Jord sig hæved,
Som Ørnen gjennem Luftens Strømme svæved,
Og daled først saa viden imod Øst
Ved Hytten nær ved Inderkyst.

Der steeg hun af, modtaget af Abdalla,
Som standed ventende ved Hyttens Dør.
Nu Tiden havde sonet ham med Allah,
Og ei han var en gammel Mand som før;
En kraftfuld Yngling var han atter vorden;
Dog gik han endnu eenlig om paa Jorden,
Og strakte længselfulde Arme ud
Imod sin Ungdoms tabte Brud.

"Velkommen, sagde han, du gjæve Pige!
Velkommen under dette ringe Tag!
Du est udkaaret blandt de Dødelige,
Du, eller Ingen, skaber Nat til Dag;
Thi i din Sjæl en hellig Lue brænder;
Gak! vogt dig, at du aldrig dig omvender!
Agt ikke paa de onde Aanders Skrig!
Og du naaer Fuglen visselig,"

Og uden Frygt han Kuglen Pigen rakte,
Og hun modtog den taus ærbødigen.
Og snarlig Vingehesten hende bragte
Til Tryllebjergets Fod; der standsed den.
Frem Pigen gik; grumt Nattens Aander støyed,
Hun saae dem ei; thi from hun lukked Øyet,
Og bad til Allah, og indhylled sig
I Pilgrimskappen viselig.

Og hun saae ikke Stenene de sorte,
Og Spøgelsernes tusind Gjøglesyn;
Og Ingen Vandrerinden standse turde:
Hun bad, - og kraftløs sluktes Mulmets Lyn,
Og dybt i lave underjordisk Hule
Med Hyl de mørke Divs sig monne skjule,
Men Pigen vandred ufortrøden op
Mod Tryllebjergets steile Top.

Men nær ved Aasen Foden monne glide,
Og paa en glat, og slibrig Ting hun stod
Hun aabned Øyet, vilde fremad skride,
En Slange hvislede ved hendes Fod.
Uhyret reiste sig og sagde: "Qvinde!
Vil du ei i min Strube Døden finde,
Da maa du først dil Kald bevise mig,
Tre Gange jeg adspørger dig.

    Nævn mig det underfulde Land,
    Hvor trende Floder rinde;
    I hver en Flod du lifligt Vand,
    Forskjelligt dog, vil finde.

    Udi den eene fæyder det
    Med purpurrøde Strømme,
    Og røde Fisk af gammel Æt
    I denne Flod mon svømme.

    Den anden Flod to Arme har,
    De brede sig saa vide,
    Og Bølgen er saa lys, saa klar,
    Og Fiskene er hvide.

    Den tredie Flod er himmelblaa,
    Og vældig mon den rulle, <!-- mon? ulæseligt -->
    Og mange tusind Fisk der gaae,
    Blaa, grønne, røde, gule.

    De komme fra et dunkelt Land,
    De trende store Floder,
    Hvor aldrig de foreenes kan,
    Skjøndt de har fælleds Moder.

    Af samme Væld de Alle sprang,
    Men monne sig adskille;
    Hver løber der sin egen Gang,
    De aldrig samles ville.

    Først i hiint underfulde Land,
    Hvis Navn du mig skal sige,
    De samles i et Ocean,
    Saa stort, foruden Lige.

    Som i Regnbuen tabe sig
    I een de Farver alle.
    Du Oceanet nævne mig,
    Hvori de Floder falde!

Og Parizade svared: "jeg skal sige
Dig Navnet paa hiint underfulde Land;
Det kaldes — Paradiis, og Himmerige,
Og Floderne jeg og dig nævne kan:
Sulsubbil, Tunsin, Kisir<note>* Floder i Muhameds Paradiis.</note> vi dem kalde,
Af Jordens mørke Skjød udsprang de Alle,
Adskildt de flyde her i Støvets Land,
Samles i Naadens Ocean.

Sulsubbil, med de purpurrøde Strømme,
Betyder den ældgamte Jødedom;
I klare Tunsin hvide Fiske svømme,
Korsformet er den, - det er Christendom;
Og Kisir monne <w>Mahoms</w> Troe betegne,
Den ruller vældig over Jordens Egne;
Een Gud de Alle søge, og eet Hjem,
Eet Ocean modtager dem."

Og Slangen spurgte anden Gang
    "Hvad hedder
    Det store Træe, som breder
    Sig over Land og Hav,
    Som stedse døer, og lever,
    Og stedse ny sig hæver
    Op af sin egen Grav;
    Som trodsed Seklers Ælde,
    Og Jordens Rystelser,
    Og Himlens Tordenvælde,
    Og Tids Forandringer.
    Det staaer i Rum saa vide,
    At naar een Gren har Vaar,
    Den paa modsatte Side
    I Vinterkulden staaer;
    Og Nattens Stjerner skue
    Ned paa det store Træe,
    Imedens Solens Lue
    Det brænder straalende.
    Det Træe har mange Greene,
    Og Løv i tusindtal.
    Forskjellig ei aleene
    I Spiren, Modnen, Fald,
    De Løv er sorte, hvide,
    Og kobberfarvede.
    De med hverandre stride,
    Og døe for Stormene.
    Een Skjebne har de Alle,
    De Store med de Smaa,
    Til Træets Nød de falde,
    Og der de smuldre maae;
    Dog der de atter grønnes,
    Og intet Blad forgaaer,
    Hver Dag det Træe forskjønnes,
    Og evig det bestaaer." —

Og Parizade svarede; "jeg kjender
Heelt vel det store Træe, du taler om,
Som sig mod Verdens fire Hjørner vender,
Og stedse stolt af egen Grav fremkom,
Som med saa mange Arter Løv sig klæder,
Og i forskjelligt Himmelstrøg sig breder.
Hvis fælleds Maal dog er - Fuldkommelse:
<w>Menneslægten</w> er det Træe."

Og Slangen hvisled: "end du ei <w>hovere!</w>
Eet Spørgsmaal du besvare skal endnu,
Da for min Braad du vel kan sikker være,
Og kan tilbagegaae; men tænker du
Den Skat, som jeg bevogter her, at finde,
Da haver du først mig at overvinde,
Og dertil er en Gaade kun i Stand
Som jeg og du ei løse kan.

    Men først du mig sige,
    Hvor Giften er skjult,
    Som vil sig fremsnige,
    Hvor Træet er huult;
    Som stedse mon stræbe
    Hver Spire at dræbe,
    Som tegner til Frugt;
    Den Gift som kan tale,
    Og Jorden afmale
    Saa kløgtig saa smukt,
    For Bladet at rokke
    Fra himmelhøy Green,
    Og ned det at lokke
    Til Forraadnelsen;
    Som stedse sig sniger
    Om Træets Rod,
    Og skadefro higer
    Mod skjulte Rod,
    Som snild kan omskifte
    Sin Skikkelse,
    Og vilde forgifte
    Det hele Træe.
    Eet Blad maatte falde,
    Et andet fremstod,
    Og aldrig faldt Alle
    Til Træets Rod.
    Men Giften maa give
    Sin Fjende ny Kraft,
    Og stundom selv blive
    Til lægende Saft."

Prindsessen svared: "denne Slægtens Fjende,
Hvorom du taler, denne Gift, saa skjult,
Som stedse stræber Sjelen at forblinde,
I det den taæer snildelig og huldt,
Som lover just vort Øye at oplade,
For at - udstikke det til evig Skade;
I Slangeham den Gift sig skjulede
<w>Du</w> est den <w>selv</w> Forbandede!

Og kan du nu mit Spørgsmaal og besvare,
Da vil jeg gaae, og lade Skatten fare:

    Hvordan seer det Væsen ud,
    Som vi kalde - Gud?
    Lær mig fatte Evigheden
    Godheden — Retfærdigheden!
    Hvor er Grændsen mellem begge?
    Kan du mig for Øye lægge
    Naadens Vrede, Vredens Naade,
    Da har du opløft min Gaade."

Hun tang, - Uhyret hylede, og fnyste,
Og styrted sig udi Afgrunden brat.
For sidste Gang Prindsessens Hjerte gyste;
Thi svunden var den skumle Troldomsnat.
Og Morgenrøden Bjergets Top forgylded,
Og Pigen stod der, salig og fortryllet,
En Verden under hendes Fødder laae,
Hun som i Himlen monne staae.

Og i et gyldent Buur hun Fuglen skued,
Den stille sad og stirrede mod Øst,
I Morgnens Glands dens Fjær som Purpur lued,
Og hvidt, som Elfenbeen, var dunet Bryst,
Og da den saae den fromme Vandrerinde,
Den glad udbredte Vingerne mod hende,
Og med livsalig stille Harmonie
Den qvad i Jubelmelodie;

  "Velkommen hulde Frelserinde!
  Velkommen blege Himmelbrud!
  Velkommen fromme Pilgriminde!
  Triumph! du holdt din Prøve ud.
  Med hellig Stav i rene Hænder,
  Bodsgjorde om de spæde Lænder,
  Du flyede Jorderiges Larm.
  Med Gravens Lillie ved din Barm,
  Du steeg paa Gangeren den hvide,
  Og svæved høyt mod Østerlide.
  Jeg saae din Flugt og vented dig.
  Med Tillid til den Evighøye,
  Du lukkede der ydre Øye,
  I Fromhed hyllet viselig;
  Og Mørkets Aander matte vige,
  Paa Bjerget steeg den djærve Pige,
  Jeg saae din Gang og vetned dig.
  Forgjæves hvisked Edens Slange,
  Dens egen List den monne fange,
  Een Qvinoe faldt, — een hæved sig.
  Velkommen hulde Frelserinde!
  Velkommen fromme Pilgriminde!
  Velkommen blege Himmelbrud!
  Triumph! du haver overvundet,
  Triumph! du haver Skakten fundet,
  Triumph! du holdt din Prøve ud."<note>ud."]ud.</note>
</body>
</poem>

<poem id="ingemann2018040949">
<head>
    <title>Femte Sang</title>
    <firstline>Prindsessen iled at befrie den Fange</firstline>
    <notes>
        <note>Teksten følger B. S. Ingemann: <i>Digte</i>, Første Deel, Forfatterens Forlag, Kbh., 1811, pp. 280-299.</note>
    </notes>
    <quality>korrektur1,kilde,side</quality>
</head>
<body>
Prindsessen iled at befrie den Fange,
Hun aabned Buret, Fuglen hopped ud,
Trindt Pigen glad den flagred trende Gamge,
Og sang: "Triumph! du holdt din Prøve ud."
Og kjælen den paa hendes Haand sig hviled,
Hun strøg dens Fjær fortroligen, og smiled,
Og spurgte: "Fugl! kan du nu sige mig
Hvor Træe og Kilde skjuler sig?"

"Kom følg mig" svared den, og fløy saa sagte,
Og Pigen uden Møye fulgte den,
Til Bjergets østre Kant den hende bragte,
Der dalede den Fugl paa Træets Green,
Og Møen henrykt stille stod og lytted;
Sødt Træet klang, hun følte sig som flyttet
Hen til et lykkeligt, et fremmed Land,
Hvis Tryllerie kun drømmes kan.

Thi tusind underlige Toner svæved
Svagt bølgende i milde Luftninger,
Og sjungende de Sølverblade bæved.
Hun følte, kjendte ei de Følelser;
Det var som lød i Sommernatens Stille
Talløse Æolsharper, kjælne, milde,
Halv Sandsen fatter lønlig Harmonie,
Kun Hjertet lægger Sands deri.

Og længe dvæled hun i Træts Skygge,
Paa liden Qvist den Fugl sang blidelig.
Den qvad om hendes Fryd, om hendes Lykke,
Som hun ei mægted selv at tolke sig.
Og Slummeren nedgled paa Pigens Øye,
I Drømme kom Guds Engle fra det Høye,
Og bragte hende tusind Bromster smaa;
Blandt Englene hun Pervitz saae.

Hun syntes, at i marmorhvids Klæde
Han stod i Dalen med en Fjæderham;
Een Vinge mørk, een hvid han monne brede
Men Vingerne ei kunde hæve ham.
Nu syntes hun fra Himlen at nedstige,
Og atter vandre om paa Jorderige;
Men ei som før; - fro ved sin Ynglings Haand,
Og ledet af en himmelsk Aand.

Og da hun vaagned, saae hun Fuglen sidde
Ved hendes Side: "Pige! saade den,
Saa hastig monne Timerne bortglide,
Og jordisk Liv døer let i Ætheren;
Gak snart, hvis du vil mere did tilbage,
Du kan en Green af Træet her medtage;
Thi hvor du planter den, den let skal groe,
Og snart som høyen Træe fremstaae.

Og Pigen brød en Green med Sølverblade
Af Undertræet; "Fugl! hun sagde, ei
Kan jeg endnu det Ætherbjerg forlade,
Før du mig og til Kilden har viist Vei."
"Saa følg mig," svared den, og monne glide
Let gjennem Luft til Bjergets vestre Side,
Der paa en Grotte Fuglen sig nedlod,
Prindsessen alt ved Kilden stod.

Den rislede i hvalte Marmorbuer,
Fra oven kom den fra et blaaligt Fjeld,
Selv straalende som Guld i Solens Luer,
Udbredte sig det underfulde Væld.
Udi et Sølverkar det monne rinde,
Og derfra sprang det høyt mod Klippens Tinde;
Selv steeg mod Himmelen den ædle Saft,
Foruden Kunst og ydre Kraft.

Og Parizade vædede sin Tunge
Blot med en Draabe af det gyldne Vand,
Mens Fuglen høyt paa Klippen monne sjunge
Hvad der blev skjult for lavere Forstand;
Og Draaben blev til tusind Draaber søde,
Saa underlig den Pigelil mon gløde,
Og Længslen vaktes umodstaaelig,
I Kilden selv at bade sig.

Og hun afkastede det lunge Klæde,
Som skjulte, qvalte hver en Yndighed,
Og Pigen stod som nyfødt Barn hernede,
Aleene klædt i sin Uskyldighed;
Saa stod for Faldet og hiin første Qvinde,
Saae sig, - og bluedes dog ingensinde;
Thi ingen Tanke var i Sjælen fød,
Som kunde farve Kinden rød.

Men ak! den før saa blomsterskjønne Pige
Stod nu som Pilegrimmen ved sin Stav,
Som, træt af møisom Gang paa Jorderige,
Nu bleg hensvunden stunder til sin Grav.
Hun havde sørget for sin Ven saa saare;
De Kinder bar end Spoer af mangen Taare,
Og Sjælen havde i sin Virksomhed
Fast revet skjønne Hytte ned.

Dog elskede hun Livet; thi hun kjendte,
Nu først dets Værd, og dets Bestemmelse;
Nu Himlen nær, hun sig til Jorden vendte,
For der at modnes for det Evige.
Og Drømmen under Sølvertræets Skygge
Opvakte Længslen efter jordisk Lykke,
Og ved sin Ynglings Side ahned hun
End mangen salig Prøvestund.

Nu da hun saae sit Billede i Vandet,
En Skygge liig, som gaaer mod Evighed:
Hun smilede, men kunde dog ei andet,
End sukke dybt, og lønligen derved.
Dog da de Bølger hende blidt beskylled,
Da følte hun som tusind Liv fremtryllet
I hendes Inderste, ny kom hver Kraft
Tilbage ved den gyldne Saft.

Den spæde Fod, forbrændt af Solens Hede,
Af hvasse Stene saaret, hylled sig
Som i snehvide silkebløde Klæde,
Som bredte sig med Bølgen underlig:
Og Bølgen spilled om de trinde Lænder,
Om Barmens Hvælvinger, om Arm og Hænder;
Et Rosenskjær omstraaled Pigens Kind,
Og Fryd det hellig - fromme Sind.

Og som gjenfødt af Badet hun mon stige,
Og speiled sig udi det klare Væld:
Og - Billedet var skjønt foruden Lige,
Som Idealet i en Kunstners Sjæl,
Ved Kilden laae et kostligt Klædningsstykke,
Halv hvidt halv rødt; det var et Qvindesmykke,
Og Parizade tog det smilende.
Og stolt det skjuled Ynderne.

Og Gravens Lillie, den hellighvide,
Hun vilde atter gjemme ved sit Bryst;
Men Stjernen, som i Bægret monne sidde,
Opildned stærkt, og hun fornam en Røst:

    "Jeg vilde hjemgange,
    Og tage dig med.
    Nu er jeg din Fange,
    Du drager mig ned;
    Een er jeg, til tvende
    Forvandles jeg maa;
    Hvid vil jeg hjemvende,
    Nød vil jeg forgaae.
    De Farver mig ere,
    Som Legem og Aand:
    De samlet maa være
    I jordiske Haand.
    Mit Hjem er en Have,
    Saa høy og saa stor,
    Og hist i det Lave
    Kun sjælden jeg groer.
    Dog vil du mig pleie
    Saa from, og saa blid,
    Da skal du mig eje
    Din Levetid."

Saa hvidskede en Røst, mens Stjernen funkled
Forunderlig i Lilliebægeret;
Forvandlet Blomsten var, og halvfordunklet,
Halv Rose og halv Lillie i Eet:
Een Stængel og een Stjerne havde begge,
End Rosens Blade rødmed svagt og blege;
Dog Pigen saae Forandringen med Lyst,
Og gjemte Blomsten ved sit Bryst.

    Da sang den Fugl fra Klippen:
    "Skynd dig Pige!
    At nedstige:
    Timerne saa snelle gaae;
    Skal ei atter Rosen blegne,
    Lillien flye til skjulte Egne,
    Bjerget du forlade maa.
    Skaalen tag hiin sølverhvide!
    Fyld den med det gyldne Vand!
    Af den Kilde maa du vide
    Ingen Draabe svinde kan.
    Skaalen kan du daglig tømme,
    Vandet rigere skal strømme,
    Naar du qvæger dig dermed.
    Livsens Vand Dødsbaandet løser:
    Nye Kraft af det du øser,
    Liv - i Tid og Evighed."

Prindsessen adlød, fyldte Sølverskaalen,
Som udi Grotten laae, med Kildevand.
Det glindsed nu, som Morgen-Aften-Straalen,
Ei mere blændende som Middagsbrand.
Nu knæled Pigen, bad saa ømt, saa sagte,
Ved Kilden Pilgrimsdragt og Stav nedlagte.
Og vandred saa til Bjergets Fod igjen,
Med Vand, og Fugl, og Sølvergreen.

Forsvunden var den mørkr Aandeskare;
Men Stenene de sorte stod igjen.
Hun saae dem, og bad Fuglen at forklare,
Det underlige Syn; den villigen
Sang om Forvandlingen, hiin sørgelige,
Og sagde, at det var Ulykkelige,
Som engang, uden indre helligt Kald,
For Skatten kæmpede - og faldt.

Og Parizade blegnede saa saare:
Et Haab hun havde næret i sit Bryst,
Nu flød det hen udi en Vemodstaare,
Og hun opgav paa ny hver jordisk Lyst:
Hun haabed, Skjæbnen hende vilde give
Sin Ven igjen, og at han var i Live,
Nu flygtede det søde Haab igjen,
Ved Synet af de sorte Steen.

Men Fuglen sang:
    Hvo løser det Bundne?
    Hvo kalder tilbage det Svundne?
    Haab Pige! thi Sejren er vor!
    Hvo vækker de Steene?
    Det Himmelske Reene;
    See! nu er det kommen paa Zord.
    Tag Draaben, som rinder
    Fra blaalige Fjeld,
    Som aldrig forsvinder
    I evige Væld!
    Tag Draaben, som flyder
    Saa kraftig, saa s'd,
    Og Livet indgyder
    I slumrende Død!
    Den løser det Bundne,
    Den kalder tilbage der Svundne,
    Haab Pige! thi Sejren er vor.
    Een Draabe aleene,
    Fra Haanden den reene,
    Kan løse, kan vække de slumrende Steene,
    Og atter de vandre paa Jord."

Glad Pigen fatted Fuglens vise Tale,
Og gik med Sølverkar i hviden Haand;
Hun lod en Draabe paa hver Steen nedfalde.
Og Draaben vakte den hendøde Aand.
Og underligt de tusind Steen sig rørte,
Iblandt hverandre, føled, saae, og hørte,
Og med Forundring Mennesker hun saae,
End meer forundret, at fremstaae.

En blandet Hob af alle Nationer
Sig tumled blandt hverandre, som en Strøm,
Af alle Stænder og Religioner;
De syntes som opvaagne af en Drøm.
Nu kom Prindsessen til de Skytter tvende,
Som høyest stod, med draget Sværd i Hænde;
I sort og hviden Marmor slumred de;
— Bahman og Pervitz vaagnede.

Og Brødrene hverandre fro gjenkjendte,
Og sank lyksalig til hinandens Bryst,
Og derpaa dem til Frelserinden vendte,
Som havde vækket dem til Livets Lyst.
De maatte deres Knæe for hende bøye,
Som fok et mægtigt Væsen fra det Høye;
I Slør indhyllet, langsomt hun bortgik,
Med henrykt glædefugtet Blik.

Hun vilde sig endnu ei aabenbare
For hendes Yngling, end en liden Stund
Hun vilde Glædens Bæger ham bevare,
Hans Kjærlighed først prøve vilde hun.
I Dalen vrindsked Gangeren den lette,
Og sine hvide Vinger glad udbredte,
Paa samme Sted, hvor Pigen den forlod,
Den rolig ventende end stod.

Og Parizade hilsed den fornøyet,
Og greb den Sangerfugl i Silkebaand,
Den kjælen Hovedet mod hende bøyed,
Og kjærlig strøg hun den med bløden Haand.
Med Skaalen, og den Sølvergreen i Armen,
Med hellig Rosenlillieblomst ved Barmen,
Og med den Talerfugl paa Skulderen,
Bortfløy hun let p«a Gangeren.

Og hvor hun kom et yndigt Lys udbredte
Sig over Jorden, Taagerne bortveeg,
Og Himlen sig med Azurfarver klædte,
Og lyse Peris ned paa Kloden steeg;
De svævede usynligen om Allah;
Foreenet var Sumsumma og Abdalla,
Og Haand i Haand i favre Ungdomsvaar,
De blidned Dødeliges Kaar.

Først ved Kong Schuddads Borg den Ganger daled,
Der steeg den lykkelige Pige af.
Monarken troede fast hun var nedfaldet
Fra Himmelen; hun Skatten ham hengav.
Den glædesvimle Fader hun omfavned,
Som sorrigfuld saa længe hende savned;
Forsvunden var nu Kummeren saa svar;
Hans første Ønske opfyldt var.

Og han besluttede nu at anlægge
Et lidet Paradiis paa denne Jord,
Det skulde sig ei videre udstrække,
End Haugemuren ved hans Konninggaard.
Strax Haand paa Værk blev lagt, og snart der standed
Vel ei det gamle Eden; men et andet,
Saa skjønt, at Adam, hvis han kom igjen,
Vist havde kjendt Afbildningen.

I Haugen han den Sølvergreen nedplanted,
Og snart den vorded til et Sangertrae;
I Marmorgrotte risled Kildevandet,
Og stedse høyere fremsprudlede.
Og Fuglen flagred om paa Træets Qviste,
Og sang hvad ingen Dødelig før vidste;
Men ingen Vredens Cherub standed der,
Og trued med sit Flammesvard.

Og Irim<note>* Om denne i Orienten berømte Hauge see Ouseley's Orient. Cel.</note> blev den kaldt den skjønne Have,
Frydfuld Monarken tit der vandrede;
Han skjønned paa sin Dotters store Gave,
Og med Belønningen han ilede.
Og til en Fest han bød sit hele Rige,
Og til en stor Turneringskamp tillige:
Den halve Krone, og hans Dotter skjøn
Var Seierherrens store Løn.

Saa Kongen bød, og troede at fornøye
Prindsessen; - men hun sukkede derved,
Og skjult en Taare steeg i hendes Øye,
Og frygtsom bæved hendes Kjærlighed:
"Pervitz vil ei blandt Kæmperne sig stille,
For Zulima han kæmpe, feire vilde;
Men ak! Prindsessen er han fremmed for;
For simpel Møe hans Hjerte flaaer."

Saa frygted Parizade, og med Rette:
Ung Pervitz kjendte ei sin Elsktes Stand,
Ei var det for Prindsessens Skyld han ledte
Om Skatten i det fjerne Troldomsland;
Sin Zulima han vilde kun fortjene,
For hendes Skyld han monne der forsteene,
For hendes Skyld var Livet ham saa sødt,
Da han ved Draaben blev gjenfødt. —

<nonum><center>* * *</center></nonum>

- Da første Glædestummel var forsvundet,
Og Brødrene saae Frelserinden gaae,
Og saae tillige, at hun havde fundet
Den Skat, som de ei havde kunnet naae;
Da ønsked de dem hjem til Fædrelandet,
Og gjenfandt deres Gangere, som standed
Oplivede paa ny; thi velbetænkt
Var og paa dem en Draabe stænkt.

Flux Ridderne i Saddelen sig satte,
Og foer afsted mod det forønskte Hjem.
Den store Sværm ei leded meer om Skatte:
Gjenfundne Liv var nu en Skat for dem.
Og Borger, Adelsmand, Fornem og Ringe,
Mahomedaner, Christne, Joder, ginge
Iblandt hverandre enig, broderlig,
Og hist og her adspredte sig.

Bahman og Pervitz stræbte fort, og naaede
Paa Festens Dag Kong Schuddads Fyrstestad.
Trompeter skingred, Kæmperne alt stode
For Skranken; Kongen høyt paa Thronen sad.
Og Bahman hørte Kampens Maal, - og studsed;
Ærgjærrighedens Glød paa ny opblussed,
<w>Han</w> vilde vinde Prisen eller — døe;
Men Pervitz tænkte paa sin Møe.

Og Bahman var den første, som fremtraadte
Paa Kampens Plads, og æsked Hver til Strid,
Som kjæk med ham den store Løn attraaede;
Og mangen Ridder opgav stolte Ild <!-- Iid eller Ild? -->
Men mangen Kæmpe drabelig ham mødte,
Og mangen Kæmpe for hans Landse blødte,
Indtil sin Overmand tilsidst han fandt,
Og — Livet med hans Blod henrandt.

Ung Pertiz saae sin gjæve Broder falde.
Og rasende han treen i Kredsen frem;
Det varme Blod til Hevn ham monne kalde,
Med Mange kæmped han, og fælded dem,
Og da der ingen flere var tilbage,
Som turde fjendtligt Sværd mod Helten drage,
Da sank hans Harm til stille Vemod hen,
Og taus han stod hos Broderen.

Dog, som en Mand, ham Smerten kort nedbøyed;
Rørt tog han Afsked med det kjære Liig,
Nu atter modigen opslog han Øyet,
Og til Monarken han henvendte sig.
Prindsessen sad ved Kongens høyre Side
I Klædningen den skjønne, røde - hvide;
Men Sløret over hendes Aasyn laae.
Og Ridder Pervitz taled saa:

"Jeg stander eene, Seiren har jeg vundet;
Men Konning! ei jeg fordrer Sejrens Løn;
Mit Hjerte er alt til een Pige bundet,
Og ei Monark! jeg vorde kan din Søn,
Ei for en gylden Krone har jeg kæmpet,
En oprørt Brodersjæl jeg kun har dæmpet,
Et Offer jeg den Faldnes Skygge gav:
Han hvile roligt i sin Grav!"

Taus Helten vilde Skrankerne forlade,
Monarken storligen forundred sig.
Det mørke Slør bortrev nu Parizade,
Og spurgte: "Ridder mon I kjende mig?"
Og svimlende til hendes Fod han segned,
Og Stammen kun hans Følelse betegned;
Rørt Kongen gav ham Sejrens store Løn,
Og ham omfavned som sin Søn.

Og Festen blev en Brudefest tillige,
Foreenet blev det lykkelige Par.
Og Irims Hauge blev et Himmerige,
Som ved dem selv til Jorden tryllet var.
Der Fuglen sang i Seraphmelodier
Til Kildens Rislen, Træets Harmonier;
Ved Rosen blev paa Lilliestængelen,
I Stjerneglands sang Engelen:

    "Mit Hjem er en Have,
    Saa høy og saa stor,
    Og her i det Lave
    Kun sjælden jeg groer;
    Dog vil I mig pleie
    Saa from og saa blid,
    Da skal I mig eie
    Til evig Tid."
</body>
</poem>

<poem id="ingemann2018040950">
<head>
    <title>Epilog</title>
    <firstline>Du, som i Fablens dunkle Skyggeegne</firstline>
    <notes>
        <note>Teksten følger B. S. Ingemann: <i>Digte</i>, Første Deel, Forfatterens Forlag, Kbh., 1811, pp. 300-303.</note>
    </notes>
    <quality>korrektur1,kilde,side</quality>
</head>
<body>
Du, som i Fablens dunkle Skyggeegne
Fortrolig fulgte Sangeren!
Tillad ham her det Billed at aftegne,
Som leded ham til hine Egne hen!
Et idealisk Verdensmeed han skued,
Hvorved hans Sjæl i høyen Flamme lued,
Naar stundom den ved Harpens stille Klang
Sig over Taageskranken svang.
Han ahnede et Paradiis hernede,
Selv tryllet frem ved menneskelig Aand,
Da en <w>Treenighed</w> huld skulde lede
De Dødelige frem med Faderhaand:
En <w>Viisdom</w>, som det Høyere selv fatted;
Men hvor den svimmel og begrændset stod,
En <w>Phantasie</w>, som Mangelen erstatted,
Og dunkelt toned, hvad ei hiin forstod;
En <w>Troe</w>, som greb den Traad, de begge tabte,
Og gjennem Labyrinthen leded os,
Og hævede til Skaberen det Skabte.
Det var trefoldig Skat paa Bjergets Aas.
Naar den engang af Mennesket blev funden,
Da var Forbandelsen fra Jorden svunden,
Da vilde Mørkets skumle Aander flye,
Og Engle smile gjennem Skye.
Da var ei <w>Haabet</w> meer en gammel Qvinde,
Der leded vild de arme Blinde,
Som søgte Bjerget stolt, og maatte døe;
Da var hun vorden til en himmelsk Møe;
Ei <w>Ahnelsernes</w> Dolk, som blodig saarer,
Ei Baand, hvis Perler falde af, som Taarer;
Men Blomster, som paa Jord ei visne hen,
Hun vilde række Vandreren.
Da var <w>Fornuften</w> ei en Olding mere,
Forgjæves raabende i Ørkenen;
En kraftfuld Yngling vilde han da være,
Forenet med sin Ungdoms Brud igjen;
Thi før Fornuften ikke kunde haabe,
Og Haabet ej fornuftig lede os,
Før <w>himmelsk Kjærlighed</w> i Fromheds Kaabe
Rev skjulte Skat fra høyen Aas.
Kun hun forstaaer hvad <w>Tidens Tolk</w> fortæller,
Hiin fromme Gubbe, som til Stav sig helder,
Og som afskildrer svundne Olds Bedrift
Troværdig, som et gammelt Skrift.
Ja <w>himmelsk</w> Kjærlighed det maatte være,
Den <w>jordiske</w> var dertil ei i Stand,
Og Gravens Lillie maatte Pigen bære,
Før hun <w>Begeistrings</w> Vingeganger fandt;
Begeistringen den hellige, den sande,
Ei <w>Sværmeriets</w> tomme Gjøglerlyn:
Hiin flyver tryg til fjerne Tryllelande,
Mens denne døer for Nattens Rædselsyn.
wEi Pilgriminden <w>Kunstens</w> Kugle vilder,
Ei skuffende til hendes Grav den triller;
Og Pigen vandrer djærv i Mulmet frem
Mod Helligdommens høye Hjem.
Dog først maa hun med <w>Klogskabsslangen</w> kæmpe
Og <w>Verdensstemmen</w> i sin Sjæl neddæmpe;
Da hører hun Viisdommens Jubelsang,
Og har fuldendt den tunge Gang.
Og under Phantasiens Træe hun hviler,
Og Englene til hendes Drømme iler;
Nu øser hun af Troens gyldne Væld,
Og føler overjordisk Held.
Men skal ei Aanden atter flye tilbage
Til Aanders sande Hjem, -- til Himmelen,
En jordisk Blomst maa holde den tilbage,
Og <w>Rosen</w> blandes maa med Lillien;
Som himmelsk-jordisk Kjærlighed tillige
Kun Møen dvæle kan paa Jorderige,
Og <w>Livsens</w> Kildevand af <w>Uskylds</w> Haand
Gjenvækker den hendøde Aand.
Nu spirer Paradiset frem hernede,
<w>Ærgjærrigheden</w> kæmper — døer for det;
Men <w>Kjærlighed</w> kan eene til det lede:
<w>Livspoesie</w> er Edenet.
</body>
</poem>

</content>
</section>
    
</workbody>
</kalliopework>

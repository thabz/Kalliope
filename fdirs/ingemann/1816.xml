<?xml version="1.0" encoding="UTF-8"?>
<!DOCTYPE kalliopework SYSTEM "../../data/kalliopework.dtd">
<kalliopework id="1816" author="ingemann" status="incomplete" type="poetry">
<workhead>
    <title>Julegave</title>
    <year>1816</year>
    <notes>
        <note>Teksten følger B.S. Ingemann: <i>Julegave</i>, Boas Brünnich, Kbh., 1816.</note>
    </notes>
    <pictures>
        <picture src="1816-p1.jpg">Titelbladet til <i>Julegave</i> (1816) lyder ,,Julegave / En Samling af Digte / ved / B. S. Ingeman // Kiøbenhavn. / Trykt og forlagt af Boas Brünnich. / 1816.''.</picture>
    </pictures>
    <source facsimile="115308068587.pdf" facsimile-pages-num="212" facsimile-pages-offset="8">B.S. Ingemann: <i>Julegave</i>, Boas Brünnich, Kbh., 1816.</source>
</workhead>
<workbody>

<!--
<section>
<head>
    <title>Højtidssange</title>
</head>
<content>

</content>
</section>--> <!-- Højtidssange -->

<section>
<head>
    <title>Blandede Digte</title>
</head>
<content>

<poem id="ingemann2002050901">
<head>
    <title>Kong Valdemars Jagt</title>
    <subtitle>(Et sjællandsk Folkesagn.)</subtitle>
    <firstline>Paa Sjølunds fagre Sletter</firstline>
    <notes>
        <note type="credits">Bidrag fra Sven Sørensen.</note>
    </notes>
    <source pages="37-42"/>
    <quality>korrektur1,kilde,side</quality>
</head>
<body>
Paa Sjølunds fagre Sletter
    Ved Østersøens Bred,
Hvor Skoven Krandse fletter
    Om Engens Blomsterbed,
hvor Sølverkilden glider
    Nu ved Ruinens Fod,
Der stolt, i gamle Tider,
    En Kongebolig stod.

I Borgens gyldne Sale
    Sig rørte muntert Liv,
Der hørtes skjemtsom Tale
    Og lystigt Tidsfordriv:
Kong Valdemar der bygged
    Saa fast sit Kongehuus,
Som det hans Liv betrygged
    Til Verden sank i Gruus.

Der Glædens Kilder fløde
    Saa tit med Druens Blod
Fra Vinteraftenrøde
    Til Sol i Østen stod;
Men i de lyse Dage,
    I Sommer og i Høst,
Lød under Bøgetage
    Den frie Kongelyst.

Da rørtes Horn og Bue,
    Med Kongen Hengsten sprang,
Og fnøs i Solens Lue,
    Og sig mod Skoven svang;
Med lystig Jægerskare
    Paa hviden Ganger fløi
Den Konge tit med Fare
    Henover Stub og Høi.

Som stærke Nordenvinde
    De Jægere henfoer,
Da flyede Raaer og Hinde
    Som Løv i Stormens Spor;
Men i den raske Glæde,
    Ved Jægerhornets Klang,
De glemte tit at bede,
    Og høre Messesang.

Tit naar den arme Bonde
    Gik over Kirkesti,
De Jægere og Hunde
    Foer lysteligt forbi;
De lagde Hegnet øde,
    For bange Hind at naae,
Og Agrens gyldne Grøde
    Nedtraadt i Støvet laae.

Da sukked arme Bonde,
    Og sine Hænder vred;
Men Jægere og Hunde
    Ei standsedes derved;
Tit klynked saaret Hare,
    Mens Kirkeklokken klang,
Da styrted i den Skare
    De Hengste mangengang.

En hellig Paaskemorgen,
    Da Ottesangen lød,
Og af Langfredagssorgen
    Den store Fryd frembrød,
Vildt Jægerhornet blanded
    Sin Lyd med Klerkers Sang,
Og frygtsom Hare standed
    Midt i den Kirkegang.

Da treen mod vilde Skare
    Den Biskop, god og from,
Bød i Guds Navn dem fare
    Langt fra hans Helligdom,
Med Kirkens Ban dem trued,
    Med Gud og Evighed;
Men Kongens Harm oplued,
    Han svared stolt og vred:

''Fra mine Fædre raktes
    Mig gyldne Krone hen;
Fra Paven Troen bragtes,
    Den kan han faae igjen;
Hvis her jeg evig kunde
    Ved Jagten fryde mig.
Jeg vilde ei misunde
    Vor Herre Himmerig.''

''Det Ord du vil fortryde,''
    Lød fromme Biskops Røst.
Brat Jægerne bortflyede,
    Liig Trækfuglsværm i Høst,
Og stolt af Kongebyrden,
    Den hvide Ganger sprang,
Og fnøs ad Sjælehyrden
    Og fjerne Ottesang.

— I Muld forlænge siden
    Kong Valdemar er lagt;
Men sælfomt gjennem Tiden
    Gaaer Sagnet om hans Jagt.
Tit korser arme Bonde
    Sig end paa natlig Sti,
Hvor Jægere og Hunde
    Ham suse vildt forbi.

Længst Sølvkilden glider
    Nu ved Ruinens Fod,
Hvor stolt i gamle Tider
    Den Kongebolig stod;
Men i de Nætter klare,
    I Sommer og i Høst,
Som af en Trækfuglskare,
    Fornemmes sælsom Røst.

Paa Gangeren den hvide.
    Med luftig Jægerhær,
Man seer da Kongen ride
    Saa bleg i Natten der;
Saalunde, mon man sige,
    Han bøde maa med Nag,
Og vente paa Guds Rige,
    Og Dommens store Dag.
</body>
</poem>

<poem id="ingemann2001112501">
<head>
    <title>Til Dannebroge</title>
    <firstline>Vift stolt paa Codans Bølge!</firstline>
    <source pages="93-95"/>
    <quality>korrektur1,kilde,side</quality>
</head>
<body>
Vift stolt paa Codans Bølge!
    Blodrøde Dannebrog!
Din Glands ei Nat skal dølge;
    Ei Lynet dig nedslog.
Du over Helte svæved,
    Som sank i Dødens Favn;
Dit lyse Kors har hævet
    Til Himlen Danmarks Navn.

Fra Himlen er du faldet,
    Du Danmarks Helligdom!
Did har du Kæmper kaldet,
    Som Verden leder om.
Saalænge Rygtet svinger
    Sig over Land og Søe,
Mens Nordens Harpe klinger,
    Din Roes skal ei uddøe.

Suus høit i Kampens Bulder
    Om <w>Juul</w>, din Kæmpe bold!
Mens Tordnen om Dig ruller,
    Du sjunge: <w>Tordenskjold!</w>
Og flyver du mod Himlen
    I stolte Luers Favn,
Da nævn for Stjernevrimlen
    Din høie <w>Hvidtfelds</w> Navn!

Hvergang en Stjerne funkler,
    En Helt du nævne kan;
Men Ingen, som fordunkler
    Din store <w>Christian;</w>
Paa Livets Kyst han stander
    I Seiersklædebon,
Hvergang en Kæmpe lander
    Hos <w>Rud</w> og <w>Absalon</w>.

Med Palmen Christjan vinker,
    Naar, Dannebrog! han seer
Dit Hvide Kors, som blinker
    I Kampens Flammeskjær —
Vist høit for alle Vinde!
    Kald dine Sønner frem!
Mens Havets Bølger rinde,
    Din Glands omstraale dem!

Vai stolt ved Danmarks Strande!
    Vai stolt ved indisk Kyst!
Og ved Barbarens Lande
    Lyt stolt til Bølgens Røst!
Den toner om din Hæder,
    Og dine Kæmpers Priis,
Og Heltene det glæder
    I deres Paradiis.

See dem, du har tilbage!
    De blusse ved dit Navn,
Vil for din Hæder drage
    Med Lyst i Dødens Favn.
Uplettet skal du svinge
    Dig over Verdens Søe,
Til Nordens Brynier springe
    Og Danmarks Hjerter døe.
</body>
</poem>

</content>
</section> <!-- Blandede Digte -->

</workbody>
</kalliopework>

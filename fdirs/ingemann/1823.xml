<?xml version="1.0" encoding="UTF-8"?>
<!DOCTYPE kalliopework SYSTEM "../../data/kalliopework.dtd">
<kalliopework id="1823" author="ingemann" status="complete" type="poetry">
<workhead>
   <title>Morgensalmer til Brug for Eleverne i Sorøe Academies Skole</title>
   <year>1823</year>
   <notes>
      <note>Et lille hæfte med syv lovsange over dagens komme, een til hver dag i ugen.</note>
   </notes>
   <pictures>
       <picture type="titlepage" src="1823-p1.jpg">Titelbladet lyder ,,Morgenpsalmer / til Brug for / Eleverne / i / Sorøe Adacemies Skole / Af / B. S. Ingemann. // Kjøbenhavn 1823. / Trykt hos Boas Brunnich, / Kongelig Hofbogtrykker.''</picture>
   </pictures>
   <quality>korrektur1</quality>
   <keywords>salme</keywords>
</workhead>
<workbody>


<poem id="ingemann2018032701">
<head>
    <title>Søndagspsalme</title>
    <toctitle><num>I.</num>Søndagspsalme</toctitle>
    <subtitle>Mel. Af Helheden oprunden er etc.</subtitle>
    <firstline>En hellig Morgensol opstaaer</firstline>
    <notes>
        <note>Teksten følger B. S. Ingemann: <i>Morgenpsalmer til Brug for Eleverne Sorøe Academies Skole</i>, Kbh., 1823, pp. 3-4.</note>
    </notes>
    <keywords>salme</keywords>
    <quality>korrektur1,kilde,side</quality>
</head>
<body>
En hellig Morgensol opstaaer,
Med Høitidsglands den stille gaaer
    Henover Søe og Skove.
Op, hver en Sjæl paa viden Jord,
Som paa den Herre Christus troer,
    Stat op, din Gud at love!
    Tier, flygter, Jordens Sorger!
        Himlens Borger
        Fred er givet —
    Himmelfred i Jordelivet.

Fra Dagvark hvile skal din Haand,
Og hvile skal i Gud din Aand!
    Hver Jesu Christi Tjener!
Han ei i Graven os forlod:
Med Søndagssolen han opstod,
    Hans Morgen os forener.
    Lad os frydes og tilbede!
        Fred og Glæde
        Os er givet —
    Priis Opstandelsen og Livet!
</body>
</poem>

<poem id="ingemann2018032702">
<head>
    <title>Vær lovet Du, som evig vaager</title>
    <toctitle><num>II.</num>Vær lovet Du, som evig vaager</toctitle>
    <subtitle>Mel. Hvo ikkun lader Herren raade.</subtitle>
    <firstline>Vær lovet Du, som evig vaager</firstline>
    <notes>
        <note>Teksten følger B. S. Ingemann: <i>Morgenpsalmer til Brug for Eleverne Sorøe Academies Skole</i>, Kbh., 1823, pp. 5-6.</note>
    </notes>
    <keywords>salme</keywords>
    <quality>korrektur1,kilde,side</quality>
</head>
<body>
Vær lovet Du, som evig vaager,
  Mens Verdner slumre under Dig!
Dit Vink bortvifter Jordens Taager,
  Og Nat til Dag forvandler sig.
  Du kom dit mindste Barn ihu:
  Vor Gud, høilovet være Du!

Du aabned vore Øienlaage;
  De lukkes evig, naar Du vil —
O, lær os bede, lær os vaage
  Og prise Dig, mens vi er til!
  Lad ogsaa Sjælens Øie see!
  Vor Gjernig i dit Navn lad skee!

Og hvad vi see og hvad vi høre,
  Hvad Sjælen fatter af din Aand -
Lad det til Dig, vor Gud, os føre!
  Vor Salighed er i din Haand.
  Indslut al Verden i din Favn!
  Bønhør os, Gud, i Jesu Navn!
</body>
</poem>

<poem id="ingemann2018032703">
<head>
    <title>Vaagn og bryd i Lovsang ud</title>
    <toctitle><num>III.</num>Vaagn og bryd i Lovsang ud</toctitle>
    <subtitle>Mel. Rind nu op i Jesu Navn.</subtitle>
    <firstline>Vaagn og bryd i Lovsang ud</firstline>
    <notes>
        <note>Teksten følger B. S. Ingemann: <i>Morgenpsalmer til Brug for Eleverne Sorøe Academies Skole</i>, Kbh., 1823, pp. 7-8.</note>
    </notes>
    <keywords>salme</keywords>
    <quality>korrektur1,kilde,side</quality>
</head>
<body>
Vaagn og bryd i Lovsang ud,
Vaagn, hver Sjæl paa Jord, som sover!
Himlens Engle! takker, lover,
Priser med os Livets Gud!
Tak for Dagen, som oprinder!
Tak for Himmellyset hist!
Tak for Gravens Seiervinder!
Tak, o Gud, for Jesum Christ!

Tak for Aanden, Du os gav,
Som ei Nat — ei Død udslukker!
Tak for Aanden, som oplukker —
Sprænger mægtig Sjælens Grav!
Tak for Livet, som henfarer!
Tak for det, som varer ved!
Livets Herre og Forklarer!
Tak og Priis i Evighed!
</body>
</poem>

<poem id="ingemann1822a0">
<head>
    <title>Bleg Morgenstjernen smiler og forsvinder</title>
    <toctitle><num>IV.</num>Bleg Morgenstjernen smiler og forsvinder</toctitle>
    <subtitle>Mel.  Vreden din afvend.</subtitle>
    <firstline>Bleg Morgenstjernen smiler og forsvinder</firstline>
    <notes>
        <note>Teksten følger B. S. Ingemann: <i>Morgenpsalmer til Brug for Eleverne Sorøe Academies Skole</i>, Kbh., 1823, pp. 9-10.</note>
    </notes>
    <keywords>salme</keywords>
    <quality>korrektur1,kilde,side</quality>
</head>
<body>
Bleg Morgenstjernen smiler og forsvinder,
Et større Lys nu over Jord oprinder;
Det kommer hist fra Østens Palmeskove —
        Op, Gud at love!

Udsmyk dig, Jord, med Glandsen fra det Høie!
Opløft dig, Sjæl! og straal i Fryd, mit Øie!
Med Stjernen hist gik fordum Østens Vise
        Guds Søn at prise.

Du Aandesol, for hvem hver Stjerne svinder!
Den Sjæl ei døer, for hvem dit Lys oprinder.
Vær lovet, Gud, for Himmel-Morgenstunden!
        — Den er oprunden.
</body>
</poem>

<poem id="ingemann1822a1">
<head>
    <title>Lover Herren! han er nær</title>
    <toctitle><num>V.</num>Lover Herren! han er nær</toctitle>
    <subtitle>Mel. Søde Jesu, vi er her.</subtitle>
    <firstline>Lover Herren! han er nær</firstline>
    <notes>
        <note>Teksten følger B. S. Ingemann: <i>Morgenpsalmer til Brug for Eleverne Sorøe Academies Skole</i>, Kbh., 1823, p. 11.</note>
    </notes>
    <keywords>salme</keywords>
    <quality>korrektur1,kilde,side</quality>
</head>
<body>
Lover Herren! han er nær,
Naar vi sjunge, naar vi bede:
Samles i hans Navn vi her,
  Er han midt blandt os tilstede.
Priis ham, Gamle, priis ham, Unge!
Priis hans Navn, hver Barnetunge!

Herre, vær os evig nær!
Vær os nær, naar Sol oprinder,
Og naar Sol og Stjerneskjær
  I den dybe Nat forsvinder!
Lad din Aand ei fra os vige
Til vi see Dig i dit Rige!
</body>
</poem>

<poem id="ingemann2018032706">
<head>
    <title>Herre, Fader! lad min Tunge</title>
    <toctitle><num>VI.</num>Herre, Fader! lad min Tunge</toctitle>
    <subtitle>Mel. Nu velan vær frisk tilmode.</subtitle>
    <firstline>Herre, Fader! lad min Tunge</firstline>
    <notes>
        <note>Teksten følger B. S. Ingemann: <i>Morgenpsalmer til Brug for Eleverne Sorøe Academies Skole</i>, Kbh., 1823, pp. 12-13.</note>
    </notes>
    <keywords>salme</keywords>
    <quality>korrektur1,kilde,side</quality>
</head>
<body>
Herre, Fader! lad min Tunge
  Som min Sjæl lovprise Dig!
Himlens Fugle Dig lovsjunge,
  Naar din Sol opløfter sig.
  Alt hvad aander lover Gud,
  Jorden smykker sig som Brud,
Og i Himlens Straaleklæder
Mark og Søe og Skov sig glæder.

Lad paa Morgenrødens Vinge
  Sjælen løfte sig fra Jord!
Herre, lad min Aand sig svinge
  Til det Lys, hvor i Du boer!
  Lad forklarer mig engang
  I en salig Morgensang
Med Seraphers Hymnetone
Hilse Lyset om din Throne!
</body>
</poem>

<poem id="ingemann2018032707">
<head>
    <title>Paa Ugens sidste Morgen</title>
    <toctitle><num>VII.</num>Paa Ugens sidste Morgen</toctitle>
    <subtitle>Mel. Hvo veed hvor nær mig er min Ende.</subtitle>
    <firstline>Stig frem, o Dag med Dødens Minde!</firstline>
    <notes>
        <note>Melodi som salmen <xref poem="rostgaard2019022601"/>.</note>
        <note>Teksten følger B. S. Ingemann: <i>Morgenpsalmer til Brug for Eleverne Sorøe Academies Skole</i>, Kbh., 1823, pp. 14-15.</note>
    </notes>
    <keywords>salme</keywords>
    <quality>korrektur1,kilde,side</quality>
</head>
<body>
Stig frem, o Dag med Dødens Minde!
I Graven Livers Konge laae:
Hvad Jorden eier, maa forsvinde,
Hvad Verden gav os, skal forgaae;
Dog selv paa Dødens stille Dag,
O Gud, vor Lov og Priis modtag!

Ei Død, ei Grav, ei Mørkets Rige
Forfærde dem, som paa dig troe!
Skal jeg i Skyggers Dal nedstige,
Min Sjæl skal ei i Natten boe;
Tillukkes Graven over mig,
Min Gud, jeg lever dog i Dig.

Din Røst kan Jorden gjennemtrænge
Og røre de Henfarnes Been,
Din Engels Haand min Grav kan sprænge
Og vælte bort dens tunge Steen:
Vær lovet Gud! jeg veed det vist —
I Død er Liv ved Jesum Christ.
</body>
</poem>

</workbody>
</kalliopework>

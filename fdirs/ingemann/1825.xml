<?xml version="1.0" encoding="UTF-8"?>
<!DOCTYPE kalliopework SYSTEM "../../data/kalliopework.dtd">
<kalliopework id="1825" author="ingemann" status="incomplete" type="poetry">
<workhead>
   <title>Høimesse-Psalmer til Kirkeaarets Helligdage</title>
   <year>1825</year>
   <quality>korrektur1</quality>
   <keywords>salme</keywords>
   <cvs-timestamp>$Id$</cvs-timestamp>
</workhead>
<workbody>

<poem id="ingemann1825a0">
<head>
   <title>Til Naadens store Aandefest</title>
   <subtitle>XLVII</subtitle>
   <toctitle>Til Naadens store Aandefest</toctitle>
   <indextitle>Til Naadens store Aandefest</indextitle>
   <firstline>Til Naadens store Aandefest</firstline>
   <quality>korrektur1</quality>
   <keywords>salme</keywords>
</head>
<body>
Til Naadens store Aandefest
  Mig kalder mægtig Stemme:
Far hen, hvad her mig glæded meest,
  Har det hos Gud ei hjemme!
Far hen, hvad ei mig følge kan!
  Ei Guld, ei Gods, ei Agerland
Skal Herrens Gjest nedtvinge.

Brist, brist, hvert Baand, mig holder fast,
  Og fra min Gud bortdrager!
Om Hjertet med de Baand end brast,
  Om saaret Sjæl end klager -
O Herre, giv mig Kraft og Mod!
  Hvis ei for Dig jeg Alt forlod,
I Dig mit Alt jeg tabte.
</body>
</poem>

<poem id="ingemann1825a1">
<head>
   <title>I Underværkers Land jeg boer</title>
   <subtitle>LII</subtitle>
   <toctitle>I Underværkers Land jeg boer</toctitle>
   <indextitle>I Underværkers Land jeg boer</indextitle>
   <firstline>I Underværkers Land jeg boer</firstline>
   <quality>korrektur1</quality>
   <keywords>salme</keywords>
</head>
<body>
I Underværkers Land jeg boer;
  Ei blinde Sjæl det ændser:
Guds Kraft igjennem Verden foer,
  Og Naaden har ei Grændser.

Den Herre ei forglemmer mig,
  Som Ørknens Fugl ei glemmer;
Han hører spæde Ravnes Skrig,
  Han Dyrets Suk fornemmer.

Han kommer fattig Spurv ihu;
  Han Markens Lillie klæder;
Han skjærmer underfuld endnu
  Den Orm, min Fod nedtræder.

O Gud, hold over os din Haand!
  Og ingen Ørk er øde;
Opliv al Verden med din Aand!
  Og leve skal de Døde.
</body>
</poem>

<poem id="ingesmann2001010705">
<head>
   <title>Guds Fred</title>
   <toctitle>Guds Fred</toctitle>
   <indextitle>Guds Fred</indextitle>
   <firstline>Lyksalig, lyksalig hver Sjæl, som har Fred!</firstline>
   <notes>
      <note type="credits">Bidrag fra Asger Schnack.</note>
   </notes>
   <quality>korrektur1</quality>
   <keywords>salme</keywords>
</head>
<body>
Lyksalig, lyksalig hver Sjæl, som har Fred!
Dog Ingen kjender Dagen før Solen gaaer ned.

Godmorgen! Godmorgen! sang Fuglen paa Qvist;
Tidt saae han Aftensolen bag Fængselets Rist.

Tidt dufted, tidt nikked Smaablomster ved Gry;
Før Aften laae de knuust under Haglveirets Sky.

Tidt leged Smaabarnet i Morgensol rød;
Ved Qvel det laae paa Leiet saa stille og død.

Paa Jorden ei lever saa salig en Sjæl,
Jo Lykken kan omskiftes fra Morgen til Qvel.

Lyksalig dog Sjælen, som kjender Guds Fred,
Skjøndt Ingen kjender Dagen før Solen gaaer ned!

Godmorgen! vi sjunge med Fuglen heelt fro,
Skal selv i mørke Fængsel til Natten vi boe.

Guds Børn kan sig glæde som Blomster ved Gry,
Skal selv de ligge knuust under Aftenens Sky.

Som Barn kan jeg frydes i Morgensol rød,
Om ogsaa jeg før Aften er stille og død.

Guds Fred og Godaften! vi sjunge ved Qvel:
Vor Herre selv bevarer hver flygtende Sjæl.

Lyksalig, lyksalig hver Sjæl, som har Fred!
Guds Fred er Sjælesolen, som aldrig gaaer ned.
</body>
</poem>

<poem id="ingesmann2001010706">
<head>
   <title>Mesteren kommer</title>
   <subtitle>(Malachias 3,3)</subtitle>
   <toctitle>Mesteren kommer</toctitle>
   <indextitle>Mesteren kommer</indextitle>
   <firstline>Den store Mester kommer</firstline>
   <notes>
      <note>Cf. <xref bibel="bibelmalakias03,3"/>.</note>
      <note type="credits">Bidrag fra Asger Schnack.</note>
   </notes>
   <quality>korrektur1</quality>
   <keywords>salme</keywords>
</head>
<body>
Den store Mester kommer;
        Fuldkjærlig er hans Id:
Han sidder ved Smeltediglen
        Og luttrer Sølvet med Flid.

Han seer paa Diglen nøie;
        Han veier Tid og Stund;
Naar Ertsen i Strøm udsmelter,
        Han stirrer dybt i dens Grund.

Han kjender Tegn og Mærke
        Paa Klarheds Gjennembrud,
Naar Sølvstoffets ædle Indre
        Af Ertsen luttrer sig ud.

<i>Det</i> Øieblik han venter
        Og agter kjærlig paa,
Naar klarlig <i>hans eget Billed</i>
        Vil dybt i Sølvspeilet staae.

Da glædes høie Mester:
        Da Værket er fuldbragt;
Da priser det ædle Sølvstof
        Sin Mesters Daad i sin Pragt.

- Den store Mester kommer,
        Som smelter Sjæl og Sind;
Han sidder ved Hjertegruben;
        Han seer i Sjælene ind.

Og har i Hjertedybet
        <i>Sit Billed</i> klart han seet,
Saa glædes den høie Mester -
        Saa er hans Gjerning alt skeet.
</body>
</poem>
</workbody>
</kalliopework>

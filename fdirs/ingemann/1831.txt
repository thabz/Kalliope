VQ:korrektur1
I:ingemann1831a0
T:I Snee staaer Urt og Busk i Skjul
F:I Snee staaer Urt og Busk i Skjul

I Snee staaer Urt og Busk i Skjul;
  Det er saa koldt derude;
Dog synger der en lille Fugl
  Paa Qvist ved frosne Rude.

Giv Tid, giv Tid! - den nynner glad
  Og ryster de Smaavinger -
Giv Tid! og hver en Qvist faaer Blad;
  Giv Tid! - hver Blomst udspringer.

Giv Tid! og Livets Træ bli'r grønt,
  Maa Frosten det end kue.
Giv Tid! og hvad du drømte skjønt,
  Du skal i Sandhed skue.

Giv Tid! og Aandens Vinterblund
  Skal flye for herlig Sommer;
Giv Tid og bie paa Herrens Stund!
  - Hans Skjønhedsrige kommer.
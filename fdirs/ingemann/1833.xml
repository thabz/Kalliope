<?xml version="1.0" encoding="UTF-8"?>
<!DOCTYPE kalliopework SYSTEM "../../data/kalliopework.dtd">
<kalliopework id="1833" author="ingemann" status="incomplete" type="poetry">
<workhead>
   <title>Blade af Jerusalems Skomagers Lommebog eller Ahasverus</title>
   <year>1833</year>
   <quality>korrektur1</quality>
   <cvs-timestamp>$Id$</cvs-timestamp>
</workhead>
<workbody>

<poem id="ingemann1833a0">
<head>
   <title>Dødningedandsen</title>
   <toctitle>Dødningedandsen</toctitle>
   <indextitle>Dødningedandsen</indextitle>
   <firstline>Med Store og Smaa gaaer Dandsen fuldtbrav</firstline>
   <quality>korrektur1</quality>
</head>
<body>
Med Store og Smaa gaaer Dandsen fuldtbrav:
  Den Knokkelmand snoer sig behænde;
Med Flikflak han springer fra Grav til Grav;
  Ret aldrig hans Dands faaer Ende.

Han griber en Ung, hvor en Gammel han slap;
  Han rusker i Foged og Slave;
Han Ridder og Bonde svinger heelt rap;
  Han valtser med Keiser og Pave.

For pyntede Dame han bukker og leer,
  Med Junkeren strunk harcellerer;
Sig Herren og Damen heelt ynkelig teer;
  Der dandses med sære Manerer.

I Hopsavalts gaaer det til gamle Musik;
  Ei Fløiten og Trommen der mangler:
Den Knokkelmand fløiter, med klapprende Nik;
  Han munter med Knoklerne rangler.

Til Hvile han bringer hver dandsende Sjæl;
  Fast Ingen ved Dandsen sig glæder:
Den ærlige Knokkelmand griner lidt fæl;
  Bleeg Bruden ham følger og græder.

Men - udenfor Dandsen en Reisende staaer;
  Hans Øie ret aldrig kan græde:
Al Verden bortdandser - tilbage jeg gaaer -
  Jeg er glemt i den store Kjæde.
</body>
</poem>

<poem id="ingemann1833a1">
<head>
   <title>Livsmaalet</title>
   <toctitle>Livsmaalet</toctitle>
   <indextitle>Livsmaalet</indextitle>
   <firstline>Mod Livet de Ufødte frem sig stride</firstline>
   <quality>korrektur1</quality>
</head>
<body>
Mod Livet de Ufødte frem sig stride;
Men - hvad de kæmpe for, de ikke vide.

Mod Døden frem de Fødte gaae iblinde;
Hvorhen de gaae, dem rinder ei i Sinde.

Liig de Ufødte, Tidens Aand sig rører:
Den veed ei selv hvortil dens Stræben fører.

Frem Tidens Slægter fare og forsvinde;
Mod lønligt Maal de storme frem iblinde.

Paa Daarers Færd selv Daarer see med Latter:
Ideens Stridsmand ei Ideen fatter.

Feltherren veed hvorhen hans Hære fare;
Derom ei spørger blinde Krigerskare.

Paa Strængen Bueskytten Pilen satte;
Sit Maal den naaer, men kan det selv ei fatte.

Solstraalen skal til Verdens Ende fare,
Men ei sin egen Klarhed sig forklare.

Som mig Jehova tænkte, skal jeg vanke;
Men - Herren kjender ene heelt sin Tanke.
</body>
</poem>

<poem id="ingemann1833a2">
<head>
   <title>Befrielsens Ord</title>
   <toctitle>Befrielsens Ord</toctitle>
   <indextitle>Befrielsens Ord</indextitle>
   <firstline>Min Mund vil Herrens store Ting udtone</firstline>
   <quality>korrektur1</quality>
</head>
<body>
Min Mund vil Herrens store Ting udtone -
Min Røst vil stige til Eloahs Throne.

Det store Ord jeg føler paa min Tunge,
Som Evighedens Sjæle skal udsjunge.

Det Ord forklarer Tidens mørke Tale;
Det vækker døde Verdners Aand af Dvale.

Det toner fjernt fra Paradiisets Have;
Det toner fra Propheters sjunkne Grave.

Det staaer i Helligdommens gamle Skrifter;
Det gjennemrunger Tidernes Bedrifter.

Et himmelsk Syn fra Jorsals Grav jeg skuer:
Høit Stjerneskriften over Thabor luer.

Jeg læser Navnet over alle Navne;
Jeg seer en Favn al Verdens Sjæle favne.

Jeg seer det gamle Himmeltelt i Flammer;
Det nye indslutter alle Slægters Stammer.

Jeg Templet seer, som ingen Haand nedriver;
Jeg hører Ordet, som hver Død opliver.

Jeg hører det i de Ufødtes Stemmer;
Tilblivelsernes Ocean det gjemmer.

Den gamle Nat det i sit Dyb bevarer
Og for Aartusinder det aabenbarer.

Høit Paradiischeruben det udtaler -
Selv de Fordømtes Sjæle det husvaler.

Det Himmel, Jord og Afgrund gjennemrunger -
Og salig er hver Sjæl, som det udsjunger.

Mit Israel, mit Folk! kan du ei høre
Hvad Stenene paa Havsens Bund maa røre!

Først naar det Ord dit Hjerte gjennemtrænger,
Ei hvileløs paa Jord jeg vandrer længer.

Med dig jeg salig skal det Ord udsige:
Vor Konge <i>har</i> os kaldet til sit Rige!
</body>
</poem>
</workbody>
</kalliopework>

<?xml version="1.0" encoding="UTF-8"?>
<!DOCTYPE kalliopework SYSTEM "../../data/kalliopework.dtd">
<kalliopework id="1837" author="ingemann" status="complete" type="poetry">
<workhead>
   <title>Morgensange for Børn</title>
   <year>1837</year>
   <quality>korrektur1,korrektur2,kilde,side</quality>
   <notes>
       <note>Teksten følger førsteudgaven af B. S. Ingemann: <i>Morgensange for Børn</i>, Andreas Seidelin, Kbh., 1837.</note>
      <note>Noter med foranstillet * er forfatterens egne.</note>
   </notes>
   <pictures>
       <picture type="titlepage" src="1837-p1.jpg">Titelbladet lyder ,,Morgensange for Børn / af / B. S. Ingemann. // Kjöbenhavn 1837. / Trykt hos Andreas Seidelin, / Hof- og Universitets-Bogtrykker.''</picture>
   </pictures>
</workhead>
<workbody>

<section level="1">
<head>
  <toctitle>Morgensange</toctitle>
  <!-- Følgende 7 digte har underoverskriften "Morgensange" -->
</head>
<content>

<poem id="ingemann1837b0">
<head>
   <title>Nu ringer alle Klokker mod Sky</title>
   <toctitle><num>1.</num>Nu ringer alle Klokker mod Sky</toctitle>
   <indextitle>Nu ringer alle Klokker mod Sky</indextitle>
   <firstline>Nu ringer alle Klokker mod Sky</firstline>
   <notes>
       <note>Teksten følger B. S. Ingemann: <i>Morgensange for Børn</i>, Andreas Seidelin, Kbh., 1837, pp. 3-4.</note>
   </notes>
   <quality>korrektur1,korrektur2,kilde,side</quality>
</head>
<body>
Nu ringer alle Klokker mod Sky:
    Det kimer i fjerne Riger.
Hver Søndag Morgen høit paany
    Stor Glæde mod Himlen stiger.

Det toner med Lov og Priis og Bøn
    Fra Jord mod Paradiishaven:
Det var en Søndag Morgen skjøn
    Vor Frelser stod op af Graven.

For os han vandred i Gruben ned;
    Han gik til de Dødes Rige.
Til Livet med stor Herlighed
    Han vilde for os opstige.

Al Verdens Glæde begravet laae;
    Nu frydes vi alle Dage:
Den Glæde, Søndagssolen saae,
    Den har i Verden ei Mage.

Der sad en Engel paa Gravens Steen
    Blandt Lillier i Urtehaven;
Han peged med sin Palmegreen
    Hvor Jesus stod op af Graven.

Og der blev Glæde paa Jorderig,
    Liig Glæden i Engles Himmel:
Livskongen løfter op med sig
    Til Livet sin Børnevrimmel.

Guds Børn skal holde med Engle Bøn
    Med Jubel i Paradiishaven:
Det var en Søndag Morgen skjøn
    Vor Frelser stod op af Graven.
</body>
</poem>

<poem id="ingemann1837b1">
<head>
   <title>Lysets Engel gaaer med Glands</title>
   <toctitle><num>2.</num>Lysets Engel gaaer med Glands</toctitle>
   <indextitle>Lysets Engel gaaer med Glands</indextitle>
   <firstline>Lysets Engel gaaer med Glands</firstline>
   <notes>
       <note>Teksten følger B. S. Ingemann: <i>Morgensange for Børn</i>, Andreas Seidelin, Kbh., 1837, pp. 5-6.</note>
   </notes>
   <quality>korrektur1,korrektur2</quality>
</head>
<body>
Lysets Engel gaaer med Glands
Gjennem Himmelporte.
For Guds Engels Straalekrands
Flygter alle Nattens Skygger sorte.

Sol gaaer over Verden ud
Med Guds Lys i Øie:
See! Vor Herres Sendebud
Gaaer med gyldne Skyer i det Høie.

Englen spreder over Jord
Glandsen fra Guds Himmel;
I sin Kaabes Straaleflor
Favner han Alverdens glade Vrimmel.

Sol seer ind i Slot og Vraa,
Seer paa Drot og Tigger,
Seer til Store, seer til Smaa,
Kysser Barnet, som i Vuggen ligger.

Os han ogsaa favne vil
Englen i det Høie;
Os han ogsaa smiler til
Englen med Guds Himmelglands i Øie.

Os har og Vor Herre kjær:
Ingen Sjæl han glemmer;
I hvert Solglimt Gud er nær
Og vor glade Morgensang fornemmer.
</body>
</poem>

<poem id="ingemann1837b2">
<head>
   <title>Nu vaagne alle Guds Fugle smaa</title>
   <toctitle><num>3.</num>Nu vaagne alle Guds Fugle smaa</toctitle>
   <indextitle>Nu vaagne alle Guds Fugle smaa</indextitle>
   <firstline>Nu vaagne alle Guds Fugle smaa</firstline>
   <notes>
       <note>Teksten følger B. S. Ingemann: <i>Morgensange for Børn</i>, Andreas Seidelin, Kbh., 1837, p. 7.</note>
   </notes>
   <quality>korrektur1,korrektur2</quality>
</head>
<body>
Nu vaagne alle Guds Fugle smaa,
De flyve fra Reden og sjunge;
De prise Vor Herre saa godt de formaae:
De takke for Livet og Lyset med fløitende Tunge.

Nu qviddrer Svalen paa Kirketag,
Og Spurven ved Menneskers Huse;
De synge: Godmorgen! de synge: Goddag!
De synge: Gudsfred! Gud skee Lov! og i Luften hensuse.

Smaafuglens Sang Vor Herre forstaaer;
Han kjender hver Sjæl i sit Rige;
De Fattiges Lovsang han ikke forsmaaer;
Han seer, hvad de maalløse Skabninger alle vil sige.

Os seer Du ogsaa, Du kjære Gud!
Du hører vor Røst i din Himmel;
Naar Fuglene flagre af Rederne ud,
Du hører Smaabørnenes Priis i din jublende Vrimmel.
</body>
</poem>

<poem id="ingemann1837b3">
<head>
   <title>I Østen stiger Solen op</title>
   <toctitle><num>4.</num>I Østen stiger Solen op</toctitle>
   <indextitle>I Østen stiger Solen op</indextitle>
   <firstline>I Østen stiger Solen op</firstline>
   <notes>
       <note>Teksten følger B. S. Ingemann: <i>Morgensange for Børn</i>, Andreas Seidelin, Kbh., 1837, pp. 8-9.</note>
   </notes>
   <quality>korrektur1,korrektur2,kilde,side</quality>
</head>
<body>
I Østen stiger Solen op:
Den spreder Guld paa Sky,
Gaaer over Hav og Bjergetop,
Gaaer over Land og By.

Den kommer fra den favre Kyst,
Hvor Paradiset laae;
Den bringer Lys og Liv og Lyst
Til Store og til Smaa.

Den hilser os endnu saa smukt
Fra Edens Morgenrød,
Hvor Træet stod med evig Frugt,
Hvor Livets Væld udflød.

Den hilser os fra Livets Hjem,
Hvor størst Guds Lys oprandt
Med Stjernen over Bethlehem,
Som Østens Vise fandt.

Og med Guds Sol udgaaer fra Øst
En himmelsk Glands paa Jord,
Et Glimt fra Paradisets Kyst,
Hvor Livets Abild groer.

Og alle Stjerner neie sig,
Hvor Østens Sol gaaer frem:
Den synes dem hiin Stjerne liig,
Der stod ved Bethlehem.

Du Soles Sol fra Bethlehem!
Hav Tak og Lov og Priis
For hvert et Glimt fra Lysets Hjem
Og fra dit Paradiis!
</body>
</poem>

<poem id="ingemann1837b4">
<head>
   <title>Gud skee Tak og Lov</title>
   <toctitle><num>5.</num>Gud skee Tak og Lov</toctitle>
   <indextitle>Gud skee Tak og Lov</indextitle>
   <firstline>Gud skee Tak og Lov!</firstline>
   <notes>
       <note>* Med særeget Hensyn til Børnene i Asylerne.</note>
       <note>Teksten følger B. S. Ingemann: <i>Morgensange for Børn</i>, Andreas Seidelin, Kbh., 1837, pp. 10-11.</note>
   </notes>
   <quality>korrektur1,korrektur2,kilde,side</quality>
</head>
<body>
      Gud skee Tak og Lov!
      Vi saa deiligt sov:
Barnet laae med varme Kind paa Puden.
      Nu som Fuglen frisk!
      Rask som Havets Fisk!
Morgensolen titter gjennem Ruden.

      Med hiin Glands fra Sky
      Kom der Lys i By,
Kom der Glimt af Sol i alle Sjæle.
      Alle Haner goel,
      Hilsed glad Guds Sol,
Alle vævre Tunger smaa fik Mæle.

      Fattig Mand fuldstærk
      Gaaer nu til sit Værk;
Rask hver Haand sig rører nu med Glæde.
      Fattig Kone maa
      Til sin Dont udgaae,
At de Smaa skal ei for Brødet græde.

      Fader gik sin Vei;
      Moder see vi ei;
Dog i Nød vi sidde ei tilbage.
      Arnens Ild er slukt;
      Hjemmets Dør er lukt;
Gud dog sørger for os alle Dage.

      Ei den mindste Muus
      Savner Tag og Huus;
Fattigst Spurveunge har sin Rede.
      Ei den mindste Fugl
      Savner Ly og Skjul;
Vi skal heller ei om Fristed lede.

      Lystig Hanen goel,
      Hilsed glad Guds Sol;
For hver Sjæl er Lys og Lyst oprundet.
      Nu, som Fuglen frisk!
      Rask, som Havets Fisk!
Vi har Kjærligheds-Asylet fundet.
</body>
</poem>

<poem id="ingemann1837b5">
<head>
   <title>Morgenstund har Guld i Mund</title>
   <toctitle><num>6.</num>Morgenstund har Guld i Mund</toctitle>
   <indextitle>Morgenstund har Guld i Mund</indextitle>
   <firstline>Morgenstund har Guld i Mund</firstline>
   <notes>
       <note>Teksten følger B. S. Ingemann: <i>Morgensange for Børn</i>, Andreas Seidelin, Kbh., 1837, p. 12.</note>
   </notes>
   <quality>korrektur1,korrektur2,kilde,side</quality>
</head>
<body>
Morgenstund har Guld i Mund:
Morgensol Guds Rigdoms Væld oplukker;
Glad i gyldne Morgenstund
Fattigst Fugl i Straalehavet dukker.

Morgenglød gjør Kinden rød;
Morgenluft Guds Sundhedsbrønd omsuser:
Livets Væld i Morgenglød
Strømmer ud igjennem Himmelsluser.

Op i friske Morgenstund!
Fryd dig, Sjæl, som Fuglen i det Høie!
Fattigst Sjæl er riig og sund
Med Guds rige Herlighed for Øie.
</body>
</poem>

<poem id="ingemann1837b6">
<head>
   <title>Nu titte til hinanden de favre Blomster smaa</title>
   <firstline>Nu titte til hinanden de favre Blomster smaa</firstline>
   <toctitle><num>7.</num>Nu titte til hinanden de favre Blomster smaa</toctitle>
   <notes>
       <note>Teksten følger B. S. Ingemann: <i>Morgensange for Børn</i>, Andreas Seidelin, Kbh., 1837, pp. 13-14.</note>
   </notes>
   <quality>korrektur1,korrektur2,kilde,side</quality>
</head>
<body>
Nu titte til hinanden de favre Blomster smaa;
De muntre Fugle kalde paa hverandre;
Nu alle Jordens Børn deres Øine opslaae;
Nu Sneglen med Huus paa Ryg vil vandre.

Den kjære Gud og Skaber den mindste Orm er nær:
Han føder Fugl og Markens Lillie klæder;
Dog Menneskenes Børn har han allermeest kjær:
Gud aander paa Øiet, naar det græder.

Guds Søn var selv et Barn, og paa Krybbestraa han laae;
Hans Vugge stod paa Jord foruden Gjænge.
Guds Himmeriges Fryd har han lovet de Smaa
Og Blomster fra Paradisets Enge.

Guds Søn har os saa kjær; han er Børnevennen stor;
Han bærer Barnet op til Gud paa Armen;
Han Storm og Hav betvang, da han vandred paa Jord;
Men Børnene leged ham ved Barmen.

O Du, som os velsigned og tog i Favn de Smaa,
En Morgen see vi Dig i Paradiset!
Du lærte os til Gud vore Øine opslaae -
Evindelig være Du lovpriset!
</body>
</poem>
</content>
</section>

<poem id="ingemann1837a0">
<head>
   <title>Foraarssang</title>
   <firstline>Storken sidder paa Bondens Tag</firstline>
   <notes>
       <note>Teksten følger B. S. Ingemann: <i>Morgensange for Børn</i>, Andreas Seidelin, Kbh., 1837, p. 15.</note>
   </notes>
   <quality>korrektur1,korrektur2,kilde,side</quality>
</head>
<body>
Storken sidder paa Bondens Tag;
Han seer over Mark og Enge.
Det bliver saa deilig en Foraarsdag;
Nu kommer den favre Tid, jeg vented saalænge.

Storken klapprer paa Bondens Tag,
Og Gjøgen kukker i Skoven.
Med Mailøv nu kommer skjøn Valborgs Dag<note>* ↄ: d. 1ste Mai.</note>;
Nu stiger der Pindseglands med Sol over Voven.

Storken flyver fra Bondens Tag;
Han spanker i grønne Enge.
Han kommer som Gjest til skjøn Valborgs Dag;
Han bringer den favre Tid, jeg vented saalænge.

Storken flyver til Høsten bort;
Han kommer igjen ad Aare.
Du Sommerens Gjest! dvæl ikke for kort!
Velkommen du favre Tid, jeg elsker saa saare!
</body>
</poem>

</workbody>
</kalliopework>

<?xml version="1.0" encoding="UTF-8"?>
<!DOCTYPE kalliopework SYSTEM "../../data/kalliopework.dtd">
<kalliopework id="1838" author="ingemann" status="complete" type="poetry">
<workhead>
   <title>Syv Aftensange</title>
   <year>1838</year>
   <quality>korrektur1</quality>
   <cvs-timestamp>$Id$</cvs-timestamp>
   <!-- B.S. Ingemann: "Aftensange" (1838) -->
</workhead>
<workbody>

<poem id="ingemann1838a0">
<head>
   <title>Der staaer et Slot i Vesterled</title>
   <toctitle>Der staaer et Slot i Vesterled</toctitle>
   <indextitle>Der staaer et Slot i Vesterled</indextitle>
   <firstline>Der staaer et Slot i Vesterled</firstline>
   <quality>korrektur1</quality>
</head>
<body>
Der staaer et Slot i Vesterled,
Tækket med gyldne Skjolde;
Did gaaer hver Aften Solen ned
Bag Rosenskyernes Volde.
Det Slot blev ei med Hænder gjort:
Mageløst staaer det smykket;
Fra Jord til Himmel naaer dets Port;
Vor Herre selv det har bygget.

Fra tusind Taarne funkler Guld;
Porten skinner som Ravet;
Med Straalestøtter underfuld
Sig Borgen speiler i Havet.
Guds Sol gaaer i sit Guldslot ind,
Skinner i Purpurklæder.
I Rosensky paa Borgens Tind
Staaer Lysets Banner med Hæder.

Solenglen svinger Lysets Flag,
Vandrer til fjerne Lande;
Ham følger Liv og Lys og Dag
Bag Nattens brusende Vande.
Liig Solen farer Livet hen,
Gaaer til Forklaringskysten:
Med Glands opdukker Sol igjen
Fra Paradiset i Østen.
</body>
</poem>

<poem id="ingemann1838a1">
<head>
   <title>Dagen gaaer med raske Fjed</title>
   <toctitle>Dagen gaaer med raske Fjed</toctitle>
   <indextitle>Dagen gaaer med raske Fjed</indextitle>
   <firstline>Dagen gaaer med raske Fjed</firstline>
   <quality>korrektur1</quality>
</head>
<body>
Dagen gaaer med raske Fjed:
Dagens Børn maae ile.
Aftenrøden bringer Fred,
Nattens Stjerner Hvile.

Lykken gjækker Store, Smaa,
Leger med Guldtærning.
Lykkeligst at hvile paa
Er fuldendte Gjerning.

Lidt dog Store, mindre Smaa
Kan tilgavns fuldbringe;
Villien seer vor Herre paa,
Giver Kraften Vinge.

Lykkens lunefulde Spil
Leger ei med Sjæle:
Alting føies som Gud vil -
Her er trygt at dvæle.

Blomst skal bære Frugt engang,
Høst skal følge Sommer.
Dag er ei saa travl og lang,
Aftenstund dog kommer.

Lad ved Dag kun op og ned
Lykkens Tærning rulle!
Fandt ved Qvel kun Sjælen Fred,
Gik det som det skulde.
</body>
</poem>

<poem id="ingemann1838a2">
<head>
   <title>Aftensang for Børn</title>
   <firstline>Til vor lille Gjerning ud</firstline>
   <quality>korrektur1</quality>
</head>
<body>
Til vor lille Gjerning ud
Gik vi Smaa fuldglade;
Villien saae den kjære Gud,
Hjalp os som vi bade.
Nu er Dagens Lys udslukt,
Lukt er snart vort Øie;
Gik vor lille Gjerning Frugt,
Fader i det Høie!

Du, som viser Dag og Nat
Sol og Stjerner Veie!
Livets underfulde Skat
Gav Du os i Eie.
I hver Barnesjæl paa Jord
Har du lagt en Kjærne
Til en Blomst med himmelsk Flor,
Herlig som en Stjerne.

Lad den Kjærne underfuld
Voxe i vort Indre,
Naar der skinner Sol paa Muld,
Og naar Stjerner tindre!
Lad det Frø opvoxe smukt
Med din Børnevrimmel,
Til at bære evig Frugt
I din høie Himmel!
</body>
</poem>

<poem id="ingemann1838a3">
<head>
   <title>I fjerne Kirketaarne hist</title>
   <toctitle>I fjerne Kirketaarne hist</toctitle>
   <indextitle>I fjerne Kirketaarne hist</indextitle>
   <firstline>I fjerne Kirketaarne hist</firstline>
   <quality>korrektur1</quality>
</head>
<body>
I fjerne Kirketaarne hist
Nu Aftenklokkerne ringe.
Snart sover liden Fugl paa Qvist
Med Hovedet under sin Vinge.
Nu samles Frænder kjøndt igjen,
Som Fugleunger paa Grene;
Men den, som har slet ingen Ven,
Han sidder ved Qvel alene.

Snart ruller ud den stille Nat
Sit Skyggeflor over Himlen,
Og den, som sidder meest forladt,
Seer op imod Stjernevrimlen.
Og gjennem Himmelsløret ud
Der skinner Øine fuldklare:
Mildt seer den kjære store Gud
Herned med sin Stjerneskare.

Han seer til sine Børn da vist,
Han seer til Høie og Ringe,
Selv til den lille Fugl paa Qvist
Med Hovedet under sin Vinge.
Til dem, som sove, seer han hen;
Han vugger Fuglenes Grene;
Og den, som har slet ingen Ven,
Han lader ei sidde ene.
</body>
</poem>

<poem id="ingemann1838a4">
<head>
   <title>Bliv hos os, naar Dagen helder</title>
   <toctitle>Bliv hos os, naar Dagen helder</toctitle>
   <indextitle>Bliv hos os, naar Dagen helder</indextitle>
   <firstline>Bliv hos os, naar Dagen helder</firstline>
   <notes>
      <note>Cf. <xref bibel="bibellukas24,29"/></note>
   </notes>
   <quality>korrektur1</quality>
</head>
<body>
Bliv hos os, naar Dagen helder,
Du kjære Fader og Gud!
Bliv hos os, naar Mørket vælder
Af Nattens Sluser ud!

Henspred over Dal og Høie
Dit Stjerneklædebons Flig!
Saa lukke vi trygt vort Øie
Og slumre sødt hos Dig.

Bliv hos os, og vi vil drømme
Om Englebørnenes Fred;
Din Aand gjennem Himmelstrømme
Vil suse til os ned.

Og Kongen i Livets Rige
Vil favne alle de Smaa;
Paa Englenes Himmelstige
Skal Barnesjæle gaae.

Bliv hos os, naar Dagen helder,
Du kjære Fader og Gud!
Og Paradiislyset vælder
Af Nattens Sluser ud.
</body>
</poem>

<poem id="ingemann1838a5">
<head>
   <title>Den skjønne Jordens Sol gik ned</title>
   <toctitle>Den skjønne Jordens Sol gik ned</toctitle>
   <indextitle>Den skjønne Jordens Sol gik ned</indextitle>
   <firstline>Den skjønne Jordens Sol gik ned</firstline>
   <quality>korrektur1</quality>
</head>
<body>
Den skjønne Jordens Sol gik ned;
Men Stjerneskarerne funkle.
En større Verdens Herlighed
Nedglimter nu i det Dunkle.

Al Verden som en Kirke stor
Bag Sky sig hvælver foroven;
I Templets Krog Guds grønne Jord
Er skjult som et Blad fra Skoven.

Paa mindste Blad i største Skov
Har glade Skabninger hjemme;
Hvor Liv sig rører til Guds Lov,
Det mindste han ei vil glemme.

Gud! i din Haand alt Stort er smaat,
Men kjært det Mindste tillige.
Den Barnesjæl er bjerget godt,
Som skjuler sig i det Rige.
</body>
</poem>

<poem id="ingemann1838a6">
<head>
   <title>Den store stille Nat gaaer frem</title>
   <toctitle>Den store stille Nat gaaer frem</toctitle>
   <indextitle>Den store stille Nat gaaer frem</indextitle>
   <firstline>Den store stille Nat gaaer frem</firstline>
   <quality>korrektur1,korrektur2</quality>
</head>
<body>
Den store stille Nat gaaer frem
Med Lys fra Himmelens Sale;
Hvert Lys er Sol for Sjæles Hjem
I høiere Verdners Dale.

I Himmeloceanets Skjød
Neddukker Natten sin Vinge
Med alle Stjernesoles Glød,
Mens Sphærernes Harper klinge.

O! Nat, rul dine Verdner frem
I Oceaner af Himle,
Med Priis til Gud fra Engles Hjem
Og Jorderigs Sjælevrimle!
</body>
</poem>
</workbody>
</kalliopework>

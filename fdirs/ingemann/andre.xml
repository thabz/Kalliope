<?xml version="1.0" encoding="UTF-8"?>
<!DOCTYPE kalliopework SYSTEM "../../data/kalliopework.dtd">
<kalliopework id="andre" author="ingemann" status="incomplete" type="poetry">
<workhead>
   <title>Andre digte</title>
   <year>?</year>
   <quality>korrektur1</quality>
   <cvs-timestamp>$Id$</cvs-timestamp>
</workhead>
<workbody>

<poem id="ingemann1999102501">
<head>
   <title>Aftensang</title>
   <toctitle>Aftensang</toctitle>
   <indextitle>Aftensang</indextitle>
   <firstline>Fred hviler over Land og By</firstline>
   <notes>
      <note>Trykt i tidsskriftet <i>Harpen</i>, 4. årgang, nr. 1, 1823.</note>
      <note>Sven Sørensen tilføjer: Tiden for digtets tilblivelse, og hvilken lokalitet Ingemann har haft i tankerne, har været omdiskuteret. H. G. Olrik argumenterer overbevisende for at det er skrevet allerede i 1816-17 da Ingemann boede i København, og ikke, som påstået af andre, i Sorø (hvortil han flyttede i 1822). 'Dammen' er da blegdammene mellem Sortedams-'Søen' og den nuværende Blegdamsvej - hvor en 'Vogter' skulle hindre tyveri af det dér henlagte blegetøj.</note>
      <note>Cf. Olrik, H. G.: »Om Ingemanns Aftensang 'Fred hviler over Land og By'«, in: <i>Danske Studier</i>, 1921, pp. 135-146. Optrykt i hans <i>Soranske Studier</i>, 1983, pp. 68-79 (noter pp. 224-225).</note>
   </notes>
   <quality>korrektur1,korrektur2</quality>
</head>
<body>
Fred hviler over Land og Bye,
   Ei Verden larmer meer:
Fro smiler Maanen til sin Skye,
   Til Stjerne Stjerne seer.

Og Søen blank og rolig staaer
   Med Himlen i sin Favn;
Paa Dammen fjerne Vogter gaaer
   Og lover Herrens Navn.

Det er saa fredeligt, saa tyst
   I Himmel og paa Jord;
Vær ogsaa stille i mit Bryst,
   Du Flygtning som der boer!

Slut Fred, o Hjerte, med hver Sjæl,
   Som her Dig ei forstaaer!
See over Bye og Dal i Qvel
   Nu Fredens Engel gaaer.

Som Du han er en Fremmed her:
   Til Himlen staaer hans Hu;
Dog i det stille Stjerneskjær
   Han dvæler her som Du.

O, lær af ham din Aftensang,
   Fred med hver Sjæl paa Jord;
Til samme Himmel gaaer vor Gang,
   Adskilles end vort Spor.

Fred med hvert Hjerte, fjern og nær,
   Som uden Ro mon slaae!
Fred med de Faa, som mig har kjær,
   Og dem jeg aldrig saae!

Fred med hver Aand, som hader mig!
   Den skal mig elske vist,
Naar samlet i Guds Himmerig <!-- samlet] samled -->
   Vi ham lovprise hist.
</body>
</poem>

<poem id="ingesmann2001010707">
<head>
   <title>Den Miskundelige</title>
   <subtitle>(Efter Davids 36te Psalme, 6-10)</subtitle>
   <toctitle>Den Miskundelige</toctitle>
   <indextitle>Den Miskundelige</indextitle>
   <firstline>Til Himlene rækker din Miskundhed, Gud!</firstline>
   <notes>
      <note>Paradoksalt nok har denne yndede salme, som er en gendigtning af <xref bibel="bibelsalme36,6-10"/>, haft indflydelse på 1931-oversættelsen af den bibelske salme: Ordvalget synes at være direkte overtaget fra Ingemann. - Sven Sørensen</note>
      <note>Trykt første gang i <i>Samlede Skrifter</i>, 4. Afd, Bd. VII, 1845.</note>
      <note type="credits">Bidrag fra Asger Schnack.</note>
   </notes>
   <quality>korrektur1,korrektur2</quality>
</head>
<body>
Til Himlene rækker din Miskundhed, Gud!
Din Trofasthed naaer dine Skyer;
Din Retfærdshaand over Bjergene ud
Er strakt over Dale og Byer.

Som Himlenes Favn er din Kjærlighed, Gud!
Som Havenes Dyb dine Domme.
Til Frelsen fører Du Sjælene ud,
Vil Skabningens Suk ihukomme.

Hvor dyrebar er dog din Miskundhed, Gud!
Hvor Menneskebørnene bygge!
I Mulm er Kjærlighedsvingen bredt ud -
Vi skjule os under dens Skygge.

Du qvæger i Ørken den tørstende Sjæl -
Du bjerger den bævende Due -
Hos Dig er Livets det evige Væld,
Og Lys i dit Lys skal vi skue.
</body>
</poem>

<poem id="ingemann2005060701">
<head>
   <title>Pilgrimssang</title>
   <firstline>Deilig er Jorden!</firstline>
   <notes>
      <note>Indtastet efter <i>Den danske Lyrik 1800-1870</i>, F.J. Billeskov Jansen (red.), første Halvbind, p. 156.</note>
      <note>Første gang trykt i <i>Dansk Kirketidene</i>, 8. sept. 1850, No. 257.</note>
      <note>Denne salme synges i dag med små afvigelser i linierne 3 og 12.</note>
   </notes>
   <quality>korrektur1</quality>
</head>
<body>
Deilig er Jorden!
Prægtig er Guds Himmel!
Skjøn er Sjælens Pilgrimsgang!
   Gjennem de favre
   Riger paa Jorden
Gaae vi til Paradis med Sang!

Tider skal komme,
Tider skal henrulle,
Slægt skal følge Slægters Gang -
   Aldrig forstummer
   Tonen fra Himlen,
Sjælenes glade Pilgrimssang!

Englene sang den
Først for Markens Hyrder;
Skjønt fra Sjæl til Sjæl det lød:
   Fred over Jorden!
   Menneske! fryd Dig!
Os er en evig Frelser fød!
</body>
</poem>

<poem id="ingesmann2001010708">
<head>
   <title>Tryllehaven</title>
   <subtitle>(1838)</subtitle>
   <toctitle>Tryllehaven</toctitle>
   <indextitle>Tryllehaven</indextitle>
   <firstline>Der staaer en deilig Have med alle Blomsters Pragt</firstline>
   <notes>
      <note>Trykt første gang i <i>Samlede Skrifter</i>, 4. Afd, Bd. VIII, 1845.</note>
      <note type="credits">Bidrag fra Asger Schnack.</note>
   </notes>
   <quality>korrektur1</quality>
</head>
<body>
Der staaer en deilig Have med alle Blomsters Pragt;
Hver livlig Sjæl fornemmer dens tryllende Magt:
Med alle Livets Farver, med alle Himles Luft
Udstrømmer Tryllehaven alle Zoners Duft.

Der glædes mange Sjæle ved Dag og stille Nat;
Den mindste Blomst indslutter en underfuld Skat;
Hver Sjæl, som fornemmer hvad i dem alle boer,
Den mindste selv aabner en Verden rig og stor.

Men tidt en Sjæl der vanker i Haven uden Lyst,
Og Duften kun betynger det gispende Bryst:
Han Blomster nedtræder og river op med Rod -
Han lærd botaniserer med Haand og med Fod.

Og tidt der staaer en Sjæl ved en Blomst, han fik kjær,
Kun den er ham herlig, kun den har ham Værd;
Han seer med Foragt paa den rige Blomsterflor,
Ret aldrig han aner hvad i dem alle boer.

Lyksalig den Sjæl, som i Tryllehaven stod,
Men ei botaniserte med Haand kun og Fod!
Lyksalig den Sjæl, som med alle Himles Luft
Indaanded fuldkjærlig alle Zoners Duft!
</body>
</poem>

<poem id="ingesmann2001010709">
<head>
   <title>Vaarsang</title>
   <toctitle>Vaarsang</toctitle>
   <indextitle>Vaarsang</indextitle>
   <firstline>Vaarens Sendebud</firstline>
   <notes>
      <note>Trykt første gang i <i>Samlede Skrifter</i>, 4. Afd, Bd. VIII, 1845.</note>
      <note type="credits">Bidrag fra Asger Schnack.</note>
   </notes>
   <quality>korrektur1</quality>
</head>
<body>
Vaarens Sendebud
Breder Vingen ud;
Lærken hvirvler sig fra grønne Tue.
- See hvad jeg har seet!
See hvad her er skeet!
Kurrer til sin Mage Skovens Due.

Vaarens Engel kom;
Han er mild og from,
Vækker alle Blomsterbørn af Dvale,
Sætter Blad paa Bøg,
Sender lystig Gjøg,
Bærer paa sin Vinge Nattergale.

Over Dal og Høi
Vaarens Engel fløi,
Bygger os Pauluner, mailøvskjønne.
Følg hans Sendebud!
Kom til Skoven ud!
Kom! her er saa deiligt i det Grønne!
</body>
</poem>

<poem id="ingesmann2001010710">
<head>
   <title>Glade Jul</title>
   <toctitle>Glade Jul</toctitle>
   <indextitle>Glade Jul</indextitle>
   <firstline>Glade Jul! - deilige Jul!</firstline>
   <notes>
      <note>Trykt første gang i <i>Samlede Skrifter</i>, 2. Udg, 4. Afd, Bd. VII, 1861.</note>
      <note type="credits">Bidrag fra Asger Schnack.</note>
   </notes>
   <quality>korrektur1</quality>
</head>
<body>
        Glade Jul! - deilige Jul!
Engle flagre bag Sky i Skjul -
Hid de nu flyve med Paradisgrønt,
Og hvor de see, hvad for Gud er kjønt,
        Lønlig iblandt os de gaae.

        Julefryd! - evige Fryd!
Budskab bringes med himmelsk Lyd -
Det er de Engle, som Hyrderne saae,
Dengang Vor Herre i Krybben laae -
        Evig er Englenes Sang!

        Fred paa Jord! - Fryd paa Jord!
Jesusbarnet iblandt os boer.
Englene sjunge om Barnet saa smukt:
Han har os Himmerigs Dør oplukt!
        Salig er Englenes Sang!

        Salig Fred - himmelsk Fred
Toner Julenat til os ned.
Englene flyve til Store og Smaa,
Sjunge om <i>ham</i>, som i Krybben laae -
        Fryd dig hver Sjæl, han har frelst!
</body>
</poem>

<poem id="ingesmann2001010711">
<head>
   <title>Den hemmelighedsfulde Port</title>
   <subtitle>(September 1861)</subtitle>
   <toctitle>Den hemmelighedsfulde Port</toctitle>
   <indextitle>Den hemmelighedsfulde Port</indextitle>
   <firstline>Paa denne Verdens Grændsemur</firstline>
   <notes>
      <note>Trykt første gang i <i>Samlede Skrifter</i>, 4. Afd, Bd. IX, 1864.</note>
      <note type="credits">Bidrag fra Asger Schnack.</note>
   </notes>
   <quality>korrektur1</quality>
</head>
<body>
Paa denne Verdens Grændsemur
Lønporten til en ny Natur
Paa skjulte Søile hænger.
Hvert Øieblik, som Pulsen slaaer,
En Sjæl igjennem Porten gaaer,
Og Ingen seer den længer.

Hvert Fodtrin gaaer mod Muren frem,
Og altid Porten staaer paa Klem,
Dens Hængsler altid knirke.
Gravmørke strømmer fra den ud;
Dog gjennem Mørket sender Gud
En Straale fra sin Kirke.

Den Straale kun til Øiet naaer,
Hvor Sjæle-Børneskaren staaer
Som Juleaften hjemme
Og stirrer trøst paa lukte Dør,
Der hvad de aldrig skued før,
Til herligst Stund skal gjemme.

Gik Fader alt ad Døren ind,
Gik Moder ind med Slør om Kind,
Gik Søster selv og Broder -
Forsvandt de Alle uden Lyd,
De Smaa dog veed, der bliver Fryd
Hos Fader og hos Moder.

Og aabnes Døren helt tilsidst,
Saa veed de, Jesusbarnet vist
Har bragt dem Julegave -
Saa see de - hvad de troede før -
Vidunderlig bag aabne Dør
Staaer Juletræets Have.
</body>
</poem>

<poem id="ingesmann2001010712">
<head>
   <title>Min Reisestund sig nærmer</title>
   <toctitle>Min Reisestund sig nærmer</toctitle>
   <indextitle>Min Reisestund sig nærmer</indextitle>
   <firstline>Min Reisestund sig nærmer</firstline>
   <notes>
      <note>Trykt første gang i <i>Nytaarsgave. Sælges til Fordel for en fri Skole</i> (1870).</note>
      <note type="credits">Bidrag fra Asger Schnack.</note>
   </notes>
   <quality>korrektur1</quality>
</head>
<body>
Min Reisestund sig nærmer, -
Farvel, Du favre Jord!
Kom, evige Beskjærmer!
Jeg seer ei Vei og Spor.

Det sortner for mit Øie,
Det svimler for min Aand;
Til Dig jeg vil mig bøie,
Min Sjæl er i Din Haand.

Et Blik endnu tilbage
Til den, som hos mig staaer,
Og hvisker, uden Klage,
Om Liv med evig Vaar!

Et Tryk endnu af Haanden!
Som bæver i min Haand!
Et Afskedsord til Aanden,
Som lytter til min Aand!

Hav Tak, Du evig Kjære,
For Livet her i Gud!
Hans Kjærlighed vil bære
Os over Dybet ud.

Nu famle vi i Blinde
Foruden Sti og Vei,
Dog Veien skal vi finde,
En Haand os slipper ej.

Den Verden, jeg forlader,
Var Sjælens første Trin
Til alle Sjæles Fader,
Som bød os til sig ind.

Det næste Trin er større,
Det naaer til Paradis!
Fra Livets aabne Dørre
Der toner Lov og Pris.

Der venter jeg Dig komme
I liflig Morgenrød,
Der Verdens Nat er omme,
Og der er ingen Død!
</body>
</poem>

<poem id="ingemann2001072201">
<head>
   <title>Der dandser en Pige for hver Mands Dør</title>
   <toctitle>Der dandser en Pige for hver Mands Dør</toctitle>
   <indextitle>Der dandser en Pige for hver Mands Dør</indextitle>
   <firstline>Der dandser en Pige for hver Mands Dør</firstline>
   <notes>
      <note type="credits">Bidrag fra Margit Ammentorp.</note>
      <note>Indtastet fra <i>Digter-Krands - En Samling af udkaarede ældre og nyere Selskabssange</i>, Odense, 1826. Trykker og udgiver er S. Hempel "Eier af Fyens Adressekontoir".</note>
   </notes>
   <quality>korrektur1,kilde</quality>
   <keywords>drikkevise</keywords>
</head>
<body>
Der dandser en Pige for hver Mands Dør,
hun dandser i lette, flagrende Slør;
i Lokkerne bær' hun en Krands saa grøn,
og Pigen, og Pigen hun er saa skjøn.

Der dandser en Pige, saa elskelig,
for Konge, for Bonde, for Arm, for riig!
og Konge, og Bonde, og Riig, og Arm
vil gjerne trygge den Mø til sin Barm.

Der sjunger en Pige for hver Mands Dør,
hun sjunger og dandser i flagrende Slør;
hun sjunger ved Vugge, hun sjunger ved Grav;
hun dandser paa Jord, og hun dandser paa Hav.

Hun dandser og sjunger saa elskelig,
for Konge, for Bonde, for Arm, for Riig,
og Alle vil favne den Mø saa ven;
men naar hun er nærmest, hun flygter igjen.

Om Morgenen sjunger hun blidt for dig,
og vinker, og dandser saa sagtelig;
alt meer hun mon vinke, og sjunge, og gaae,
som Solen mon stige paa Himmelens Blaae.

Saa himmelsk hun nynner ved Aftenstund;
men fjernere, lettere svæver da hun;
alt høiere Pigen mon stige og flye,
og svinder mod Natten bag sorten Skye.

Hvo er vel den Pige i flagrende Slør,
som dandser og sjunger for hver Mands Dør,
som vinker forgjæves og aabner sin Favn? -
Mon Haab ikke være den Pigelils Navn?
</body>
</poem>

<poem id="ingemann2001112501">
<head>
   <title>Vift stolt paa Codans Bølge</title>
   <toctitle>Vift stolt paa Codans Bølge</toctitle>
   <indextitle>Vift stolt paa Codans Bølge</indextitle>
   <firstline>Vift stolt paa Codans Bølge</firstline>
   <quality>korrektur1</quality>
   <keywords>helpwanted</keywords>
</head>
<body>
Vift stolt paa Codans Bølge,
Blodrøde Dannebrog!!
Din Glands ei Nat skal dølge,
Ei Lynet Dig nedslog.
Du over Helte svæved,
Som sank i Dødens Favn,
Dit lyse Kors skal hæve<note>Skal denne linie hedde »Dit lyse Kors har hævet« istedet?</note>
Til Himlen Danmarks Navn.

Fra Himlen er du faldet,
Du Danmarks Helligdom!
Did har du Kæmper kaldet,
Som Verden leder om.
Saalænge Rygtet svinger
Sig over Land og Sø,
Mens Nordens Harpe klinger,
Din Roes skal ei uddø.

Suus høit i Kampens Bulder
Om Juul, din Kæmpe bold!
Mens Tordnen om Dig ruller,
Du sjunge Tordenskjold!
Og flyver Du mod Himlen
I stolte Luers Favn,
Da nævn for Stjernevrimlen
Din høie Hvidtfeldts Navn.

Hvergang en Stjerne funkler,
En Helt Du nævne kan,
Men ingen, som fordunkler
Din store Christian.
Paa Livets Kyst han stander
I Seiersklædebon,
Hvergang en Kæmpe lander
Hos Rud og Absalon.

See dem, Du har tilbage,
De blusse ved dit Navn,
Vil for din Hæder drage
Med Lyst i Dødens Favn.
Uplettet skal du svinge
Dig over Verdens Sø,
Til Nordens Brynjer springe
Og Danmarks Hjerter dø!
</body>
</poem>

<poem id="ingemann2002050901">
<head>
   <title>Paa Sjølunds fagre Sletter</title>
   <toctitle>Paa Sjølunds fagre Sletter</toctitle>
   <indextitle>Paa Sjølunds fagre Sletter</indextitle>
   <firstline>Paa Sjølunds fagre Sletter</firstline>
   <notes>
      <note type="credits">Bidrag fra Sven Sørensen.</note>
   </notes>
   <quality>korrektur1</quality>
</head>
<body>
Paa Sjølunds fagre Sletter
ved Østersøens Bred,
hvor Skoven Kranse fletter
om Engens Blomsterbed,
hvor Sølverkilden glider
nu ved Ruinens Fod,
dér stolt i gamle Tider
en Kongebolig stod.

I Borgens gyldne Sale
sig rørte muntert Liv,
der hørtes skæmtsom Tale
og lystigt Tidsfordriv:
Kong Valdemar dér bygged
saa fast sit Kongehus,
som det hans Liv betrygged,
til Verden sank i Grus.

Med lystig Jægerskare
paa hviden Ganger fløj
den Konge tit med Fare
hen over Stub og Høj;
men i den raske Glæde,
ved Jægerhornets Klang
de glemte tit at bede
og høre Messesang.

I Muld for længe siden
Kong Valdemar er lagt,
men sælsomt gennem Tiden
gaar Sagnet om hans Jagt.
Tit korser arme Bonde
sig end paa natlig Sti,
hvor Jægere og Hunde
ham suse vildt forbi.
</body>
</poem>

<poem id="ingemann2012050801">
<head>
   <title>Naturlivet</title>
   <firstline>Du Verdens skjulte Sjæl, hvis Røst</firstline>
   <notes>
      <note><year>1854</year></note>
      <note type="credits">Bidrag fra Paul Frederiksen.</note>
   </notes>
   <quality>korrektur1</quality>
</head>
<body>
Du Verdens skjulte Sjæl, hvis Røst
Vi lytte til, naar Havet bruser,
Naar Sukket fra Naturens Bryst
igjennem Skovens Templer suser!

Du stærk i Tordenskyens Brag,
Du høit i Stormens Orgler taler;
Dog mildt i Nattergaleslag
Din Sommerdrøm vor Sjæl husvaler.

Du aander ud den Strøm af Liv,
Som gjennembruser Verdens Indre;
Du drømmer skjult i lave Siv
Om evig Lov, hvor Stjerner tindre.

Naturens Sjæl! i dig dog boer
Et Savn, der er dig selv en Gaade:
Du aner kun det Livets Ord,
Som skal din Løndoms Runer raade - 

Livsordet saligt løser Livets Gaade!
</body>
</poem>


<section level="1">
<head>
   <toctitle>Havfruesangene</toctitle>
</head>
<content>

<poem id="ingemann2005042901">
<head>
   <title>Havfruen synger til Sigurd</title>
   <firstline>Jeg kunde mig glæde som du over Livet paa Jorden</firstline>
   <notes>
     <note type="credits">Bidrag fra Dorthe Knoll.</note>
   </notes>
   <quality>korrektur1</quality>
</head>
<body>
Jeg kunde mig glæde som du over Livet paa Jorden,
Jeg kunde lyksalig dens Blomster betræde, ak, hvis jeg din Søster var vorden;
nu svømmer jeg eensom fra Kyst og til Kyst
og gjemmer dit Billed i trofaste Bryst.

Jeg saae dig dernede, jeg hørte din livsglade Stemme,
min Fred er forsvunden, men ikke min Glæde, og nu skal jeg aldrig dig glemme:
Du gav mig din Strængeleg gylden og skjøn,
ved den skal jeg synge og klage i Løn.

Kun du skal det høre i Natten, naar Havet er stille,
naar svævende Smaaskyer Maanen omsløre, naar Stjerner paa Havfladen spille,
og har end dit Billed mig røved min Ro,
jeg dandser paa Bølgen dog, naar du er fro.
</body>
</poem>

<poem id="ingemann2005042902">
<head>
   <title>Havfruens sang udenfor Kæmpernes Leir</title>
   <firstline>Paa Kysten sove Kæmperne rolig</firstline>
   <notes>
     <note type="credits">Bidrag fra Dorthe Knoll.</note>
   </notes>
   <quality>korrektur1</quality>
</head>
<body>
Paa Kysten sove Kæmperne rolig,
paa blanken Vove skinner Maanen og Stjerner fortrolig,
men Havets Mø har ei Ro!

I Hjertet ulmer evige Lue,
naar Barmen svulmer, vinker Jorden og Himmelens Bue,
men Havets Mø har ei Ro!

Hvo gaar saa silde ene ved Stranden?
See! Stjernerspille, blinke Lykke til Vandringsmanden,
men Havets Mø har ei Ro!

Jeg kjender nøie Krigerens Pantser,
hans havblaa Øie straaler venligt og Havmøen dandser,
men Havets Mø har ei Ro!
</body>
</poem>

<poem id="ingemann2005042903">
<head>
   <title>Havfruen bringer Sigurd et Skjærf</title>
   <firstline>Frygt ei din Veninde paa Havsens Bund!</firstline>
   <notes>
     <note type="credits">Bidrag fra Dorthe Knoll.</note>
   </notes>
   <quality>korrektur1</quality>
</head>
<body>
Frygt ei din Veninde paa Havsens Bund!
For Jord og for Himmel hun ei vil forblinde dit Øie i Midnattens Stund.

Hun vil dig kun bringe et Venskabspant;
med det skal du fro over Valen dig svinge, til Livet din Stjerne dig bandt.

Men jeg maa bortsvæve paa vilden Sø-
Kan du ei til Jord og til Himmel mig hæve, da maa jeg som Havskummet døe.
</body>
</poem>

<poem id="ingemann2005042904">
<head>
   <title>Havfruens Fortvivlelse</title>
   <firstline>Far hen mit Haab! far evig hen!</firstline>
   <notes>
     <note type="credits">Bidrag fra Dorthe Knoll.</note>
   </notes>
   <quality>korrektur1</quality>
</head>
<body>
Far hen mit Haab! far evig hen!
Han kommer ei meer tilbage,
forglemt mig haver min Hjertensven,
vil aldrig fra Dybet mig drage.
Far hen mit Haab, far evig hen!

Synk dybt, synk dybt, usalige Mø!
Forskjertset er Himmelens Rige,
som Havskummet skal du smelte og døe,
skal aldrig til Livet opstige.
Synk dybt, synk dybt, usaglige Mø!
</body>
</poem>

<poem id="ingemann2005042905">
<head>
   <title>Den befriede Havfrue</title>
   <firstline>Mit Liv var en længsel, jeg selv ei forstod</firstline>
   <notes>
     <note type="credits">Bidrag fra Dorthe Knoll.</note>
   </notes>
   <quality>korrektur1</quality>
</head>
<body>
Mit Liv var en længsel, jeg selv ei forstod,
En hemmelig trængsel, et savn uden bod,
Et Suk efter frihed i Havdybets Fængsel,
En drøm kun om Livet med evige Rod

Det Liv er opdukket af Længslernes Strøm!
Hensmeltet er Sukket! Opfyldt er min Drøm:
For mig er nu også den Himmel oplukket,
Som speiled sin evige Glans i min Strøm.

Som Vindsuk i Sivet mit Liv ei forgaar:
En Sjæl blev mig givet med Menneskekaar-
Med kjærlighed følger mig Evighedslivet-
Husvalet Alskabningens Suk jeg forstaar!

En dag skal husvale Alskabningens Ve!
Den stumme skal tale, den Blinde skal se:
Når Sjælen opvaagner, som drømmer i Dvale,
det saligste kjærlighedsunder vil ske!
</body>
</poem>

</content>
</section>


<section level="1">
<head>
   <toctitle>Svanesang</toctitle>
   <notes>
      <note>En Kjærlighedshymne under titlen ,,Svanesang''  til hans Hustru Lucie Mandix paa  dennes 70 Aarsdag den 13de Februar 1862.  Faa Dage derefter lagdes han paa det Sygeleje, hvor han udaandede den 24de Februar.</note>
   </notes>
</head>
<content>

<poem id="ingemann2005112001">
<head>
   <title>I</title>
   <toctitle><num>I.</num>Din Jubel-Festdag hengled taus og stille</toctitle>
   <linktitle>Din Jubel-Festdag hengled taus og stille</linktitle>
   <indextitle>Din Jubel-Festdag hengled taus og stille</indextitle>
   <firstline>Din Jubel-Festdag hengled taus og stille</firstline>
   <notes>
      <note>Indtastet efter <i>19 Sonetter af Bernhard Severin Ingemann</i>. Udgiven af Pastor Victor Heise i November 1889.</note>
      <note type="credits">Bidrag fra Jørgen Poulsen.</note>
   </notes>
   <quality>korrektur1</quality>
   <keywords>sonnet</keywords>
</head>
<body>
Din Jubel-Festdag hengled taus og stille:
Den hilstes ei med Klang af kjære Stemmer -
Du selv har skjult den. Dog jeg glad fornemmer
Dens Høitidsklang, dens Jubeltoner milde.

Dit Væsens Harmonie, fra Du var lille
Til denne Stund, i Sjælens Dyb jeg gjemmer.
Selv naar jeg alle andre Toner glemmer,
Jeg hører dine Dages Sangværk spille.

Det toner som en Strøm af Sjælebølger,
Hvori sig aldrig Grundaccorden dølger  -
Den Kjærlighed, som voxer i Æoner.

Og som Hymneklang af hine Toner,
Hvori din Sjæl med Gud paa Jorden taler,
Din Engel mig dit Væsens Billed maler.
</body>
</poem>

<poem id="ingemann2005112002">
<head>
   <title>II</title>
   <toctitle><num>II.</num>Jeg seer dit lille Barneansigt grant</toctitle>
   <linktitle>Jeg seer dit lille Barneansigt grant</linktitle>
   <indextitle>Jeg seer dit lille Barneansigt grant</indextitle>
   <firstline>Jeg seer dit lille Barneansigt grant</firstline>
   <notes>
      <note>Indtastet efter <i>19 Sonetter af Bernhard Severin Ingemann</i>. Udgiven af Pastor Victor Heise i November 1889.</note>
      <note type="credits">Bidrag fra Jørgen Poulsen.</note>
   </notes>
   <quality>korrektur1</quality>
   <keywords>sonnet</keywords>
</head>
<body>
Jeg seer dit lille Barneansigt grant:
De brune Kinder, som Dig ei  behaged,
Det dunkle Haar - og hvad din Sjæl har vraget,
Mens kjæk den Seier over Formen vandt,

Jeg seer, hvad selv engang Du glad opdaged:
De brune Øines Dyb, hvori Du fandt  -
Du vidste selv ei hvad  men tro og sandt
Var Aandens Speil  -  det har Dig ei bedraget.

O  Du var skjøn som Barn;  Du saae kun ikke
Det Lys, der gav sit Skjær til Lok og Kind
Og Ædelstenen Glands i Øiets Blikke.

Hvergang jeg saae Dig helt i Sjælen ind,
Det var mig, som i Drøm sig for mig stilled
Dit Væsens aandsbelyste Barnebilled.
</body>
</poem>

<poem id="ingemann2005112003">
<head>
   <title>III</title>
   <toctitle><num>III.</num>Jeg ser din Alvorsleg i Barnehjemmet</toctitle>
   <linktitle>Jeg ser din Alvorsleg i Barnehjemmet</linktitle>
   <indextitle>Jeg ser din Alvorsleg i Barnehjemmet</indextitle>
   <firstline>Jeg ser din Alvorsleg i Barnehjemmet</firstline>
   <notes>
      <note>Indtastet efter <i>19 Sonetter af Bernhard Severin Ingemann</i>. Udgiven af Pastor Victor Heise i November 1889.</note>
      <note type="credits">Bidrag fra Jørgen Poulsen.</note>
   </notes>
   <quality>korrektur1</quality>
   <keywords>sonnet</keywords>
</head>
<body>
Jeg ser din Alvorsleg i Barnehjemmet,
Din Studsen, naar de Ældre af Dig loe,
Din Fryd, naar frit Du sad, hvor Fugle boe,
Mens Dukkeverdnens Glæde var Dig fremmed.

Jeg seer din Ungdoms Sjæleflugt, uhæmmet
Af ydre Tvang, en Villie, fast og tro,
En Kjærlighed, en Aandens Tillidsro,
Som ingen Magt i Farens Stund har skræmmet.

Jeg seer din Gang hin Nat blandt Fjendehære:
Alene ledet af din Engels Haand,
Formummet, tryg, Du bjerger Liv og Ære.

Du vil, hvad Dig tilhvisker Haabets Aand,
Du vil til Hjælp i Smitsotdødens Bolig -
Og hvad Gud vil i Dig, Du vover rolig.
</body>
</poem>

<poem id="ingemann2005112004">
<head>
   <title>IV</title>
   <toctitle><num>IV.</num>Dit Mindeskib fra Barndomslivets Dage</toctitle>
   <linktitle>Dit Mindeskib fra Barndomslivets Dage</linktitle>
   <indextitle>Dit Mindeskib fra Barndomslivets Dage</indextitle>
   <firstline>Dit Mindeskib fra Barndomslivets Dage</firstline>
   <notes>
      <note>Indtastet efter <i>19 Sonetter af Bernhard Severin Ingemann</i>. Udgiven af Pastor Victor Heise i November 1889.</note>
      <note type="credits">Bidrag fra Jørgen Poulsen.</note>
   </notes>
   <quality>korrektur1</quality>
   <keywords>sonnet</keywords>
</head>
<body>
Dit Mindeskib fra Barndomslivets Dage
Har bragt mig Alfesagnets Blomsterfrø.
Det Skib Dig bar til <w>Bonahvedes</w> Ø
Og kom med ,,<w>Underjordiske</w>'' tilbage.

Iløn de Smaa var med paa Østersø,
Paa stille Havbund slumrer Dybets Drage;
Du hører Havfrusangens Længselsklage:
Om Sjælesavnet drømmer Bølgens Mø.

I Kurven paa dit Skjød en bjerget Due
Du klapper kjærligt - og i Fugleøiet
Du hjerteglad en lille Sjæl kan skue.

Den Sjæl har til dit Billed skjønt sig føiet:
Det er som den i Fredens Luftning svinger
Sig om dit Hjem endnu med skjulte Vinger.
</body>
</poem>

<poem id="ingemann2005112005">
<head>
   <title>V</title>
   <toctitle><num>V.</num>Paa Skjaldeskib jeg havde heiset Seilet</toctitle>
   <linktitle>Paa Skjaldeskib jeg havde heiset Seilet</linktitle>
   <indextitle>Paa Skjaldeskib jeg havde heiset Seilet</indextitle>
   <firstline>Paa Skjaldeskib jeg havde heiset Seilet</firstline>
   <notes>
      <note>Indtastet efter <i>19 Sonetter af Bernhard Severin Ingemann</i>. Udgiven af Pastor Victor Heise i November 1889.</note>
      <note type="credits">Bidrag fra Jørgen Poulsen.</note>
   </notes>
   <quality>korrektur1</quality>
   <keywords>sonnet</keywords>
</head>
<body>
Paa Skjaldeskib jeg havde heiset Seilet;
Men Drømmens Alf kun sad ved Snekkens Ror,
Og fandt jeg ikke Sanggudindens Spor,
Paa Luftskibsflugt var Liv og Maal forfeilet.

Den Orleanske Jomfru, ædel, stor,
Opløftet for Dig stod i Digtningsspeilet.
Med Leidebrevskab, af din Skjald beseglet,
Jeg til min Fremtids Sanggudinde foer,

Jeg standsed ved din Dør.  Min Haand den rørte;
Et Fremtids Liv laae skjult i Drøm og Tanke
Og vilde sprænge Hjertestrømmens Skranke.

Du aabned Døren - og Din Røst jeg hørte.
Hint Velkomstord endnu saa skjønt mig klinger
Som naar til Helligaften Klokken ringer.
</body>
</poem>

<poem id="ingemann2005112006">
<head>
   <title>VI</title>
   <toctitle><num>VI.</num>Du har mig fulgt med kjærligt Sind og Øie</toctitle>
   <linktitle>Du har mig fulgt med kjærligt Sind og Øie</linktitle>
   <indextitle>Du har mig fulgt med kjærligt Sind og Øie</indextitle>
   <firstline>Du har mig fulgt med kjærligt Sind og Øie</firstline>
   <notes>
      <note>Indtastet efter <i>19 Sonetter af Bernhard Severin Ingemann</i>. Udgiven af Pastor Victor Heise i November 1889.</note>
      <note type="credits">Bidrag fra Jørgen Poulsen.</note>
   </notes>
   <quality>korrektur1</quality>
   <keywords>sonnet</keywords>
</head>
<body>
Du har mig fulgt med kjærligt Sind og Øie
Fra første Gang jeg greb i Lyrens Strænge.
Du saae mig fjernt paa Østens Myrrha-Enge
Mod Livets Kilder Ønskekvisten bøie.

Hvor Tomhedsaandens Troldesværme støie,
Jeg vilde Taagehavet gjennemtrænge;
Jeg vilde Livsforstenings-Lænken sprænge
Med Draaber af hint Væld fra Østens Høie.

Med <w>Parizades</w>  Blik Du ogsaa fandt
Den gyldne Strøm, som dulmer alle Kvaler,
Det Træ, som synger, og den Fugl, som taler.

,,<w>Livspoesiens</w>'' Eventyr blev sandt;
Og over dunkle Verdensstrømmes Bølge
Du vilde mig paa ,,<w>Gangergriffen</w>'' følge.
</body>
</poem>

<poem id="ingemann2005112007">
<head>
   <title>VII</title>
   <toctitle><num>VII.</num>St. Peders Navn jeg nævned tidt med Glæde</toctitle>
   <linktitle>St. Peders Navn jeg nævned tidt med Glæde</linktitle>
   <indextitle>St. Peders Navn jeg nævned tidt med Glæde</indextitle>
   <firstline>St. Peders Navn jeg nævned tidt med Glæde</firstline>
   <notes>
      <note>Indtastet efter <i>19 Sonetter af Bernhard Severin Ingemann</i>. Udgiven af Pastor Victor Heise i November 1889.</note>
      <note type="credits">Bidrag fra Jørgen Poulsen.</note>
   </notes>
   <quality>korrektur1</quality>
   <keywords>sonnet</keywords>
</head>
<body>
St. Peders Navn jeg nævned tidt med Glæde:
Det var som han sin Nøgle mig betroede
Til Paradiset, hvor min Lykke boede  -
St. Peders lille lykkelige Stræde.

For mig det blev et Paradis hernede:
Hos Dig en Gren af Livets Træ  der groede;
Ved Rudens Karm, hvor dine Blomster stode,
Var stundom deres Engel selv tilstede.

Iløn fra Valkendorfs Asyl hver Morgen,
Naar Du til Vindvet kom, jeg forsked nøie,
Om ei der fløj en Straale fra dit Øie;

Og fløj den, lys og mild - Alverdenssorgen
Jeg kunde freidig kue hele Dagen
I Ungdomslivets Kamp mod Verdensdragen.
</body>
</poem>

<poem id="ingemann2005112008">
<head>
   <title>VIII</title>
   <toctitle><num>VIII.</num>Jeg har mig troet til tidlig Død indviet</toctitle>
   <linktitle>Jeg har mig troet til tidlig Død indviet</linktitle>
   <indextitle>Jeg har mig troet til tidlig Død indviet</indextitle>
   <firstline>Jeg har mig troet til tidlig Død indviet</firstline>
   <notes>
      <note>Indtastet efter <i>19 Sonetter af Bernhard Severin Ingemann</i>. Udgiven af Pastor Victor Heise i November 1889.</note>
      <note type="credits">Bidrag fra Jørgen Poulsen.</note>
   </notes>
   <quality>korrektur1</quality>
   <keywords>sonnet</keywords>
</head>
<body>
Jeg har mig troet til tidlig Død indviet,
Dog til et Digterliv tillige.
Til Flugten mod det største Skjønhedsrige
Har Sjælens Vinger kun paa Vinket biet,

I stille Nætter har dens Røst ei tiet,
Og verdenskloge Blik mig syntes sige:
,,Han gaar til Graven paa sin Himmelstige,
Det Frugten er af Digtersværmeriet.''

Dog Skjønhedsriget, som jeg higed efter,
<w>Kom</w>, himmelsendt, som altid Livet <w>kommer</w>,
Med Løndomsmagt og skjulte Verdenskræfter,

Og Vinter blev til Vaar og Vaar til Sommer,
Og Jordens Liv hos Dig til Himmelstige
I Kjærlighedens store Skjønhedsrige.
</body>
</poem>

<poem id="ingemann2005112009">
<head>
   <title>IX</title>
   <toctitle><num>IX.</num>Du mindes end hin glemte Seiersstund</toctitle>
   <linktitle>Du mindes end hin glemte Seiersstund</linktitle>
   <indextitle>Du mindes end hin glemte Seiersstund</indextitle>
   <firstline>Du mindes end hin glemte Seiersstund</firstline>
   <notes>
      <note>Indtastet efter <i>19 Sonetter af Bernhard Severin Ingemann</i>. Udgiven af Pastor Victor Heise i November 1889.</note>
      <note type="credits">Bidrag fra Jørgen Poulsen.</note>
   </notes>
   <quality>korrektur1</quality>
   <keywords>sonnet</keywords>
</head>
<body>
Du mindes end hin glemte Seiersstund,
Da førstegang jeg hørte Folkestemmer
Udraabe høit det ,,Leve'', glad jeg gjemmer
Blandt Perlers Skat paa Oldingshjertets Bund.

Fra varme Sjælekilders klare Grund
Jeg havde fremkaldt Draaben, som ei skæmmer
Den stærke Kæmpes Kind, naar han fornemmer
En Martyrsang fra Livets Offerlund.

Min <w>Blanka</w> havde jublet selv i Døden
Og seet i Verdensoffrets høie Gnister
En Stjerneflugt mod Himlen, som ei brister.

Jeg saae dit Øies Ild og Kindens Gløden -
Jeg glemte Digterseiren og Poeten
Og fulgte Sanggudinden - bag Kareten.
</body>
</poem>

<poem id="ingemann2005112010">
<head>
   <title>X</title>
   <toctitle><num>X.</num>Dæmoner har forfulgt mig mangengang</toctitle>
   <linktitle>Dæmoner har forfulgt mig mangengang</linktitle>
   <indextitle>Dæmoner har forfulgt mig mangengang</indextitle>
   <firstline>Dæmoner har forfulgt mig mangengang</firstline>
   <notes>
      <note>Indtastet efter <i>19 Sonetter af Bernhard Severin Ingemann</i>. Udgiven af Pastor Victor Heise i November 1889.</note>
      <note type="credits">Bidrag fra Jørgen Poulsen.</note>
   </notes>
   <quality>korrektur1</quality>
   <keywords>sonnet</keywords>
</head>
<body>
Dæmoner har forfulgt mig mangengang
Med Niddets Pilegift fra skjulte Buer.
Du smiled  rolig - og de blev til Fluer;
Imens de surred, atter glad jeg sang.

Men blev mig dog hin Surren alt for lang,
Blev Harmens Funker i min Sjæl til Luer,
Fra Taget over Dig der kurred med Duer,
Dit Smil Dæmonen i mit Bryst betvang.

Med Spot jeg havde smeddet hvasse Pile,
Som skulde mine Plageaander ramme -
Jeg loe - og kasted dem i Ovnens Flamme.

Du kunne tyve Vintres Sang fremsmile
Før jeg til Skjoldet greb og Digterværget,
Mig  <w>Huldren</w>  havde rakt fra Tryllebjerget.
</body>
</poem>

<poem id="ingemann2005112011">
<head>
   <title>XI</title>
   <toctitle><num>XI.</num>I Nordens Liv sig reiser Aand mod Jætte</toctitle>
   <linktitle>I Nordens Liv sig reiser Aand mod Jætte</linktitle>
   <indextitle>I Nordens Liv sig reiser Aand mod Jætte</indextitle>
   <firstline>I Nordens Liv sig reiser Aand mod Jætte</firstline>
   <notes>
      <note>Indtastet efter <i>19 Sonetter af Bernhard Severin Ingemann</i>. Udgiven af Pastor Victor Heise i November 1889.</note>
      <note type="credits">Bidrag fra Jørgen Poulsen.</note>
   </notes>
   <quality>korrektur1</quality>
   <keywords>sonnet</keywords>
</head>
<body>
I Nordens Liv sig reiser Aand mod Jætte
Saalænge Lys og Mulm i Tiden skifter;
Usalig Fred kun Lokekløgten stifter,
Som drager ned det Gode til det Slette.

Det grimme Skjønne vil sig Krandse flette
Med Skovtroldspøg og kaade Faunbedrifter;
Men Aanden samler, hvor dens Vinge vifter,
Det Alvorsdybe med det Fuglelette.

Du elsked hvad nu kun den Ungdom fatter,
Der ei fordølger Sjælens Ild forlegen
Af frygt for Antiromantikens Latter,

Og Phantatus ei blev alderstegen:
Hvad Livet sang med Blus paa Ungdomskinder
Du elsker med et halvt Aarhusdreds Minder.
</body>
</poem>

<poem id="ingemann2005112012">
<head>
   <title>XII</title>
   <toctitle><num>XII.</num>Tidt gik vi Arm i Arm i Frederiks Have</toctitle>
   <linktitle>Tidt gik vi Arm i Arm i Frederiks Have</linktitle>
   <indextitle>Tidt gik vi Arm i Arm i Frederiks Have</indextitle>
   <firstline>Tidt gik vi Arm i Arm i Frederiks Have</firstline>
   <notes>
      <note>Indtastet efter <i>19 Sonetter af Bernhard Severin Ingemann</i>. Udgiven af Pastor Victor Heise i November 1889.</note>
      <note type="credits">Bidrag fra Jørgen Poulsen.</note>
   </notes>
   <quality>korrektur1</quality>
   <keywords>sonnet</keywords>
</head>
<body>
Tidt gik vi Arm i Arm i <w>Frederiks</w> Have;
Jeg saae ei blot i Øiet Tankens Flugt:
Ret aldrig holdt Du Livet indelukt,
Som mørke Grublersind vil Sky nedgrave.

Jeg til henrundne Tiders Runestave
Opsøgte fjernt det Lys, der syntes slukt.
Dit Aasyn lyste, Øiet funkled smukt:
Min Phantasus Dig rakte glad sin gave.

<w>Tolosas</w>  stille Hyrdes Kamp Du aned;
Din Tanke fløi med min til <w>Tassos</w> Fængsel;
Du delte Digterhjertets Haab og Længsel.

Men blev jeg selv af Aandens Vink bortmanet
Til <w>Tassos</w> Grav - din Sjæl kun taus mig fulgte:
Din Kind blev bleg, men Gravens Tanker dulgte.
</body>
</poem>

<poem id="ingemann2005112013">
<head>
   <title>XIII</title>
   <toctitle><num>XIII.</num>Den anden Vaar Du sad hos Fader ene</toctitle>
   <linktitle>Den anden Vaar Du sad hos Fader ene</linktitle>
   <indextitle>Den anden Vaar Du sad hos Fader ene</indextitle>
   <firstline>Den anden Vaar Du sad hos Fader ene</firstline>
   <notes>
      <note>Indtastet efter <i>19 Sonetter af Bernhard Severin Ingemann</i>. Udgiven af Pastor Victor Heise i November 1889.</note>
      <note type="credits">Bidrag fra Jørgen Poulsen.</note>
   </notes>
   <quality>korrektur1</quality>
   <keywords>sonnet</keywords>
</head>
<body>
Den anden Vaar Du sad hos Fader ene, 
Mens jeg drog hjemløs om i fremmed Land.
Du saae mod Syd  -  og jeg mod Nordens Strand,
Naar Trækfugl fløi til Danmarks Bøgegrene.

Du hørte Larm af Hjul paa haarde Stene,
Paa Malerbordet Blomster stod i Vand;
De smiled - men Du var dog ei i stand
Til ret at see hvad Smilet kunde mene.

De glæded sig til Livet ved din Haand
Bland Tusindfryd, naar andre Blomster døde,
Men vore hvide Roser blev til røde.

Saa skulde selv Novemberstormens Aand
Ei standse hjemløs Sangfugl i det Fjerne,
Som fløi mod Dig og saae mod Nordens Stjerne.
</body>
</poem>

<poem id="ingemann2005112014">
<head>
   <title>XIV</title>
   <toctitle><num>XIV.</num>Der hvisked til Dig gjennem Busk og Siv</toctitle>
   <linktitle>Der hvisked til Dig gjennem Busk og Siv</linktitle>
   <indextitle>Der hvisked til Dig gjennem Busk og Siv</indextitle>
   <firstline>Der hvisked til Dig gjennem Busk og Siv</firstline>
   <notes>
      <note>Indtastet efter <i>19 Sonetter af Bernhard Severin Ingemann</i>. Udgiven af Pastor Victor Heise i November 1889.</note>
      <note type="credits">Bidrag fra Jørgen Poulsen.</note>
   </notes>
   <quality>korrektur1</quality>
   <keywords>sonnet</keywords>
</head>
<body>
Der hvisked til Dig gjennem Busk og Siv
Et Aandepust fra Verdner, skjulte, fjerne;
Naturens Blomsterbørn Du pleied gjerne:
Du elsked deres stille Drømmeliv.

Naar ei Naturens Haand dem kunde værne,
Men Blomst kun stod paa Ruden, kold og stiv,
Du ønsked Vaarens Børn et Atterbliv:
De titted dog saa fromt mod Livets Stjerne.

Og Blomsten, som Du elsked, aldrig døde,
Og den, Du kjerligt pleied, aldrig segned:
Med Livets friske Farver Du dem tegned.

End lifligt dine Ungdomsroser gløde;
Alt fire Tiaar staaer i Klæder hvide
Din Ungdomslillie fromt ved Korsets Side.
</body>
</poem>

<poem id="ingemann2005112015">
<head>
   <title>XV</title>
   <toctitle><num>XV.</num>Naturens Sjæleliv fornam Du stille</toctitle>
   <linktitle>Naturens Sjæleliv fornam Du stille</linktitle>
   <indextitle>Naturens Sjæleliv fornam Du stille</indextitle>
   <firstline>Naturens Sjæleliv fornam Du stille</firstline>
   <notes>
      <note>Indtastet efter <i>19 Sonetter af Bernhard Severin Ingemann</i>. Udgiven af Pastor Victor Heise i November 1889.</note>
      <note type="credits">Bidrag fra Jørgen Poulsen.</note>
   </notes>
   <quality>korrektur1</quality>
   <keywords>sonnet</keywords>
</head>
<body>
Naturens Sjæleliv fornam Du stille,
Hvor Nattergalen slog i dunkle Lund,
Hvor Fisken dukked op fra Søens Bund,
Hvor Bøgen sused over Bæk og Kilde.

Du elsked Livets Røst i Toner milde,
Dog mest hvor Sjælen, vakt af Drømmeblund,
Med Røst fra Menneskenaturens Grund
Kan Aandens Flugt med Ordets Magt afbilde.

Men høiest elsked Du den Konst af alle,
Som Livets Røst for Øiet kan fremkalde
I Tegn og Billed af det største Ord:

Gudmenneskets paa Jorden tabte Spor
Du vilde ydmyg søge alle vegne
Og Dem med Billedfarvers Glands betegne.
</body>
</poem>

<poem id="ingemann2005112016">
<head>
   <title>XVI</title>
   <toctitle><num>XVI.</num>Med sydlandsk Ild og Modet, Nordens Kvinde</toctitle>
   <linktitle>Med sydlandsk Ild og Modet, Nordens Kvinde</linktitle>
   <indextitle>Med sydlandsk Ild og Modet, Nordens Kvinde</indextitle>
   <firstline>Med sydlandsk Ild og Modet, Nordens Kvinde</firstline>
   <notes>
      <note>Indtastet efter <i>19 Sonetter af Bernhard Severin Ingemann</i>. Udgiven af Pastor Victor Heise i November 1889.</note>
      <note type="credits">Bidrag fra Jørgen Poulsen.</note>
   </notes>
   <quality>korrektur1</quality>
   <keywords>sonnet</keywords>
</head>
<body>
Med sydlandsk Ild og Modet, Nordens Kvinde
Med Troskab gjemmer dybt i rene Sind,
Du voved  Dig i Konstens Løngang ind,
Hvor Kjærlighed kun Veiens Traad kan finde.

Du famled Dig ei veiløs frem i blinde:
Høit Hjertekilden strømmed til din Kind;
Fra Øiet faldt hvert Tvivlens Taagebind;
Din Tro blev Haab, dit Haab Klarseerinde.

Du saae den underfulde Straaletraad,
Som lønlig knytter Jord og Himmel sammen  -
Du Englen saae med Brev i Alterflammen.

Du Traaden greb - og Aandens Drøm blev Daad:
Af Englens Haand i Alterlyset skrevet,
Dit Kald beseglet stod i Flammebrevet.
</body>
</poem>

<poem id="ingemann2005112017">
<head>
   <title>XVII</title>
   <toctitle><num>XVII.</num>Dit Billedværk blev Sjæleoffre kjære</toctitle>
   <linktitle>Dit Billedværk blev Sjæleoffre kjære</linktitle>
   <indextitle>Dit Billedværk blev Sjæleoffre kjære</indextitle>
   <firstline>Dit Billedværk blev Sjæleoffre kjære</firstline>
   <notes>
      <note>Indtastet efter <i>19 Sonetter af Bernhard Severin Ingemann</i>. Udgiven af Pastor Victor Heise i November 1889.</note>
      <note type="credits">Bidrag fra Jørgen Poulsen.</note>
   </notes>
   <quality>korrektur1</quality>
   <keywords>sonnet</keywords>
</head>
<body>
Dit Billedværk blev Sjæleoffre kjære.
Tidt under Landsbykirkers Alterbue,
Hvor Julelyset rent og mildt kan lue,
Vi saae Dig Offret, stille taus, frembære.

Dog skulde Hjemmet ei sin Sjæl undvære:
Til Billedbibel blev mig Hjemmets Stue;
Der kan jeg Herrens Gang paa Jorden skue
I Tanken, Du afbilded til hans Ære.

Velsignet blev din Id, Du Elskelige!
Det Herlighedens Lys, vi efterhige,
Skal Aanden see hvor Livets Konge boer,

Til Sandhedsrigets høie Tempelchor
Det Kjærlighedens Kirkeskib os bringer,
Hvis Mast er Tro, hvis Seil er Haabets Vinger.
</body>
</poem>

<poem id="ingemann2005112018">
<head>
   <title>XVIII</title>
   <toctitle><num>XVIII.</num>De gamle Sange spiller Du endnu</toctitle>
   <linktitle>De gamle Sange spiller Du endnu</linktitle>
   <indextitle>De gamle Sange spiller Du endnu</indextitle>
   <firstline>De gamle Sange spiller Du endnu</firstline>
   <notes>
      <note>Indtastet efter <i>19 Sonetter af Bernhard Severin Ingemann</i>. Udgiven af Pastor Victor Heise i November 1889.</note>
      <note type="credits">Bidrag fra Jørgen Poulsen.</note>
   </notes>
   <quality>korrektur1</quality>
   <keywords>sonnet</keywords>
</head>
<body>
De gamle Sange spiller Du endnu,
Du har ei glemt hvad fordum os har glædet;
Hvad med vor Kjærlighed er sammenkjædet
Du kommer glad med graanet Haar i hu.

Selv under Smerten, Du med lønlig Gru
Idag bekæmped under Dulmeklædet,
Har ingen Sjælens Mismodsdraabe vædet
Din pinte Kind. - Trods Smerten spiller Du.

Du veed jeg lytter til dit Spil herinde,
Hvor nu jeg tænker paa din stille Fest
Og dvæler kjærligt ved hvert Ungdomsminde.

Og Sangen, som Du veed mig glæded mest
Dengang vi fordum gik i grønne Lunde,
Du vilde gjerne synge, hvis Du kunde.
</body>
</poem>

<poem id="ingemann2005112019">
<head>
   <title>XIX</title>
   <toctitle><num>XIX.</num>Fra Timen, Livets Gud os sammenførte</toctitle>
   <linktitle>Fra Timen, Livets Gud os sammenførte</linktitle>
   <indextitle>Fra Timen, Livets Gud os sammenførte</indextitle>
   <firstline>Fra Timen, Livets Gud os sammenførte</firstline>
   <notes>
      <note>Indtastet efter <i>19 Sonetter af Bernhard Severin Ingemann</i>. Udgiven af Pastor Victor Heise i November 1889.</note>
      <note type="credits">Bidrag fra Jørgen Poulsen.</note>
   </notes>
   <quality>korrektur1</quality>
   <keywords>sonnet</keywords>
</head>
<body>
Fra Timen, Livets Gud os sammenførte,
Min Sjæl ei kunde sig fra din adskille.
Vi saae hvad Gud med os i Verden vilde,
Os Livets Maal sin Evighed afslørte.

Et halvt Aarhundred i din Røst jeg hørte
En Tonestrøm fra Aandelivets Kilde;
Og saae jeg dine Øines Stjerner spille,
Jeg ingen Stræng med falske Toner rørte.

Du kom med Englebud fra Sandhedsaanden;
Du følger mig, hvor større Stjerner gløde,
Og selv til Dagen uden Aftenrøde.

Paa Jordens Skib end fast jeg holder Haanden,
Som selv jeg griber efter i den Time,
Naar Sjælen hører Himmelklokker kime.
</body>
</poem>

</content>
</section>

</workbody>
</kalliopework>

<?xml version="1.0" encoding="UTF-8"?>
<!DOCTYPE kalliopework SYSTEM "../../data/kalliopework.dtd">
<kalliopework id="1884" author="ipsen" status="complete" type="poetry">
<workhead>
   <title>Sonetter og Sange</title>
   <year>1884</year>
    <notes>
        <note>Teksten følger førsteudgaven af Alfred Ipsen: <i>Sonetter og Sange</i>, Gyldendalske Boghandels Forlag, Kbh., 1884.</note>
        <note>Stavemåde og tegnsætning følger samvittighedsfuldt originaludgaven, kun åbenbare fejl er rettet og i alle tilfælde med originalens ordlyd anmærket i digtnoten, så læseren selv kan vurdere rigtigheden af en rettelse.</note>
        <note>Noter med en foranstillet asterisk er Ipsens egne.</note>
    </notes>
   <quality>korrektur1,kilde,side</quality>
</workhead>
<workbody>

<section>
<head>
    <title>Sonetter</title>
</head>
<content>

<poem id="ipsen2017112101">
<head>
    <title>1</title>
    <toctitle><num>1.</num>Den sidste af de store, hvide Svaner</toctitle>
    <indextitle>Den sidste af de store, hvide Svaner</indextitle>
    <linktitle>Den sidste af de store, hvide Svaner</linktitle>
    <firstline>Den sidste af de store, hvide Svaner</firstline>
    <notes>
        <note>* Pal. Müller † 1876.</note>
        <note>Teksten følger Alfred Ipsen: <i>Sonetter og Sange</i>, Gyldendalske Boghandels Forlag, Kbh., 1884, pp. 3-4.</note>
    </notes>
    <keywords>sonnet</keywords>
    <quality>korrektur1,kilde,side</quality>
</head>
<body>
Den sidste af de store, hvide Svaner
er fløjet bort til Svaners Fædreland,
og Skumringssløret sænker sig om Strand,
mens Folket samler sig om nye Faner.

Dog vil den sidste røde Aftenbrand
endnu en Stund belyse vore Baner,
mens kæmpestort lig trodsige Titaner
de faldnes Skygger staa mod Himlens Rand.

Men, naar igen vi staa for Dagens Dør,
skal alt da være gemt bag Nattens Slør,
ja, som et Blad af Livets Bog udrevet?

Nej, hver en nordisk, høstmild Aftenstund
skal disse Skygger staa paa gylden Grund
og raabe til os: Ogsaa vi har levet!
</body>
</poem>

<poem id="ipsen2017112102">
<head>
    <title>2</title>
    <toctitle><num>2.</num>Et bronzefarvet Løv af Solen spættet</toctitle>
    <indextitle>Et bronzefarvet Løv af Solen spættet</indextitle>
    <linktitle>Et bronzefarvet Løv af Solen spættet</linktitle>
    <firstline>Et bronzefarvet Løv af Solen spættet</firstline>
    <notes>
        <note>Teksten følger Alfred Ipsen: <i>Sonetter og Sange</i>, Gyldendalske Boghandels Forlag, Kbh., 1884, p. 4.</note>
    </notes>
    <keywords>sonnet</keywords>
    <quality>korrektur1,kilde,side</quality>
</head>
<body>
Et bronzefarvet Løv af Solen spættet,
Stilhed som paa Bunden af en Sø.
- I slig en Stilhed var det sødt at dø
af Somrens Solskin og dens Glæde mættet.

At hvile ud af Dagens Vandring trættet,
hvor Skovens Fyrster deres Kroner strø,
hvor end det vifter med en Duft af Hø,
hvor intet, intet stanser Aandedrættet.

Hvor ingen vildsom Larm din Tanke spreder,
hvor kun en sagte Susen Øret naar,
hvor alting lyttende og festligt staar.

Ja, her, hvor alt om Søvnens Stilhed freder,
at slumre ind i Drøm om kendte Steder
og sove roligt fort et tusind Aar.
</body>
</poem>

<poem id="ipsen2017112103">
<head>
    <title>3</title>
    <toctitle><num>3.</num>Ved Livet, ja ved Livet dog vi hænge</toctitle>
    <indextitle>Ved Livet, ja ved Livet dog vi hænge</indextitle>
    <linktitle>Ved Livet, ja ved Livet dog vi hænge</linktitle>
    <firstline>Ved Livet, ja ved Livet dog vi hænge</firstline>
    <notes>
        <note>Teksten følger Alfred Ipsen: <i>Sonetter og Sange</i>, Gyldendalske Boghandels Forlag, Kbh., 1884, p. 5.</note>
    </notes>
    <keywords>sonnet</keywords>
    <quality>korrektur1,kilde,side</quality>
</head>
<body>
Ved Livet, ja ved Livet dog vi hænge,
skønt tidt vi prise Dødens dunkle Magt
og klæde den i bløde Farvers Pragt
og hilse den med dæmpet Klang af Strænge.

Ti Livet er en Ven, vi kendte længe,
maaske det har os føje Lykke bragt;
men ingen levende har Døden smagt,
og Dødens Land er som et lukket Vænge.

Men den, der Livets Bitterhed har tømt,
er som en febersyg, der halvt i Blinde
forhaaner, hvad hans Hjerte elsker ømt.

Ja, ganske som en saaret Elskerinde,
der gantes med en fremmed Gæst paa Skrømt
af Bitterhed mod den, hun ej kan vinde.
</body>
</poem>

<poem id="ipsen2017112104">
<head>
    <title>4</title>
    <toctitle><num>4.</num>Tal ud! Læg ikke dine Ord i Tvang</toctitle>
    <indextitle>Tal ud! Læg ikke dine Ord i Tvang</indextitle>
    <linktitle>Tal ud! Læg ikke dine Ord i Tvang</linktitle>
    <firstline>Tal ud! Læg ikke dine Ord i Tvang</firstline>
    <notes>
        <note>Teksten følger Alfred Ipsen: <i>Sonetter og Sange</i>, Gyldendalske Boghandels Forlag, Kbh., 1884, p. 6.</note>
    </notes>
    <keywords>sonnet</keywords>
    <quality>korrektur1,kilde,side</quality>
</head>
<body>
Tal ud! Læg ikke dine Ord i Tvang,
og var dit Hjerte nok saa sønderrevet,
saa ensom er dog ingen af os blevet,
at ej et Sted hans Røst fandt Atterklang.

Fortrolighed er hvert et Hjertes Trang,
hvor selsomt end din Skæbnes Bog blev skrevet,
tal ud, og husk, at ogsaa vi har levet
og vandret samme tornefulde Gang.

Men den, der vaaged ene mangen Nat,
han tror sig ene med en lønlig Viden,
en Sjæl, der blev af Livet helt forladt.

Tal ud, og dit Bedrag vil klares brat,
ti vi saa mange, som er Børn af Tiden,
er medindviede i Lyst og Liden.
</body>
</poem>

<poem id="ipsen2017112105">
<head>
    <title>5</title>
    <toctitle><num>5.</num>Jeg elsker dette Liv med samt dets Skygge</toctitle>
    <indextitle>Jeg elsker dette Liv med samt dets Skygge</indextitle>
    <linktitle>Jeg elsker dette Liv med samt dets Skygge</linktitle>
    <firstline>Jeg elsker dette Liv med samt dets Skygge</firstline>
    <notes>
        <note>Teksten følger Alfred Ipsen: <i>Sonetter og Sange</i>, Gyldendalske Boghandels Forlag, Kbh., 1884, p. 7.</note>
    </notes>
    <keywords>sonnet</keywords>
    <quality>korrektur1,kilde,side</quality>
</head>
<body>
Jeg elsker dette Liv med samt dets Skygge;
ti selv i Skyggen fine Blomster gror,
og skønt med Sorgen Dør om Dør vi bor,
jeg tror paa Lykken, den beskedne Lykke.

Ej den, der pranger rigt i festligt Smykke,
ej den, der praler højt i Farvers Flor,
men den, der gemmes i et fattigt Ord
og spreder om et Hjem sin milde Hygge.

Ti Lykken er ej dette travle Jag
imod et Maal, som for vor Tanke viger,
ej en fantastisk Drøm om fjerne Riger.

Den er en dagligdags, beskeden Sag,
en Kost, der strækker til fra Dag til Dag,
et muntert Indfald, som man ikke siger.
</body>
</poem>

<poem id="ipsen2017112106">
<head>
    <title>6</title>
    <toctitle><num>6.</num>Ak hine første, sommerlyse Nætter</toctitle>
    <indextitle>Ak hine første, sommerlyse Nætter</indextitle>
    <linktitle>Ak hine første, sommerlyse Nætter</linktitle>
    <firstline>Ak hine første, sommerlyse Nætter</firstline>
    <notes>
        <note>Teksten følger Alfred Ipsen: <i>Sonetter og Sange</i>, Gyldendalske Boghandels Forlag, Kbh., 1884, p. 8.</note>
    </notes>
    <keywords>sonnet</keywords>
    <quality>korrektur1,kilde,side</quality>
</head>
<body>
Ak hine første, sommerlyse Nætter,
hvor dybt de prente sig i Mindet ind,
hvor gaadefuldt de deres Tryllespind
uløselig om vore Hjerter fletter.

Tavs sejler Maanen over hvide Sletter,
som gled den for en næsten uddød Vind,
og Duggen stænker blidt paa Rosens Kind
smaa, klare Perlestænk, som ikke pletter.

Kun Nattergalens Triller sælsomt blide,
mens Freja spinder paa sin gyldne Rok,
lig gyldne Draaber gennem Øret glide.

Ad Vejen vandre vi en lille Flok,
selv dysset ind i Drømme maanehvide,
og Nattens Stilhed er vort Hjerte nok.
</body>
</poem>

<poem id="ipsen2017112107">
<head>
    <title>7</title>
    <toctitle><num>7.</num>Naar jeg en Gang skal lukke Øjets Laag</toctitle>
    <indextitle>Naar jeg en Gang skal lukke Øjets Laag</indextitle>
    <linktitle>Naar jeg en Gang skal lukke Øjets Laag</linktitle>
    <firstline>Naar jeg en Gang skal lukke Øjets Laag</firstline>
    <notes>
        <note>Teksten følger Alfred Ipsen: <i>Sonetter og Sange</i>, Gyldendalske Boghandels Forlag, Kbh., 1884, p. 9.</note>
    </notes>
    <keywords>sonnet</keywords>
    <quality>korrektur1,kilde,side</quality>
</head>
<body>
Naar jeg en Gang skal lukke Øjets Laag
fra dette travle Liv, som var min Lykke,
naar alle Farver viskes ud i Skygge
til Klang af brustne Illusioners Tog.

Da vil til sidste Klang af Livets Sprog
jeg Livets Rigdom til mit Hjerte trykke,
før jeg den lange Nat skal ensom bygge
paa Kirkegaardens fredelige Krog.

Og mangen Gang, som i en gammel Mythe,
naar Solen rødlig hælder i sin Gang
og fjernt fra Gaden lyder Smaabørns Sang,

da vil jeg lønlig ligge der og lytte
og ønske tidt, naar Tiden falder lang,
at jeg med hine Smaabørn kunde bytte.
</body>
</poem>

<poem id="ipsen2017112108">
<head>
    <title>8</title>
    <toctitle><num>8.</num>Hvad gør det, om en enkelt Stemme tier</toctitle>
    <indextitle>Hvad gør det, om en enkelt Stemme tier</indextitle>
    <linktitle>Hvad gør det, om en enkelt Stemme tier</linktitle>
    <firstline>Hvad gør det, om en enkelt Stemme tier</firstline>
    <notes>
        <note>Teksten følger Alfred Ipsen: <i>Sonetter og Sange</i>, Gyldendalske Boghandels Forlag, Kbh., 1884, p. 10.</note>
    </notes>
    <keywords>sonnet</keywords>
    <quality>korrektur1,kilde,side</quality>
</head>
<body>
Hvad gør det, om en enkelt Stemme tier
i dette store, mangestemte Kor?
Hvem savner vel en Blomst i Somrens Flor,
naar der er Blomster nok langs alle Stier?

Naar der er fuldt af Sang i Lund og Lier,
hvad gør det, om en Sangfugl faldt til Jord?
Dens Tavshed efterlader intet Spor
i Sangerkorets rige Harmonier.

Naturen er for frodig til at gemme,
at ruge længe paa et enkelt Savn,
hun spørger ikke om sin Elskers Navn.

Nej, i sin Ungdoms Rus vil snart hun glemme,
den enkelte, som laa ved hendes Favn
og dyssedes i Søvn ved hendes Stemme.
</body>
</poem>

<poem id="ipsen2017112109">
<head>
    <title>9</title>
    <toctitle><num>9.</num>Et dobbelt Segl for Skæbnens Bog er sat</toctitle>
    <indextitle>Et dobbelt Segl for Skæbnens Bog er sat</indextitle>
    <linktitle>Et dobbelt Segl for Skæbnens Bog er sat</linktitle>
    <firstline>Et dobbelt Segl for Skæbnens Bog er sat</firstline>
    <notes>
        <note>Teksten følger Alfred Ipsen: <i>Sonetter og Sange</i>, Gyldendalske Boghandels Forlag, Kbh., 1884, p. 11.</note>
    </notes>
    <keywords>sonnet</keywords>
    <quality>korrektur1,kilde,side</quality>
</head>
<body>
Et dobbelt Segl for Skæbnens Bog er sat,
et Segl, som ingen Haand formaar at bryde,
at ingen skal de dunkle Runer tyde
og gennemtrænge denne tavse Nat.

Ét véd vi, at som Hjulet drejes brat,
saa let og snart kan Lykken os forskyde,
saa let og snart kan Lykken atter fryde
den Sjæl, der sad i Mørket mest forladt.

Ophøjer eder derfor ej af Lykken,
ej af den Sol, der blinker paa jert Skjold,
i Morgen sidde I maaske i Skyggen.

Ti Lykken — siger Visen — er en Trold,
med Mennesker hun leger mangefold,
og er som Elverpigen hul i Ryggen.
</body>
</poem>

<poem id="ipsen2017112110">
<head>
    <title>10</title>
    <toctitle><num>10.</num>Mit Hjærte ligner fast et Galleri</toctitle>
    <indextitle>Mit Hjærte ligner fast et Galleri</indextitle>
    <linktitle>Mit Hjærte ligner fast et Galleri</linktitle>
    <firstline>Mit Hjærte ligner fast et Galleri</firstline>
    <notes>
        <note>Teksten følger Alfred Ipsen: <i>Sonetter og Sange</i>, Gyldendalske Boghandels Forlag, Kbh., 1884, p. 12.</note>
    </notes>
    <keywords>sonnet</keywords>
    <quality>korrektur1,kilde,side</quality>
</head>
<body>
Mit Hjærte ligner fast et Galleri
med store, tavse, billedsmykte Sale,
med Billeder af Bakker og af Dale,
hvert Sted jeg paa min Vandring kom forbi.

Med mørke Skovøers dunkle Trylleri,
der hvile tyst i Somrens Middagsdvale,
hvor neppe Vingeslaget af en Svale
forstyrrer Ensomhedens Harmoni.

Og midt i Skovens Stilhed er et Lukke,
et simpelt Stænge om et ensomt Sted,
hvor gule Knopper sig paa Bølgen vugge.

Dér sænker Sommerdagen al sin Fred,
og Timen lister sig med sagte Fjed,
men fjernt i Skoven Gøgen høres kukke.
</body>
</poem>

<poem id="ipsen2017112111">
<head>
    <title>11</title>
    <toctitle><num>11.</num>Som Nikodemus villig nok vi hylde</toctitle>
    <indextitle>Som Nikodemus villig nok vi hylde</indextitle>
    <linktitle>Som Nikodemus villig nok vi hylde</linktitle>
    <firstline>Som Nikodemus villig nok vi hylde</firstline>
    <notes>
        <note>Teksten følger Alfred Ipsen: <i>Sonetter og Sange</i>, Gyldendalske Boghandels Forlag, Kbh., 1884, p. 13.</note>
    </notes>
    <keywords>sonnet</keywords>
    <quality>korrektur1,kilde,side</quality>
</head>
<body>
Som Nikodemus villig nok vi hylde
den gode Sag i Ly af lukte Døre,
naar Verden sover paa sit grønne Øre,
da kan dens dybe Røst os mægtig trylle.

Men prise den af varme Hjærters Fylde
paa aabent Torv, hvor Folket kan os høre,
det vilde være voveligt at gøre,
saa stort et Offer kan man neppe skylde.

Og dette maa enhver Messias lide,
at den, der kom om Natten som Bekender,
før Solens Opgang flygter fra hans Side.

Og dobbelt tungt i Dødens Stund at vide,
at han, just han, som os i Døden sender,
en natlig Time sad blandt vore Venner.
</body>
</poem>

<poem id="ipsen2017112112">
<head>
    <title>12</title>
    <toctitle><num>12.</num>Mens Hjærtet kæmper ensomt i sin Celle</toctitle>
    <indextitle>Mens Hjærtet kæmper ensomt i sin Celle</indextitle>
    <linktitle>Mens Hjærtet kæmper ensomt i sin Celle</linktitle>
    <firstline>Mens Hjærtet kæmper ensomt i sin Celle</firstline>
    <notes>
        <note>Teksten følger Alfred Ipsen: <i>Sonetter og Sange</i>, Gyldendalske Boghandels Forlag, Kbh., 1884, p. 14.</note>
    </notes>
    <keywords>sonnet</keywords>
    <quality>korrektur1,kilde,side</quality>
</head>
<body>
Mens Hjærtet kæmper ensomt i sin Celle
den lange, lange Nat med Bøn og Suk,
saa sidder stolt som Kusk paa Statens Buk
det, som man kalder, det officielle.

En Kusk, der véd med Pisken flinkt at smelde,
paa Frakken kendes ej det mindste Fnug,
kridhvide Handsker — gu’ er Fyren smuk
og  véd, hvordan man skal i Verden gælde.

Hvor sidder der han nonchalant og rank,
Sølv er hver Knap, der pryder Vest og Frakke,
i hver en Knap en Krone straaler blank.

Og gaar det op, og gaar det ned ad Bakke,
om saa den hele, arme Verden sank,
han holder lige knejsende sin Nakke.
</body>
</poem>

<poem id="ipsen2017112113">
<head>
    <title>13</title>
    <toctitle><num>13.</num>Oprigtig talt, der kræves ikke mere</toctitle>
    <indextitle>Oprigtig talt, der kræves ikke mere</indextitle>
    <linktitle>Oprigtig talt, der kræves ikke mere</linktitle>
    <firstline>Oprigtig talt, der kræves ikke mere</firstline>
    <notes>
        <note>Teksten følger Alfred Ipsen: <i>Sonetter og Sange</i>, Gyldendalske Boghandels Forlag, Kbh., 1884, p. 15.</note>
    </notes>
    <keywords>sonnet</keywords>
    <quality>korrektur1,kilde,side</quality>
</head>
<body>
Oprigtig talt, der kræves ikke mere
end, hvad en Fyr med ganske jævn Forstand,
naar blot han griber Sagen rigtig an,
med aller største Lethed kan præstere.

Blot fare sindig, ingenting forcere,
men vælge til sin Vogn et sindigt Spand.
Saa vogte paa Ekstremets Grøfterand
og for med Overmænd at kollidere.

Men mindst af alt der kræves Du skal eje,
en Førstehaands Selvstændighed og Sving,
husk paa, her køres i den gamle Ring.

Saa gør, som slige Virtuoser pleje,
følg med i Flokken, drej hvor andre dreje,
og Du skal se, det gaar som ingenting.
</body>
</poem>

<poem id="ipsen2017112114">
<head>
    <title>14</title>
    <toctitle><num>14.</num>Jeg hilser Dig paa din Kommandobro</toctitle>
    <indextitle>Jeg hilser Dig paa din Kommandobro</indextitle>
    <linktitle>Jeg hilser Dig paa din Kommandobro</linktitle>
    <firstline>Jeg hilser Dig paa din Kommandobro</firstline>
    <notes>
        <note>Teksten følger Alfred Ipsen: <i>Sonetter og Sange</i>, Gyldendalske Boghandels Forlag, Kbh., 1884, p. 16.</note>
    </notes>
    <keywords>sonnet</keywords>
    <quality>korrektur1,kilde,side</quality>
</head>
<body>
Jeg hilser Dig paa din Kommandobro.
Det anede mig alt for længe siden,
at Du var en af dem, der fatted Tiden,
en værdig Stridsmand for den rette Tro.

Hvor tryg og rolig stod Du dér og lo,
naar vi blev tumlet om af syv Slags Viden,
som var Du selve Pallas med Ægiden,
forstenet i dit Væsens dybe Ro.

Og nu en værdig Præstemand paa Landet
med Hustru, Kvæg, med Sognebørn og Faar,
Ihændehaver af en Præstegaard.

Imens vi andre drev med Flyvesandet,
Du drømte om det store Gyldenaar,
og se, det kom! Hvor kan det være andet.
</body>
</poem>

<poem id="ipsen2017112115">
<head>
    <title>15</title>
    <toctitle><num>15.</num>Fritænker eller Kristen lige meget</toctitle>
    <indextitle>Fritænker eller Kristen lige meget</indextitle>
    <linktitle>Fritænker eller Kristen lige meget</linktitle>
    <firstline>Fritænker eller Kristen lige meget</firstline>
    <notes>
        <note>Teksten følger Alfred Ipsen: <i>Sonetter og Sange</i>, Gyldendalske Boghandels Forlag, Kbh., 1884, p. 17.</note>
    </notes>
    <keywords>sonnet</keywords>
    <quality>korrektur1,kilde,side</quality>
</head>
<body>
Fritænker eller Kristen lige meget,
naar kun Du fulgte frit dit Hjærtes Spor
og valgte selv din Plads ved Livets Bord,
og naar kun det, Du valgte, blev dit eget.

Ja, om Du tror paa Muhammed, paa Thor,
naar blot Personligheden ej blev bleget,
naar blot Du ej formastelig har leget
med høje Tanker og med dybe Ord.

Men som en Træl sig lade lænkebinde
for ydre Fordel eller ydre Baand
at slippe Livets Nøgler af vor Haand,

saa helt tør ingen Djævel os forblinde;
ti det er Synden mod den hellig’ Aand,
og denne Synd forlades ingensinde.
</body>
</poem>

<poem id="ipsen2017112116">
<head>
    <title>16</title>
    <toctitle><num>16.</num>Ti Du, o Frihed, er den hellig’ Aand</toctitle>
    <indextitle>Ti Du, o Frihed, er den hellig’ Aand</indextitle>
    <linktitle>Ti Du, o Frihed, er den hellig’ Aand</linktitle>
    <firstline>Ti Du, o Frihed, er den hellig’ Aand</firstline>
    <notes>
        <note>Teksten følger Alfred Ipsen: <i>Sonetter og Sange</i>, Gyldendalske Boghandels Forlag, Kbh., 1884, p. 18.</note>
    </notes>
    <keywords>sonnet</keywords>
    <quality>korrektur1,kilde,side</quality>
</head>
<body>
Ti Du, o Frihed, er den hellig’ Aand,
der, medens Tider, Tro og Sæder skifter,
forløsende hen over Verden vifter
med Livets rige Spirer i din Haand;

Du frelser os fra alle snevre Baand,
Du puster Støvet fra de gamle Skrifter,
Du maner os til lysende Bedrifter
og jævner Vejen som med Tryllevaand.

Og overalt, hvorhen din Stemme trænger,
der vinder Livet Vækst og Mod og Mund,
hvormed det kækt den nye Pagt bebuder.

Hvor Du gaar ind, der findes Frygt ej længer,
Udkaarelsen er sket i samme Stund,
og der staar skrevet: I skal være Guder.
</body>
</poem>

<poem id="ipsen2017112117">
<head>
    <title>17</title>
    <toctitle><num>17.</num>Ved Dig, o Jesus, fæster ej min Tro</toctitle>
    <indextitle>Ved Dig, o Jesus, fæster ej min Tro</indextitle>
    <linktitle>Ved Dig, o Jesus, fæster ej min Tro</linktitle>
    <firstline>Ved Dig, o Jesus, fæster ej min Tro</firstline>
    <notes>
        <note>Teksten følger Alfred Ipsen: <i>Sonetter og Sange</i>, Gyldendalske Boghandels Forlag, Kbh., 1884, p. 19.</note>
    </notes>
    <keywords>sonnet</keywords>
    <quality>korrektur1,kilde,side</quality>
</head>
<body>
Ved Dig, o Jesus, fæster ej min Tro,
skønt ogsaa Du har stridt i Dødens Skygge,
skønt ogsaa Du har lidt for Slægtens Lykke
og bygget med paa Slægtens Himmelbro.

Trygt hvile Du da nu i Gravens Ro,
en fattig Grav, som ingen Blomster smykke,
fjærnt fra det Hus, som Menneskene bygge,
og hvor de vil, din Aand endnu skal bo.

Ja, til din Grav jeg søger tidt og gerne;
ti over den, der hviler end et Skær,
et sælsomt Skær, som af en enlig Stjerne.

Ti saadan ensom var din Vandring her,
saa høj og fjern fra Menneskenes Færd,
derfor den lyser end for Tider fjærne.
</body>
</poem>

<poem id="ipsen2017112118">
<head>
    <title>18</title>
    <toctitle><num>18.</num>Der var en Tid, jeg nær var gaaet til Grunde</toctitle>
    <indextitle>Der var en Tid, jeg nær var gaaet til Grunde</indextitle>
    <linktitle>Der var en Tid, jeg nær var gaaet til Grunde</linktitle>
    <firstline>Der var en Tid, jeg nær var gaaet til Grunde:</firstline>
    <notes>
        <note>Teksten følger Alfred Ipsen: <i>Sonetter og Sange</i>, Gyldendalske Boghandels Forlag, Kbh., 1884, p. 20.</note>
    </notes>
    <keywords>sonnet</keywords>
    <quality>korrektur1,kilde,side</quality>
</head>
<body>
Der var en Tid, jeg nær var gaaet til Grunde
i dette klamme, upersonligt graa,
hvor ej det store, skelnes fra det smaa,
hvor intet ærligt Hjærte mer kan bunde.

Men Lykken hjalp, hvor ej Forstanden kunde;
ti just som Taagen tæt for Boven laa,
jeg tog min Kurs paa Slump og brased paa
og naaede Havet just ved Morgenstunde.

Det store Hav med Storm og Sol og Skyer,
det aabne Hav med sine vide Vuer,
hvor Brisen spiller frisk om Spejl og Bov

jeg naaede saa at sige, mens jeg sov,
og halvvejs smilende og halvvejs flov
jeg hilsed Livets evige Fornyer.
</body>
</poem>

<poem id="ipsen2017112119">
<head>
    <title>19</title>
    <toctitle><num>19.</num>Fat Mod, fat Mod en Gang Dig selv at være</toctitle>
    <indextitle>Fat Mod, fat Mod en Gang Dig selv at være</indextitle>
    <linktitle>Fat Mod, fat Mod en Gang Dig selv at være</linktitle>
    <firstline>Fat Mod, fat Mod en Gang Dig selv at være</firstline>
    <notes>
        <note>Teksten følger Alfred Ipsen: <i>Sonetter og Sange</i>, Gyldendalske Boghandels Forlag, Kbh., 1884, p. 21.</note>
    </notes>
    <keywords>sonnet</keywords>
    <quality>korrektur1,kilde,side</quality>
</head>
<body>
Fat Mod, fat Mod en Gang Dig selv at være,
og Du skal se, at alting bliver godt,
og det faar Værd, som før kun syntes smaat,
og Dagens Byrde bliver let at bære.

Ti, skønt Du er en Livets Undersaat,
skal dog din Stilling synes Dig en Ære,
en liden Verden skal Du kende lære
et lille Rige, hvori Du er Drot.

Ja, Hersker er Du, om Du vandt Dig selv;
ti hele Verden rummes i dit Indre
som i en Nød, skønt derfor ikke mindre.

Dér styrter mangen vild og stridig Elv,
derover spænder sig en Himmels Hvælv,
hvor alle Livets Stjærner skulle tindre.
</body>
</poem>

<poem id="ipsen2017112120">
<head>
    <title>20</title>
    <toctitle><num>20.</num>Ja, jeg var Skeptiker en lille Stund</toctitle>
    <indextitle>Ja, jeg var Skeptiker en lille Stund</indextitle>
    <linktitle>Ja, jeg var Skeptiker en lille Stund</linktitle>
    <firstline>Ja, jeg var Skeptiker en lille Stund</firstline>
    <notes>
        <note>Teksten følger Alfred Ipsen: <i>Sonetter og Sange</i>, Gyldendalske Boghandels Forlag, Kbh., 1884, p. 22.</note>
    </notes>
    <keywords>sonnet</keywords>
    <quality>korrektur1,kilde,side</quality>
</head>
<body>
Ja, jeg var Skeptiker en lille Stund,
men bag min Tvivl, som under Sneens Lagen,
der laa endnu en halvkvalt Tro paa Dagen
og gennem Tvivlen voksed den sig sund.

Ti er der Spirekraft og frodig Bund,
saa gør lidt Vintersne ej stort til Sagen,
og med en fem og tyve Aar paa Bagen
man lodder knap sit Væsens sidste Grund.

For alt, der skal til moden Skønhed naa,
er Loven én: at modnes gennem Luer,
det gælder Kærlighed og Kunst og Druer.

Den Drue, som skal være rød og blaa,
den Kunst, som skal sin Tid, sit Kald forstaa,
den Kærlighed, som Tiden ikke kuer.
</body>
</poem>

<poem id="ipsen2017112121">
<head>
    <title>21</title>
    <toctitle><num>21.</num>Der er en Flok, hvem Sangen ej kan naa</toctitle>
    <indextitle>Der er en Flok, hvem Sangen ej kan naa</indextitle>
    <linktitle>Der er en Flok, hvem Sangen ej kan naa</linktitle>
    <firstline>Der er en Flok, hvem Sangen ej kan naa</firstline>
    <notes>
        <note>Teksten følger Alfred Ipsen: <i>Sonetter og Sange</i>, Gyldendalske Boghandels Forlag, Kbh., 1884, p. 23.</note>
    </notes>
    <keywords>sonnet</keywords>
    <quality>korrektur1,kilde,side</quality>
</head>
<body>
Der er en Flok, hvem Sangen ej kan naa,
for dette høje Bulder fra Fabrikken,
en Flok, hvis Hu er vendt mod Politikken
og disse fagre Løfter til »de smaa«.

Aarhundreds Uret maa de slæbe paa,
Stedbørn af Lykken, som lod dem i Stikken,
for selv at attachere sig hos Klikken,
hos dem, der høste, hvor de ikke saa.

Lad Tæpper være dæmpede og bløde,
at ingen Lyd fra Gaden skal os naa!
Lad Vinen duftende i Glasset gløde!

Dog tror jeg, dersom Verden den skal staa,
er det paa Tide nu, at tænke paa,
hvordan vi kan paa Lykkens Uret bøde.
</body>
</poem>

<poem id="ipsen2017112122">
<head>
    <title>22</title>
    <toctitle><num>22.</num>En drømmende, dybsindig Holger Danske</toctitle>
    <indextitle>En drømmende, dybsindig Holger Danske</indextitle>
    <linktitle>En drømmende, dybsindig Holger Danske</linktitle>
    <firstline>En drømmende, dybsindig Holger Danske</firstline>
    <notes>
        <note>Teksten følger Alfred Ipsen: <i>Sonetter og Sange</i>, Gyldendalske Boghandels Forlag, Kbh., 1884, p. 24.</note>
    </notes>
    <keywords>sonnet</keywords>
    <quality>korrektur1,kilde,side</quality>
</head>
<body>
En drømmende, dybsindig Holger Danske,
der hviler ud fra mangen »fornstor« Færd,
som slumrer trygt med Haanden paa sit Sværd,
men aldrig kan sit Folk forglemme ganske.

Som haanlig vrager alt det udenlandske,
men dobbelt véd at skatte Hjemmets Værd,
som paa Minutten stamper frem en Hær
og kaster stolt det fremmede sin Handske.

Hvor tidt blev dette Billed ikke malt
paa Folkemøder og i Skolesale?
Hvor tidt blev denne Saga ej fortalt?

Ja, det er Folket tegnet idealt.
Blot ej, det virkelige bliver kvalt
af denne altfor honningsøde Tale.
</body>
</poem>

<poem id="ipsen2017112123">
<head>
    <title>23</title>
    <toctitle><num>23.</num>Dog var det jer, I kække Ungersvende</toctitle>
    <indextitle>Dog var det jer, I kække Ungersvende</indextitle>
    <linktitle>Dog var det jer, I kække Ungersvende</linktitle>
    <firstline>Dog var det jer, I kække Ungersvende</firstline>
    <notes>
        <note>Teksten følger Alfred Ipsen: <i>Sonetter og Sange</i>, Gyldendalske Boghandels Forlag, Kbh., 1884, p. 25.</note>
    </notes>
    <keywords>sonnet</keywords>
    <quality>korrektur1,kilde,side</quality>
</head>
<body>
Dog var det jer, I kække Ungersvende
af Grundtvigs Stab, som voved først et Ridt
ud over Danmarks Sletter milevidt
for paa den lange Døs at gøre Ende.

For Øjet mod et fælles Maal at vende
fra smaaligt Kævleri om mit og dit,
at gøre Folket selvbevidst og frit
og lære det sin Pligt og Ret at kende.

Det skal ej glemmes dette Rytterchok,
et Skoleridt foruden Pisk og Sadel,
et dristigt Ridt hen over Sten og Stok.

Lad saa kun andre møde jer med Dadel,
og lad der være Fejl og Misgreb nok
— I voved dog at tro paa Folkets Adel!
</body>
</poem>

<poem id="ipsen2017112124">
<head>
    <title>24</title>
    <toctitle><num>24.</num>Hvorfor bestandig haste med at tvinge</toctitle>
    <indextitle>Hvorfor bestandig haste med at tvinge</indextitle>
    <linktitle>Hvorfor bestandig haste med at tvinge</linktitle>
    <firstline>Hvorfor bestandig haste med at tvinge</firstline>
    <notes>
        <note>Teksten følger Alfred Ipsen: <i>Sonetter og Sange</i>, Gyldendalske Boghandels Forlag, Kbh., 1884, p. 26.</note>
    </notes>
    <keywords>sonnet</keywords>
    <quality>korrektur1,kilde,side</quality>
</head>
<body>
Hvorfor bestandig haste med at tvinge
den friske Gæring i en stivnet Form,
den Flyver, som skal trodse Livets Storm,
maa ikke møde det med klippet Vinge.

Nej, lad kun alle Sjælens Strenge klinge,
og Livet selv vil skabe sig sin Form,
og som hin stærke Hersker, Danmarks Gorm,
de spredte Dele under Sceptret bringe.

Lad kun de unge Kræfter frit sig sole,
man øver Kraften i en munter Leg,
og paa de gode Kræfter skal vi stole.

Ti snorret bliver aldrig Livets Vej;
men hvad Du saa end frygter, frygt kun ej,
vi lære Disciplin i <i>Livets</i> Skole.
</body>
</poem>

<poem id="ipsen2017112125">
<head>
    <title>25</title>
    <toctitle><num>25.</num>Til Dig, vort Modersmaal, vi alle bejle</toctitle>
    <indextitle>Til Dig, vort Modersmaal, vi alle bejle</indextitle>
    <linktitle>Til Dig, vort Modersmaal, vi alle bejle</linktitle>
    <firstline>Til Dig, vort Modersmaal, vi alle bejle</firstline>
    <notes>
        <note>Teksten følger Alfred Ipsen: <i>Sonetter og Sange</i>, Gyldendalske Boghandels Forlag, Kbh., 1884, p. 27.</note>
    </notes>
    <keywords>sonnet</keywords>
    <quality>korrektur1,kilde,side</quality>
</head>
<body>
Til Dig, vort Modersmaal, vi alle bejle,
Du er en Sø i Skovens Indelukke,
hvor vi vort Hjærtes Tørst kan daglig slukke,
og hvor vi alle kan vort Ansigt spejle.

Du er et Farvand, hvor selv Børn kan sejle,
hvor vore Tanker hjemligt kan sig vugge,
hvor der er Siv og Blomsterpragt at plukke,
og hvor man aldrig kan sin Kurs forfejle.

Og Du har Klang for alt, vort Hjærte ejer,
Du laaner alle vore Drømme Vinge,
Du giver vore Ønsker Mod og Maal.

Du er den gyldne Ring fra Balders Baal,
hvoraf der daglig drypper nye Ringe,
der tungt paa vore Hjærters Vægtskaal vejer.
</body>
</poem>

<poem id="ipsen2017112126">
<head>
    <title>26</title>
    <toctitle><num>26.</num>Nok er der, som paa Tiden føre Klage</toctitle>
    <indextitle>Nok er der, som paa Tiden føre Klage</indextitle>
    <linktitle>Nok er der, som paa Tiden føre Klage</linktitle>
    <firstline>Nok er der, som paa Tiden føre Klage</firstline>
    <notes>
        <note>Teksten følger Alfred Ipsen: <i>Sonetter og Sange</i>, Gyldendalske Boghandels Forlag, Kbh., 1884, p. 28.</note>
    </notes>
    <keywords>sonnet</keywords>
    <quality>korrektur1,kilde,side</quality>
</head>
<body>
Nok er der, som paa Tiden føre Klage,
og fælde den med haard og hastig Dom,
og nok, der raabe: Lad os vende om
til Faraonernes de gode Dage.

Ja, lad os atter til Ægypten drage,
tilbage til det Liv, hvorfra vi kom.
— Dog er en saadan Udflugt ganske tom
Historien har ingen Vej tilbage.

Ti Livets Kamp er ingen Børneleg,
som vi kan raade, og det hjælper ej
at blive bange for sin egen Viden.

Men hver, der ærlig deler Slægtens Liden,
faar hjælpe til at jævne Slægtens Vej,
maa hjælpe til at reformere Tiden.
</body>
</poem>

<poem id="ipsen2017112127">
<head>
    <title>27</title>
    <toctitle><num>27.</num>Hedt brænder Solen paa de brede Fliser</toctitle>
    <indextitle>Hedt brænder Solen paa de brede Fliser</indextitle>
    <linktitle>Hedt brænder Solen paa de brede Fliser</linktitle>
    <firstline>Hedt brænder Solen paa de brede Fliser</firstline>
    <notes>
        <note>Teksten følger Alfred Ipsen: <i>Sonetter og Sange</i>, Gyldendalske Boghandels Forlag, Kbh., 1884, p. 29.</note>
    </notes>
    <keywords>sonnet</keywords>
    <quality>korrektur1,kilde,side</quality>
</head>
<body>
Hedt brænder Solen paa de brede Fliser
og skyggetegner skarpt enhver Kontur
og reflekteres fra den hvide Mur
og spiller paa de blændende Markiser.

Fra Formiddagens Vrøvl og Torvets Priser
den travle Verden tager sig en Lur,
Du stirrer mat mod Kirketaarnets Ur:
mon ej den sover nu den lange Viser.

Dog nej! Mens blødt i Søvnens Favnetag
forglemmende den trætte Verden blunder
og nyder Middagstimens Fred i Mag

den lange Viser passer sine Runder,
bestandig Skiven rundt fra Slag til Slag,
den summer op de flygtende Sekunder.
</body>
</poem>

<poem id="ipsen2017112128">
<head>
    <title>28</title>
    <toctitle><num>28.</num>Hvad er det for en trolddomsagtig Magt</toctitle>
    <indextitle>Hvad er det for en trolddomsagtig Magt</indextitle>
    <linktitle>Hvad er det for en trolddomsagtig Magt</linktitle>
    <firstline>Hvad er det for en trolddomsagtig Magt</firstline>
    <notes>
        <note>Teksten følger Alfred Ipsen: <i>Sonetter og Sange</i>, Gyldendalske Boghandels Forlag, Kbh., 1884, p. 30.</note>
    </notes>
    <keywords>sonnet</keywords>
    <quality>korrektur1,kilde,side</quality>
</head>
<body>
Hvad er det for en trolddomsagtig Magt,
en Røst, der Dagens Travlhed overdøver,
snart i en stille Stund sin Virkning øver?
En ringe Ting — et Ord, der ej blev sagt.

Først vil Du væbne Dig med kold Foragt,
derpaa med Argumenterne Du prøver,
Du vil ej høre den, og dog Du tøver
med Haanden tankefuldt om Panden lagt.

Et Ord, der ej blev sagt. Men sig, hvem plejer
i Eivets Hast at lægge Vægt paa sligt,
ligt Fnug i Livets Skaal. Hvor taabeligt!

Og dog i samme Ring din Tanke drejer:
Bag Ordet skjulte sig maaske en Pligt,
der tungere i Livets Vægtskaal vejer.
</body>
</poem>

<poem id="ipsen2017112129">
<head>
    <title>29</title>
    <toctitle><num>29.</num>En evig Længsel blev vort Rejsefølge</toctitle>
    <indextitle>En evig Længsel blev vort Rejsefølge</indextitle>
    <linktitle>En evig Længsel blev vort Rejsefølge</linktitle>
    <firstline>En evig Længsel blev vort Rejsefølge</firstline>
    <notes>
        <note>Teksten følger Alfred Ipsen: <i>Sonetter og Sange</i>, Gyldendalske Boghandels Forlag, Kbh., 1884, p. 31.</note>
    </notes>
    <keywords>sonnet</keywords>
    <quality>korrektur1,kilde,side</quality>
</head>
<body>
En evig Længsel blev vort Rejsefølge
paa Vejen gennem Livets tørre Sand,
en Længsel mod Forjættelsernes Land,
der altid véd bag Taager sig at dølge.

Og, om Du gynger højt paa Modgangs Bølge,
om Du blev vragslaaet til en øde Strand,
den hvisker i dit Øre: Hold kun Stand,
ti nu, først nu de gode Dage følge!

Og denne Længsel er just Livets Ror,
den friske Vind, som strammer alle Klude
og holder Skuden i det rette Spor.

Naar Lykken sveg og alting synes ude,
er den et Schiboleth, et magisk Ord,
et Sværd, der overhugger Tvivlens Knude.
</body>
</poem>

<poem id="ipsen2017112130">
<head>
    <title>30</title>
    <toctitle><num>30.</num>Hver Gang vi en af Pynterne maa klare</toctitle>
    <indextitle>Hver Gang vi en af Pynterne maa klare</indextitle>
    <linktitle>Hver Gang vi en af Pynterne maa klare</linktitle>
    <firstline>Hver Gang vi en af Pynterne maa klare</firstline>
    <notes>
        <note>Teksten følger Alfred Ipsen: <i>Sonetter og Sange</i>, Gyldendalske Boghandels Forlag, Kbh., 1884, p. 32.</note>
    </notes>
    <keywords>sonnet</keywords>
    <quality>korrektur1,kilde,side</quality>
</head>
<body>
Hver Gang vi en af Pynterne maa klare,
og der maa klares ikke ganske faa,
vi haabe stadig bag om den at naa
det smulte Vand med Fred og ingen Fare.

Ti Frygten plager som en natlig Mare,
og ofte ængstlig Dagens Timer gaa,
naar Stormen hyler vildt om Mast og Raa,
og tidt for skjulte Skær vi maa os vare.

Og dog, det nytter ikke, at vi dølge,
at Freden vindes først i sidste Havn,
ej, mens vi pløje denne Verdens Bølge.

Bag hver en Glæde gemmer sig et Savn,
hver Sommer har en Vinter i sit Følge,
og Sanssouci er kun en Klang, et Navn.
</body>
</poem>

<poem id="ipsen2017112131">
<head>
    <title>31</title>
    <toctitle><num>31.</num>Hvor Solen dog er gusten, mat og bleg!</toctitle>
    <indextitle>Hvor Solen dog er gusten, mat og bleg!</indextitle>
    <linktitle>Hvor Solen dog er gusten, mat og bleg!</linktitle>
    <firstline>Hvor Solen dog er gusten, mat og bleg!</firstline>
    <notes>
        <note>Teksten følger Alfred Ipsen: <i>Sonetter og Sange</i>, Gyldendalske Boghandels Forlag, Kbh., 1884, p. 33.</note>
    </notes>
    <keywords>sonnet</keywords>
    <quality>korrektur1,kilde,side</quality>
</head>
<body>
Hvor Solen dog er gusten, mat og bleg!
Hvor tungt den glipper med det brustne Øje!
Som var den træt af Livets lange Møje,
af denne lange, ørkesløse Leg.

Just som en skuffet Sjæl, som Lykken sveg,
jeg ser den træt sit Hovede at bøje
mod Horisontens purpurbløde Høje,
hvor den af Straaler spreder sig et Neg.

Snart har den udskudt sine sidste Pile,
forblødende den ender nu sin Krig
mod troløst Haab og Illusioners Svig.

Og dog, imens den bøjer sig til Hvile,
den føler sig i sin Erindring rig
og nødes mod sin Villie til at smile.
</body>
</poem>

<poem id="ipsen2017112132">
<head>
    <title>32</title>
    <toctitle><num>32.</num>Ved Skillevejen mellem Nat og Dag</toctitle>
    <indextitle>Ved Skillevejen mellem Nat og Dag</indextitle>
    <linktitle>Ved Skillevejen mellem Nat og Dag</linktitle>
    <firstline>Ved Skillevejen mellem Nat og Dag</firstline>
    <notes>
        <note>Teksten følger Alfred Ipsen: <i>Sonetter og Sange</i>, Gyldendalske Boghandels Forlag, Kbh., 1884, p. 34.</note>
    </notes>
    <keywords>sonnet</keywords>
    <quality>korrektur1,kilde,side</quality>
</head>
<body>
Ved Skillevejen mellem Nat og Dag,
dér valgte jeg en Stund mit lille Stade,
fjernt fra den travlt besøgte Livets Gade
og fjernt fra Øjeblikkets hæse Jag,

at dæmpe lidt mit Hjærtes stærke Slag
i Skyggen af den kølige Arkade,
hvor Øret fanger kun et Brus af Blade,
hvor Portens Indskrift hedder: Far i Mag.

Ja, der hvor Livet sagtned sine Trin,
hvor knap en sagte Luftning Bølgen krused,
hvor brudte Søjler ligge slængt i Gruset,

i dér knæled jeg som ved et helligt Skrin,
i Evighedens stærke Altervin.
</body>
</poem>

<poem id="ipsen2017112133">
<head>
    <title>33</title>
    <toctitle><num>33.</num>Usynligt kredser Tiden om vort Hoved</toctitle>
    <indextitle>Usynligt kredser Tiden om vort Hoved</indextitle>
    <linktitle>Usynligt kredser Tiden om vort Hoved</linktitle>
    <firstline>Usynligt kredser Tiden om vort Hoved</firstline>
    <notes>
        <note>Teksten følger Alfred Ipsen: <i>Sonetter og Sange</i>, Gyldendalske Boghandels Forlag, Kbh., 1884, p. 35.</note>
    </notes>
    <keywords>sonnet</keywords>
    <quality>korrektur1,kilde,side</quality>
</head>
<body>
Usynligt kredser Tiden om vort Hoved,
og Vintren kommer tyst med Drys af Sne,
indtil en skønne Dag med Sorg vi se,
at Somren holdt ej, hvad den havde lovet.

At medens vi i sorgløs Fred har sovet
paa Puderne af mangt et kært Maaske,
har til sin endeløse Epopé
at digte nogle Stanzer frækt den vovet.

Og at de Timer, som imens er rundet,
hver lille, fager Drøm, som toned hen,
kan aldrig mere hentes ind igen;

men er som Vand, der er i Havet rundet,
det store Hav, hvor alting haster hen,
hint Ocean, som ingen Fod har bundet.
</body>
</poem>

<poem id="ipsen2017112134">
<head>
    <title>34</title>
    <toctitle><num>34.</num>Jeg ser endnu det malede Stakit</toctitle>
    <indextitle>Jeg ser endnu det malede Stakit</indextitle>
    <linktitle>Jeg ser endnu det malede Stakit</linktitle>
    <firstline>Jeg ser endnu det malede Stakit</firstline>
    <notes>
        <note>Teksten følger Alfred Ipsen: <i>Sonetter og Sange</i>, Gyldendalske Boghandels Forlag, Kbh., 1884, p. 36.</note>
    </notes>
    <keywords>sonnet</keywords>
    <quality>korrektur1,kilde,side</quality>
</head>
<body>
Jeg ser endnu det malede Stakit,
hvorom den vilde Vin sin Ranke slynger,
hvor Spurven kvidrende i Busken gynger
og Stæren gør sin Formiddagsvisit.

Dér søge mine Drømme endnu tidt
et Fristed bag Syreners duftblaa Klynger,
der Grenene i lette Buer tynger
til Hvælving om et Lysthus, som var mit.

Og det var fjærnt fra denne travle Strøm,
der evig larmer i de brede Gader,
fra dette Døgnlivs altfor hede Rus.

Og hele Verden var en solklar Drøm,
et Digterslot af hvide Kolonnader,
et Spil af Solen og af Vindens Sus.
</body>
</poem>

<poem id="ipsen2017112135">
<head>
    <title>35</title>
    <toctitle><num>35.</num>Et Livslys slukkes ud saa her, saa dér</toctitle>
    <indextitle>Et Livslys slukkes ud saa her, saa dér</indextitle>
    <linktitle>Et Livslys slukkes ud saa her, saa dér</linktitle>
    <firstline>Et Livslys slukkes ud saa her, saa dér</firstline>
    <notes>
        <note>Teksten følger Alfred Ipsen: <i>Sonetter og Sange</i>, Gyldendalske Boghandels Forlag, Kbh., 1884, p. 37.</note>
    </notes>
    <keywords>sonnet</keywords>
    <quality>korrektur1,kilde,side</quality>
</head>
<body>
Et Livslys slukkes ud saa her, saa dér,
ja, mangt et Lys, som mildt sin Straale sendte,
hvert Lys, som fra din Barndomstid Du kendte,
da føler Du, at Natten rykker nær.

Ti kort er Livets Pilgrimsvandren her,
og vore Strejftog ere hurtig endte,
men efter Dagens Strejftog tør vi vente
at sove roligt ud ved Stjerneskær.

Men, naar en Gang de sidste Øjne lukkes
fra Livets travle, endeløse Færd,
og naar de sidste Stjernefakler slukkes,

skal da det døde, kolde Støv ej dugges
af nogen frugtbar Livets Taare mer?
— hvem skal da maale alt det tabtes Værd?
</body>
</poem>

<poem id="ipsen2017112136">
<head>
    <title>36</title>
    <toctitle><num>36.</num>Kan noget være sødt som det at vide</toctitle>
    <indextitle>Kan noget være sødt som det at vide</indextitle>
    <linktitle>Kan noget være sødt som det at vide</linktitle>
    <firstline>Kan noget være sødt som det at vide</firstline>
    <notes>
        <note>Teksten følger Alfred Ipsen: <i>Sonetter og Sange</i>, Gyldendalske Boghandels Forlag, Kbh., 1884, p. 38.</note>
    </notes>
    <keywords>sonnet</keywords>
    <quality>korrektur1,kilde,side</quality>
</head>
<body>
Kan noget være sødt som det at vide,
at Du er Maalet for en andens Savn,
at vide, at Du har en sidste Havn,
en sidste Tilflugt, hvorpaa Du kan lide.

At der er endnu den, for hvem dit Navn
er blandet med en Duft af Roser hvide
og med en fager Drøm fra Ungdomstide
og med en Klang fra Lykkens kødestavn.

Et saadant Fællesskab i Haab og Minder
er som en lille, gylden Amulet,
som kun ved Lykketræf en Gang man finder.

Ja, den er som en lille, fredlyst Plet,
hvor Luften stanser blidt sit Aandedræt,
hvor Stormen holder Rast og Solen skinner.
</body>
</poem>

<poem id="ipsen2017112137">
<head>
    <title>37</title>
    <toctitle><num>37.</num>O, der var Jubel, der var Leg og Sange</toctitle>
    <indextitle>O, der var Jubel, der var Leg og Sange</indextitle>
    <linktitle>O, der var Jubel, der var Leg og Sange</linktitle>
    <firstline>O, der var Jubel, der var Leg og Sange</firstline>
    <notes>
        <note>Teksten følger Alfred Ipsen: <i>Sonetter og Sange</i>, Gyldendalske Boghandels Forlag, Kbh., 1884, p. 39.</note>
    </notes>
    <keywords>sonnet</keywords>
    <quality>korrektur1,kilde,side</quality>
</head>
<body>
O, der var Jubel, der var Leg og Sange,
og der var Lystighed og Flugt og Mod,
og der var Sol i gylden Overflod
og Sommeraftner lysende og lange.

Og Du var Legens Dronning, jeg var Fange,
jeg kunde kysset Jorden for din Fod,
der var en Tryllehave, hvor Du stod,
og midt i Tryllehaven var en Slange.

Det var den store Frygt for Dig at miste,
at denne Himmel, næsten ængstlig klar,
en Dag af lutter Klarhed skulde briste.

Men Du blev ikke denne Smerte vàr,
og der var ingen uden mig, der vidste,
hvor tanketung den Lykke var, jeg bar.
</body>
</poem>

<poem id="ipsen2017112138">
<head>
    <title>38</title>
    <toctitle><num>38.</num>Og deres Hus skal hurtig lades øde</toctitle>
    <indextitle>Og deres Hus skal hurtig lades øde</indextitle>
    <linktitle>Og deres Hus skal hurtig lades øde</linktitle>
    <firstline>Og deres Hus skal hurtig lades øde</firstline>
    <notes>
        <note>Teksten følger Alfred Ipsen: <i>Sonetter og Sange</i>, Gyldendalske Boghandels Forlag, Kbh., 1884, p. 40.</note>
    </notes>
    <keywords>sonnet</keywords>
    <quality>korrektur1,kilde,side</quality>
</head>
<body>
Og deres Hus skal hurtig lades øde,
ej Sten paa Sten skal findes mer deraf,
og intet Spor af deres Vandringsstav
skal melde Efterslægten deres Brøde.

Saa lad de døde jorde deres døde
og dybt i den uhyre Skyggegrav
begrave Livets Ret og Hjærtets Krav;
men vi vil vandre Morgenen i Møde.

Fra ængstligt Drømmeliv i Nattens Skygge
vor Vandring skrider mod den lyse Dag,
mod Dagens travle, sommerklædte Lykke.

Og hvert et Trin, som nu vi lægge bag,
det er en Fodsbred til den gode Sag
og korter Vejen med et lille Stykke.
</body>
</poem>

<poem id="ipsen2017112139">
<head>
    <title>39</title>
    <toctitle><num>39.</num>En Celle bør Du have i dit Indre</toctitle>
    <indextitle>En Celle bør Du have i dit Indre</indextitle>
    <linktitle>En Celle bør Du have i dit Indre</linktitle>
    <firstline>En Celle bør Du have i dit Indre</firstline>
    <notes>
        <note>Teksten følger Alfred Ipsen: <i>Sonetter og Sange</i>, Gyldendalske Boghandels Forlag, Kbh., 1884, p. 41.</note>
    </notes>
    <keywords>sonnet</keywords>
    <quality>korrektur1,kilde,side</quality>
</head>
<body>
En Celle bør Du have i dit Indre,
hvor Du kan kaste Kjortel, Hat og Stav
og hvile ud fra Dagens travle Jav,
hvor intet kan dit Hjærtes Andagt hindre.

Hvor ej det store skjules af det mindre,
med Alter for hvert lønligt Hjærtets Krav,
hvor hvert et lille Minde har sin Grav,
hvor stjerneblankt hvert ængstet Haab<note>ængstet Haab] ængstetHaab</note> tør tindre.

Og naar da Verdens Glimmer Øjet blænder
endskønt Du ledes ved den tomme Skal,
træd ind i denne tavse Tempelhal.

Og fold i stille Andagt dine Hænder,
og tilstaa aabent hver en Fejl, hvert Fald,
til Himlens Ild paany dit Hjærte tænder.
</body>
</poem>

<poem id="ipsen2017112140">
<head>
    <title>40</title>
    <toctitle><num>40.</num>I Kunsten er just det den store Fare</toctitle>
    <indextitle>I Kunsten er just det den store Fare</indextitle>
    <linktitle>I Kunsten er just det den store Fare</linktitle>
    <firstline>I Kunsten er just det den store Fare</firstline>
    <notes>
        <note>Teksten følger Alfred Ipsen: <i>Sonetter og Sange</i>, Gyldendalske Boghandels Forlag, Kbh., 1884, p. 42.</note>
    </notes>
    <keywords>sonnet</keywords>
    <quality>korrektur1,kilde,side</quality>
</head>
<body>
I Kunsten er just det den store Fare
at ville blindt hos andre gaa i Lære
og være det, som andre kun kan være,
og ej med egne Midler sig at klare.

Ti indenfra maa det sig aabenbare,
det Tankesyn, som skal din Digtning bære,
det Digterland, hvoraf Du skal Dig nære,
den Tanke, der skal fylke Folkets Skare.

Bøj Dig kun dybt og ydmygt for det store;
lad andres Sejre tjene Dig som Spore,
men tag af ingen Mand dit Land til Len.

Enhver faar staa paa sine egne Ben,
Du gør dog aldrig det, de andre gjorde,
og om saa var, det blev Dig kun til Men.
</body>
</poem>

<poem id="ipsen2017112141">
<head>
    <title>41</title>
    <toctitle><num>41.</num>Vist er der Vers at ligne med Feston’er</toctitle>
    <indextitle>Vist er der Vers at ligne med Feston’er</indextitle>
    <linktitle>Vist er der Vers at ligne med Feston’er</linktitle>
    <firstline>Vist er der Vers at ligne med Feston’er</firstline>
    <notes>
        <note>Teksten følger Alfred Ipsen: <i>Sonetter og Sange</i>, Gyldendalske Boghandels Forlag, Kbh., 1884, p. 43.</note>
    </notes>
    <keywords>sonnet</keywords>
    <quality>korrektur1,kilde,side</quality>
</head>
<body>
Vist er der Vers at ligne med Feston’er,
en flygtig Fletning til en festlig Dag,
hvormed man efter Publikums Behag
kan pynte op paa hundrede Façon’er.

Og der er Vers at ligne ved Bonbon’er,
beregnet paa en sødlig Damesmag,
en Smule Knaldsats, et Par røde Flag,
hvormed man smykker Modens Fest-Salon’er.

Men der er ogsaa andre Vers, der klinge
stormklokkeagtig gennem Døgnets Jag,
ja næsten som dit eget Hjærtes Slag.

Og det er disse Vers, som skulle klinge
med Klang af Sværd en Gang paa Kampens Dag,
blankslebne som en Damascenerklinge.
</body>
</poem>

<poem id="ipsen2017112142">
<head>
    <title>42</title>
    <toctitle><num>42.</num>Den lille Brønd, den staar saa sælsomt stille</toctitle>
    <indextitle>Den lille Brønd, den staar saa sælsomt stille</indextitle>
    <linktitle>Den lille Brønd, den staar saa sælsomt stille</linktitle>
    <firstline>Den lille Brønd, den staar saa sælsomt stille</firstline>
    <notes>
        <note>Teksten følger Alfred Ipsen: <i>Sonetter og Sange</i>, Gyldendalske Boghandels Forlag, Kbh., 1884, p. 44.</note>
    </notes>
    <keywords>sonnet</keywords>
    <quality>korrektur1,kilde,side</quality>
</head>
<body>
Den lille Brønd, den staar saa sælsomt stille
tæt ved den store, tankefulde Skov,
der kendes knapt et Spor af Faarets Klov,
som slukked her sin Tørst om Aftnen silde.

Kun højt i Skyen anes Lærkens Trille,
der nylig paa de grønne Bolstre sov:
en Smule fattigt Græs til Husbehov,
fra Gærdet hist en Duft af Roser vilde.

Her er det Land, hvor man kan Verden glemme
og lukke til sit Riges Borgeled
for al den Strid, som raner Hjærtets Fred.

I denne Stilhed føler jeg mig hjemme,
tidt var det mig, som fra det tavse Sted
der taltes til mig med min egen Stemme.
</body>
</poem>

<poem id="ipsen2017112143">
<head>
    <title>43</title>
    <toctitle><num>43.</num>Det glitrer fra den høstlighøje Himmel</toctitle>
    <indextitle>Det glitrer fra den høstlighøje Himmel</indextitle>
    <linktitle>Det glitrer fra den høstlighøje Himmel</linktitle>
    <firstline>Det glitrer fra den høstlighøje Himmel</firstline>
    <notes>
        <note>Teksten følger Alfred Ipsen: <i>Sonetter og Sange</i>, Gyldendalske Boghandels Forlag, Kbh., 1884, p. 45.</note>
    </notes>
    <keywords>sonnet</keywords>
    <quality>korrektur1,kilde,side</quality>
</head>
<body>
Det glitrer fra den høstlighøje Himmel,
det hvisker tyst fra blege Blomstermunde;
Fred er der i de tankefulde Lunde,
der hvile ud fra Sommerdagens Svimmel.

Hvo nu blot kunde skære sig en Strimmel
af dette himmelblaa og køligt-sunde
til Lægedom for hver en saarhed Vunde,
der reves op i Dagens vilde Stimmel.

O, der er Fest i hver en Farvetone,
der er en stille Jubel i din Røst,
drys ogsaa milde Tanker i mit Bryst,

til jeg ved denne himmelhøje Trone
og foran Altret for den rige Høst
kan lægge ned min Vandrings Tornekrone.
</body>
</poem>

<poem id="ipsen2017112144">
<head>
    <title>44</title>
    <toctitle><num>44.</num>Hvor store Bregner tavs i Skyggen staa</toctitle>
    <indextitle>Hvor store Bregner tavs i Skyggen staa</indextitle>
    <linktitle>Hvor store Bregner tavs i Skyggen staa</linktitle>
    <firstline>Hvor store Bregner tavs i Skyggen staa</firstline>
    <notes>
        <note>Teksten følger Alfred Ipsen: <i>Sonetter og Sange</i>, Gyldendalske Boghandels Forlag, Kbh., 1884, p. 46.</note>
    </notes>
    <keywords>sonnet</keywords>
    <quality>korrektur1,kilde,side</quality>
</head>
<body>
Hvor store Bregner tavs i Skyggen staa,
hvor Vinden kølig mellem Grene vifter,
hvor Lys og Skygge uophørlig skifter,
mens Sommerhimlen smiler dyb og blaa.

Hvor ingen Lyd af Verden kan mig naa,
hvor ingen lave Formaal Ufred stifter,
hvor jeg fordybet i Naturens Skrifter
kan Livets dunkle Mening bedst forstaa.

Dér hændte det mig stundom, at jeg faldt
i en Begejstrings grænseløse Svimmel,
imens jeg staved denne dunkle Mening,

som den, der var en lille Del af alt,
med Jord og Hav, med Skyer og med Himmel
i evig, uopløselig Forening.
</body>
</poem>

<poem id="ipsen2017112145">
<head>
    <title>45</title>
    <toctitle><num>45.</num>Jeg havde vandret længe, langt af Led</toctitle>
    <indextitle>Jeg havde vandret længe, langt af Led</indextitle>
    <linktitle>Jeg havde vandret længe, langt af Led</linktitle>
    <firstline>Jeg havde vandret længe, langt af Led</firstline>
    <notes>
        <note>Teksten følger Alfred Ipsen: <i>Sonetter og Sange</i>, Gyldendalske Boghandels Forlag, Kbh., 1884, p. 47.</note>
    </notes>
    <keywords>sonnet</keywords>
    <quality>korrektur1,kilde,side</quality>
</head>
<body>
Jeg havde vandret længe, langt af Led
og søgt fra Morgengry til Aften silde;
men al min Flid og Søgen gik til Spilde;
ti Kilder, Kilder fandt jeg intet Sted.

Men, da jeg vendte om med mødigt Fjed
jeg hørte pludselig en glasklar Trille,
og da jeg vendte om, jeg saa’ en Kilde,
og straks en anden risle tæt derved.

Og, hvor jeg vendte mig, og hvor jeg saa’,
sølvkare Kilder skød sig frem af Sandet,
og snart lig muntre Børn i Leg sig blanded’.

Hvor kom de fra saa mange og saa blaa,
ja, det kan jeg til Dato ej forstaa;
men saadan gaar det én i Kildelandet.
</body>
</poem>

<poem id="ipsen2017112146">
<head>
    <title>46</title>
    <toctitle><num>46.</num>Ak, der er nok af disse Folk, der raabe</toctitle>
    <indextitle>Ak, der er nok af disse Folk, der raabe</indextitle>
    <linktitle>Ak, der er nok af disse Folk, der raabe</linktitle>
    <firstline>Ak, der er nok af disse Folk, der raabe</firstline>
    <notes>
        <note>Teksten følger Alfred Ipsen: <i>Sonetter og Sange</i>, Gyldendalske Boghandels Forlag, Kbh., 1884, p. 48.</note>
    </notes>
    <keywords>sonnet</keywords>
    <quality>korrektur1,kilde,side</quality>
</head>
<body>
Ak, der er nok af disse Folk, der raabe
hvert Øjeblik, at Verden den gaar under,
der ingensinde skjule Folkets Vunder
med Kærlighedens folderige Kaabe.

Der agte hver en anden for en Taabe,
fordi han øjner Vej, hvor de ej bunder,
fordi han selv i Livets mørke Stunder
endnu bestandig har det Mod at haabe.

Jeg hørte ej til dem, der vilde hæmme,
vel tror jeg ej paa noget Flertals Stemme;
men Styret ligger bedst i Folkets Haand.

Og jeg forsager denne Mørkets Aand,
der lægger Tankens Flugt i trange Baand
og vil med kunstig Tvang for Livet dæmme.
</body>
</poem>

<poem id="ipsen2017112147">
<head>
    <title>47</title>
    <toctitle><num>47.</num>Naar Hebe skænker os sin gyldne Drik</toctitle>
    <indextitle>Naar Hebe skænker os sin gyldne Drik</indextitle>
    <linktitle>Naar Hebe skænker os sin gyldne Drik</linktitle>
    <firstline>Naar Hebe skænker os sin gyldne Drik</firstline>
    <notes>
        <note>Teksten følger Alfred Ipsen: <i>Sonetter og Sange</i>, Gyldendalske Boghandels Forlag, Kbh., 1884, p. 49.</note>
    </notes>
    <keywords>sonnet</keywords>
    <quality>korrektur1,kilde,side</quality>
</head>
<body>
Naar Hebe skænker os sin gyldne Drik
i Ly af Drømmehavens grønne Ranker,
da er det let at have Haab til Anker,
da er det let at se med Troens Blik.

Men, naar i plumret Halvheds Politik
man neppe mer kan kende sine Tanker,
og, naar blandt Hverdagsvrøvlets Taagebanker
Ideen svinder som en lille Prik.

Da gælder det om Tro, der ej har Hast,
da gælder det om Haab, der ej tør glippe,
just dér, hvor altfor mange Hænder slippe.

Men dér, hvor Illusionens Traade brast,
i Døgnets Hvirvelvind og Stormens Kast
at bygge fort paa Troens skjulte Klippe.
</body>
</poem>

<poem id="ipsen2017112148">
<head>
    <title>48</title>
    <toctitle><num>48.</num>Regnvaadt og blankt er hvert et Bladesmykke</toctitle>
    <indextitle>Regnvaadt og blankt er hvert et Bladesmykke</indextitle>
    <linktitle>Regnvaadt og blankt er hvert et Bladesmykke</linktitle>
    <firstline>Regnvaadt og blankt er hvert et Bladesmykke</firstline>
    <notes>
        <note>Teksten følger Alfred Ipsen: <i>Sonetter og Sange</i>, Gyldendalske Boghandels Forlag, Kbh., 1884, p. 50.</note>
    </notes>
    <keywords>sonnet</keywords>
    <quality>korrektur1,kilde,side</quality>
</head>
<body>
Regnvaadt og blankt er hvert et Bladesmykke,
det blinker friskt fra unge Birkeskud,
fra Linden strømmer dobbelt Vellugt ud,
som om den aanded dybt en rolig Lykke.

Her er en stille Fred, en Søndagshygge,
der bringer Hjærtet mangt et lønligt Bud
og mangen venlig Hilsen fra en Hud,
der endnu vandrer tyst i Løvets Skygge.

I Blomstersproget skrev han sin Postil,
der gennem trænger alle fromme Sjæle
og lutrer Hjærterne med hellig Ild.

For denne Guddom vil jeg gerne knæle,
ti han er venlig, han er lys og mild,
og i hans Nærhed er der godt at dvæle.
</body>
</poem>

<poem id="ipsen2017112149">
<head>
    <title>49</title>
    <toctitle><num>49.</num>Nu sværme glad de sommerlige Bier</toctitle>
    <indextitle>Nu sværme glad de sommerlige Bier</indextitle>
    <linktitle>Nu sværme glad de sommerlige Bier</linktitle>
    <firstline>Nu sværme glad de sommerlige Bier</firstline>
    <notes>
        <note>Teksten følger Alfred Ipsen: <i>Sonetter og Sange</i>, Gyldendalske Boghandels Forlag, Kbh., 1884, p. 51.</note>
    </notes>
    <keywords>sonnet</keywords>
    <quality>korrektur1,kilde,side</quality>
</head>
<body>
Nu sværme glad de sommerlige Bier
hen over Kløvermark og vaade Enge
og gemme sig i Rosen dybt og længe,
før de paany betræde Luftens Stier.

Og Himlen væves ind med Melodier,
og Luften dirrer som et Hav af Strenge,
og hvert et Suk, som sad bag Bur og Stænge,
den sommerlige Vind i Hast befrier.

Og hver en Gang jeg tanketung og trættet
har søgt i Havn hos Hyldens gule Skærme,
hvor ikkun Vinden rusked i mit Ærme,

blev fra mit Bryst en lønlig Byrde lettet,
imens jeg tankeløst lod Øjet sværme
hen over Marken blaa og blomsterspættet.
</body>
</poem>

<poem id="ipsen2017112150">
<head>
    <title>50</title>
    <toctitle><num>50.</num>I kende alle Visen om Svend Trøst</toctitle>
    <indextitle>I kende alle Visen om Svend Trøst</indextitle>
    <linktitle>I kende alle Visen om Svend Trøst</linktitle>
    <firstline>I kende alle Visen om Svend Trøst</firstline>
    <notes>
        <note>Teksten følger Alfred Ipsen: <i>Sonetter og Sange</i>, Gyldendalske Boghandels Forlag, Kbh., 1884, p. 52.</note>
    </notes>
    <keywords>sonnet</keywords>
    <quality>korrektur1,kilde,side</quality>
</head>
<body>
I kende alle Visen om Svend Trøst,
hin liden Svend, der traadte tavs tilbage,
som han alene frygted’ for at drage
med Rytterskaren til den hede Dyst.

Kun Spot og Utak tjente han som Høst.
Et Krysteri, en Fejghed uden Mage!
Han taalte deres Spot foruden Klage.
Tavs sad han kvær og hæved ej sin Røst.

— Jeg kan ej følge eders Rytterfærd,
endskønt for Frihed højt mit Hjærte banker,
skønt ogsaa jeg blev døbt med Tidens Tanker.

Jeg kan ej svinge disse brede Sværd;
men jeg vil oversave Broens Planker
og dække eders Ryg mod Fjendens Hær.
</body>
</poem>

</content>
</section>

<section>
<head>
    <title>Sange</title>
</head>
<content>

<poem id="ipsen2017112151">
<head>
    <title>Og jeg vilde fæste paa Solen mit Øje</title>
    <firstline>Og jeg vilde fæste paa Solen mit Øje</firstline>
    <notes>
        <note>Teksten følger Alfred Ipsen: <i>Sonetter og Sange</i>, Gyldendalske Boghandels Forlag, Kbh., 1884, pp. 55-56.</note>
    </notes>
    <quality>korrektur1,kilde,side</quality>
</head>
<body>
Og jeg vilde fæste paa Solen mit Øje
og skrive et straalende Digt,
det Digt skulde ikke regne saa nøje
med Takter og Pavser og sligt,
det Digt skulde klinge
som Fuglenes Vinge,
med Foraarets liflige Sus,
den Sang skulde strømme
som Sommernatsdrømme,
o Moder, igennem dit Hus.

Og jeg vilde fæste paa Jorden mit Øje
og synge en jublende Sang,
den Sang skulde ikke tage det nøje
med Rhytmers og Takternes Tvang,
den Sang skulde skumme
som Vand i en Kumme
og tone i klingende Fald,
og stænke som Perler
paa Tidsel og Snerler
med Draaber af hvidest Krystal.

Og jeg vilde fæste ved Frihed mit Hjærte
og synge en Sang til mit Folk,
den Sang skulde komme i Tvivl og i Smerte
som Haabets den liflige Tolk,
den Sang skulde runge
paa tusinders Tunge
ud over det lyttende Land,
trods Disen og Taagen,
til Dagen blev vaagen
og Solen gik op over Strand!
</body>
</poem>

<poem id="ipsen2017112152">
<head>
    <title>Vaagn nu op af din Dvale</title>
    <firstline>Vaagn nu op af din Dvale</firstline>
    <notes>
        <note>Teksten følger Alfred Ipsen: <i>Sonetter og Sange</i>, Gyldendalske Boghandels Forlag, Kbh., 1884, pp. 57-59.</note>
    </notes>
    <quality>korrektur1,kilde,side</quality>
</head>
<body>
Vaagn nu op af din Dvale,
vaagn op Du Sangfugl fra før,
alt leger Solen i Dale,
vi staa ved Morgenens Dør,
kom med Morg’nen at tale
igennem Taagernes Slør.

Først vil vi Morgenen love
for alt det Guld, den har bragt,
for duftende Foraar i Skove
og Roser i rigeste Pragt,
Sange for dem, der sove,
og Sang for dem, der holdt Vagt.

Syng som Vinden, der vifter
over den rullende Sø,
syng om Skæbner, der skifter,
syng om Slægter, der dø,
syng om nve Bedrifter
født af Frihedens Frø.

Syng om Dagen, der rinder!
Syng om Tiden, der gaar!
Om Haab, der blive til Minder
og bleges med vore Haar,
syng om den Verden, der svinder
og om den, der evig bestaar.

Syng om Sorg, der er svundet!
Syng om Skygger, som svandt!
Løs det Haab, der var bundet,
som Morgnen blødende fandt.
Væk de Viljer, som blunded,
de Tanker, som Frygten bandt.

Syng om Natten, der endes
med Tvivl, med Tvist og med Tvang.
Syng om Dagen, der tændes
med Sol, med Sejr og med Sang.
Syng om Strænge, der spændes
med næsten bristende Klang.

Syng om Lænker, der springe!
Syng om Grave, der brast!
Om Mod, der ikke tør tinge,
om Manddom, som holder fast.
Syng om Haab, der har Vinge
og syng om Tro, der har Hast.

Syng om Løgne, der falmer,
hvor Solen skrider forbi.
Kom med Sang og med Palmer
til Frihedens tjørnede Sti.
Syng os af Morgenens Salmer,
af Daggryets Litani.

Syng om Trældom, der viger,
synker i Tidernes Grav,
syng om Kyster, der stiger
frem af det bølgende Hav,
syng om de kommende Riger
under Frihedens blomstrende Stav.

Kom som et Sus over Vove
med Guld om Himmelens Rand,
med Sang til de duftende Skove,
med Fryd for det lyttende Land,
med Hjærter, der ikke sove,
og Viljer, der staa i Brand!
</body>
</poem>

<poem id="ipsen2017112153">
<head>
    <title>Arv</title>
    <firstline>Der var en Slægt, som ingenting forstod</firstline>
    <notes>
        <note>Teksten følger Alfred Ipsen: <i>Sonetter og Sange</i>, Gyldendalske Boghandels Forlag, Kbh., 1884, pp. 60-65.</note>
    </notes>
    <quality>korrektur1,kilde,side</quality>
</head>
<body>
Der var en Slægt, som ingenting forstod,
ej denne Skrift, som skjulte Hænder skreve,
ej, at der kæmpedes paa Liv og Blod
og ej det Ansvar, som det er at leve,
en Slægt saa selvisk-glad og filistrøs,
hvis Horisont af Fordom var begrænset,
hvis Liv randt hen i jevn gemytlig Døs,
som aldrig Livets skjulte Magter ænsed.

Bag døde Traditioners trygge Vold
i selvgod Smaalighed den sad forskansed,
i Servilismens Hær den vandt sin Sold;
men Livets store Formaal ej den sansed.
Pakæseltaalig den sin Byrde drog
og slæbte fort paa Døgnets rustne Skatte;
men Aandens frie Argonautertog
var Vanvid, som den aldrig kunde fatte.

Den gik ad Vanens magelige Vej,
som vissen Fordom havdn sanktioneret,
og vraged snusfornuftig alt, hvad ej
Aarhundrederne havde approberet.
Den skyede ængstlig hver en dristig Sti,
der løb til Fjælds mod Livets høje Tinder,
derop, hvor Tanken bliver kæk og fri,
hvor Dalens klamme Mosedunst forsvinder.

En Slægt, som Livets Alvor ej begreb,
som traskede sin Gang med lukte Øjne,
og hjalp sig frem, saa ofte som det kneb
med et System af hyggelige Løgne,
som skjulte sine Synders Legio
med Kærlighedens rummelige Kaabe,
som dækkede sin Svaghed med sin Tro,
en Slægt, hvis Synder højt mod Himlen raabe.

En kuet Slægt, som Ansvar ej forstod,
som kaldte stolt sin Lunkenhed for Varme,
som aldrig følte Kogen i sit Blod,
og aldrig i sit Bryst en mandig Harme,
som stadig raabte paa, at den var fri,
imens den smeded paa sin egen Lænke,
hvis højeste Princip var Inerti,
som derfor aldrig naaede til at tænke.

Og det var denne Slægt, som fostred os
til hine Vanens Guder fromt at dyrke,
dens Fejghed avlede vor bitre Trods,
dens Slaphed ammed vore Viljers Styrke.
Dens Tryghed fødte Angst i vore Sind,
dens Blindhed maned os til frigjort Tænken,
dens Tamhed kaldte Blodet til vor Kind
og gav os Mod en Gang at bryde Lænken.

Men denne Lænke den er tung og sej,
den vejer haardt af mørke Tiders Brøde,
og let og hurtig bryde vi den ej,
først maa vi eders Fejl og Misgreb bøde.
Ti eders Synder gav I os i Arv,
og eders Brøde pletter vore Flænder,
og eders Svaghed stjal vor Viljes Marv
og eders Skam i vore Aarer brænder.

I løbe med i alt, hvad Moden vil,
i hver en Slægt Messias I korsfæste,
og naar han haanes, se I rolig til
for som en Gud at dyrke ham i næste.
I spotted Sandhed, naar I saa den led,
mens højt I hædred Modens usle Skrammel
og bøjed Ryg i fad Ærbødighed
for hver en Sandhed, naar den først blev gammel.

I blotted Hovedet for gammel Skik,
for Herskergunst I solgte jer som Slave,
I lød en smaalig Klogskabs Politik,
og tusked Retfærd bort for Gunst og Gave. 
I skotte efter Verdslighedens Maal,
mens Øjnene mod Himmelen I vende,
og brænde fromt paa Fanatismens Baal
den Sandhed, som I ikke vil erkende.

Og aldrig dyrked I den smukke Kunst
at skelne skønsomt mellem Korn og Avne,
blindt bejled I til Herskermagtens Gunst;
men Frihed kaldte I med Skændselsnavne.
Som Vane-Trækdyr Dag for Dag I sled
i Spand for Traditionernes Kvadriga,
imens i væbnet Flok forbi jer skred:
den nye Tids urokkelige Liga.

Og fyldt af Døgnets dorske Overmod
I haaned hver en Tro, som Arbejd kræved
og vrængede af, hvad I ej forstod,
af hver en Tanke, som for højt jer svæved,
og I vil folde eders Hænder fromt
den Straffens Dag, da hele Verden brænder,
og selvretfærdig sidde paa dens Tomt
og med Pilatus vaske eders Hænder.

— En bitter Arv af Haabløshed og Frygt
en Arv af Alt, hvad der kan Haabet kvæle,
af alt, hvad der gør Livet mat og sygt
og pletter med sin Rust de svage Sjæle,
en Arv af, hvad der tynger Kraft og Mod,
af alt, der kan os Handlekraften røve,
og sprede Giftstof i de unges Blod
og svække dem til Livets Styrkeprøve.

Vi gaa os træt i Døgnets Rusk og Slud, og tidt vi vore bedste Tanker sviger, Indignationens Flamme slukkes ud,
med Livets Uret Vanen os forliger.
Vort Øre sløves for et helligt Kald,
og Armen .trættes i den lange Fejde,
og der er nok af Fejl og nok af Fald,
som vi alene tør os selv bebrejde.

Dog vil vi mandig holde Haabet fast
og vandre frem igennem Tidens Mørke,
for hver en skørnet Illusion, der brast,
der fødes i vort Sind en bedre Styrke,
til én Gang Kampens Saar kan vorde lægt,
igennem dette Slægtleds Pessimisme,
til der kan vokse frem en bedre Slægt
i Kraft af selve Livets Atavisme!
</body>
</poem>

<poem id="ipsen2017112154">
<head>
    <title>Du Sol, der altfor stolt og høj</title>
    <firstline>Du Sol, der altfor stolt og høj</firstline>
    <notes>
        <note>Teksten følger Alfred Ipsen: <i>Sonetter og Sange</i>, Gyldendalske Boghandels Forlag, Kbh., 1884, pp. 65-67.</note>
    </notes>
    <quality>korrektur1,kilde,side</quality>
</head>
<body>
Du Sol, der altfor stolt og høj
hen over Verden skrider,
o bøj en Gang dit Hoved ned
til alle dem, der lider,
som saaredes af Vejens Tjørn,
paa Livets travle Færden
og sjælden mærked, de var Børn
af Solens lyse Verden.

Ak, Verden har saa mangen Vraa,
hvor ind Du aldrig titter,
med Sult til Tærskel, Sorg til Slaa,
med Nød og Trang til Gitter.
Hvor Livet er saa armt og grimt,
en Bylt af daglig Møje,
og hvor man aldrig saa et Glimt
af dit det lyse Øje.

Vel sandt, at Du gaar daglig op
for gode og for onde
og modner Kornets tunge Top
for Herremand og Bonde.
Dog svæver Du for fjernt og let
i Himlens høje Sale
at skifte Sol og Skygge ret
for os i Jordens Dale.

Kom ned, Du høje Sol, kom ned
og maal en Gang din Styrke
med Verdens Uretfærdighed
og Fattigdommens Mørke.
Kom ned til denne lave Kyst,
hvor Vinterkulden trykker,
og prøv en uforfærdet Dyst
med disse dybe Skygger.

Bryd frem igennem Mørkets Lejr
med din den blanke Klinge,
før Lysets Tropper frem til Sejr,
lad Dagens Klokker ringe.
Og gæst saa daglig Her og fler
af Rønnerne hernede,
til Verden ej har Skygger mer
af dem, som Du kan sprede.
</body>
</poem>

<poem id="ipsen2017112155">
<head>
    <title>Sang</title>
    <firstline>I unge Hjærter skriv dit Navn</firstline>
    <notes>
        <note>Teksten følger Alfred Ipsen: <i>Sonetter og Sange</i>, Gyldendalske Boghandels Forlag, Kbh., 1884, pp. 68-69.</note>
    </notes>
    <quality>korrektur1,kilde,side</quality>
</head>
<body>
I unge Hjærter skriv dit Navn,
at det maa længe staa,
naar Solen slukker sin flammende Bavn
og Natten den falder paa.
Ti om din Sol end svinder
bagved den mørke Sky, —
i unge Hjærter skal Haabet
og Dagen fødes paany.

Tro ikke, at Dagen svinder,
fordi din Sol gaar ned,
Verden har altid Morgen
et eller andet Sted.
Just dér, hvor Solen gemmes
bagved den mørke Sky,
skal Morgenens Lærketriller
stemmes med Klang paany.

Vidtstrakt er Solens Rige,
fra Slægt til Slægt det naar,
det randes ikke af Fjælde,
har ikke Grænser af Aar,
og medens Slægterne flette
visnende Blomster i Krans,
ung som en straalende Jomfru
skal Solen træde sin Dans.

Saa løft mod Solen dit Øje,
Solen har altid Vaar,
Riger foruden Grænser
baade i Rum og i Aar.
Vor Verden kan stundom dækkes
en Stund af en bælgmørk Sky;
men Solen bryder sig altid
en Vej i Taagen paany.

I unge Hjærter skriv dit Navn,
at det maa længe staa,
naar Solen slukker sin flammende Bavn,
og Natten den falder paa.
Ti om din Sol end svinder
bagved den mørke Sky —
i unge Hjærter skal Haabet
og Dagen fødes paany.
</body>
</poem>

<section>
<head>
    <title>Af »Vandrebogen«</title>
</head>
<content>

<poem id="ipsen2017112156">
<head>
    <title>I.</title>
    <linktitle>Af »Vandrebogen«, I</linktitle>
    <firstline>Og nu vil jeg glemme min Vunde</firstline>
    <notes>
        <note>Teksten følger Alfred Ipsen: <i>Sonetter og Sange</i>, Gyldendalske Boghandels Forlag, Kbh., 1884, pp. 70-71.</note>
    </notes>
    <quality>korrektur1,kilde,side</quality>
</head>
<body>
Og nu vil jeg glemme min Vunde
som Sne, der faldt i Fjor,
og prise det friske og sunde,
der blomstrer paa denne Jord,
og nu vil jeg spejle mit Øje
i alle smilende Vande
og lade de bløde Vinde
glatte hver Fold i min Pande.

Og nu vil jeg atter træde
Foraarets grønneste Stier,
og fylde mit Bryst med Glæde
og klingende Melodier,
og nu vil jeg atter fylde
med solvarm Luft mine Lunger
og inde bag Skovenes Gærde
lytte til fløjtende Tunger,

Guldregn fra højeste Himle,
Duft fra de dybeste Skove.
Nu er det Tid til at svimle
og Tid, at Sorgen skal sove.
Tid er det nu, at Fængsler
lukke i Lyset sig op,
Tid, at de rødmende Længsler
vugges i Rosernes Knop.

Nu vil jeg bede Vaaren
hurtig min Seng at rede,
og over de duftende Bolstre
snehvideste Lagner brede.
Nu vil jeg bede Vaaren
med Blomster min Seng at sømme
og gennem Himmelens Skylight
sende de lyseste Drømme.
</body>
</poem>

<poem id="ipsen2017112157">
<head>
    <title>II.</title>
    <linktitle>Af »Vandrebogen«, II</linktitle>
    <firstline>Syngende Lærker</firstline>
    <notes>
        <note>Teksten følger Alfred Ipsen: <i>Sonetter og Sange</i>, Gyldendalske Boghandels Forlag, Kbh., 1884, pp. 72-73.</note>
    </notes>
    <quality>korrektur1,kilde,side</quality>
</head>
<body>
Syngende Lærker
over alt det solblaa Land,
Skovmærker, Skovmærker
langs Skovgærdets Rand,
og hvorhen Øjet flakker
Bække og blanke Søer
og bløde, runde Bakker
bag Sommerdisens Slør.

Hvorhen jeg Blikket sender,
hvorhen mit Øje gaar,
jeg kender, jeg kender
det alt, som fra i Gaar.
Og højt igennem Luften
jeg hører Flugt af Duer,
mens Viben kredser langsomt
i store, brede Buer.

Det Sted, hvor Drengefoden
i sorgløs Gang har traadt,
hvert Sted, vor Ungdom rasted,
hvor husker vi det godt!
Det er, som endnu vugged
sig der paa Luftens Strømme
en Klang fra gamle Dage,
en Duft af gamle Drømme.
</body>
</poem>

</content>
</section>

<poem id="ipsen2017112158">
<head>
    <title>Foraarshilsen</title>
    <firstline>Bryd frem, o Foraar, af hver en Knop</firstline>
    <notes>
        <note>Teksten følger Alfred Ipsen: <i>Sonetter og Sange</i>, Gyldendalske Boghandels Forlag, Kbh., 1884, pp. 73-75.</note>
    </notes>
    <quality>korrektur1,kilde,side</quality>
</head>
<body>
Bryd frem, o Foraar, af hver en Knop,
af snævre Lukker og Bladsvøbsgemmer,
slaa alle Døre og Ruder op
til Klang af tusinde Stemmer.
Spring ud af Vinterens trange Hi
til Melodien af brudte Lænker,
hvor Vinden vifter ad Vaarens Sti.
Spring ud, før nogen det tænker!

Saa kom med Kundskabens gyldne Skat,
I Sædemænd fra de høje Sale,
strø ud i Landet ved Dag og Nat
og tilsaa Bakker og Dale.
For længe Visdommens Venner sad
i fornemt Stænge bag stolte Mure,
og Almuesmanden var stolt og glad
for et fattigt Frø til sin Fure.

Det gaar ej længer! Det gælder ej
med denne Visdom bag lukte Døre,
nej ud paa Livets den alfar’ Vej
og tal, hvad Folket maa høre!
Her frem med Tænkernes gyldne Fund,
her er en Hunger, som snart maa stilles,
og falder noget paa stenet Grund,
skal dog ej Udsæden spildes!

Det gaar ej længer! Det gælder ej
med denne Visdom i Bur og Celle.
Herud paa Livets den alfar Vej,
og da skal Visdommen gælde.
Strø ud blandt Folkets forsømte Børn,
strø ud en Sæd, der kan Hadet hindre,
og falder noget blandt Stub og Tjørn,
saa bliver Høsten ej mindre!

Bryd frem, o Foraar, af hver en Knop,
af snævre Lukker og Bladsvøbsgemmer,
slaa alle Døre og Ruder op
til Klang af tusinde Stemmer.
Spring ud af Vinterens trange Hi
til Melodien af brudte Lænker,
hvor Vinden vifter ad Vaarens Sti.
Spring ud, før nogen det tænker!
</body>
</poem>

<poem id="ipsen2017112159">
<head>
    <title>Glemsel</title>
    <firstline>Hvor Bøgeskoven lukker sig</firstline>
    <notes>
        <note>Teksten følger Alfred Ipsen: <i>Sonetter og Sange</i>, Gyldendalske Boghandels Forlag, Kbh., 1884, pp. 75-77.</note>
    </notes>
    <quality>korrektur1,kilde,side</quality>
</head>
<body>
Hvor Bøgeskoven lukker sig
omkring et Sus, en Drøm,
dér slynger sig med sølvklar Sang
en væver lille Strøm.
Men ingen husker mer, hvor Stien findes

Der sad jeg tidt og ventede
alt ved den hvide Sti,
mens Timerne med Harefjed
mig smutted let forbi.

Dér sad jeg tidt og spejdede,
naar Dagen den var klar;
men i hvor langt min Tanke fløj,
den bragte aldrig Svar.

Dér sad jeg tidt og vogtede
de hvide Skyers Tog,
mens Vinden som en Melodi
forbi mit Øre drog.

Mens Dagen gik sin vante Gang
og Solens Kugle gled
hen over Himlens blanke Sø
mod Vestens Bakker ned.

Paa Marken ved den hvide Sti
ved Skovens Grænseskel,
der drømte jeg fuldmangen Drøm,
som end jeg mindes vel.

Vel gad jeg vanke did igen
en Sommeraften klar;
men spurgte jeg i Øst og Vest,
saa fik jeg intet Svar.

Ti alle de er døde bort
som have Stien kendt,
og Kilden den er tørret ud,
og Skoven den er brændt.
Og ingen husker mer, hvor Stien findes.
</body>
</poem>

<poem id="ipsen2017112160">
<head>
    <title>Og den har aldrig grædt for Guld</title>
    <firstline>Og den har aldrig grædt for Guld</firstline>
    <notes>
        <note>Teksten følger Alfred Ipsen: <i>Sonetter og Sange</i>, Gyldendalske Boghandels Forlag, Kbh., 1884, p. 77.</note>
    </notes>
    <quality>korrektur1,kilde,side</quality>
</head>
<body>
Og den har aldrig grædt for Guld,
som aldrig Guld har mistet,
og den blev aldrig tro til Gavns,
som ingentid blev fristet.

Saa svig mig før, i Fald Du maa,
og vend med Sorg tilbage,
end at Du sorgløs skulde gaa
omkring mig alle Dage.
</body>
</poem>

<poem id="ipsen2017112161">
<head>
    <title>Nu tegner Solen med sin gyldne Griffel</title>
    <firstline>Nu tegner Solen med sin gyldne Griffel</firstline>
    <notes>
        <note>Teksten følger Alfred Ipsen: <i>Sonetter og Sange</i>, Gyldendalske Boghandels Forlag, Kbh., 1884, p. 78.</note>
    </notes>
    <quality>korrektur1,kilde,side</quality>
</head>
<body>
Nu tegner Solen med sin gyldne Griffel,
i store, runde Træk den kaster hen
et Straalerids paa Søens staalblaa Tavle,
og Vindens Vift udsletter det igen.

Og dette Solrids er som Vaarens Drømme,
saa smilende, saa solrig ubestemt,
saa helt foruden Viljes Herredømme,
saa gyldent tankeløst, saa snart forglemt.
</body>
</poem>

<section>
<head>
    <title>Sange</title>
</head>
<content>

<poem id="ipsen2017112162">
<head>
    <title>I</title>
    <linktitle>Sange, I.</linktitle>
    <firstline>Det volder den Sang i de grønne Skove</firstline>
    <notes>
        <note>Teksten følger Alfred Ipsen: <i>Sonetter og Sange</i>, Gyldendalske Boghandels Forlag, Kbh., 1884, pp. 78-79.</note>
    </notes>
    <quality>korrektur1,kilde,side</quality>
</head>
<body>
Det volder den Sang i de grønne Skove,
at jeg ej mer kan om Natten sove.

Det volder den Klang af de klare Strømme,
at alt mit Liv rinder hen i Drømme.

Det volder det Sus i de høje Grene,
at jeg maa ride min Vej alene.

Det volder den høje, funklende Himmel,
at jeg er blændet og hovedsvimmel.

Det volder den hellige Stjerneskare,
at mine Tanker maa vide fare.

Den Men mig voldte to sorte Øjne,
at mine rolige Timer er fløjne.

Gud give, jeg laa i den dybe Dvale,
hvor Dødens Haand skal min Tinding svale.
</body>
</poem>

<poem id="ipsen2017112163">
<head>
    <title>II</title>
    <linktitle>Sange, II.</linktitle>
    <firstline>Jeg mærker ikke til Vinter, jeg mærker ikke til Vaar</firstline>
    <notes>
        <note>Teksten følger Alfred Ipsen: <i>Sonetter og Sange</i>, Gyldendalske Boghandels Forlag, Kbh., 1884, pp. 79-81.</note>
    </notes>
    <quality>korrektur1,kilde,side</quality>
</head>
<body>
Jeg mærker ikke til Vinter, jeg mærker ikke til Vaar,
jeg mærker ikke til Stormen, som over mit Hoved gaar.

Og ikke til Nattens Komme, og ikke den lyse Dag,
og ikke Sol eller Maane, der vandre over mit Tag.

Og ikke Sorg eller Glæde, der skifte blandt Menneskers Slægt,
og ikke Timernes Veksel og ikke Aarenes Vægt.

Der toner kun for mit Øre en enstonig Melodi,
en Klang som af Søens Brusen, naar Stormen blandes deri.

Det er som søvntunge Vover, der skvulpe i ensformig Takt,
et Hav af Valmuedrømme over mit Hoved er lagt.

— Hvor længe jeg vel har sovet; hvi spørger I mig derom?
Fra den Gang Dagen den blegned, fra den Gang Natten den kom.

Hvor længe jeg vel skal sove? Ak, spørg mig ikke om Tid?
Saa længe til Vinden og Voven faa udkæmpet deres Strid.

Saa længe til Dagen og Natten falde hinanden i Favn,
saa længe til selve Tiden naar til en rolig Havn.
</body>
</poem>

</content>
</section>

<poem id="ipsen2017112164">
<head>
    <title>Der gaar et Sus gennem Lindeløvet</title>
    <firstline>Der gaar et Sus gennem Lindeløvet</firstline>
    <notes>
        <note>Teksten følger Alfred Ipsen: <i>Sonetter og Sange</i>, Gyldendalske Boghandels Forlag, Kbh., 1884, pp. 81-82.</note>
    </notes>
    <quality>korrektur1,kilde,side</quality>
</head>
<body>
Der gaar et Sus gennem Lindeløvet.
Det rasler ængstlig i Bøgens Top.
Jasminernes Blade hvirvles i Støvet,
og skælvende bøjer Rosen sin Knop.
Paa Bladet de blinkende Dugdraaber stænke,
det blinker i Lillieøjet som Graad.
Rose, min Frænke,
Rose, hvorfor er din Kind saa vaad?

Er det fordi, at din Skønhed aner
de mørke Dage, som forestaar,
den Dag, da Stormen din Skønhed raner,
hvert lille Blad fra din Glædes Vaar.
Den Dag, da Høstvinden mægtig bruser
ud over Landet med Dødens Bud,
da Taaresluser
skal slette Foraarets Drømme ud?

Og da jeg gik, hvor sig Stien dølger
igennem Rugmarken, sommerhvid,
der gik et Sus gennem Kornets Bølger,
et Sus, der varsled om Høstens Tid.
Snart spiller Stormen paa Bord og Bænke,
snart kommer Regnen og rydder op,
da vil vi tænke
med Vemodsmil paa hver visnet Knop.
</body>
</poem>

<poem id="ipsen2017112165">
<head>
    <title>Livsvilkaar</title>
    <firstline>Der er Viljer, der kæmpe sig frem i det pansrede Stævne</firstline>
    <notes>
        <note>Teksten følger Alfred Ipsen: <i>Sonetter og Sange</i>, Gyldendalske Boghandels Forlag, Kbh., 1884, p. 83.</note>
    </notes>
    <quality>korrektur1,kilde,side</quality>
</head>
<body>
Der er Viljer, der kæmpe sig frem i det pansrede Stævne,
der er Viljer i blanke Vaaben, stolte og fri.
Der er vege, vaklende Viljer, der intet evne,
der snuble sig frem ad Dødens tjørnede Sti.
Der er Viljer, der støbtes til Staal af Vaarsolens Gløden,
der er Viljer, der riste sig Baner med flammende Skrift.
Der er brudte, sygnende Viljer, der sukke mod Døden,
der flakke ængstlig for Vindens svageste Vift.
Der er Viljer lig stærke Ørne, som intet kan stække,
der er Viljer, der jage til Maalet i susende Flugt.
Der er Viljer, der isne bort under Vinterens Dække,
der er frostbidte Viljer, der aldrig modnes til Frugt.
</body>
</poem>

<poem id="ipsen2017112166">
<head>
    <title>Dæmring</title>
    <firstline>Over mit Hoved</firstline>
    <notes>
        <note>Teksten følger Alfred Ipsen: <i>Sonetter og Sange</i>, Gyldendalske Boghandels Forlag, Kbh., 1884, pp. 84-86.</note>
    </notes>
    <quality>korrektur1,kilde,side</quality>
</head>
<body>
Over mit Hoved
tung som en Drøm
har Tiden rullet
sin rivende Strøm;
naar nu jeg vender
Blikket tilbage,
hvad er saa blevet
af disse Dage,
af disse Drømme, som jeg har levet.

Det er som fjerne
Toner, der lød,
Toner, der døde
i Skovenes Skød,
Drømme, der visned
og faldt med Løvet,
Sange, som Tiden
har traadt i Støvet,
Blomster, som Vinterens Kulde har isnet.

Toner, der tystned,
da Marken blev gold,
Tanker, der kastedes
Vinden i Vold.
Taarer, der tørred
i Rejsens Hast,
et sidste Suk som
af Strenge, der brast
af Strenge, som aldrig senere stemtes.

Nu synker Solen
bag Bakkekammen,
og alle Linier
glide sammen,
og Farverne slukkes,
blegne og dø,
mens paa den dæmring-
hyllede Sø
en sidste Afglans af Dagen end vugges.

Saa spreder Natten
dæmpet og tyst
sin Flagermusvinge
om Jordens Bryst.
Men hist, hvor Himlen
staar højt i Luer
blandt drivende Skyer
endnu jeg skuer
Omrids af kendte Skove og Byer.

Det blænder for Øjet
som tunge Flokker,
det ringer for Øret
som dæmpede Klokker,
en sidste Genklang
af Timer, der svandt,
en tystnende Afsked
med Dagen, der randt,
en døende Hilsen til Ting, som skal svinde.

Jeg glider, jeg vugges
paa skvulpende Vande,
og søvntunge Valmuer
kranse min Pande;
nu vug mig stille,
Du stærke Død,
bort til Tilværelsens
evige Skød,
bort til det vordendes evige Kilde.
</body>
</poem>

<poem id="ipsen2017112167">
<head>
    <title>Jeg sad og vented -</title>
    <toctitle>Jeg sad og vented</toctitle>
    <firstline>Jeg sad og vented under Birkens Susen</firstline>
    <notes>
        <note>Teksten følger Alfred Ipsen: <i>Sonetter og Sange</i>, Gyldendalske Boghandels Forlag, Kbh., 1884, pp. 87-88.</note>
    </notes>
    <quality>korrektur1,kilde,side</quality>
</head>
<body>
Jeg sad og vented under Birkens Susen
med Øret retted’ imod Havets Brusen,
der kransede med Skum den nære Strand.
Jeg vented’, at en Skygge skulde glide
hen over Kystens Sand det glimmerhvide.

Men ingen Skygge kom. Kun Strandens Maager,
der kredsed skrigende og svandt i Taager,
som om de varslede den nære Storm;
jeg vented, til mit Øre blev bedøvet
af Bølgens Sus og Vindens Leg i Løvet.

Da var det mig, som tvende Hænder lagde
sig om min Hals og tvende Læber sagde
mig ind i Øret paa fortrolig Vis:
Her har Du mig, og er jeg end en Skygge,
nu vel, jeg er dog din, dit Lys, din Lykke.

Lyd, som Øret ingentid kan fange,
lig lette Jomfrufjed ad gyldne Spange
igennem Luftens dybe Stilhed klang,
og saa en Røst, der kaldte mig til Møde
med disse Timer, som saa hurtig døde.

Ja, i det tavse, grænseløse Øde
fortrolig vandred mig en Sjæl i Møde
med Haaret kranset af det hvide Skum,
en skumfødt Drøm, som Sjælen kun fornemmer,
imellem Vindens Sus og Bølgens Stemmer.
</body>
</poem>

<poem id="ipsen2017112168">
<head>
    <title>Vinternat</title>
    <firstline>Ensom vandrede jeg gennem Natten</firstline>
    <notes>
        <note>Teksten følger Alfred Ipsen: <i>Sonetter og Sange</i>, Gyldendalske Boghandels Forlag, Kbh., 1884, pp. 88-89.</note>
    </notes>
    <quality>korrektur1,kilde,side</quality>
</head>
<body>
Ensom vandrede jeg gennem Natten,
da jeg pludselig mod Skyen saa’,
og der var en rustbrun Ring om Maanen
som en Krans af Immorteller smaa,
og i Kransens Midte bleg og brusten
lig en død Prinsesse Maanen laa.
Vinden skjalv og sukked,
Stjernen Øjet lukked,
rundtom ruged Natten kold og graa.

Og jeg flakked mellem visne Stubbe,
langs den matte, sørgelige Strøm,
og den mumled sorgfuld som en Gubbe,
der fortæller om sin Ungdoms Drøm,
og det var, som blev mit Hjærte naglet
højt til Dødens Træ med skarpe Søm.
Mon der end sig dølger
bag de kolde Bølger
en krystalklar, vinterfrossen Drøm?

Ti de glade Dage, ja de glade Dage,
de er tabt foruden mindste Spor,
og de glade Timer vendte ej tilbage,
flygted troløst bort som fagre Ord,
dog en Vandring bliver end tilbage
did, hvor Fred foruden Mislyd bòr.
Endnu bier Lykken
under Askeskyggen,
hvor de hvide Immorteller gror.
</body>
</poem>

<poem id="ipsen2017112169">
<head>
    <title>Under Blokaden</title>
    <firstline>Fra dette Kuldens og Taagens Land</firstline>
    <notes>
        <note>Teksten følger Alfred Ipsen: <i>Sonetter og Sange</i>, Gyldendalske Boghandels Forlag, Kbh., 1884, pp. 90-91.</note>
    </notes>
    <quality>korrektur1,kilde,side</quality>
</head>
<body>
Fra dette Kuldens og Taagens Land,
hvor alle Farverne døde,
jeg sender min Tanke, saa fort jeg kan,
Solen og Somren i Møde.

Vi lytte og spejde bag Taagens Vold,
vi tælle Timer og Dage.
Naar kommer den Ridder med gyldent Skjold
og fælder den rugende Drage?

Men Vinteren sidder i Sneværksfòr
paa Trone af isgraa Flager
og glæder sig end ved det gamle Ord:
Det holder, saa længe det knager.

Men vogt Dig, o Vinter, hørte Du ej
fra Skyen en Lærketrille.
De falske Gække er alt i Vej:
O Vinter, de spaa Dig ilde.

Formummet i Sneens det hvide Skrud,
at Fjenden ej skal dem mærke,
de liste sig sagte af Lagnet ud
i deres smaa, hvide Særke.

Da aabner Solen en Lueregn
af gyldne, glødende Pile,
hvor Gækken planter sit Foraarstegn,
vil ej Violerne hvile.

Da synker, o Vinter, din Tronestol,
da knækker din Istapslanse.
Paa Himlen vandrer den varme Sol
og alle Bølgerne danse.
</body>
</poem>

<poem id="ipsen2017112170">
<head>
    <title>Efteraar</title>
    <firstline>Velkommen blege Efteraar</firstline>
    <notes>
        <note>Teksten følger Alfred Ipsen: <i>Sonetter og Sange</i>, Gyldendalske Boghandels Forlag, Kbh., 1884, pp. 91-93.</note>
    </notes>
    <quality>korrektur1,kilde,side</quality>
</head>
<body>
Velkommen blege Efteraar
med røde Asters i dit Haar,
med Duggens blanke Perlesnor
omkring din tavse Pande.
Tyst er din Gang, din Dragt er let,
og dybt og frit dit Aandedræt,
Vin har Du i din Kande.

Ja, let og perlende og fin
Du skænker os din gode Vin,
der bryggedes af Blomsterblod
og Duft af Sommerminder,
den blinker med et gyldent Skær
af hvad, der gav vort Liv sit Værd,
og altfor snart forsvinder.

Saa ræk os nu din Kande hen
og lad os frejdig tømme den
i dvælende og lange Drag
til sidste, gyldne Draabe.
Der er i dette Sommerblod
en Kraft, som endnu giver Mod
ved Dødens Dør at haabe.

Og vi, som her er kun til Gæst,
o maatte en Gang slig en Fest,
naar Løvet rasler for vor Fod
vor Afskedsdrik kredense.
Saa vi, før Foden helt blev træt,
fik aande ud saa tyst og let
som Du ved Aarets Grænse.
</body>
</poem>

<poem id="ipsen2017112171">
<head>
    <title>Et fælles blev de dødeliges Kaar</title>
    <firstline>Et fælles blev de dødeliges Kaar</firstline>
    <notes>
        <note>Teksten følger Alfred Ipsen: <i>Sonetter og Sange</i>, Gyldendalske Boghandels Forlag, Kbh., 1884, pp. 93-94.</note>
    </notes>
    <quality>korrektur1,kilde,side</quality>
</head>
<body>
Et fælles blev de dødeliges Kaar.
Rejs om Du vil, og rejs saa langt Du kan,
se, Sygdom holder Rast i hvert et Land,
og Dødens Engel gennem Natten gaar,
selv der, hvor Rosen aller rigest slaar
sin Blomsterpragt om Marmorkummens Rand,
og hvisker Drømme om en evig Vaar,
mens Solen funkler højt med varig Brand.

Hin Filosof har Ret, hvis trætte Ben
Aartusinder har hvilt i Gravens Ro,
at Døden gæster ikke blot Athen,
men hver en Stad, hvor Menneskene bo,
og imod Døden ingen Urter gro
og der er ingen Fæstning, ikke én,
saa stærk, at bag dens Mur Du trygt kan bo.
Alverden tog af ham sit Land til Len.

Men denne Indgang til den tavse Dal,
hvorfra end ingen Mand tilbage kom,
og som vor Tanke stadig kredser om,
ja denne gaadefulde Festportal,
den vil vi smykke med Forglemmigej,
med Immorteller og med blaa Violer,
med alle Vaarens fejreste Symboler,
at den maa være som en festlig Vej
ind til en Dal med eviggrønne Skove,
hvor er godt at hvile, sødt at sove!
</body>
</poem>

<poem id="ipsen2017112172">
<head>
    <title>Nat</title>
    <firstline>Mørkt staar paa Nattens Baggrund hver en Skygge</firstline>
    <notes>
        <note>Teksten følger Alfred Ipsen: <i>Sonetter og Sange</i>, Gyldendalske Boghandels Forlag, Kbh., 1884, pp. 95-96.</note>
    </notes>
    <quality>korrektur1,kilde,side</quality>
</head>
<body>
Mørkt staar paa Nattens Baggrund hver en Skygge,
tavs højne sig de kæmpehøje Trær,
paa Himlen er der intet Stjerneskær,
og intet Sølverstænk paa Bølgens Rygge.
Tyst er der nu paa Landet og paa Havet,
ej mindste Genlyd af den travle Dag,
som var i Evighedens Sarkofag
den hele Verden pludselig begravet.

Da glimter pludselig en enkelt Stjerne
og maaler det uendelige Rum,
og Natten synes dobbelt stor og stum
ved dette svage Lysglimt fra det fjærne,
og se, der kommer fler, et gyldent Følge,
de samles smilende — et natligt Raad,
og Maanen skyder ud sin blanke Baad
og kløver Himlens mælkehvide Bølge.

Det er, som alt imod sit Ophav strømmer,
og, fanget ind i Maanestraalens Garn,
den hele Verden ligner fast et Barn,
der i sin Moders Favntag rolig drømmer,
hver Frygt, som Hjærtet hused Dagen over,
dør bort i dette Havbliks dybe Fred,
i denne stjerneklare Evighed,
hvor Sorgen gaar til Ro og Savnet sover.

Fred være med de syge og de sunde,
din Fred, o Nat, der læger alle Saar,
din bløde Ffaand, der heler hver en Vunde,
som Dagen i sin Fremadstormen slaar.
Lad alt det trætte dybt og roligt blunde,
let hver et Hjærte, som af Sorg var tungt;
men. hvad der aldrig mer kan vorde ungt
lad det i Evighedens Favn sig sunde.
</body>
</poem>

<poem id="ipsen2017112173">
<head>
    <title>Paa Landet</title>
    <subtitle>Fragment</subtitle>
    <firstline>Hist ligger Skoven som et blaaligt Krus</firstline>
    <notes>
        <note>Teksten følger Alfred Ipsen: <i>Sonetter og Sange</i>, Gyldendalske Boghandels Forlag, Kbh., 1884, pp. 97-98.</note>
    </notes>
    <quality>korrektur1,kilde,side</quality>
</head>
<body>
- - - - - - - - - - - -
Hist ligger Skoven som et blaaligt Krus
og over den en graaligbølget Himmel,
her styrter Slusevandet sig med Brus,
og Engen breder ud en saftgrøn Strimmel,
som Bækken gennemskærer med sin Stribe,
mens over Hedebakkens brune Grus
sig tumler skrigende en enlig Vibe.

Med hvilken Fryd jeg genser disse Steder
som gammeldags, fortrolige bekendte,
om hvem man ingentid forgæves leder,
den høje Banke med det røde Grus,
og Vejens Krumning med det gamle Hus
og Pilegærdet med den lille Stente,
og Valmuer, som gennem Rugen titter
som unge Piger bag et hvidmalt Gitter.

Ned over Bakken ses en Bonde age,
han pisker nænsomt paa sit Studespand,
og Hjulet skriger i det tørre Sand
og former sig til en melodisk Klage,
alt ser jeg Landsbyens de grønne Tage,
hvor Kirken spejler sig i Dammens Vand
og Præstegaarden med sin Storkerede,
halvt skjult bag Marken, bugnende af Hvede.
</body>
</poem>

<poem id="ipsen2017112174">
<head>
    <title>Glemte Sange</title>
    <firstline>O jeg gad gribe Solens Lur</firstline>
    <notes>
        <note>Teksten følger Alfred Ipsen: <i>Sonetter og Sange</i>, Gyldendalske Boghandels Forlag, Kbh., 1884, pp. 98-99.</note>
    </notes>
    <quality>korrektur1,kilde,side</quality>
</head>
<body>
O jeg gad gribe Solens Lur
og blæse jer et Stykke,
en frisk Akkord, en Klang i Dur
om Verdens lyse Lykke.

Ti Lykken flygter dog ej bort,
om den en Stund kan flakke,
naar vi kun trolig gøre vort
og stive flinkt vor Nakke.

Der vokser Blomster paa vor Jord
for hver, der end kan sanse,
et lifligt, farveprægtigt Flor
til mer end Sørgekranse.

Men tænk ej Lykken bliver lagt
i Skød paa Folk, som drømme,
nej Lykken er en Fløjtidsdragt,
Du selv maa sy og sømme.

Af Sorgen faa vi hver sin Del,
det hører saa til Lykken,
da faa vi som Spartanerne
at holde Stand i Skyggen.

Der bliver altid dog en Rest
af Lykke — vær ej bange.
O, jeg gad spille nu til Fest
Lykkens de glemte Sange.
</body>
</poem>

<poem id="ipsen2017112175">
<head>
    <title>Nu sænker Dagen sit Hoved</title>
    <firstline>Nu sænker Dagen sit Hoved</firstline>
    <notes>
        <note>Teksten følger Alfred Ipsen: <i>Sonetter og Sange</i>, Gyldendalske Boghandels Forlag, Kbh., 1884, pp. 100-101.</note>
    </notes>
    <quality>korrektur1,kilde,side</quality>
</head>
<body>
Nu sænker Dagen sit Hoved,
Lyset er falmet og graat,
kun mat i Skyen det ulmer,
hvor Dagens Hersker har traadt.
Et efter et de slukkes,
dens Vandrings lysende Spor,
mens tusinde Lamper tændes
i Himmelens høje Kor.

Jeg bøjed i Søvne mit Hoved
mod Nattens den tavse Sti,
jeg hørte endnu i Drømme
Timerne ile forbi,
mit lyttende Øre fanged
et Sus af den store Flod,
der uopholdelig hasted
det evige Hav imod.

Og hver lille Bølge, der rinder
i Tidens flygtige Elv,
jeg véd, at med den forsvinder
en Del af mit Liv og mit selv.
Alt, hvad i smilende Drømme
en Time vi kaldte vort,
det gribes af disse Strømme
og føres hvirvlende bort.

Kunde jeg kløve Floden
nu som med Mosestav
og vandre didind og knæle
paa Mindets hellige Grav,
og knæle saa tyst og længe
i Mindernes tavse By,
til alt, hvad mit Hjærte elsked,
vaagned med Smil paany!
</body>
</poem>

<poem id="ipsen2017112176">
<head>
    <title>For slig en underlig Verden</title>
    <firstline>For slig en underlig Verden</firstline>
    <notes>
        <note>Teksten følger Alfred Ipsen: <i>Sonetter og Sange</i>, Gyldendalske Boghandels Forlag, Kbh., 1884, pp. 101-104.</note>
    </notes>
    <quality>korrektur1,kilde,side</quality>
</head>
<body>
For slig en underlig Verden
man egenlig lever i,
for naa det Maal, man i Grunden vil,
det gør ikke en af ti,
ti selv, om man spænder sin Bue,
saa Snoren er fast og stram,
skyder én for højt og en anden for lavt,
og det meste gaar paa Beram.

Vi gribe alle ved Siden
af det, vi egenlig vil,
en Tone for højt, en Tone for lavt
fordærver det meste Spil,
og den, som vilde til Vester,
gaar fejl og vandrer mod Øster,
og den, som sværmed for Rakel,
maa nøjes med hendes Søster.

Og tidt, naar man føler sig gladest,
man mærker et lønligt Stik,
og just, som man synger højest,
slaar Stemmen pludselig Klik;
her snubler man over en Tue,
hist synker man ned i en Sump,
og de, som fandt Vejene jævnest,
maa tilstaa, at Lykken var Slump.

Dog klynge vi os til Livet,
som var det en stor Kapital,
selv den, hvem det aldrig har givet
andet end Kummer og Kval.
Vi knæle for Afgudens Alter
taalmodig Aar efter Aar
og svøbe i Haabets Pjalter
vort Hjærtes blødende Saar.

Der er en Trængsel, en Stimen
paa Livets travle Perron,
man ler, man smiler, man græder,
hver efter sin Façon;
men fremad Iltoget haster
der gives kun stakket Frist —
vi skilles i Dagens Tummel
fra dem, vi elskede mest.

Og naar vi til sidst vinde Sejer
i Livets den haarde Dyst,
saa kommer Døden og mejer
vort Arbejds sildige Høst,
og mens vi med prøvende Blikke
maale den hele Færd,
vi spørge os selv, om Rejsen
i Grunden var Møjen værd.
</body>
</poem>

<poem id="ipsen2017112177">
<head>
    <title>I Bur</title>
    <firstline>Der er i hele Verden</firstline>
    <notes>
        <note>Teksten følger Alfred Ipsen: <i>Sonetter og Sange</i>, Gyldendalske Boghandels Forlag, Kbh., 1884, pp. 104-105.</note>
    </notes>
    <quality>korrektur1,kilde,side</quality>
</head>
<body>
Der er i hele Verden
ikke saa stærkt et Bur
af saa forsvarlige Stænger,
som det vi kalde Natur.

En evig bindende Lænke,
hvorhen Du vender din Fod,
en Mur, som Du uophørlig
maa tørne Panden imod.

Og trygler Du eller Du truer,
det slipper Dig ikke fri,
Du er nu en Gang i Buret,
og Du maa blive deri.

Og vel kan Tankerne stige
til Himlens højeste Hvælv;
men aldrig i Verdens Rige
slipper Du fra Dig selv.
</body>
</poem>

<poem id="ipsen2017112178">
<head>
    <title>Reflektion</title>
    <firstline>Det er ikke de store Storme</firstline>
    <notes>
        <note>Teksten følger Alfred Ipsen: <i>Sonetter og Sange</i>, Gyldendalske Boghandels Forlag, Kbh., 1884, p. 105.</note>
    </notes>
    <quality>korrektur1,kilde,side</quality>
</head>
<body>
Det er ikke de store Storme,
der give Egen dens Knæk,
det er det daglige Smaadryp,
der skyller Jordsmonnet væk.

Det er ikke de store Sorger,
der skiller Mennesker ad,
det er det daglige Smaakævl
i Hjemmet om Disk og Fad.
</body>
</poem>

<poem id="ipsen2017112179">
<head>
    <title>Borgerlig Vielse</title>
    <firstline>Hr. X. er ærgerlig, det ser man paa Gebærden</firstline>
    <notes>
        <note>Teksten følger Alfred Ipsen: <i>Sonetter og Sange</i>, Gyldendalske Boghandels Forlag, Kbh., 1884, p. 106.</note>
    </notes>
    <quality>korrektur1,kilde,side</quality>
</head>
<body>
Hr. X. er ærgerlig, det ser man paa Gebærden,
sligt ingentid en Theologus fatter,
den Gud, som han med Flid fik skilt fra Verden,
sig nu med Verden genformæler atter.
De holde Bryllup uden gejstlig Vielse.
— Ak, saadant kalder Belzebub Befrielse!
</body>
</poem>

<poem id="ipsen2017112180">
<head>
    <title>Himmelbjerget</title>
    <firstline>Højt paa de højeste Bakker</firstline>
    <notes>
        <note>Teksten følger Alfred Ipsen: <i>Sonetter og Sange</i>, Gyldendalske Boghandels Forlag, Kbh., 1884, pp. 106-110.</note>
    </notes>
    <quality>korrektur1,kilde,side</quality>
</head>
<body>
Højt paa de højeste Bakker,
dér svinger Egen sin Hat,
ned over de stejle Skrænter
tumler det viltre Krat.
Langs med de sandede Veje,
dér soler Snogen sin Ring,
og Viben sidder i Lyngen
og tænker paa gamle Ting.

Og hundred føjtende Stier
ile i rask Tagfat
igennem de grønne Skygger,
i Skovens hviskende Nat,
men stundom én sætter Kaasen
derind over Heden og svinder
imellem de buskede Tuer -
og den er der ingen, der finder.

Imod den vatrede Himmel
tegner Kolien sin Tind
med Krans af uldgraa Skyers
lysindvirkede Spind;
men fjærnt over Søen lyder
Dampbaadens hæse Signal,
svaret af rungende Genlyd
fra mangen lyttende Dal.

Og sætter Du Dig til Hvile
højt paa den solvarme Brink,
saa ser Du Søerne smile
dybt nede med tusind Blink,
det er som en Ring af Perler,
af Perler trukket paa Straa;
ti gennem dem alle strømmer
den mægtig svulmende Aa.

Paa Julsøens spejlglatte Flade
mellem Holmenes skovklædte Tuer,
der vrimler en Sværm af Baade,
travle som smaa bitte Fluer.
Der er en Tumlen og Piasken
af Polk, der stage og skodde
og lege Skjul med hverandre
bag mangen en skovkrans’t Odde.

Med Fristed for Ravn og Krage
Højskoven susende staar
og synes at tænke tilbage
paa svundne Slægter og Aar,
med Skulder stemmet mod Skulder
for Vestenvinden den luner,
en selsom Saga staar skrevet
i Barkens knudrede Runer.

Der er saa tyst og saa stille
som i et Eventyrland,
naar Middagssolen den bager
Vejenes dybe Sand,
kun Bladenes Tunger hviske
i deres dæmpede Sprog,
men henover Lyngen sejler
de ensomme Skyers Tog.

Og hen under Bakkedraget
lister Ræven sig stille
og slukker sin Tørst paa Vejen
i Skovbækkens klare Kilde,
saa søger den til sin Hule
i Granskovens dybe Ro,
mens Musvaagen kredser langsomt
omkring sit ensomme Bo.

Naar Solen da gaar til Senge
i graalige Skyers Uld,
da blinker Søen dernede
et Blad af bævende Guld,
da lægger den hen over Skoven
Skyrosernes rødmende Krans,
mens Myggesværmen foroven
træder sin luftige Dans.
</body>
</poem>

<poem id="ipsen2017112181">
<head>
    <title>Græske Stemninger</title>
    <firstline>Hjem fra Kampen og Sorgen</firstline>
    <notes>
        <note>Teksten følger Alfred Ipsen: <i>Sonetter og Sange</i>, Gyldendalske Boghandels Forlag, Kbh., 1884, pp. 110-114.</note>
    </notes>
    <quality>korrektur1,kilde,side</quality>
</head>
<body>
<nonum><right><small>Ich brauche Wiegengesang und</small></right></nonum>
<nonum><right><small>den habe ich in seiner Gefülle</small></right></nonum>
<nonum><right><small>gefunden in meinem Homer.</small></right></nonum>
<nonum><right><small><sc>Goethe.</sc></small></right></nonum>


1.

Hjem fra Kampen og Sorgen
og den Krankhed, hvorunder vi lider,
hjem imod Slægternes Morgen,
mod de homeriske Tider,
da Guderne vandred paa Jorden
som gennem et festligt Hus,
før endnu Vandalerhorden
fik trampet Templet i Grus.

Da Verden var som en Rosengaard,
kranset af skyblaa Drømme,
da Livet var et olympisk Aar,
en Fart ad solblanke Strømme,
da endnu bedende Hænder
blev løftet, o Zeus, mod din Datter,
og hele Himmelen genlød
af salige Guders Latter.


2.

Jeg tager Odysseen
ned fra dens støvede Hylde,
jeg læser, mens Stormen tuder
den tusindaarige Bog,
jeg læsker mit Sind, min Tanke
ved dens brede, rolige Fylde,
jeg dysser min Sjæl i Slummer
ved dens dæmpet rullende Sprog.

Det er som Bølger, der glide
ind over Strandbreddens Stene,
det er som solblanke Vover,
der lege paa snehvidt Sand.
Jeg kaster min Sorg i Bølgen,
dér vugger den let som Spaanen,
jeg lader den rolig skylle
bort af det solblanke Vand.


3.

Ja, jeg gad lulle min Sorg med Sang
i Bølgernes store Vugge,
og jeg gad slukke min Tørst en Gang,
Nausikaa, af din Krukke.
Den Drik er er kølig og frisk og sund
som Jomfrudrømme, som Barnets Blund,
hver Feberglød vil den slukke.

Og jeg gad staa paa Hymettos’ Tind,
hvor Bien om Blomsten brummer,
hvor endnu den salte, attiske Vind
kan dysse Sorgen i Slummer,
med Øjet vendt mod den vinblaa Sø,
hvor smilende vugger sig Ø ved Ø,
hvor Ægeus drukned sin Kummer.

Derud hvor Kysten slynger sig blaa
til Ly for hundrede Havne,
derud hvor Perserflaaden den laa
med høje, svajede Stavne,
hvor Pile sused og Skjolde klang,
hvor Bølgen synger en evig Sang
om aldrig blegnende Navne.


4.

Sjælen i al Historie,
Livet og Duften forgaar
og kun de tomme Former
til Efterverdenen staar.
En Række af tomme Haller
med Klang af fremmede Navne,
hvorover Tusmørket falder,
som Natten hurtig vil favne.
Men denne Tomhed vil fyldes
af vordende Slægters Længsler,
mens Frihedens Døre drejes
paa Tidens rustnede Hængsler.
</body>
</poem>

<poem id="ipsen2017112182">
<head>
    <title>Opsang</title>
    <firstline>Vi trænger til en Opsang, en Sang, vi kan forstaa</firstline>
    <notes>
        <note>Teksten følger Alfred Ipsen: <i>Sonetter og Sange</i>, Gyldendalske Boghandels Forlag, Kbh., 1884, pp. 114-116.</note>
    </notes>
    <quality>korrektur1,kilde,side</quality>
</head>
<body>
Vi trænger til en Opsang, en Sang, vi kan forstaa,
en Sang, der kan som Stormvejr om Ørerne os slaa,
en Sang, som sætter Blæst i
de stille, døde Pytter,
en Sang, der kan slaa Gnist af
forstenede Gemytter,
en Sang, der kan knitre,
der løber som en Flamme,
en Sang, der kan endevende
alt det smaa og tamme
og rive Parykken af Borgmesteren og hans Svend
og tutte ind i Øret paa de gode Borgermænd.

For længe har vi lyttet til gammelt Klimpreri,
saa længe, indtil Tiden er sprunget os forbi.
Hvad hjælper disse Fester,
den idelige Flagen
og disse smukke Smaavers
til Pryd for Kransekagen?
Der er Uvejr i Anmarsch,
der trækker Torden op,
nu gælder det om større Ting
end Kransekagens Top,
for, mens vi sad og lytted til ferske Talers Flom,
imens har Vinden vendt sig og Fløjet sprungen om.

Saa giv os da en Opsang, I Folk, der sligt forstaa,
en Sang, der kan som Stormvejr udover Landet gaa,
og feje gennem Gaden
og ruske godt i Dørene
og tutte visse Godtfolk
gemytlig ind i Ørene,
en Storm, der flytter Skilte,
en Storm, der vælter Bomme,
en Storm, der river Hul i
det klistrede og tomme.
Naar Styrken da er samlet, saa mønstre vi vor Hær,
og siden kan vi snakke om, hvad Folket det er værd.
</body>
</poem>

<poem id="ipsen2017112183">
<head>
    <title>Til Karon</title>
    <firstline>Karon, Du gode Færgemand</firstline>
    <notes>
        <note>Teksten følger Alfred Ipsen: <i>Sonetter og Sange</i>, Gyldendalske Boghandels Forlag, Kbh., 1884, pp. 116-118.</note>
    </notes>
    <quality>korrektur1,kilde,side</quality>
</head>
<body>
Karon, Du gode Færgemand,
som hver en Stund maa fare
imellem Livets travle Land
og Dødens tavse Skare,
sig mig, i Fald Du kan,
hvor længe det kan vare,
før jeg i Baaden kommer med,
der sejler til »det gode Sted«.

Og sørg saa for, Hr. Skibspatron,
at nogle Kammerater
af samme store Legion,
af Frihedens Soldater,
men ingen hellig Pater
fra nogen Verdens Region
faar Plads i Skuden samme Gang,
det lægger kun paa Tonen Tvang.

Og saa et Ord, Du gamle Knark,
et Ord, og glem det ikke,
se til, Du fører i din Bark
en Vin, som man kan drikke,
tro ej, at jeg vil tigge,
jeg giver gerne otte Mark
pr. Flaske — notabene,
hvis Druerne er rene.

Naar saa Du har din Hyre,
sæt saa kun alle Klude til,
og saa, saa kan Du styre
for mig, hvorhen Du vil;
vi andre unge Fyre
besørge gratis Sang og Spil
og klinke paa en Overfart,
der glider godt og endes snart.
</body>
</poem>

<poem id="ipsen2017112184">
<head>
    <title>Klag ikke over, at Natten veg</title>
    <firstline>Klag ikke over, at Natten veg</firstline>
    <notes>
        <note>Teksten følger Alfred Ipsen: <i>Sonetter og Sange</i>, Gyldendalske Boghandels Forlag, Kbh., 1884, pp. 118-119.</note>
    </notes>
    <quality>korrektur1,kilde,side</quality>
</head>
<body>
Klag ikke over, at Natten veg,
at Drømmenes Tid er forbi;
ti Dagen er kommet og Solen steg,
og Verden er vaagen og fri,
alt lyser Solens den høje Brand
ud over Marker og Pløjeland
og Hanen galer paa Halde,
der kommer en Dag for Kvinde og Mand,
der kommer en Dag for os alle.

Sid op paa Hesten, Du liden Dreng,
et Bud jeg beder Dig bringe
til Dal og Bakke, til Mark og Eng,
saa langt som Leerne klinge.
En kongelig Hilsen til Bondens Gaard
om Foraarsmildning og gode Aar,
og Kraft, som ingen skal tvinge,
saa langt som Lærken sin Trille slaar
og Hanen ryster sin Vinge.

Og vore Tanker vil komme jer nær,
som Spyd om Øret jer suse,
med Klang af Harper og dragne Sværd
vil over Landet de bruse,
vil bygge sig Rede i Hytten trang
og vide den ud til et Slot en Gang,
vil gæste Gaarde og Huse,
vil fylde jert Øre med Sang og Klang
fra Frihedens evige Sluse.
</body>
</poem>

<poem id="ipsen2017112185">
<head>
    <title>Nu, da den larmende Dag er død</title>
    <firstline>Nu, da den larmende Dag er død</firstline>
    <notes>
        <note>Teksten følger Alfred Ipsen: <i>Sonetter og Sange</i>, Gyldendalske Boghandels Forlag, Kbh., 1884, p. 120.</note>
    </notes>
    <quality>korrektur1,kilde,side</quality>
</head>
<body>
Nu, da den larmende Dag er død
og alle dagtrætte Tanker til Hvile,
da Natten luller til Ro i sit Skød
hver bitter Sorg, som Dagen har fød,
at de som sovende Børn kan smile,
mens Mørket breder sit Glemselsslør
over det, der svinder, og det, der dør,
over Dagens planløst-forvirrede Færden,
løfter jeg Blikket mod eder.
I evige Tankers Verden.

Vug mit Hjærte en Gang til Ro,
fjærnt ved Foryngelsens evige Kilde,
dér, hvor de blivende Blomster gro,
dér, hvor de evige Tanker bo,
hvor ængstende Tanker tysses stille.
Lær mig at læse det store Brev,
en Guddom med evige Stjerner skrev
over Dagens planløst-forvirrede Færden,
drag mit Øje mod eder,
I evige Tankers Verden.
</body>
</poem>

<poem id="ipsen2017112186">
<head>
    <title>Flyvende Sommer</title>
    <firstline>Jeg ligger blandt rødmende Ranker</firstline>
    <notes>
        <note>Teksten følger Alfred Ipsen: <i>Sonetter og Sange</i>, Gyldendalske Boghandels Forlag, Kbh., 1884, pp. 121-122.</note>
    </notes>
    <quality>korrektur1,kilde,side</quality>
</head>
<body>
Jeg ligger blandt rødmende Ranker
en solklar Efteraarsdag,
saa stille er mine Tanker,
saa roligt mit Hjærtes Slag.
Somren har blusset og glødet,
nu letter den alt til Flugt,
falder nu snart i Skødet
mit Arbejds modnende Frugt.

Og medens mit Øje spejder
ad Høstens den tavse Sti,
mit Livs den flyvende Sommer
flagrer mig let forbi.
En Vævning af fineste Traade,
et kunstig tilvirket Spind,
en Skæbne, Drøm eller Gaade,
en Leg for Vejr og for Vind.

Ak, hvor har Haabet ej pralet
og svigtet i næste Stund,
hvor har med Roser det malet,
det løj med smilende Mund,
det lokked’ tidlig og silde
min Vandrings søgende Skridt,
der var saa meget, jeg vilde,
og jeg fik kun gjort saa lidt.

Vi véd det, vi, som har kæmpet
baade i Gaar og i Dag,
at Livet ikke er læmpet
efter mit eller dit Behag.
Og tænke vi saa med Gammen
at hvile ud fra vor Strid,
saa pakker Sommeren sammen
til ubelejligste Tid.

Ti alt i Verden maa ile,
og Tiden har altid Hast,
og Somren har ingen Hvile,
Og Glæden har ingen Rast.
Saa dans, Du flyvende Sommer,
saa langt og længe Du kan,
til en Gang en Tjørn Dig fanger
ude ved Markskellets Rand.
</body>
</poem>

<poem id="ipsen2017112187">
<head>
    <title>Bort med de sorte Skoler</title>
    <firstline>Bort med de sorte Skoler!</firstline>
    <notes>
        <note>Teksten følger Alfred Ipsen: <i>Sonetter og Sange</i>, Gyldendalske Boghandels Forlag, Kbh., 1884, pp. 123-127.</note>
    </notes>
    <quality>korrektur1,kilde,side</quality>
</head>
<body>
Bort med de sorte Skoler!
Det er Dagen nu, som skal frem.
Solen er højt paa Himlen,
Natten har listet sig hjem.
Og Dagen har Brug for Klokker
og Brug for Arbejd’ og Sang,
men ej for latinske Brokker
og Spændetrøjer og Tvang.

Den Dag, som nu over Verden
sender sit lysende Blik,
hvad skulde vel den med Pjalter
af afbleget Rhetorik?
Dagen har Brug for Økser
og Hænder med kraftige Tag,
men ej for horatsiske Oder
og Taler i Ciceros Smag.

Men disse Skoler var Fængsler
for hver en higende Drøm,
et Gitter om vaarlige Længsler,
et Bolværk mod Frihedens Strøm,
midt i vor daglyse Verden,
en Genganger-Koloni,
hvor Nutidens Kamp og Færden
bestandig gik Hus forbi.

Den klassiske Visdom, de dyrke,
den Afgud, de bøje sig for,
han er en Slags Drejedukke
— den Gud bliver aldrig vor.
Han sidder saa stiv som en Fetisch
med Gloser langs hver en Søm.
Hvor skulde han blive Helten
i nogen Ynglingedrøm?

Han sidder med krogede Knæer
og Ribben af Grammatik
og stirrer forbavset paa Solen
med glasagtig-stive Blik.
Hans Lærdoms Byrde ham krummer,
Gud véd, hvad han tænker paa?
Ak, alt det Indhold, han rummer,
er Savsmul og gammelt Straa.

Og medens han smisker til Solen
med Læben blodløs og smal,
han deklinerer den sirlig
baade i Kasus og Tal.
Ærværdig og stiv som en Mumie,
dybsindig som en Avgur,
han tygger paa smaa bitte Stumper
af henkogt Litteratur.

Maaske han tænker tilbage
dér paa sin Storheds Ruin,
paa hine klassiske Dage,
da Løgn endnu var Latin,
hin Tid, da læspende Klerke
forkyndte hans Navn og hans Sprog,
da han blev hædret og hyldet
selv af den ringeste Pog.

Men det, som for Tiden trænges,
er ikke muggent Latin,
den Ungdom, der vokser, længes
vist efter en sødere Vin.
Den Ungdom, som længselsfuldt træder
sin Barnesko nu i Dag,
den finder, at gammelt Læder
just ikke gi’r Vinen Smag.

Snart triller Du ned fra din Højde,
giv Agt, Du Mumiegud!
og føres hen paa Musæet
og stilles offenlig ud.
Da løses den snærende Lænke,
der tynger med Hundredaars Vægt,
da skal paa Skolernes Bænke
der fostres en sundere Slægt.

En Ungdom med Kraft og med Krummer,
men rank og let i sin Gang,
en Ungdom med Hjærte, der rummer
en Genlyd af Frihedens Sang.
En Ungdom, hvis Øje tør vanke
om Verden frimodigt og frit,
som ikke skærer sin Tanke
til efter klassisk Snit.

En Ungdom, der ejer en Viden,
ikke en henvisnet, tom,
men om, hvad der lever i Tiden,
hvad Kampen drejer sig om.
Der ikke begynder sin Bane
med fornem blaseret og træt
at stirre paa Frihedens Fane
i kritisk Guldlorgnet.

En Ungdom, der kæmper for Retten
og stoler paa Sandhedens Sejr,
en Ungdom, der møder paa Pletten,
hvor frem tiden opslaar sin Lejr.
En Ungdom med Sang inden Borde,
der rask sejler Fordommen bag,
en Ungdom, hvis Dagværk skal vorde
en Krans omkring Frihedens Flag.
</body>
</poem>

<poem id="ipsen2017112188">
<head>
    <title>O, Frihed, rul dit staalblaa Banner ud</title>
    <firstline>O, Frihed, rul dit staalblaa Banner ud</firstline>
    <notes>
        <note>Teksten følger Alfred Ipsen: <i>Sonetter og Sange</i>, Gyldendalske Boghandels Forlag, Kbh., 1884, pp. 128-129.</note>
    </notes>
    <quality>korrektur1,kilde,side</quality>
</head>
<body>
O, Frihed, rul dit staalblaa Banner ud,
med Klang som Stormen Bølgens Felt udruller !
Giv dine faldne Sønner det til Skrud!
Hvil deres Hoved mod din egen Skulder!
Her er det Maal, de fæsted Øjet paa,
til Døden lukkede det brustne Øje,
o Frihed, svøb dem i dit Banner blaa
og hvil dem ud fra Dagens lange Møje.

Og, finder Du en Mand, der ukendt stred,
og ingen Saga spurgte om hans Kampe,
indtil han træt fra Stridens Tummel gled
derind i Skær af Dødens hvide Lampe.
En ensom Mand, af Lykken helt forstødt,
et Barn, der saaredes af Livets Pile,
o, Frihed, svøb ham dobbelt mildt og blødt,
og bær ham varligt hen til Nattens Hvile.

Ti bitterhaard og lang er denne Strid,
før Sejrens Sol kan over Marken skride,
og før vi naa de lyse Drømmes Tid,
maa mangen en Soldat i Græsset bide.
Ti Tiden nu har klædt sig i Kyrads
og kalder ud til Kamp med malmhaardt Mæle,
og mangt et Hjærtes Lykke, skør som Glas,
vil knuses under Kampens Jernskohæle.

Men dersom nogen falder, skal hans Navn
gaa som et Løsen gennem Hærens Rækker,
hans Trofasthed skal lyse som en Bavn
med Stjerneglans, som Mørket ikke dækker.
Og, naar i Morgen Sejrens Klokker slaa,
og Dagens Harper ere festlig stemte,
vil vi, o Frihed, til dit Tempel gaa
og læse dér en Messe for de glemte.
</body>
</poem>

<poem id="ipsen2017112189">
<head>
    <title>Vi binde en Krans af Perler</title>
    <firstline>Vi binde en Krans af Perler</firstline>
    <notes>
        <note>Teksten følger Alfred Ipsen: <i>Sonetter og Sange</i>, Gyldendalske Boghandels Forlag, Kbh., 1884, pp. 130-131.</note>
    </notes>
    <quality>korrektur1,kilde,side</quality>
</head>
<body>
Vi binde en Krans af Perler,
og Perlerne spredes i Sand,
vi hejse Sejl imod Livets
og havne i Dødens Land.
Opad mod Sky vi os svinge,
vi hilse Dagen med Sang;
men Sorgen stækker vor Vinge
og Glæden er lagt i Tvang.

Og medens Timerne rinde
paa Tidens Flodbred vi staar,
og alle de vilde Vinde
suse igennem vort Haar.
Vore Ungdom, vor Drøm om Lykke,
vugges paa denn Flod,
hver Bølge stjæler et Stykke
af Grunden under vor Fod

Tungsindig vort Øje følger
fra Strandbredden, hvor vi staar,
de evigtvandrende Bølger
af Timer og tunge Aar.
Vort Hjærtes fejreste Tanker
skrev vi i Kystens Sand,
de glattes i næste Time
bort af det vigende Vand.

Midt i de brusende Vande
vort Liv er en liden Ø,
hvis Kyster stadig plyndres
af Tidens rullende Sø.
Og mange Slægter skal gemmes
i denne bundløse Grav,
før en Gang den sidste Sejler
vugges paa Tidens Hav.
</body>
</poem>

<poem id="ipsen2017112190">
<head>
    <title>Drøm og Vaagen</title>
    <firstline>Der var i min Bolig</firstline>
    <notes>
        <note>Teksten følger Alfred Ipsen: <i>Sonetter og Sange</i>, Gyldendalske Boghandels Forlag, Kbh., 1884, pp. 131-136.</note>
    </notes>
    <quality>korrektur1,kilde,side</quality>
</head>
<body>
Der var i min Bolig
en Rude, der vendte
bort fra Verden.
Dér sad jeg ofte,
og Roserne dufted’,
mod mig fra Haven,
mit Øje fæstet
paa sagnblaa Højder,
som randed Himlen.

Dag efter Dag
og Time for Time
søvngængeragtig
jeg sad ved Ruden;
de vaagnes Verden
kendte jeg ikke.

Men naar Stormen rased,
raslede Løvet,
og stundom Regnen
stænkede Ruden
med hvide Draaber.
Og, naar Solen skinned
tegnede Grenene
fjerlette Skygger
blaat over Gruset.
Menneskeskikkelser
mødte mig ikke.

Som en Dykker vandrer
dybt under Havet
og fra sin Klokke
ser som i Drømme
flygtende Former
af fremmed Liv,
selsomme Havdyr,
Søuhyrer,
Eventyrskove
af Tang og Alger;
over hans Hoved
den evige Brusen
af Søens Konka,
et Hav af Drømme
og tunge Timer.

Da kom der et Stormstød,
et bragende Fald
som af styrtende Mure,
halvt som i Drømme
vendte jeg om.

Foran mig laa den
sælsom fremmed:
de vaagnes Verden!

Kuldeblaa Armod
hyllet i Pjalter
sov i Skyggen
af stenhaarde Mure,
mens tavse Skarer
af Menneskeslaver
stønnende bøjed sig
ind under Aaget,
saa Blodet pressed
i hver en Aare,
og Smertesskriget
kvaltes i Struben.

Jeg saa dem bygge
i trange Stræder,
i usle Rønner,
hvor Sygdom hused
og Kummer hærged,
smerteblege,
solskinsfattige
Menneskebørn.

Menneskeskæbne
paa Menneskeskæbne
dukkede frem
og mødte mit Øje
med stumme Klager
paa frostblaa Læber
og Angst i Hjærtet.
Bitrest af Alt
den evige Kamp
for Livets Nødtørft,
Kampen for Brødet!

Der slog imod mig
et Raab fra Mængden,
et tusindtunget,
skærende Raab
af fortvivlede Stemmer:
Guldet! Guldet!
raabte de alle.

Og langsomt vaagned jeg
op af Drømmen,
af Eventyrverdnernes
sagnblaa Drømme.
Foran mig laa den
saa sælsom fremmed:
De vaagnes Verden.

En Duft af Roser,
af dæmringstunge,
duggomspundne,
nikkende Roser
slog imod mig
fra Drømmehaven,
som laa derude
i Solens sidste
synkende Straaler,
mens tungt i Haanden
jeg støtted min Pande.
</body>
</poem>

<poem id="ipsen2017112191">
<head>
    <title>Valfart</title>
    <firstline>Den højeste Gud at søge</firstline>
    <notes>
        <note>Teksten følger Alfred Ipsen: <i>Sonetter og Sange</i>, Gyldendalske Boghandels Forlag, Kbh., 1884, pp. 136-140.</note>
    </notes>
    <quality>korrektur1,kilde,side</quality>
</head>
<body>
Den højeste Gud at søge
jeg drog mig i Verden ud,
jeg red over Mark og Hede,
jeg red i Storm og i Slud.
Mit Liv var en dunkel Gaade;
men Svaret vilde jeg finde,
saa lod jeg mit Hjærte raade
og Foden følge i Blinde.

Jeg kom til det stille Kloster,
hvor læspende Munke sad,
bøjede over Bogen,
drejende Blad paa Blad.
Jeg tolkede dem den Længsel,
der drev paa Rejsen mig ud,
jeg sagde: Mon her hos eder
jeg finder den højeste Gud?

De lukked i Cellen mig inde
alt med det hellige Ord,
de sagde: Her kan Du finde
Guddommens visse Spor.
Her er for Tvivlen og Sorgen
den tryggeste Ankergrund,
hvert Ord, Du læser i Bogen
er talt af Guddommens Mund

Jeg sad i Cellen og læste,
baade ved Nat og Dag,
jeg hørte, alt som jeg læste,
mit Hjærtes de bange Slag.
Der laa over Bogens Blade
en Taage for mine Blikke,
og, naar mit Hjærte spurgte,
svarede Guden mig ikke.

Paa Bogen randt min Taare;
ti dødt var Skrifternes Ord,
saa drog jeg igen af Gaarde,
at søge Guddommens Spor.
Jeg drog over Fjeld og Dale
fuldt mange mødige Fjed,
med Guden vilde jeg tale
alt paa det viede Sted.

Jeg kom til de høje Støtter
i Gudernes hellige Lund,
jeg bad fra den aarle Morgen
til Middagens hede Stund.
Men, skønt mit Hjærte brændte
som Alterlysene klare,
slet intet Blad sig rørte,
og ingen Gud vilde svare.

Du høje Gud, som sidder
fjærnt i din hellige Himmel,
midt i de tusinde Kloders
evig drejende Vrimmel.
Hvor kunde jeg ogsaa vente,
Du skulde laane et Øre
til hver Vagabond, som kommer
og banker paa dine Døre?

Saa rejste jeg mig fra Lejet,
fra Gruset lavt, hvor jeg laa,
hvi skulde jeg trygle længer,
naar ingen hørte derpaa.
Hvi skulde jeg knæle længer
med Bønner og bange Sukke,
naar Livets evige Gaader
forvares bag Laas og Lukke.

Selv faar jeg igennem Verden
se til at hugge mig Vej,
selv faar jeg til Maalet mig famle,
Guderne hjælper ej,
selv faar jeg prøve at stave
Livets de store Bud;
ti her i mit eget Hjærte
her bor den højeste Gud.
</body>
</poem>

<poem id="ipsen2017112192">
<head>
    <title>Til Bjørnstjerne Bjørnson</title>
    <firstline>Den Gang jeg naaede</firstline>
    <notes>
        <note>Teksten følger Alfred Ipsen: <i>Sonetter og Sange</i>, Gyldendalske Boghandels Forlag, Kbh., 1884, pp. 140-144.</note>
    </notes>
    <quality>korrektur1,kilde,side</quality>
</head>
<body>
Den Gang jeg naaede
da var din Borg
just færdigbygget,
med Ruder, som lyste
langt over Søen,
smykt som til Jul
et Jarlesæde.

Dybt under den dured
den evige Dønning,
Havet, der drog
som et Heltedrapa.
Flyvende Sejl
der saas over Søen,
som fordum vugged
Vikingflaader.

Med barnlig Angst
jeg aabned Døren,
stod i Hallen
med frygtsom Hilsen,
Fædrenes Aander
sov derinde,
Vikingestorhed
slog Vagt om Huset.

Synnøves Ungdom
sov i Salen,
ranked sig lyst
om høje Ruder,
Arnes Mismod
mørknede Loftet
med Fjeldets store
tyngende Tavshed.

Min Ungdoms egne
undrende Tanker
gled gennem Salen
med sagte Fodtrin.
Længe jeg lytted
i navnløs Længsel,
syg for Hæder
og Høvdinglykke.

— Dog undred mig mer,
den Dag Du modig
takled dit Langskib
til Leg paa Voven,
for fjærnt bag Søen
det Land at søge,
hvor Frihedens Lykke
sent skal løves.

Hædret Du sad
i Høvdingsæde,
var paa din Kyst
som en kaaret Konge,
lidt dog Du ænsed
den vundne Ære,
da større Magter
til Togt Dig stævned.

Mange Hænder
blev bedende hævet,
Kvindestemmer
søgte at stanse.
Men sandhedsmodig
dit Sejl Du hejsed,
skal Lykken vindes,
maa alting voves.

Din Boligs stolte
Højsædestøtter,
arvet ned
gennem store Ætter,
kunstfærdig smykket
i smilende Timer
kasted Du kækt
i Bølgernes Kogen.

Kasted dem frejdig
i Havets Fraade
med Tro paa Sandheds
sejrende Lykke.
Leende Bølgen
i Leg dem vugger,
dér, hvor de lande,
skal Borgen bygges.
</body>
</poem>

</content>
</section>

</workbody>
</kalliopework>

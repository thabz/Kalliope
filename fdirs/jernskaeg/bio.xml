<?xml version="1.0" encoding="UTF-8"?>
<bio>
  <body>
Jernskjæg, Mikkel Hansen, —1706—, Forfatter, synes efter Antydninger i hans Vers at være født i Norge og har næppe noget at gjøre med den gamle adelige Familie af samme Navn.  <a poet="sorterup">Sorterup</a> nævner ham i «Cacoëthes carminincum» blandt de slette Rimere som Kjældersvend i Kjøbenhavn og i Kjøge, hvorfra hans «Amagerlands og Indbyggeres korte Beskrivelse» ogsaa er dateret 1693. Den Sprænglærdom, hvormed han pynter sine Digte, og hans Evne til at bevæge sig i Modersmaalet i det hele tyde dog snarere paa, at han har været en af Tidens mange forulykkede Studenter, og af hans «Rejse fra Trolleholm til Faaborg» (1706) synes at fremgaa, at han den Gang var Huslærer paa Trolholm (Holsteinborg) hos Anders Trolle, som dog vel næppe har taget en gammel Vintappersvend til at opdrage sine Børn. J.s Vers, hvoraf det ældste er «Roskilde Domkirkes Beskrivelse» (1685), høre til den paa Overgangen mellem det 17. og 18. Aarhundrede almindelige topografiske Poesi i <a keyword="aleksandrin">Alexandrinere</a>, opstyltet i Form og trivielt langtrukken i Indhold. Det livligste er den nævnte Rejsebeskrivelse, der er mere humoristisk holdt og byder et og andet sædeskildrende Træk. 

<right>J. Paludan i <i>Dansk biografisk Lexikon</i>, C. F. Bricka (red.), Gyldendalske Boghandels Forlag, Kbh., 1889, bd. VIII,  pp. 455-456.</right>
<!--
Bang, Saml. af nytt. og opbygg. Materier IV. 
Danske Saml. 2. R. VI. 
Saml. t. Fyens Hist. og Topogr, VIII. 
-->
  </body>
</bio>



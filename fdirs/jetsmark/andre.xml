<?xml version="1.0" encoding="UTF-8"?>
<!DOCTYPE kalliopework SYSTEM "../../data/kalliopework.dtd">
<kalliopework id="andre" author="jetsmark" status="incomplete" type="poetry">
<workhead>
   <title>Andre digte</title>
   <year>?</year>
   <quality>korrektur1</quality>
   <cvs-timestamp>$Id$</cvs-timestamp>
</workhead>
<workbody>

<poem id="jetsmark2001123001">
<head>
   <title>Fædrelandssang</title>
   <toctitle>Fædrelandssang</toctitle>
   <indextitle>Fædrelandssang</indextitle>
   <firstline>Duftende Enge og kornrige Vange</firstline>
   <notes>
      <note>1819.</note>
      <note>Kilde er C. E. F. Weyse: <i>Romancer og Sange</i>, u.å.</note>
      <note type="credits">Bidrag fra Sven Sørensen.</note>
   </notes>
   <quality>korrektur1,kilde</quality>
</head>
<body>
Duftende Enge og kornrige Vange,
sølverblaae Vover om skovkranste Kyst,
gyngende Snekker og jublende Sange,
det er vort Fædrelands Vælde og Lyst.

Tidt pløjer Dansken de fjerneste Bølger,
stundom han færdes i fremmede Land;
stedse dog Mindet om Danmark ham følger,
tryller ham sødt til dets elskede Strand.

Høit have Konger ved store Bedrifter,
Helte ved kjæk og berømmelig Færd,
Skjalde ved Sange, og Vise ved Skrifter
hævdet vort Danriges ældgamle Værd.

End troner Kraften i Egenes Skygger,
Frihed end boer under Nordboens Tag,
Ætten af Kæmper vor Arne betrygger,
Retfærd omsvæver vort Banner og Flag.

Retfærd og Frihed vort Løsen monn' være:
Dem ikkun hylder den nordiske Mand!
Fred om vor Hytte, og Skjold om vor Ære!
Himlen velsigne vor Drot og vort Land!
</body>
</poem>
</workbody>
</kalliopework>

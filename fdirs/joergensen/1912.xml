<?xml version="1.0" encoding="UTF-8"?>
<!DOCTYPE kalliopework SYSTEM "../../data/kalliopework.dtd">
<kalliopework id="1912" author="joergensen" status="complete" type="poetry">
<workhead>
    <title>Fra de gamle Volde</title>
    <year>1912</year>
    <notes>
        <note>Teksten følger Lars Jørgensen: <i>Fra de gamle Volde</i>, E. Jespersens Forlag, Kbh., 1912.</note>
        <note>Noter med en foranstillet asterisk er digterens egne.</note>
    </notes>
    <pictures>
        <picture src="1912-p1.jpg">Titelbladet til <i>Fra de gamle Volde</i> (1912) lyder ,,Lars Jørgensen / Fra de gamle Volde / Digte // E. Jespersens Forlag // København / MCMXII''.</picture>
    </pictures>
    <source facsimile="115308070834_color.pdf" facsimile-pages-num="126" facsimile-pages-offset="6">Lars Jørgensen: <i>Fra de gamle Volde</i>, E. Jespersens Forlag, Kbh., 1912.</source>
</workhead>
<workbody>

<text id="joergensen2020043001">
<head>
    <title>En Nat ved Stranden</title>
    <firstline>Bølgerne nynner og nusler ved Kyst</firstline>
    <source pages="5-6"/>
    <quality>korrektur1,kilde,side</quality>
</head>
<body>
<poetry>
Bølgerne nynner og nusler ved Kyst,
bredeste Smil over guleste Maane,
Egnen den ligger saa ensom og tyst,
Stjernerne blinker i Blaane.
Dagen er dykket i Evigheds Flod,
Livet er daanet med slumrende Blod.
Sølvstriben gynger paa Kruser og Kamme
leger i Bække og Damme.

Saa har du levet, du flygtende Dag,
strøet Gevinster med Nitter i Dynge,
saaret og helet og slaaet i Kvag
mellem den haabende Klynge.
Fødsel du fremmed, og Grave du grov,
planted og rydded i Menneskeskov.
Selv kun et Led i den evige Kæde
sad du en Dag paa dit Sæde.

Hist i den ensomme Udmarkens Vraa
blinker i Midnattens Mørke en Kærte.
Ak, skal den tysse paa nyfødte Smaa
eller paa døendes Smerte?
Fjernt over Byen et lysende Skær
hæver sig over den slumrende Hær,
som sig i Drømmenes Rige bevæbner
tavs mod de tusinde Skæbner.

Ugle, vær stille, du dræber mit Mod!
varsler du Død over stræbende Slægter,
eller er Vaarnattens Ild i dit Blod,
saa du ej Længslerne mægter?
Nu har du vækket en drømmende Hund,
hør, hvor han tuder mod Fuldmaanens Rundi
Viben er skræmmet og skrigende jager
henover vaarmættet Ager.

Tindrende Stjerner i dødsstille Blaa,
ak - hvor I drager min søgende Tanke!
Vil I da evigt saa frysende staa,
haanende Bønner og Anke?
Har I til Huse i gyldneste Borg
Fødsel og Livet og Døden og Sorg,
vanker i Natten ved Skrænter og Skove
Sjæle, der ikke kan sove?
</poetry>
</body>
</text>

<text id="joergensen2020043002">
<head>
    <title>Oktober</title>
    <firstline>Efteraarets travle Sus igennem Skoven jager</firstline>
    <source pages="7-8"/>
    <quality>korrektur1,kilde,side</quality>
</head>
<body>
<poetry>
Efteraarets travle Sus igennem Skoven jager,
pisker Guld fra Bøgens Top med Tuden og med Fløjt;
Haglen falder stor og hvid, og visne Grene knager,
Kragen smides ud af Kurs og skriger himmelhøjt.
Skyen slæber mørk og kold sin Skygge over Enge,
Solen kaster nu og da som halvt i Smug et Kys,
Poplen svajer hid og did og slider Tag af Længe,
rundt om Gavl og Gadekær sig hvirvler Træets Dryss.

Stæren slap endnu et Pip i Pæretræets Krone,
spekulerer ivrigt paa at lægge alt ibag.
Andrik fløj med pjusked Fjer om Hjørnet med sin Kone,
Gaasen vralter tyk og fed parat til Mortensdag.
Plag og Kvie sjapper end i Læ af Tjørn og Pile,
brunstig Væder farer travl omkring i Faaretrop,
Jæger bærer Bøssen skraat, og Vildgæs danner Kile,
Haren gemmer dybt sin Ryg bag Runkelroens Top.

Græsset ligger bidt ved Rod med Ævred helt opgivet,
Stubben stritter med sit Haar og venter paa sin Grav,
Rug og Hvede pipper med Forundring ud i Livet,
Gødningsvognen skærer dybt og hyler fra sit Nav.
Karlen kryster Plovens Horn og slider ind paa Lønnen,
Øgets Manke stritter vildt i Suset fra Nordvest,
Drengen skiller Roe fra Top, for hvert et Hug en Stønnen,
Hunden jager Maager væk, der bød sig selv til Gæst.

Hæsset staar saa gult og trindt bag fede Gaardes Gavle,
Koens Yver bugner stramt og drysser Guld i Spand;
Bonden spanker veltilfreds, naar Dagene er travle,
bakker, snakker højt og bredt, at Greven er hans Mand.
- Fattigmand ved Aftentid saa sindigt hjemad trasker,
Sliddet tog hans hele Liv og bøjed Ryggen krum;
Nøden lurer bag ved Væg, mod Ruden Hagien klasker,
Vintren banker paa hans Dør, og Saltetrug er tom.
</poetry>
</body>
</text>

<text id="joergensen2020043003">
<head>
    <title>I de dødes Have</title>
    <firstline>Et lille Beds ydmyge Flor</firstline>
    <source pages="9-10"/>
    <quality>korrektur1,kilde,side</quality>
</head>
<body>
<poetry>
Et lille Beds ydmyge Flor
i Krans af klippet Buksbomhække,
maaske at Græs og Snerle snor,
maaske at Liljer, Roser dække;
en buet, langlig Tues Top,
i Støtten Navnet ridset op. -

Jeg gik i dødes tavse Bo,
og Skridt for Skridt en Tue hvælved.
En Hær af Hjerter - nu i Ro,
der før har banket, haabet, skælvet.
Den korte Stund, den Livsens Flugt,
den var forbi, den var forbrugt.

I Slid og Strid for sparsomt Brød
saà lød vel Loven for de fleste;
saa ind til Død i Jordens Skød,
mens Kampen førtes af de næste.
En evig Krig, hvor Loven gjaldt,
at den, som kæmped, ogsaa faldt.

Og Millioner Aar gik ud,
det Aar, som er, til svundne lægges.
Den Slægt, der lever, venter Bud,
en Perle mer paa Snoren trækkes.
En Flod af Lig og døde Aar
i frodig Groning fremad staar.

Jeg sanked mine Tankers Sum
og søgte Filtrets Traade løste;
jeg spurgte vidt, hvorfor jeg kom,
men kun af bundløst Kar, jeg øste.
Hvorfor jeg lever eller dør,
er evigt svøbt i Taageslør.

Men skælv ej Hjerte for din Død,
tænk om du evigt skulde banke!
Nu ved du Slut paa hver en Nød,
paa Graad og Sang, paa hver en Tanke.
O store Gud, af hvad du gav,
barmhjertigst er din stille Grav!
</poetry>
</body>
</text>

<text id="joergensen2020043004">
<head>
    <title>Da Kongen saaredes</title>
    <firstline>Nys tindred Dagen i Sommergløde</firstline>
    <source pages="11-13"/>
    <quality>korrektur1,kilde,side</quality>
</head>
<body>
<poetry>
Nys tindred Dagen i Sommergløde,
og Spurven støjed i Grenens Stol;
mens Koen stønned i Kløverføde,
sad Gøg paa Stolpen i Krat og gol.
Og Bien væved sig gule Sokker
og gemte Brodden i Blomsterklokker,
mens Bagen sitred i ødsel Sol.

Da steg paa Himlen fra Horisonten
en Sky saa mørk som en Vinternat;
og Solen drukned og glemte Donten,
mens Vestenvinden greb Roret fat.
Nu gaar der Susen og Regn og Bulder
henover Sletten og Bakkens Skulder,
og Rugen svinger saa vildt sin Hat.

Og Gøgen hælmer, og Bier flygter
som rædselsslagne til Kubens Port.
Mod Stalden rokker den gamle Røgter,
mens Drengen iler som halvt forgjort.
Og Koen buer og vender Bagen,
kun Anden boltrer i Pyt med Snagen,
og Lænkehunden sig lusker bort.

Nu kyses Skoven al Middagsdrømmen,
forvildet Bladet slaar om paa Ryg;
mod lune Reder staar Fuglestrømmen,
i Sprækken lurer hver næsvis Myg.
Og Gran og Birke mod Bøge buser,
mens Grene piber, og Toppe suser,
og Ege nejer for Bygens Tryk.

En Lynildstraale fra Himmelhvælvet
med Brag sig borer i Egens Krop,
den gamle Gubbe i Dirreskælvet
fra Lok til Foden blev trævlet op.
Og Kongens Klage fløj vidt i Skoven,
der kom et Ekko: - Hvem krænker Loven? -
fra Skrænt og Stammer i sluttet Trop.

Og Skoven ligger i Sorgen smeltet,
hvert Træ betynget med Taarer staar.
- Da flygter Fjenden udover Bæltet,
og Solen kæler paa Skovens Haar.
Se, Taarer smiler som Diamanter
og slipper Taget i Bladets Kanter,
og Perler blinker i Bregnens Taar.

Der ulmer Grøde fra gemte Kilder,
og Luften sitrer som Latter mild.
Nu danser Myggen, mens selv den spiller,
og Droslen jubler som ellevild.
Hver Gren sig højner for Byrden lettet,
og Skoven vugger i Renhed tvættet,
mens Bunden funkler i Draabespild.

Kun Konge-Egen har varigt Minde
om Ufredsstunden, som jog forbi,
dog vil i Tiden den Helsen finde
og Saaret lukkes af Arret i. -
Mens Bøg og Birke for Vinde skærmer,
og Anemoner ved Rod omsværmer,
hver Vaar skal lægge sin Flor-Charpi.
</poetry>
</body>
</text>

<text id="joergensen2020043005">
<head>
    <title>Kirkeklokken</title>
    <firstline>Staa stille her paa Skrænten i denne skønne Kvæld</firstline>
    <source pages="14"/>
    <quality>korrektur1,kilde,side</quality>
</head>
<body>
<poetry>
Staa stille her paa Skrænten i denne skønne Kvæld,
mens Lysets Kilde daler bag Skov og Bakkehæld,
mens Vestenhimlen luer, og Skyer staar i Glans,
og Dufte staar af Enge, og Myggen gaar til Dans!

Sku saa over Mosen, den ligner nu et Hav,
det kommer af den Taage, som Aftenstunden gav.
Og halvt i Taagen sløret paa Dalstrøgets Bred
du ser en Landsbykirke i aftenstille Fred.

Nu runger over Mosen den gamle Klokkes Klang,
det er de samme Toner, den gennem Sekler sang.
De lød for andre Slægter, hvis Færden er forglemt,
de lyde vil for Slægter, naar Graven dig har gemt.

Jeg fængsles ej af Ordet, som andre holder paa,
- lad Hvermand derom tænke, som bedst han kan forstaa;
men lyder Klokkens Toner ved Aften over Vang,
da sitrer Hjertets Strenge med sælsom, sælsom Klang. -
</poetry>
</body>
</text>

<text id="joergensen2020043006">
<head>
    <title>I det Blaa</title>
    <firstline>O Himmeldyb - hvad rummer dine Boder</firstline>
    <source pages="15-17"/>
    <quality>korrektur1,kilde,side</quality>
</head>
<body>
<poetry>
O Himmeldyb - hvad rummer dine Boder
af Mulm og Lys, af Liv og Skaberkraft?
Din hede Sol den øser Livsens Saft
med ødsel Haand til alle Jordens Poder.
Din Stjernevrimmels gyldne Funklenoder
er spurgt af hver en Sjæl, som Vid har haft.
Ja tavse Dyb, du alle Tiders Gaade,
du giver Kraft, vi lever ved din Naade!

En Stjerne ,,fødes'' - førend jeg faar Livet,
men Straalens Glans mit Øje aldrig naar;
den gæster først om flere Tusind Aar
trods al den Il, som blev en Stjerne givet.
Min Tanke svimler som i Stormen Sivet,
som spinkle Gren, naar Hagiens Kærne slaar.
Ak Menneske, hvor lidt dog er i Grunden
din Tankes Glød, din Væren og din Kunnen!

Og kom jeg op paa en af hine Stjerner,
hvis Blink mit Øje kun i Giarret saa,
og som fik Plads længst ude i det Blaa,
saâ jeg da ny, som nu et Mørke værner?
Ja er der ny, hvor langt jeg end mig fjerner,
hvad eller kan jeg dog den sidste naa?
Er der omkring den hele Vrimmel Ørke,
et bundløst Svælg af Kulde, Mulm og Mørke?

Har Stoffet været til fra Evigheden,
hvad eller har en mægtig Gud det skabt?
Hver stod paa sit, og Strid gik aldrig tabt,
om end Naivetet i Krog er gleden.
Nu staar dog Vismand frit i Tankens Spreden,
lad det, han magter, saa end være knapt,
og Galilei skal ej af Dumhed haanes,
og Bruno skal for Præstens Luer skaanes.

Men lad kun Teolog med Vismand drages
og øse ud hver Tankens Gnist, de bar,
om hvem, der satte Stjernen gyldenklar,
om hvem, der viser Vejen, som der ages.
Eet er dog sikkert, kan af Tvivl ej nages,
thi det staar klart foruden Øjeglar:
det tomme Rum - maa være, kan ej fødes,
og det, som ej blev født, kan aldrig dødes. -

Hvad huser da de Millioner Kloder?
At Jordens usle Fnug bar Livets Alt,
den Tanke dog forlængst blev Vanvid kaldt
og kylet ud i Fortids Skrammelfloder.
Vor gamle Jord, en af de mindste Poder,
hun skulde være den, hvorom det gjaldt?!
Det helt urimelige ene dræber
den Tanke, som paa denne Hovmod slæber.

Hvordan ser ,,Folket'' ud i disse Slotte,
hvoraf maaske kun ringe Part vi se,
har det Fornuft, og kan det græde, le,
gaar det paa to, paa fire eller otte?
Og kan dets Instrumenter Rummet spotte
og vende Bøtten med vor Usselhed?
Har det til Granskning af de fjerne Kloder
et dobbelt Hjernevæv i brede Ho’der?

Ja Menneske, som spørger, gruer, haaber,
du løber rundt kun med en skral Besked.
Din Stammes Tavle gaar til Dyret ned,
endnu kun halvvejs du paa Vejen maaber.
O skal engang du finde Lysets Draaber,
der klarer for dig Livets Dunkelhed?
Ja, vil du naa - som Løn for al din Higen
op til det sidste Trin paa Jakobstigen?
</poetry>
</body>
</text>

<text id="joergensen2020043007">
<head>
    <title>Randsfjord</title>
    <firstline>Stille Fjord i stille Skove</firstline>
    <source pages="18-20"/>
    <quality>korrektur1,kilde,side</quality>
</head>
<body>
<poetry>
Stille Fjord i stille Skove,
blødt og lavmælt gaar din Vove!
Som et Hjem i rolig Hygge
ligger du i Lys og Skygge.
Som en Moder, naar hun kysser,
naar hun tysser, naar hun bysser,
Freden du i Sindet drysser!

Tidt, naar Vaar og Sommer smiler,
til dit Kryst med Lyst jeg iler,
kaster bort bag dine Hængsler
alle Hverdagslivets Trængsler.
I din sommerfyldte Verden
strømmer Dulm og Viljes Hærden,
øges Kraft til Livets Færden.

Drosselslag i Bøgekroner,
Kragens Skrig i høje Toner,
Solsorts Spil paa Jubelfløjte,
Fiskens Leg, saa Vande sprøjte,
det skal bære Urtidssaften
gennem Driften, gennem Kraften
ned til Slægtens sidste Aften.

Gøgelatter, Gøgens Kukken
<margin>:,:</margin>i hver Rytme høflig Bukken :,:
lyder med de samme Klange
som paa Barndomsslettens Vange.
Ak ja, gamle, kære Kukker,
mens du graa paa Stolpen hukker,
Mindets blide Blomst jeg plukker!

Hvide, vilde Svaner danse,
hegnes ind i Krusningskranse.
Stærkt belyst af Solens Kugle,
er der Sommer i de Fugle.
Omvendt hver en Hvidhed spejles,
Dybder pejles, og der sejles,
Vinger bruser, og der bejles.

Mellem Breddens Siv det pusler,
der hvor And med Ælling nusler.
Og hvor Rør med Reden svinger,
Fuglens Serenade klinger.
Fisker sig til Haabet klynger,
Snør han slynger, saa han tynger
Baaden, som mod Kæntring gynger.

O hvor rig, du danske Sommer,
med din Kløvermark i Blommer!
Du er størst, fordi du sover
meste Tid af Aaret over.
Hvor en evig Sommer smykke’,
Vaar og Sommer sank i Skygge,
dræbt var Vintrens Længsellykke.

Solen daler, Dagen rinder
ned bag Evighedens Tinder.
Koldt et Sus i Skoven jager,
Sangfugl tier, Uglen klager.
Nattens mørke Magter true,
dog - paa Vestenhimlens Bue
gløder Rest af Solens Lue!
</poetry>
</body>
</text>

<text id="joergensen2020043008">
<head>
    <title>Til en Ven paa hans halvtredsaarige Fødselsdag</title>
    <firstline>Dagene glider i Evighedsflod</firstline>
    <source pages="21"/>
    <quality>korrektur1,kilde,side</quality>
</head>
<body>
<poetry>
Dagene glider i Evighedsflod,
intet dem standser - fort maa vi ile,
gøre vor Gerning paa Pladsen, vi stod,
lægge vort Hoved til Hvile.
Toppunktet naaet, og vi gratulerer -
Skik kun og Mode - jeg kondolerer!
Rejs dog dit Hoved, thi hvad kan det nytte
hænge med Næbet og la’ sig forknytte!
</poetry>
</body>
</text>

<text id="joergensen2020043009">
<head>
    <title>Forbi</title>
    <firstline>Livets Vogn paa Livets Scene</firstline>
    <source pages="22-24"/>
    <quality>korrektur1,kilde,side</quality>
</head>
<body>
<poetry>
Livets Vogn paa Livets Scene
skumpled efter stædig Hest.
Glæder faldt som Frugt fra Grene,
dryssed over Stok og Stene,
pisked ud af Hagl og Blæst.
Vognen bærer nu kun Rest
af de fordums Blomsterdynger,
endda Støvet tungt dem tynger;
og hvert Blad, som end er Gæst,
halvt sig kun til Stilken klynger.

Kransende om Bordets Plade
sidder der et lille Kor,
alle unge, alle glade,
ubeskrevne hvide Blade,
Sind, som fast paa Lykken tror.
Som en Vaarens Blomsterflor
flyder Skæmt paa alles Læber,
nyfødt Smil det gamle dræber;
som en Perlerad paa Snor
Latter efter Latter stræber.

,,Sig mig da, I glade unge,
hvorfor dog I saadan ler?''
Latterstrømme mod mig runge,
Svar fik ingen lagt paa Tunge,
thi de husker det ej mer.
Klædt i Vaarens lyse Fjer
med al Ungdomskraft i Eje
véd de kun: ad samme Veje
kan de skaffe Blomster fler,
hvis det derom skal sig dreje.

Hvad du i din Ungdom nemmer
skal for Livet sidde fast. -
Jeg benægter Ordet stemmer;
thi jeg véd, man netop glemmer
meget af den dyre Last:
Evne efter Evne brast,
Haabets Kraft fik stækket Vinge,
Sangens Toner halte svinge,
Smilet dovent holder Rast -
Suset staar fra Alvorsklinge.

Vismænd graved Dybets Skatte,
plukked Frugt af Kundskabsgren.
Folk med fine Doktorhatte
hældte Vin paa gamle Slatte’,
satte Lap paa Klædnings Mén.
Men find frem de Vises Sten -
find i Skakten Ungdomsglæden
med dens solberuste Kvæden
og dens Latter klar og ren!
- Kræv saa af os Hæderskæden.
</poetry>
</body>
</text>

<text id="joergensen2020043010">
<head>
    <title>Sonet</title>
    <firstline>En lille Han af Spurveætten springer</firstline>
    <source pages="25"/>
    <keywords>sonnet</keywords>
    <quality>korrektur1,kilde,side</quality>
</head>
<body>
<poetry>
En lille Han af Spurveætten springer
saa sært omkring paa Nabohusets Tag;
han skriger, bruser i et fjollet Jag;
hvad er det dog, som Fyren saadan tvinger?!

Jo se, paa Hyldegrenen sagte svinger
den lille Glut, som faldt i Herrens Smag;
men mon det hjælper Fæet i hans Sag,
han saadan snurrer rundt med spredte Vinger?

Jovist, jeg tror, hun giver ham et Ja;
nu danser han i Fryd paa Teglstenskanten;
den Fyr har altsaa vidst Besked endda.

Kaldt Proletar - dog Kraft som Elefanten!
men hvor de smaa saa end fik Kraften fra:
det fylder mig med Glæde saa minsandten!
</poetry>
</body>
</text>

<text id="joergensen2020043011">
<head>
    <title>Guldmøllen</title>
    <firstline>Hvor Stormen farer frem i Trav</firstline>
    <source pages="26-29"/>
    <quality>korrektur1,kilde,side</quality>
</head>
<body>
<poetry>
Hvor Stormen farer frem i Trav,
og Flyvesandet Kinden prikker,
hvor Gusen dækker som et Hav
hver Gyv’lens Kvist, som Porsen dikker,

hvor Lyngblomst gror paa Bakkedrag,
og ,,Skrunhors'' skogrer over Engen,
just netop der i dette Lag
en Gang Guldmøllen redte Sengen.

Her stod den gennem hundred’ Aar,
mens Ejer efter Ejer segned’;
maaske den end i hundred’ staar,
naar Nutidsslægter længst er blegned’.

Jeg staar ved Skræntens bratte Hæld
og ser paa Stedets Liv en Tune;
det er en stille Sommerkvæld,
og Lueglans paa Himlen strime’.

I Sølverglød med stærke Brus
udvælder Strømmen over Hjulet
og risler bort med Kluk og Sus
ind under Pil og Elleskjulet.

Mens Værket plaprer lydt sin Trang,
og Melet ud fra Stenen siver,
den hvide Svend med munter Sang
en kornfyldt Sæk paa Kuben hiver.

Belæssed’ Vogne kører bort
ad Hedeegnens trange Veje.
Den sidste Vogn staar nu for Port,
og Sække hvistes i dens Leje.

Jeg dvæler ved det sidste Spænd
- to store, sorte, hjælmed’ Stude -
med hyssingvævet Gjord paa Lænd
og Halsen gemt i flettet Pude.

Saa rokker de ad Bakkedrag,
jeg ser dem over Kammen vinde;
det er, som svandt en Fortidsdag,
en sidste Rest, et sidste Minde.

En Rude vender ud mod Vest
og staar med Lueglans i Solen.
Og Drengen rider Husbonds Hest
til Vands et Stykke foran Molen.

En Hønemor med Kyllingflok
med Iver skraber Affaldsdyngen;
og Gaasen finder mer end nok
i Spildet under Hejsegyngen.

En Andrik mellem Børn og Viv
med hæs Kommando Flokken fører.
Og gemt i Dammens Rør og Siv
den vilde And sin Stemme rører.

Mens Karlen hugger Skaar paa Skaar,
og Leen sidste Gang er hvæsset,
en buttet Pige bag ham gaar
og nynner Længs’len ud i Græsset.

Og Droslen slaar sin Tryllesang,
forsigtig gemt i Træets Krone.
En Lærke over Mark og Vang
udkvidrer Dagens sidste Tone.

I Vesten snirkler Engen lav
imellem Gran og Bakkerækker.
Og Solen, som gaar ned i Hav,
en Guldsti over Dybet lægger.

Saa kaster Karlen Le paa Ryg,
og Svenden sætter Skod for Vandet;
snart hviler alle tavst og tryg’,
kun Hunden tuder rent forbandet.

Mens Natten breder ud sit Net,
staar Mosekonens Bryg paa Engen.
Guldmøllen sover, hyllet tæt
med Taageslør henover Sengen.
</poetry>
</body>
</text>

<text id="joergensen2020043012">
<head>
    <title>Bal i Kroen</title>
    <firstline>Se hen i Hjørnet, hvor dog Musikanten</firstline>
    <source pages="30-31"/>
    <quality>korrektur1,kilde,side</quality>
</head>
<body>
<poetry>
Se hen i Hjørnet, hvor dog Musikanten
kildrer til Latter den hæse Fiol!
Peter er dristig og trækker minsandten
Sine og Stine med ned paa en Stol.
        Hælene tamper
        Ringling i Lamper,
Glassene træder en Ril paa Reol.

Latter og Fnisen og Hvinen af Piger
filtrer sig sammen i Pibernes Kvulm.
Alvoren lammes, og alle bestiger
Hesten, der springer med Letsindets Svulm.
        Gulvene gynges,
        Skørterne slynges.
Hverdag er druknet i Glemselens Dulm.

Tonerne hælmer, og Karlene bænke,
alle med Armen om Pigernes Liv.
Hvisken og Tisken og nogle vil sænke
Kinden til Pigen til Tidens Fordriv.
        Spillet begynder,
        Letten fra Hynder,
Hofterne vugge som smidige Siv.

Ih Gud bevares, hvad fejler vel Søren?!
Frakken er kastet, nu bliver han bøs.
Da skal jeg mene, det passer for Kløren
saadan at svinge den tykkeste Tøs.
        Skørterne dække
        daarligt for Lægge,
Højden og Drøjden og Kraften er løs.

Kinderne blusse i Glædernes Gløde,
Visken med Klæde og Binding af Baand.
Bordene flyder med Flasker og Fløde,
Rollerne spilles af tjenende Aand.
        Snakken og Klinken,
        Bakken og Blinken,
Drikken og Syngen og Trykken i Haand.

Natten den hælder, Fiolen forstummer,
Parringen ordnes med hviskende Ord.
Daggryet vaagner af natlige Slummer,
førend der sluttes, hvor Pigerne bor.
        Arme om Livet
        dirrer som Sivet.
- Evig er Vaaren og evig dens Flor!
</poetry>
</body>
</text>

<text id="joergensen2020043013">
<head>
    <title>Sommeridyl ved Lille Bælt</title>
    <firstline>Gamle Bælt med Urtidsminder</firstline>
    <source pages="32-34"/>
    <quality>korrektur1,kilde,side</quality>
</head>
<body>
<poetry>
Gamle Bælt med Urtidsminder,
til din Bredde tidt jeg finder. -
Selv om du i Vreden synger,
og din hvide Bølge gynger,
bærer du paa stærke Vover,
ligervis som naar du sover,
altid Friskhed ovenover.

Lad mig da, mens du er stille,
male dig et lille Billed:
Rynkefrit dit Aasyn skuer,
Himlen blaa som modne Druer,
sommerklædte Agre kranse,
høje Skrænters gule Skanse
bærer Mærker af din Lanse.

Solens gyldne Straaler strømmer,
sejlfyldt Snække stille drømmer.
Gemt er Vintrens Is og Kulde,
Græs og Blomster gror af Mulde.
Efter Skaberkraftens Love
lysegrønne Bøgeskove
spejler sig, hvor Bølger sove.

Maager, hvid’ som Oldings Lokker,
over sølvklædt Flade Ilokker,
sanker Vingen, før de dykke
dybt i Fiskestimens Lykke.
Ud fra Skovens grønne Krone,
hvor de vilde Fugle trone,
lyder Dros’lens Jubeltone.

Drengens Jolle vipper, følger
tunge Færges hvide Bølger.
Fisker paa Motoren farer
ud, hvor Garnet Fisken snarer.
Dulgt sig sniger høje Vaanden
ind mod Skrænten - rap paa Haanden,
efteraber Ekko-Aanden.

Mænd og Drenge mellem Kvinder
Helsen, Styrke hos dig finder.
Nøgne, brune, blanke Kroppe
boltre, lege, danse, hoppe.
Hvad du gav til Fortidsslægter,
hvad jeg ser, du endnu mægter,
sikkert ej du Fremtid nægter.

- Syng da tusind Slægters Minder,
medens andre tusind rinder.
Lad de salte, friske Bølger
kvæge Slægt, som Slægter følger,
indtil Kloden stille daaner
hen imellem døde Maaner,
hvorom Himlen evig blaaner!
</poetry>
</body>
</text>

<text id="joergensen2020043014">
<head>
    <title>Sommermorgen i Skoven</title>
    <firstline>Stærens Fløjt i Havens Linde</firstline>
    <source pages="35-38"/>
    <quality>korrektur1,kilde,side</quality>
</head>
<body>
<poetry>
Stærens Fløjt i Havens Linde
strømmer fra det fyldte Bryst;
Spindelvævets lette Hinde,
hvorpaa Duggens Draaber rinde,
vugger blødt i Morg’nens Kryst.
Gadehand’lens Raaberøst,
Hestes Tramp og Vognes Larmen
nervefjendske træffer Karmen;
blodigrød staar Sol i Øst,
Længslen jager gennem Barmen.

Ud, hvor Bøgens friske Blade
dugbehængte bygger Tag,
ud, hvor Lærker jubler glade
over Rugens grønne Flade,
ud til Droslens Trylleslag.
Byens travle Støj og Jag,
Skorstensskov foruden Toner
snører Smilet ind i Doner;
Livet var et usselt Vrag -
flød ej Sang i grønne Kroner.

Stands ved denne hvide Længe
i den solskinfyldte Slugt!
Bøge over Mønning krænge,
Roser travlt ad Mure trænge,
Abildgaard har nyskabt Frugt.
Vildvinsranker snor sig smukt
mellem Glug og op ad Gavle,
endda hen ad Tag de kravle.
Hunden kyser Kat i Flugt,
før den arrig Fadet savle.

Stork fra Flugt slaar ned paa Taget,
bøjer Hals og knebrer kry,
Hanekylling taber Slaget,
flygter ræd hen under Faget,
hvor et Svalepar har Ly.
Der, hvor Taagen faldt i Gry,
og hvor Lammet sprang i Glæde,
staar end Sti som Traad i Klæde,
og en flyttet Ko paany
presser Saft af dugget Æde.

Elskovssyge kurrer Duer
mellem Gøgefars Kukkuk;
gemt af Bøg og Birkens Buer,
over Rod og Sten og Tuer
vandrer Bæk med kælne Kluk.
Draabeglimt af Morgendugg,
alt som Solens Straaler stiger,
bort fra Straaets Toppe viger,
mens med lette Blomsterpluk
lune Vinde sagte sniger.

Hyrdedrengens Slag med Køllen,
Ekkosang fra Skræntens Fang,
Sus og Brus fra Landsbymøllen,
Strygens Strejfen kryds ad Hjølen
leger over Mark og Vang.
Mellem Skadens Latterklang
Hundeglam fra By sig mænger,
Krageskrig mod Sky sig slænger;
mens den lille Gulspurvs Sang
halvt sig kun til Øret trænger.

Sommerluftens blide Hyggen
spreder mer sit Vingeslag;
Bremsen nejer dybt for Myggen,
træder Dans paa Hesteryggen,
øder Kalvens Sommerdag.
Jeg vil lægge mig i Mag;
svøbt i glade Fugles Syngen
vil jeg sanke Mindeklyngen
og i dette Vennelag
glemme hele Livets Tyngen.

Ak ja, Vaardags grønne Minder,
- Dønning efter stakket Dans! -
ud fra denne Kilde rinder,
medens Haab og Livet svinder,
det, som fylder Sind og Sans.
Visnede min Mindekrans,
kap saa Grenen, som jeg tynger,
vidnefast jeg her udslynger:
da var Livet uden Glans,
Straaet tabt, hvortil jeg klynger! -
</poetry>
</body>
</text>

<text id="joergensen2020043015">
<head>
    <title>Jeg hader - -!</title>
    <firstline>Jeg hader den djævelske Sladder</firstline>
    <source pages="39"/>
    <quality>korrektur1,kilde,side</quality>
</head>
<body>
<poetry>
Jeg hader den djævelske Sladder,
som væves af Løgn og af Nag,
den skadefro, smilende Fadder
til Sorgerne over min Dag!

Den ligger som Skyen og dækker
for Straalernes varmende Lys;
med sitrende Glæde den rækker
sit giftige Bæger til Kys.

Jeg elsker hver Mand og hver Kvinde,
som mellem det slibrige Kryb
fik Evne og Mod til at finde
det bedste i Hjerternes Dyb!
</poetry>
</body>
</text>

<text id="joergensen2020043016">
<head>
    <title>Vaaren</title>
    <firstline>Den lange, mørke Vinter, saa svandt den dog omsider bort</firstline>
    <source pages="40"/>
    <quality>korrektur1,kilde,side</quality>
</head>
<body>
<poetry>
Den lange, mørke Vinter, saa svandt den dog omsider bort;
i Fattigfolkets Hytte den gjorde alt saa sort.
Nu varmer Solens Straaler og bruner hver en bleget Kind.
O frydefulde Tanke, nu bryder Vaaren ind!

Nu myldrer det med Blomster henover Mark og over Eng,
et mangefarvet Tæppe nu dækker Jordens Seng.
Saa vidt mit Øje favner, i idel Pragt det hele staar.
O frydefulde Tanke, nu er det atter Vaar!

Der jubles, og der synges, der kvidres hele Dagen ud,
det er, som alt sig samler i Pris om Vaarens Bud.
Jeg jubler med i Koret, jeg føler mig som født paany.
O frydefulde Tanke, nu Vaaren staar i Gry!

Saa længe, som jeg mindes, hver Vinter byttet blev med Vaar.
Mens Tidens Hjul sig drejer, Naturens Orden staar.
I stille Aftentime saa vemodsfuldt jeg tænke maa
den underfulde Tanke min sidste Vaar at naa. -
</poetry>
</body>
</text>

<text id="joergensen2020043017">
<head>
    <title>Solsortfløjt</title>
    <firstline>Nu glider Solen ned bag Skov</firstline>
    <source pages="41-42"/>
    <quality>korrektur1,kilde,side</quality>
</head>
<body>
<poetry>
Nu glider Solen ned bag Skov,
og Guldet farver Rude,
og Bonden standser Hestens Hov
paa mørke Brakjordsknude.
Snart er paa Evighedens Snor
den Dagens Perle trukket,
og hvad den bar af Skæbneflor,
- om milde Klap, om Tordenord -
er da i Skødet plukket.

Der staar et kroget Hyldetræ
ved Gavlen ud mod Vester,
der sidder jeg i Havens Læ
og sanker Dagens Rester.
En Solsorts legelette Sang
slaar ud fra Buskens Gemme;
vidunderlige bløde Klang -
det er, som alle Dage hang
i denne Fuglestemme. -

Den tryller for mit Øje frem
min Barndoms Lykkevænge,
min Ven, min Slægt, det lille Hjem
i aftendugged’ Enge.
Den ruller Tæppet op paany
for Ungdoms grønne Dage,
den skænker til min Manddom Ly,
og den vil sprede Uvejrssky
hver Stund, jeg har tilbage. -

O, lad engang, naar Livets Dør
skal sluttes fast med Stænge,
fra Hegnets hvide Blomsterslør
de Toner om mig trænge. -
Naar alle Glemsler har mig dækt,
hvert Minde er forsvundet,
jeg véd, min Solsorts Efterslægt
slaar Harpens Streng med samme
for Barn af Tiden spundet.
</poetry>
</body>
</text>

<text id="joergensen2020043018">
<head>
    <title>Gælden</title>
    <firstline>Nu blunder gamle Moder, og Dagen staar i Kvæld</firstline>
    <source pages="43-44"/>
    <quality>korrektur1,kilde,side</quality>
</head>
<body>
<poetry>
Nu blunder gamle Moder, og Dagen staar i Kvæld,
ret snart har Livet krævet den sidste Hvid af Gæld.
De elskeligste Øjne skal evigt lukkes i,
maaske før Morgensolen det hele er forbi.

Jeg ser, dit Øje dugger, og, Søster, du har Grund;
slet ingen var som Moder paa hele Jordens Rund!
Vi ved, hvad hun har været - og bliver til vor Død,
thi trøst dig - det hun planted, skal gro i Mindets Skød.

De vilde Blomster pranger paa Ager og i Eng,
kom Søster, vi vil sanke dem hjem til Moders Seng!
Nys gød en stille Byge sit perlefyldte Bad,
de friske, rene Blomster vil gøre hende glad.

Se her, hvor Stien kringler imellem Bøg og Bæk,
her myldrer Somrens Rigdom i Mose, Eng og Hæk!
Hvor Kabbelejen blomstrer, og Gøgeurten gror,
Forglemmigejen smiler i Hjertegræssets Flor.

Se saa, min lille Søster, nu skynder vi os hjem,
og der maa du saa finde os Blomsterskaalens Gem;
og mens du Skaalen fylder med Vand og Blomsterflor,
jeg tryller frem en Sommer endnu for gamle Mor.

Du hørte Gøgens Kukken og Lærkens Melodi,
henover Markens Kløver sprang Hareungen fri;
og Droslen slog i Hegnet, hvor Humleblomster hang,
og vilde Ænder rapped’, hvor kaade Fiske sprang.

Alt dette jeg fortæller, du sætter Blomster frem,
en sidste Sommers Rigdom vi henter Moder hjem.
Hvis da i hendes Øjne endnu et Smil du ser,
saa gem det, lille Søster, du faar vist aldrig fler.

Men Hovedsummen tynger til Livets sidste Dag,
alt hvad vi begge evned blev kun en Rentesag.
Dog ved jeg, Moders Øjne kvitterer som betalt,
men denne Gang hun fejler, vi skylder evigt alt. -
</poetry>
</body>
</text>

<text id="joergensen2020043019">
<head>
    <title>Vinterfluen</title>
    <firstline>Ak, vandrer du i Drømme, lille Flue!</firstline>
    <source pages="45-46"/>
    <quality>korrektur1,kilde,side</quality>
</head>
<body>
<poetry>
Ak, vandrer du i Drømme, lille Flue!
Brug Briller, naar du læser Almanakken;
end staar en Vinter stejl med Gigt og Snue.

Naar bare det gaar an med denne Flakken,
du er saa mat og glemmer helt at surre,
kan næppe hæve dig fra Kagebakken.

Var du i Flok, der hagede som Burre?
Du ligner én, som Ungdomsfærd fortryder. -
Ja, Nemesis gaar løs, om end vi knurre.

Men gaa kun tryg med Laster og med Dyder
og slik af Sukkerkærnen, hvad du magter;
du er min Gæst, og Gæstfrihed jeg byder.

Vi har et fælles Maal, vi eftertragter:
den skønne Vaar, da vi skal snurre, synge
og klæde tynget Sind i lette Dragter.

Da skal den lyse Sol sin Straale slynge,
den gyldne Hest skal rides gennem Ruden,
og alle Trængsler kastes bort i Dynge.

Saa flygter Vintrens Slud for Sommerguden,
og Dagen staar i Glans af Morgenrøden;
- et lille Vugg endnu paa Lykkeskuden,

et kort Sekund - saa slukkes alt i Døden!
</poetry>
</body>
</text>

<text id="joergensen2020043020">
<head>
    <title>November</title>
    <firstline>Nu stunder Vinter til</firstline>
    <source pages="47-48"/>
    <quality>korrektur1,kilde,side</quality>
</head>
<body>
<poetry>
Nu stunder Vinter til,
og Sommer bliver Minde.
Et evigt Vekselspil
de samme Traade tvinde.

Hør, Sus i nøgne Træ’r,
se, Blade hvirvle travle;
hør, Fløjt i Tag og Spær,
i Karme, Port og Gavle!

Hvert Sus en Vemodsstrøm
igennem Ruden slænger.
Hvert Fløjt en Sommerdrøm
ud af mit Hjerte flænger.

Som vissent Løv i Høst
hendryssed Sommerdage;
kun Mindets blide Trøst
jeg har endnu tilbage.

- Dog Vintermørket vil
engang for Solen svinde.
Et evigt Vekselspil
de samme Traade tvinde.

Jeg selv? - Jeg mangler Blik,
og Tro er ikke Viden.
- Men hvad de andre fik,
jeg sikkert faar i Tiden!
</poetry>
</body>
</text>

<text id="joergensen2020043021">
<head>
    <title>Æ Kryfskøtt’</title>
    <subtitle>:,: Sønderjydsk nær Grænsen. :,:</subtitle>
    <firstline>Hvor æ Skov aa æ Mark gik hveranner te Haann</firstline>
    <notes>
        <note>* Kryfskøtt’, Krybskytte; hwerren, hver en; Maann, Morgen; Luhn, Lune; Kuhn, Kone; nowr, nogle; tæjn, taget; M61, Maal; olier, aldrig; ihworn, i hvordan; kyør, køre; sojh, sagt; dero, derpaa; saâm, samme; kinner, kender; Snerger, Snedker; Æhn, Ende; tow, tog; fond, fandt; pot, puttede; lot, lukket; ner, naar; lojh, laa; hvæn, hvis; Fower, Fogden; løf, løbe; ent, eget; Blaajh, Blade; stoj, stod; rolle, rolig; sko’let, skoldet; bejer, bedre; Stien, Sten; Slæjt, Slægt; rien, ren; ærle, ærlig; vèr, vèd.</note>
    </notes>
    <source pages="49-51"/>
    <quality>korrektur1,kilde,side</quality>
</head>
<body>
<poetry>
Hvor æ Skov aa æ Mark gik hveranner te Haann,
hvor æ Ræw gik i Haal hwerren evigste Maann,
hvor æ Haarer di spraang, aa æ Kraag vaar i Luhn,
haaj han byg’et en Hus te sæ sjæll aa hans Kuhn.

Der æ nowr, te dæ trowr, at di klogest di bur
mell' æ Haarer aa Ræww - di maa svaar for djer Urd. -
I æ By sku’ di blyw - de’ æ mæ da fortôl -
hwerren evige Minnesk’, som tæjn ætter Môl.

Kom han ind te æ By, skuld’ ’et olier slo Klik,
vi fæk Regn innen Awten, ihworn ’et saa gik.
Vaar ’et Høst, fæk di travlt mæ aa kyør ætter Stro;
ja, de’ haar di da sojh, aa saa trowr a dero.

Men a glemmer jo hiel aa faatæl, hva’ han hedt!
Naa æ Navn æ de’ saâm, for I kinner ham ett;
han vaar kloger end anner aa snu som en Ræw,
han vaar bre’ o æ Skolder aa kort i æ Skræw.

Han vaar Snerger te dawle aa mured’ imell’,
aa han haajh sæ ledt Jord mæ ledt Træ, han ku’ fæld’.
Hvor hans Skov den haaj Æhn, dæ tow Grevskabets ve’,
de’ benøtt’ han sæj aa, ner æ Tie vaa’ derte’.

Han saatt’ Saws for æ Ræw, hvor æ Asen haaj Gaang,
aa han snupped en Haar, ner han fond, dæ vaar Traang.
Han ku’ find’, hvor æ Ilder aa Morer vaar pot,
han kom ind, hvor di anner fond slukket aa lot.

Aa ner anner di lojh i dje Dynner i Ro,
staak han Ild o hans Pihv heller tow sæ en Skro,
aa saa grèf han æ Bøss’ aa gaav Vink te æ Hund,
aa saa spraang han æ Gjærd’, dæ hvor Greven haaj Grund.

Men hvæn saa de’ traaf ind, te æ Fower gik Rund’,
saa befaael han æ Hund aa løf hjem, hva en kunn;
aa saa spraang han æ Dig aa kom ind o hans ent,
aa der pot han æ Bøss’, hvor æ Blaajh di vaa’ strent.

Hvæn æ Skovfower kom, stoj han rolle aa gavt
li’saa ren som en Golt, der æ sko’let aa skravt.
Di kom olier no’ Vej, for æ Kaal vaar for snu,
aa saa vaar han saa stærk, saa ’et snaar’ vaa en Gru.

Er ’et Løwn heller sann, te di mjent om æ Fyr,
han haaj tæjn fraa æ Grev wal di hundrede Dyr?
Men la’ vær’ som ’et vil, for de’ tøgges no a,
te æ Grever sku’ tappes no’ bejer endda.

Men æ Skøtt’ han æ dø, aa hans Grav haar en Stien,
hvor hans Slæjt den haar skrøwwen, hans Vandring vaa’ rien.
Han vaa’ ærle mo’ anner, de’ vér a tefuld’;
aa de’ hér mæ æ Grev haar Vorherr’ nok lat rull’.
</poetry>
</body>
</text>

<text id="joergensen2020043022">
<head>
    <title>Skovvejen</title>
    <firstline>Jeg véd en lille græsklædt Vej - som snor sig gennem Skoven</firstline>
    <source pages="52-53"/>
    <quality>korrektur1,kilde,side</quality>
</head>
<body>
<poetry>
Jeg véd en lille græsklædt Vej - som snor sig gennem Skoven,
den vekselvis er lagt i Sol og Skyggefald fra oven -
et herligt Sted i Skovens Skød hen under Bøgens Kuppel
med Duft fra Blad og Blomsterflor til Fugleskarens Jubel.

Jeg aldrig hitter Rede i, hvornaar min Vej er skønnest!
Er det, naar Vaaren staar i Flor, og Blad er allergrønnest,
naar Anemoner staar i Pragt og dækker hele Bunden,
og hver en Torn paa Slaaenbusk i Blomstersne er svunden?

Kanske det er, naar Som’ren staar i bedste Manddomsalder,
naar hvert et Blad er vokset stort, og svale Skygger falder,
naar Græs og Busk i Vildnis staar, saa Foden knap kan trænge,
og Bøg og Eges tætte Slør udover Vejen hænge?

Hvad eller, naar den lulles ind i Blund paa Vinterdagen
med Harens Spor paa Kryds og tværs i Sneens hvide Lagen,
naar Freden hviler over alt i Skovens tyste Haller,
og Rimen Ligger over Gren og glimter som Krystaller?

Dog noget har jeg fundet ud: min lille Vej har Evner,
der sænker sig i Sindets Dyb hos hver, som til den stævner.
Den aander ud sit Stilhedssuk, som Bølgegangen dæmper,
og hvisker Fred og atter Fred til hver en Sjæl, som kæmper.
</poetry>
</body>
</text>

<text id="joergensen2020043023">
<head>
    <title>Fodtur langs Jyllands Ryg</title>
    <firstline>Hvor Vejle har stukket sin Fangarm mod Vest</firstline>
    <source pages="54-60"/>
    <quality>korrektur1,kilde,side</quality>
</head>
<body>
<poetry>
<nonum><center><w>1. Dag.</w></center></nonum>

Hvor Vejle har stukket sin Fangarm mod Vest
med Bugtninger ind i hver Krog,
hvor Engene slutter, og Lyngtoppes Rest
end gemmer paa Hugorm og Snog,
der staar jeg i Dag paa den sidste Perron
og spænder min Skræppe paa Ryg.
Jeg mærker alt Duften fra Hedens Flakon
i Vindenes bærende Stryg.

Jeg iled fra Bøgenes Hjemsted og Glans,
fra Bæltets det tindrende Krus;
thi Heden den ejer min Tanke og Sans
og Mindernes herlige Sus.
Nu vandrer jeg hen ad dens flænsede Ryg
til Limfjordens mødende Strøm;
jeg haaber at finde min Barndommens Bryg
og Noden til Ungdommens Drøm.


<nonum><center><w>2. Dag.</w></center></nonum>

Der ligger en Strækning og skygger saa mørk’
mod Himmelens snemalte Sky;
men Skulder og Flanke er sunket i Dyrk
og spækket med Vaaning og By.
De gullige Agre har svajende Aks
af Havre, af Byg og af Rug;
Kulturen som Skrædder med skarpeste Saks
har flænset den brunede Dug.

Der kringler en Hugorm paa mossede Bund,
- jeg bærer Respekt for det Kryb -
vi borer vort Blik i hinanden en Stund,
som maalte vi Kræfternes Dyb.
Saa viger vi begge i gensidig Frygt,
og Stokken den sænkes til Fred;
mens Løvet det rasler, hvor Fjenden med Kløgt
fandt ind til det gemmende Sted.


<nonum><center><w>3. Dag.</w></center></nonum>

Mørkt stiger af Morgenens blaalige Dis
de Bakker ved Karstofte Aa.
Om Kinderne vifter en lettere Bris,
svagt svinger de tyndladne Straa.
De kalkede Gaarde med Havernes Træ’r
sig tegner mod skydækket Rand,
og Køerne koblede tradsker saa tvær
bag Drengen i Vejenes Sand.

Paa Engene svæver den liflige Duft
fra Høet paa Skaar og i Stak,
mens Leerne synger i Morgenens Luft
og bider de buede Hak.
Hist springer et Føl efter travende Vogn,
og Kvierne gumler bag Led;
men Viben hun vælter som dygtigste Klovn
langs Sivet ved Aaløbets Bred.


<nonum><center><w>4. Dag.</w></center></nonum>

Som mørke Soldater i stormende Sværm
sig tegner nu Tørven i Stak,
og ,,Lokkemand'' gøgler med Krudtrøg saa ferm
paa Moser, paa Heder og Brak.
En Luftspejling driver sin kogiende Færd
derude i Himmelens Bryn,
hvor Gaarde og Huse og Havernes Træ’r
har hævet sig halvt imod Sky’n.

Og Bremserne jager en bissende Ko,
der rejser sin Hale som Stjært;
bag Laderne ligger en stønnende So,
og Plagene nikker saa sært.
Men Faaret det gemmer bag gispende Bug
sit Hoved i Middagens Brand;
mens Svalerne smutter til Reden i Smug
bag Bropillens dækkende Rand.

De sandede Veje, du Hede saa kær,
har trættet min aldrende Fod;
jeg lægger min Kind til dit buskede Svær
i Skygge af Gyvelens Rod.
Saa synger din Pors under Vindenes Vift,
og Blaabærret svajer paa Gren;
mens Duftene krydrende virme i Drift,
og Fortiden haspes af Ten.


<nonum><center><w>5. Dag.</w></center></nonum>

Der slider de henne en hel Koloni,
som søndrede Loven i Las.
Hvad ulmer i Hjertet, er Haabet deri,
hvad eller et eneste Kvas?
Se, Leerne glimter gesvindte i Sol,
vildt flyver den fældede Lyng;
de snørede Bundter som Bog i Reol
henstables ved kraftige Slyng.

Men Solen den leger paa Gedhusets Gavl
saa mildt som paa frieste Borg,
den kender ej Forskel paa stort og paa Kravl,
paa Menneskets Glæde og Sorg.
Og Vindene vifter to Møller i Gang
af dem, som vi snitter som Barn -
dem skar han vel Fangen, mens Tankerne hang
i Barndommens skyldfrie Garn.


<nonum><center><w>6. Dag.</w></center></nonum>

Den herligste Morgen med friskende Dugg
nu staar over Bakke og Dal,
og Kvæget det snøfter og fylder sin Bug,
fra Vaaning staar Hanernes Gal.
Og Mennesket vandrer fra Hus og fra Gaard
med Le og med Rive paa Lænd,
mens højt under Himmelen Lærkerne slaar,
og Vognene buldrer bag Spænd.


<nonum><center><w>7. Dag.</w></center></nonum>

Der nusler en Gamling ved Mosernes Rand
og røgter sin vommede Ko,
og Hønsene basker i Kaalgaardens Sand,
i Stien gaar halvsulten So.
Paa Agrene rasler en tyndstraaet Rug,
og Græsset er svedet i Sol,
kun sparsomt gror Føden i Trug og paa Dug,
og Lapperne spætter hans Kjol’.

Han rækker saa sindig sin barkede Kno
og taler sit platjydske Sprog;
hvad Heden kan rumme af Tungsind og Ro
staar skrevet i Ansigtets Bog.
Han fødtes paa Heden, her sled han sin Stund,
og her vil han gemmes engang,
mens Vestvinden klimprer hans Øje til Blund
og synger ham Afskedens Sang.

Nu sænker sig Solen bag Bakkernes Kam,
og Skyggerne kalder til Blund;
og Hedernes Stilhed kun brydes af Glam
fra Gaardenes vogtende Hund.
Da lyder to Hjejlers vemodige Fløjt
ret udenfor Gaardmandens Port;
det lød som en Klage mod Himmelen højt:
,,De hjemløses Liv er nu vort!''


<nonum><center><w>Resumé.</w></center></nonum>

Saa slutter jeg Turen ved Limfjordens Vand;
nu véd jeg med Sagen Besked:
Jeg saâ paa min Vandring et eneste Spand,
hvor Studen end Hamlerne sled.
Nu traver omkring denne russiske Hest
for Bøndernes knaldende Snært;
men Sporenes Dybde i Hedernes Rest
fortæller om Studen langs Stjært.

Og Fortidens Vaaning med Lyngen paa Spær
og lavstammet Rude og Dør,
den synker for Nytidens fældende Sværd
i Mindernes dækkende Slør.
Nu skinner de Tage af Tegl og Cement,
og Karmen har trerammet Spejl;
som Tidernes Node staar Villa paa Prent
henover det stribede Drejl.

Jeg søgte forgæves en gammeldags Kro
med Lænker langs Sokkel og Syld;
hvor intet forstyrred den landlige Ro
i Dynernes bugnende Fyld.
Nu trykkes paa Knappen, og tjenende Aand
udspringer som Æskernes Trold;
og Gulvet har Tæppe og Sofaen Baand,
og Sengene fjedrer som Bold.

Men dog kan der findes en Strækning endnu
med Hedernes herlige Ro;
hvor Porsgrenen dufter, og Hugormen snu
sig gemmer bag lyngtækket Bo.
Og end kan der findes en Strækning saa vid,
at Hedernes Storhed har Plads,
og hvor du kan vugges i Minderne blid’
og finde din Barndoms Palads.

Saa synker da Heden i Glemselens Hav,
af Tidernes Domstole dømt;
og Hvirvelen suger, hvad Barndommen gav
og det, som i Ungdom er drømt.
Hvad nytter at klage: Forkrænkelighed
er haget til alt og enhver.
Kun evig er Tidernes rastløse Fjed
og Stjernernes tindrende Hær! -
</poetry>
</body>
</text>

<text id="joergensen2020043024">
<head>
    <title>Min Ven fortalte:</title>
    <firstline>Som Kommandør jeg sad engang paa Vagten Citadellet</firstline>
    <source pages="61-65"/>
    <quality>korrektur1,kilde,side</quality>
</head>
<body>
<poetry>
Som Kommandør jeg sad engang paa Vagten Citadellet;
fra ,,fundet'' Brænde Luen siod; thi helt var aabnet Spjeldet.
Paa mer end fedtet Læderbriks jeg sukked i Romanen,
mens jeg fordøjed Værtens Flæsk, som nylig kildred Ganen.

Man har kun Fred, naar Nabo vil, det gamle Ord jo lyder;
hvad nytter vel jeg lader af, naar Fjenden ivrigt skyder.
Thi hør kun nu, mens lunt jeg laa og ønsked Fred med alle,
jeg hørte Hov af rappe Hest mod Grus og Stene knalde.

,,Hej Korporal, er De mon døv!‘‘ det tordnede derude;
Romanen faldt i Askespand, og Klirren stod i Rude.
Jeg sprang som bindegal til Dør og smækked Haand til Hue,
vist aldrig nogen Mand paa Jord kom mer gesvindt af Stue.

Der holdt han da, den gamle Mand, saa vred han næppe sansed,
og Sporen sad i Bug paa Hest, som helt forfjamsket dansed.
Se, han var Byens Kommandant, og Ordner hang i Kjolen,
og Klingen sang ved Hestens Lænd og flammede i Solen.

Hugaf han var, som vel forstaas, ret af den gamle Skole,
med venstre Haand blev Tøjlen ført og styret rappe Fole;
thi Sagen var, i højre Arm var boret fjorten Kugler,
det blev da sagt, og var det Løgn - det halve kan gi’ Buler.

Den Slags Personer øser op og buldrer Verden under,
hvad de kan faa i Munden lagt, det fylder godt og bunder.
Men sjældent gør de stor Fortræd, tidt Stymper evner mere,
og derfor skal i dette Kvad Forklejnelsen ej være.

,,Det Skilderhus er svinet til deroppe i Kastellet,
den Hundetamp, som Skildvagt gaar, ham vil jeg ha’ i ,,Spjeldet'';
han stod og ridsed, da jeg kom, og vil dog ej bekende;
men jeg skal Fandengaleme hans Stædighed omvende!''

,,Ja vel, Hr. Oberst,'' svared jeg, ,,men det har længe været,
i mange Aar jeg Huset saa saaledes overtjæret.''
,,Det er fordi I alle helt til Gavns er Svinebæster,
som gamle Støvler er I gjort og maalt paa samme Læster!''

,,Ja vel, Hr. Oberst!'' voved jeg - men Fanden fløj i Ka’len.
,,Hold Kæft med det Javel og Vrøvl, er De da splittergalen!
Følg med derop og se paa det, Halunken har bedrevet,
saa skal De se, der knap er Plet, som ikke er beskrevet.”

Saa jog han Sporens Hjul mod Lysk, og fremad brased Skimlen;
i bratte Sving en Talestrøm fra Halen stod mod Himlen.
Nu falder Dannevirke snart, thi alle Klokker ringer;
det er min Tanke, mens jeg travlt bagefter Hesten springer.

Ved Skilderhuset Gutten stod - én af de tørre Jyder.
Jeg skænker ham min Kompliment, hvis end han Livet nyder.
Mens Fjenden stormed som besat, og Ledet var af Lave,
han sanked roligt til Honnør sin Bøsse op for Mave.

,,Bekend Halunk,'' blev tordnet ud, ,,at De har Huset ridset!"
Men Jyden svared tørt et Nej, mens mut han Munden spidsed.
Mens Oberst rased, Hesten sprang, stod Manden uanfægtet;
med saadan Ro jeg sikkert tror, den Karl har Livet mægtet.

,,Læs op da, Korporal, de Ord, som Fyren skrev paa Huset."
Jeg saa og saa og svared da, at Skriften var for kruset.
,,Saa læs da selv, De Bondetamp," han raabte vredt til Jyden,
,,De har jo skrevet Møget op og evner vel en Tyden!''

Saa læste Jyden med en Ro, som drev han Stud i Muldet:
,,Vor Kommandant vil fange os og putte os i Hullet.''
,,Ja, jeg skal Fanden fløjte mig snart putte jer, I Ka’le,
jeg tror, i Djævlens Skind og Ben, I rent er bindegale!''

,,Se Korporalen magter ej det usle Pøjt at tyde;
men det kan De, min gode Far, og tænker dog at snyde.''
Han strakte sig mod Jyden ned: ,,Bekend!'' saa Ekko klaged.
Men Manden var og blev sig selv, et Nej mod Oberst braged.

Saa sad han lidt og summed sig og sagde næsten rolig’:
,,Skriv op, alt hvad paa Huset staar, og send det til min Bolig.''
Saa svang han Skimlen brat omkring og jog henover Jorden,
og Gruset fløj fra Hestens Hov, det var, som svandt en Torden.

Jeg fyldte halvt min Lommebog med al den dumme Sludder,
som hundred’ Mand i flere Aar file ridsed op med Kludder.
En klaged sig gudsjammerligt for hule Tænders Pine,
en anden brovted’ skamløst med, hvor sidst han kyssed Line.

En sendte Hilsen til de ny og kaldte dem for Snuder,
én ønsked over sin Sergent al Himlens vrede Guder.
En anden skrev Advarsel ud mod denne Løjtnant Harke,
thi det var baade sandt og vist, han bed og vilde sparke.

Med saadant Vrøvl og meget mer Rapporten blev udhalet,
bag Ordonnansens tredje Knap den sendtes som befalet.
Og samme Dag om Skilderhus en Maler saas at luske,
snart skinned Huset blodigrødt som Post og Kongens Kuske.

Befaling kom den næste Dag, og fluks jeg maatte lyde
og føre for den strenge Mand den merbemeldte Jyde.
Jeg slog min bange Kno mod Dør, et Brøl: ,,Kom ind!'' der hørtes,
og Laas sprang op, og derpaa ind den støtte Synder førtes.

Som rødest Klud paa galen Tyr den tørre Jyde virked,
jeg sværger ved min Dyrendal, der blev ej for ham lirket.
,,At De har ridset Skilderhus jeg saa med egne Øjne,
dog lige trodsig staar De her med Deres Skipperløgne.''

,,For hede Helvede ,,Træd af!'' jeg tænke vil paa Sagen,
i Krigsforhør I begge skal, saa lægges alt for Dagen.''
Vi smækked Hælene i Klask og stormed ud af Stuen;
i lange Tider gik vi rundt med Sindet fyldt af Gruen.

Den gamle Oberst gik den Vej, hvorpaa vi alle iler;
den grove Mund er lukket i, og Fredens Engel smiler.
Men aldrig fik han Sag betænkt, mens Blodet flød i Aaren,
skønt Somre gled, og Vintre kom og svandt igen for Vaaren.
</poetry>
</body>
</text>

<section>
<head>
    <title>Sociale Digte</title>
</head>
<content>

<text id="joergensen2020043025">
<head>
    <title>Proletar!</title>
    <firstline>Jeg vil kæmpe din Sag</firstline>
    <source pages="69-70"/>
    <quality>korrektur1,kilde,side</quality>
</head>
<body>
<poetry>
Jeg vil kæmpe din Sag,
jeg vil rejse din Dag,
jeg vil gribe din Haand, der hvor Brændingen gaar!
Jeg vil søge din Sorg,
jeg vil bygge din Borg,
den skal lune og hygge for kommende Aar!

Du har trællet og stridt,
du har grædt, du har lidt
gennem tusinde Aar i Tyrannernes Garn.
Nu skal læges dit Saar,
nu skal bryde din Vaar
med en smilende Sol til din Viv og dit Barn!

Du skal kende den Magt,
som i Mængden er lagt,
du skal kæde din Haand i det haardeste Tag!
Du skal løfte dit Blik,
du skal bryde med Skik!
kun at taale og lide var Trællenes Sag. -

Med din Broder i Favn
skal du øge jert Gavn;
I skal tvinge til Fald, hvad der knugede før.
I den dybeste Harm
med den senede Arm
skal I sprænge den Laas, som har stænget jer Dør.

Da i broderlig Pagt
har et Frøkorn vi lagt,
det skal bære en Blomst, der skal vokse sig stor.
Hvad de store har ødt
ved de smaa bliver født.
Vi har Retten til Livet og Ret til vor Jord! -
</poetry>
</body>
</text>

<text id="joergensen2020043026">
<head>
    <title>Vaarbrud</title>
    <firstline>Græsgrønne Skrænter og Sol over By</firstline>
    <source pages="71-72"/>
    <quality>korrektur1,kilde,side</quality>
</head>
<body>
<poetry>
Græsgrønne Skrænter og Sol over By,
mørkeste Vinter er lammet og sky!
Alt hvad der knuger og sortner i Sind,
det vil forsvinde - nu Vaaren gaar ind.

Krystede Kulden din fattige Krop,
dyngedes Sneen paa Vejene op,
glinsede Isen paa Tage og Tind:
det vil forsvinde - nu Vaaren gaar ind.

Famled din hvervløse Haand efter Brød,
skønt med Velsignelsen Fadene flød,
viklede Armod dig ind i sit Spind:
det vil forsvinde - nu Vaaren gaar ind.

Hersede Nøden bag isnende Væg,
farvedes Øjet af mørkeste Præg,
fandt gennem Sprækken en hvinende Vind:
det vil forsvinde - nu Vaaren gaar ind.

Græd du, naar Barnet gik sultent i Seng
kyssed du Taarerne bort hos din Dreng,
stirred du Øjet paa Savnene blind:
det vil forsvinde - nu Vaaren gaar ind.


- - -

Gnistrede Øjet ved Stormandens Pragt,
saa du, han maalte dig kun med Foragt,
kendte du Urettens Sugen i Sind:
find vore Rækker - og Vaaren gaar ind!

Følte du Spirerne gro i din Barm,
mærked du, Kræfterne svulmed i Arm;
riv da fra Struben det kværkende Bind,
find vore Rækker - og Vaaren gaar ind!
</poetry>
</body>
</text>

<text id="joergensen2020043027">
<head>
    <title>Vi løfter Flig</title>
    <firstline>Vi løfter Flig og ser paa Fremtids Scene</firstline>
    <source pages="73-74"/>
    <quality>korrektur1,kilde,side</quality>
</head>
<body>
<poetry>
Vi løfter Flig og ser paa Fremtids Scene;
dér spindes Traad paa Retfærds travle Tene.
        Vor Fremtid ses at falde
        med lige Ret til alle,
den samme Løn og Pligt paa Slægter kalde.

En Rest af Trællens Blod i Aaren rinder,
og arvet Slendrian vort Øje blinder.
        Men Haand i Haand skal flettes,
        og Skammen af skal tvættes,
og Lighedslov paa første Blad skal sættes!

Er der en Gud, som skænkede os Dagen?
Et Ja og Nej slet intet gør til Sagen:
        Vi skød fra Enkeltstamme,
        vi var og er de samme,
og Lighedsfakler over alle flamme.

Naar Stammen nu er delt i tvende Grene,
- med Haan og Sult og Slid kun til den
        da er Naturen krænket
        og Ret og Sandhed lænket,
og Vold og Løgn har Skabersædet bænket.

Vi er i Pagt med Kraften, som gav Livet,
og vi er flest og derfor Sejren givet.
        Vi ejer Hav og Strande,
        vi ejer alle Lande,
vi ejer Himlens Sol paa skyfri Pande!
</poetry>
</body>
</text>

<text id="joergensen2020043028">
<head>
    <title>I er ene, men nok!</title>
    <firstline>Stol ej paa Stormands Venneord</firstline>
    <source pages="75-76"/>
    <quality>korrektur1,kilde,side</quality>
</head>
<body>
<poetry>
Stol ej paa Stormands Venneord,
naar fint han fører Talen;
thi da vil du i Folkehjord
bestandig blive Halen!

Skal Tonen ind til Hjertet naa,
beslægtet Streng maa klinge.
De Toner ej for Smaafolk slaa,
som Stormænds Klokker ringe.

Kun den, som selv har Sko paa Fod,
kan føle, hvor den trykker.
De karske aldrig ret forstod
den Kunst at gaa ved Krykker.

Og den, som steg til Ærens Top,
trak oftest med sig Stigen.
Vil de - som staar i Dalen - op:
det blev ved egen Higen.

Vi pintes ind til Ben og Marv
i Stormands Sold og Naade.
Nu selv vi løfte vil vor Arv,
selv for vor Fremtid raade.

Den Sten - som spærrende vi ser,
og enkelt Mand ej rokker -
den flyttes let, naar vi er fler,
som villende os flokker.

Bag rusten Slaa vi længe sad
og sukkede med Længsel.
Snart svinger Port - ved fælles Had
omkring paa lette Hængsel.
</poetry>
</body>
</text>

<text id="joergensen2020043029">
<head>
    <title>I Gryet</title>
    <firstline>Historien fortæller og tvinger sig i Hu</firstline>
    <source pages="77-78"/>
    <quality>korrektur1,kilde,side</quality>
</head>
<body>
<poetry>
Historien fortæller og tvinger sig i Hu,
vi ser Torturens Rædsler, Inkvisitionens Gru.
Ved Kongers og ved Adels og Præstevældets Magt
den lille Mand blev altid i Trællelænker lagt.

En lille hoven Klike sad stedse højt paa Straa.
Vankundighedens Svøbe har hvislet om de smaa;
de kendte ikke Styrken, der sprang i Mængdens Arm;
thi Træilekaar de føder kun Trællesind i Barm.

Aartusinder henrundne, Millioners Liv forspildt,
for Brødet fik de Stene, de jagedes som Vildt.
Og Slægter fulgte Slægter og nød de samme Kaar,
til nu paa Østens Himmel en Morgenrøde staar.

Jeg ligner hele Slægten ved Kæden stærk og lang,
det Led, som vi tilhører, kan mærke Sejrens Klang.
Alt Mængdens Trampen gungrer henover Klodens Grund,
en tusindaarig Trældom nu strider sidste Stund.

Vi lærte Sammenslutning, nu kender vi vor Kraft,
vi bænker os paa Sædet, som kun de faa har haft.
Den Jord, hvorpaa vi fødtes, tilhører hver især,
den samme Gud os skabte og er os Lige nær.

Fold ud dit røde Banner, du arbejdsklædte Mand,
og glæd dig over Nuet, der løser dig af Band!
Ret Ryggen, far med Retfærd, da skal du se, det gaar.
En Sol paa Himlen stiger, - en Verden staar i Vaar!
</poetry>
</body>
</text>

<text id="joergensen2020043030">
<head>
    <title>O - du Bonde!</title>
    <firstline>Læs Historien, du Bonde</firstline>
    <source pages="79-81"/>
    <quality>korrektur1,kilde,side</quality>
</head>
<body>
<poetry>
Læs Historien, du Bonde,
tvæt dog Skammen af, vi bar!
Fortids Skændsel burde kunne
tvinge dig i Harnisk svar.
Hvor er Hævnen, hvor er Harmen
over det, som Fædre led?
Bærer Ætling da i Barmen
Trællens træge Blodløb ned?

O du Bonde, husk dog Ridtet
paa den skarpe Hesteryg,
Trællens Slid paa Hovmarks-ager,
Piskesnærtens hvasse Stryg!
Er da Hundehullets Mørke
glemt for Medbørs klare Lys,
fylder fugtig’, mugne Dunster
ej dit Indre end med Gys?
Kan du glemme Stammemoders
tvungne Søvn i Brudenat,
skændet, kysset, overgramset
af en Voldsmand raa og plat?
Hvem er Ætling, hvem er avlet
ned fra saadan Brudeseng?
O du Bonde, hvor er Harmen,
hvor er Hævnen stor og streng?!

Slængte du end Fortidssynder
bort som gammelt udslidt Kram,
burde i det mindste kvalme
Samtids vold og Samtidsskam.
Har du glemt, hvad nys er øvet,
skønt du selv var Prøveklud
og blev sat fra Folkestyre
paa en hoven Klikes Bud?
Min Respekt for al din Væren,
da de jog med sporet Fod.
Kun Foragt - at ej du stækked,
da du bred ved Roret stod! -

Arm i Arm med Herremanden
vogter du med Fynd hans Tarv;
glemte Løfter, Tvivl om Retfærd
gav du Fattigmand i Arv.
Lige Valgret til Kommunen
har du tusket, fusket bort,
og til Landsting stadig gælder
- o du Bonde, hvilken Tort! -
at en enkelt Stormands Stemme
alle Sognets vejer op,
var han end den længste Taabe,
sad hans sløve Fjæs i Top.
Peg dog med en mæsket Finger
paa det Frihedsord, du skrev!
O du Bonde, det er Synden,
- størst af alle - du bedrev. -

Lager fyldtes med Kanoner,
større Samling aldrig saas.
Skatteplage, Pengeødslen,
Betlerstaven snart kan naas.
Klasseskel fra gamle Dage
- tvært imod Naturens Bud -
skærmet, plejet, holdt i Ære,
skønt os skabte samme Gud.
,,Overklassen'' højt paa Stylter
ænser næppe Menigmand;
Hest, som tjener Havren, ydes
Mindstepart til hungrig Tand.
Fortids Humbug, Dingeldangel
lunket blev ved jævne Barm.
O, saa sig os, hvad af Klunset
har du kylet bort i Harm?

Mellem gulned Blade gemmes
alt, hvad dine Fædre led.
Fremtids frie Slægt skal læse,
hvad du selv har trykket ned.
Præstevælde, Adelsvælde,
Enevælde sank i Grav,
Bondestyret og faar Ende,
skylles bort i Tidens Hav.
Hvil da sødt hos dine Venner
- deres Styre ligned dit -,
mens det næste Led os bringer
lige Ret og Hvermand sit.
</poetry>
</body>
</text>

<text id="joergensen2020043031">
<head>
    <title>Paa Fæstningens Volde</title>
    <firstline>Hvor de hvasse Vinde</firstline>
    <source pages="82-84"/>
    <quality>korrektur1,kilde,side</quality>
</head>
<body>
<poetry>
Hvor de hvasse Vinde,
Sus fra Lille Bælt,
favner rejste Minde
over smuldret Helt,
vælger jeg mit Stade,
henter Tanken hjem,
graver gulned Blade
mellem Nuets frem.

Julesneen dækker
Slagmark vinterhvid,
der hvor vilde Rækker
dræbte Bror i Strid.
Tusind unge Øjne
brustne blev i Fald;
Livets dumme Løgne
øved her sit Kald!

Ungdomskraften gøder
nu den danske Jord;
gennem Kærnen gløder
Blodet af din Bror.
Mødres tusind Taarer,
Fjendens, Vens i Flæng,
fylder Ormens Aarer,
væder Sønnens Seng.

Er det Straa, jeg træder,
gro’t i Broderblod?
Faldt han her med Hæder,
ungdomsfrisk og god?
Laa han hist bag Dækket
i sit Smertensraab,
fik han evigt knækket
her sit Fremtidshaab?

Vender jeg saa Blikket
mod den lave By,
ser jeg Graven rigget
til med Bøgely.
Og hvor Grenen gynger
over Broders Bryst,
Nutids Hæder synger
med en Urtids Røst.

Østenvinden jager
kold paa Sletten frem.
Tunge Skyer drager
over dødes Hjem.
Sølverhvide Kamme
slaar mod leret Kyst.
Livet øver samme
Evighedens Dyst.

Over Kloden farer
Løgnen med sin Le.
Sløvhed staar i Skarer,
kan og vil ej se.
Gridskhed sætter Retten,
Raahed holder Dom.
- Broder mød paa Sletten,
der maa bygges Bom!
</poetry>
</body>
</text>

</content>
</section> <!-- Sociale Digte -->

<section>
<head>
    <title>Mindedigte</title>
</head>
<content>

<text id="joergensen2020043032">
<head>
    <title>De første Tamp</title>
    <firstline>Dybsindig spanker han, den gamle Degn</firstline>
    <source pages="87-89"/>
    <quality>korrektur1,kilde,side</quality>
</head>
<body>
<poetry>
Dybsindig spanker han, den gamle Degn,
og Klodsens Hæl slaar Klap, naar Foden løftes.
Saavel i Skolen som i By og Egn
hans Ord er Lov og kun bag Ryg tør drøftes.
Hør, selve Gulvet sig i Vaande klager
for hvert et Fjed, hans Selvbevidsthed tager.

Hans Vadmelskofte slaar paa Ryggen Fold,
det er en Arv fra Byens bedste Skrædder.
I Skødets Bagdel poser ud en Knold,
der sidder Tampen skjult som en Forræder.
Og som Forbryd’ren rundt om Stedet vanker:
det Punkt i Koften samler mine Tanker.

Den sidste Tid i Skolen ind har bragt
en Mode, daarlig som de allerfleste:
Hver Purk, som ej vil mødes med Foragt,
sit Navn i Skolens sorte Bord skal riste.
Skønt Tampen dagligt synger efter Noden,
som Hagl i Bygen fremad vandrer Moden.

Jeg vakled længe mellem frygtet Tamp
og Kammeraters Spotten om Kujoner.
Selv Moders Dyner helt er fyldt med Kamp
og Sus af Slag og høje Klagetoner.
Men nu staar Navnet snittet, sirligt nøje,
som Guld paa mørke Bund - et Syn for Øje.

Nu sidder Purkene paa Bænk i Rad
og hamrer løs paa Saul og Joseph’s Kone.
Jeg er med Urtidsfolket ligeglad
og har kun Tanke for, hvad jeg skal sone;
men for at trække Tiden ud - med Snille
jeg dækker Navnet til med ,,Luthers lille''.

Men just som Degnen standser ved min Plads,
den tykke Hans tilfældigt fjærner Bogen;
hvad har saa hjulpet al min Flid og Mas,
den Dreng, han var og blev saa dum som nogen.
Nu ved jeg Gangen, hele Kroppen dirrer,
mens Degnens Tordnen om mit Øre svirrer.

Jeg mærker Fingre i min Pandelok,
mit arme Legem trækkes over Navnet;
jeg ser, at Haanden - mer end hidsigt nok -
alt graver dybt, hvor Tampen den er havnet.
De dumpe Slag, som gennem Stuen lyder,
kun overdøves af min Stemmes Dyder.

Nu er det gjort, men længe Dønning gaar
med Hik og Suk og Taarevejes Visken;
at Helten blev Kujon, jeg vel forstaar,
jeg kan det høre gennem Rækkers Tisken.
Min Haand den søger Sæde, Ryg og Flanker,
de Steder synes samle alle Tanker.

Men gennem Taaren flimrer som et Lys
et sirligt Navn til Fryd for Efterslægter;
hvad det har kostet mindes kun med Gys;
men det er mit, det tror jeg, ingen nægter.
Naar Smerten vandrer bort ad Glemsels Veje,
staar ,,L'' og ,,I''et som mit rette Eje.

Men vær ej vred, du gamle Bussemand,
du staar imellem Livets bedste Minder;
du er spændt ind i dette Lykkespand,
hvis Tømme gribes fast, naar Timen rinder.
Skænk mig en Dag med Barnets Leg og Tanker,
jeg skal i Tilgift tage, hvad der vanker!
</poetry>
</body>
</text>

<text id="joergensen2020043033">
<head>
    <title>Den gamle Tællebænk</title>
    <firstline>Der stod i Faders Huggehus en Tællebænk saa gammel</firstline>
    <source pages="90"/>
    <quality>korrektur1,kilde,side</quality>
</head>
<body>
<poetry>
Der stod i Faders Huggehus en Tællebænk saa gammel;
den stod paa fire skæve Ben omflydt af alskens Skrammel.
Paa denne Bænk blev snittet ud mit Brød i Barndomstiden.
Dens Blomst i Livets Mindekrans er aldrig visnet siden.

Og Fader red sin Ganger tro fra Morgenstund til Aften;
saà sled de sammen mange Aar til begge misted Kraften.
Imellem Faders Støn i Slid flød Tællebænkens Knagen;
der var i Tonen Melodi og Sammenspil i Sagen.

En sorgløs Tid er længst forbi i Pagt med Far og Bænken,
og Haaret graanet er saa smaat i Livets Slid og Tænken;
men det kan hænde mig endnu, naar Hvile følger Dagen,
jeg hører end min Faders Støn og Tællebænkens Klagen.

Der staar en Sten paa Faders Grav til Ære og til Minde;
den gamle Bænk vel sagtens ej er mere til at finde;
men som en Skygge følger Fod ad solbeskinned’ Veje,
saà følger Barndomsmindet mig til Livets sidste Eje.
</poetry>
</body>
</text>

<text id="joergensen2020043034">
<head>
    <title>Mose og Kær</title>
    <firstline>Kranset af Banker, af Aaen og Eng</firstline>
    <source pages="91-93"/>
    <quality>korrektur1,kilde,side</quality>
</head>
<body>
<poetry>
Kranset af Banker, af Aaen og Eng
milevidt bugter sig Mosen og Kæret.
Landskabet toner fra Mindernes Streng,
Toner, der har mig for evig besnæret!

Glemt under Tidernes hærgende Haand
ligger det klædt som i urgamle Dage,
spinder fra Fortid til Nutid et Baand,
taler til Barnet om Fædrenes Saga.

Fænneme, hegned’ med Grøfter og Led,
ligger indrammed’ som Ruder i Karmen.
Foldene staar paa det lætomme Sted
vejrbidt’ og pjusked’ af Vindenes Larmen.

Klynger af Kvier og Kalve og Kø’r
sjappende snøfter i Søler og Sumpe.
Hvide og sorte og rød i Kulør
kobles de sammen, som bedst det kan slumpe.

Studene strider i Mosernes Muld,
Strygeren pøser, og Drengene jager.
Slammen den flyver om Horn og om Puld,
stivner paa Hatten og Halen til Kager.

Hjorddrengen tøjrer den smudsige Stud,
naar den har Dyndet tilstrækkeligt æltet.
Klynerne trilles paa Sletterne ud,
ligger som Vafler af Formerne vælted’.

Viben, hun dukker sin keglede Top,
glider, som gled hun paa rullende Skøjter.
Stumpede Unger i sluttende Trop
rundt mellem Katteskægstotterne føjter.

Druknet i Himmelens dybeste Blaa
høres en Horsegøgs Stemme at snærre.
Da jeg var lille, jeg gættede paa,
Røsten direkte kom ned fra Vorherre.

Vildænder rapper i Rørenes Skjul,
Snæpper forsvinder paa Engene lave,
Storkene vadende sanker sig Sul,
Frøerne kvækker mod Aften i Grave.

Hjejlerne fløjter fra Tuernes Top,
Kukkeren galer paa Stubbe og Stolper,
Myggene piner en Stud i Galop,
Sangfugle kvidrer paa vippende Kolber.

Luften er krydret med Aande fra Grøft,
nylagte Tørv og fra mudrede Huller.
Dirrende Sommer gaar henover Kløft;
Kviernes Brøl over Sletterne ruller.

Tiderne trækker med Glemselens Plov
henover Moser og Hedernes Grave,
sætter som Bauta en Fyrretræsskov,
kornfyldte Agre og Huse med Have.

- Herlige Mose i Mindernes Hi,
du er den samme, du altid har været!
Lokkende toner dit Livs Trylleri,
Toner, der har mig for evig besnæret!
</poetry>
</body>
</text>

<text id="joergensen2020043035">
<head>
    <title>Saaen begyndt' 'et</title>
    <subtitle>:,: Sønderjydsk nær Grænsen. :,:</subtitle>
    <firstline>Mi’ Faer og Muer vaar fatde Folk aa soer i lejet Stej</firstline>
    <notes>
        <note>* Kuh, Ko; Foer, Faar; Laaem, Lam; Framgul’, Forstue; Døns, Dagligstue; Kokk’, Haner; Smejs, Smeds; tille Maann, tidlig Morgen; trin’em, drinkede dem; Føh, Føden; huel, hule; swolt, sultet; lejn, lidt; Ner, Naar; Laajh, Lade; glaajh, glade; hows, husker; Skjaawt, Skjorte; Stømpling, Strømper, hvor Underfoden er bortskaaren; Hjaater, Hjærter; Kleh, Klæde; stoj, stod; grær, græde; jott, jo ikke; tøtt, syntes; slim’, slemt; Grør, Grød; sien, golde; Simp, Sennep; Molskaar, Muldskud; Moelwrampel, Muldvarp; vrødt, rodede; Ronwær, Væder; sinhen, siden hen; holdt’em i Tyer, holdt dem i Tøjr; behs, bisse; Kuen, Korn; Stovver, Stubbe; Boli, Tyr; Rautt, Rafte; læbbet, lappede; Førre, Fødder; Ætteror, Efteraaret; Æhn, Ende; hover, haaber; Leær, Lære; firest, fedeste.</note>
    </notes>
    <source pages="94-97"/>
    <quality>korrektur1,kilde,side</quality>
</head>
<body>
<poetry>
Mi’ Faer og Muer vaar fatde Folk aa soer i lejet Stej,
vi ejed kun en skimlet Kuh, vi græjset o æ Vej;
vi haajh da aa en enkelt Foer, som hver April fæk Laaem,
aa kom dæ tow, saa skywt mi’ Bror aa mæ dem mæ de’ saaem.

Saa haajh vi osse en Pa’ Høns, dæ gik aa taarred rundt,
i baade Framgul’ aa i Døns di haajh dje dawle Dont.
Men Kokk’ dem haajh vi ingen aa, aa de’ gik wal saa braw,
Knu’ Smejs kom rennen tille Maann aa trin’em for æ Daw.

Om Vinter gik vi hjemm, vi Knæjt, for vi sku’ go i Skuel,
saa knef ’et mæ aa fo æ Føh, for saaen no’ Svenn æ huel;
men swolt de’ haar vi ingensind’, vi fæk vo’ Smør o Brø’,
de’ ska’ ett sejes di gammel o, te vi haar lejn no’ Nø'.

Ner saa æ Storkk’ di knævred o æ gammel Præst’es Laajh,
saa sku’ vi Knæjt jo ur aa tien, aa vi vaar wal saa glaajh.
Vi vidst’ jo, te de’ fulle mæ for Fatdefolkets Bøhn,
at di sku’ tien for dawle Føh, ledt Uld aa saa ledt Løhn.

A hows ’et tyrle Daw i Daw, hvor Muer hun saa hænd i,
æ Skjaawt aa Trøjj sku’ vadskes ren, aa dæ bløw sy’ aa ri’.
Aa Stømpling skuld’ vi osse ha’ mæ Hjaater o æ Vrist;
saa bond’ hun olting i en Kleh aa klipped wos tesidst.

Ner saa vi skuld’ fra Hjemmen aa aa stoj aa sku’ astej,
saa tow mi’ Muer hind Tørkle’ o aa full wos o æ Vej.
Aa ner vi saa sku’ sej Faawal, saa tow hun te aa grær;
men hvæn en tænker rigde o, saa vaar ’et jott saa sær.

Vi tøtt’ no ett, de’ vaar saa slim’, te vi sku’ ur aa tien,
for di haaj noksaa manne Grør, æ Kyer vaar ett saa sien;
saa fæk vi aa no’ Humpler Flæsk ledt størr’ end dem derhjemm’
aa dued saa endda i Simp, som kradsed aa vaar slimm’.

Saa gik a Ager op aa nier aa skød æ Molskaar ur;
æ Moelwrampel vrødt jo saaen, en knap ku’ sætt’ en Fuer.
Aa de’ forstor sæ oli’ æ Foer, dem maatt’ en osse pass’,
en Ronwær haajh vi, dæ vild’ buhs, a howser, han hedt’ Mads.

Men sinhen ner æ Kyer kom ur, saa haajh en jo si’ Hyer,
di sku’ jo kaavles ur og ind, for vi holdt ’em i Tyer.
Aa somti’ tow di te aa behs aa løf saa i æ Kuen;
aa Jøsses, hvor en saa maatt’ renn i Stovver aa i Tuen!

Men hva’ dæ vaar de’ ollervæhst, vi haajh en Boll saa stuer,
en Søndemaann, han skuld’ o Græjs, han renn vor Kaael te’ Jurd.
Men sinn saa passed a ham sjæll, endda han broel aa vrødt;
men a haaj skoen en sture Rautt aa lo’ mæ ett forknøtt’.

En enkelt Gaang saa fæk en Lov aa løef en Gryssen hjem,
saa læbbet Muer mi’ Dawlebows aa andt, som a tow frem.
Æ Førre maatt’a ha’ i Vadsk, di revned hiel aa Skidt;
aa a maatt’ ha’ mi’ Hoer tan aa for Renlehie saa tidt.

Ner saa æ Ætteror fold’ ind, saa gik æ Kyer jo løs,
aa somti’ vaar ’et gue Vejr, men somti’ aa a frøs.
Aa regned’ ’et, saa stølped a mi’ Bows op te æ Æhn,
saa bløw di knap saa gennemvur, aa noksaa let en rehn.

Saa bløw æ Kyer da stolded’ ind, aa a rejst’ hjem igjen,
aa saaen glaej da mi’ Baandomsti’ mæ Ræwt aa Sle sæ hen.
Tesidst saa bløw en komfemir aa fæk en Hielorsplads,
aa saa bløw Hjemmets Døre lot, en haajh sæ sjel aa pass'.

A hover o, den Daw sku’ kom for Fatdefolkets Bøhn,
te di ka’ fo en Baaendomsti’, di ett ska’ slef for Løhn;
saa di ka’ fo no’ Tie te Leær te Gavn i ol dje Lyw
aa fo no’ Ligen aa no’ Saang aa baanle Tidsfordryw.

Vi fôr wal nok di Dovenkropp’ saatt’ ind te Sih engaang;
de’ passer ett, te nowr ska’ swolt aa løw i baare Traang.
Vorherr’ haa’ skaft wos oli’ tehof’, de’ ka’ en Dosmer sie,
aa dæfor haar di osse Ret, der kræwer Liglehie.

- Di svond’ som Drømm’ i Tidens Hav di manne Herrens Oer,
fraa da a som en lille Purk maatt’ fløtt’ di an’res Foer;
men bløw si’ Vug’ i Lywets Gry saat ind i fatde Stow,
saa leær di mæ, en sjælden fdr den firest Jord aa plow.
</poetry>
</body>
</text>

<text id="joergensen2020043036">
<head>
    <title>Mindekrans</title>
    <firstline>Jeg fletter dig en Mindekrans</firstline>
    <source pages="98-101"/>
    <quality>korrektur1,kilde,side</quality>
</head>
<body>
<poetry>
Jeg fletter dig en Mindekrans,
min Barndoms brune Hede.
Det gaar saa let, thi al din Glans
i Hjertet staar til Rede.
Din Lokkemand i Dirregang,
din Mosekones Bryggen,
dit Bær, din Blomst og Fuglesang,
det var jo Barndomslykken.

Din stride Lyng har lært min Fod,
din Vidde skærped Øje;
min klingre Sang du tog imod
og bar vidt over Høje.
Og som dit modne Bær med Saft
har læsket Barnets Gane,
saâ skænker Mindet Manden Kraft
langt mer, end du kan ane.

Dit dybe Spor gik sært i Slyng
af Pors og Gyvel dækket.
Med lave Hytter, takt med Lyng,
du hist og her stod spækket.
Mens Studen dovnede langs Stjært,
og Sandet gemte Kloven,
sad Bonden rokkende med Snært
paa Læssetræ foroven.

Naar Ko og Kvie gik til Ro
i Katteskæggets Puder,
og ,,Skrunhors'' skogred, Gøge lo,
og Øgler sov i Knuder,
da faldt mit Barneøje til
i dine brune Senge,
mens Vinden drev sit Urtidsspil
paa tusind Harpestrenge.

Og Kvæget tygged som i Drøm
hvert Gylp, som steg i Struben,
mens Bien travl med Blomstertøm
fløj hjem til Rugtagskuben.
Mariehønen krøb om Kind,
og Skarnbas’ kildred Lægge,
og Myren virmed ud og ind,
og Firben svandt i Sprække.

Saa binder jeg i denne Krans
din lille Hedelærke,
dens Sang til Livets Morgendans
har Ekkotoner stærke.
Og som en Tak skal blive sat,
tæt ind ved hendes Side,
din lille Gulspurvs lyse Hat
og Vemodstoner blide.

Og Vibens Skrig og Vingesus
og Unger, Æg og Reden
skal ind i Kransens Blomsterbrus,
skønt ej det fremmer Freden.
Men for at dæmpe hendes Sind
og lidt for hvasse Tone
din blide Hjejles Fløjt skal ind,
maaske det kan forsone.

Du Hugorm, som i Flugt mig jog,
jeg burde dig vist hade;
jeg kan det ej, jeg er et Drog,
frygt ej for Mén og Skade.
Dog sætter jeg i samme Rand
- for Hævnens Rest at svale -
den Fyr, som tog vor gamle And,
ham med den laadne Hale.

Saa drysser jeg - som Salt paa Brød,
som Diamant paa Kaabe -
med Revlingbær og Tranbær rød
og Blaabærs søde Draabe.
Som Englehaar i Stue lun
paa Gran ved Juleti.de
jeg drysser sidst din Kærulds Dun
henover Kant og Side.

Snart Hedens dybe, skønne Fred
vil Drøm og Saga være;
nu synger Plov, nu plantes Ved
paa Bakker og i Kære.
Det <w>er</w> mig, som en Moder varm
skal under Tuen sænkes;
- men Barnet, som hun bar paa Arm,
vil aldrig Glemsel skænkes.
</poetry>
</body>
</text>

<text id="joergensen2020043037">
<head>
    <title>Nis tres og Madam Fuks</title>
    <firstline>Det var en Dag i Ungdom god, vi mødte som Rekrutter</firstline>
    <notes>
        <note>* Onnen, Middagsmad; sejer, siger; aa de’ føest aa Ættermad, af det første og Eftermad.</note>
    </notes>
    <source pages="102-104"/>
    <quality>korrektur1,kilde,side</quality>
</head>
<body>
<poetry>
Det var en Dag i Ungdom god, vi mødte som Rekrutter,
imellem Flokken stod der én, jeg fast i Mindet slutter.
Alvorlig, mens de andre lo, han stod i Vadmelstøjet
og sikkert sig med Sagen fandt kun mindre velfornøjet.

Med Højde var han ikke glemt, halvfjerds vel nok han maalte,
og Haanden næsten hang til Knæ, fra Blikket Godhed straalte.
Hans Gang var muldjordstræt og slap, og Skridtene var lange;
han talte kun, naar han blev spurgt, hans Sprog bar jydske Klange.

Han kom hertil paa Bummeltog derude midt fra Heden,
hvor selv han næppe nægte vil, hans Barndomstid var skreden.
Dèr kristen Præst ham døbte Nis for tyve Somre siden,
var Navnet kort: det var ham nok ind under Tiders Skriden.

Men nu slog Navnet ikke til, hvordan det saa kan være,
med Nummer tres han blev behængt, alene vel til Ære.
Fra denne Dag hans Skæbne faldt ,,Nis tres'' at blive nævnet,
de mange Aar, som siden drev, har ingen Glemsel evnet.

Saa lød Sergentens første Bud: ,,Gaa hen i Nummer atten,
der skal De bo hos Enken Fuks med Kluns og hele Klatten!
I Morgen skal De melde mig, hvor Middagsmad De spiser,
og nu af sted og det lidt rask ad Vejen, som jeg viser!''

Og Nis han grunded paa den Sag til næste Morgenrøde,
saa melder han med største Ro, hvor han kan finde Føde.
,,A spiss mi’ Onnen ved Fru Fuks,'' saadan hans Melding lyder.
,,Naa, rask paa Plads, lidt mer gesvindt!'' Sergenten da ham byder.

Med Eksercits gik Dage hen, vist en tre fire Stykker,
vor Helt han kommer saa igen, med hvad der nu ham trykker.
,,A melder Madam Fuks, for hun vil ett gi’ mæ mi’ Onnen.''
Paa lattermilde Trop ibag Sergenten stopped Munden.

,,Og hvad er Grunden, Nummer tres,'' Sergenten tog til Mæle;
og højst sagtmodigt Svaret kom: ,,Hun sejer a spiss det hiele.''
Mens Smilet paa den barske staar, det Spørgsmaal fra ham flyder,
om Nis kan spise meget mer, end Folk sædvanlig nyder.

,,Ja fem Tallerk’ner aa de’ føest aa Ættermad, dæ kommer.''
Mens hele Troppen stak i Fnis, Sergenten spilled Dommer:
,,Se selv at faa en Ordning paa de hersens Pandekager,
det er privat, De maa forstaa, at os det ikke rager."

Tre Dage gik igen med Hop, saa kommer Nis og melder,
at han med Mad kan Redning se i tykke Hansens Kælder.

Dog ,,Ret'' og ,,Rør'' knap Ugen tog, før Nis paany kom drattend’
og meldte, han fik Mad igen hos Fuks i Nummer atten.
I Hansens Kælder, mælte han, der gaves kun Portioner;
men næppe nok de halvt forslog, de usle smaa Rationer.

Men nu er Hand’len gjort og slut. For fyrretyve Øre
jeg faar min Middagsmad hos Fuks - Akkorden skal I høre:
Jeg faar hver Dag af første Ret saa meget, jeg vil nyde,
af Eftermaden hun komplet bestemmer, hvad skal flyde.

Nu syntes det en læng’re Tid, at Sag var godt i Skure,
at Nis og Fuks med bedste Flid holdt Plov i rette Fure.

Men ak, en Dag som alt gaar bedst, Fru Fuks hun kommer valsend’,
hun skriger og gør værre Blæst og gaar Kaptajn paa Halsen.
Og Munden den gaar ej i Laas før helt og fuldt er meldet,
at hun kan ej Erstatning naa for Glas, som Nis har smældet.

Kaptajnen raaber højt paa Nis, som bliver saa befippet,
at han det sønderknuste Glas betaler højst forhippet.
Med Smilehuller dybt i Kind man saa nu Fruen springe,
og aldrig mere faldt det ind, at hun og Nis brød Klinge.

Men, kære Læser, Nis bør staa som Ridder uden Lyde,
det bedste Skudsmaal skal han faa - det vil dit Hjerte fryde.
Hans Straffeliste helt var blank, jeg véd det, jeg har set en,
han gik igennem nok saa slank, mens klogere fik Béten.

Alt Tidens Hjul har drejet tungt i mange Herrens Dage,
dog lever blandt os evigung ,,Nis tres'' og Fuks’es Saga.
</poetry>
</body>
</text>

<text id="joergensen2020043038">
<head>
    <title>Hjemve</title>
    <subtitle>:,: efter 38 Aars Udvisning. :,:</subtitle>
    <firstline>Den lyse Sol nys sænked sig i Hav</firstline>
    <source pages="105-110"/>
    <quality>korrektur1,kilde,side</quality>
</head>
<body>
<poetry>
Den lyse Sol nys sænked sig i Hav,
tavs ligger Sletten, kun en Vibe klager.
En Grænsepæl har Plads i Mosen lav,
her skal den hegne gamle Danmarks Ager.
Det er, som om min Fod sig lidt betænker,
et Skridt endnu - og Stormagts Lov den krænker.

Velvillig Maanen smiler, fuld og rund,
paa Himmelbuen over begge Lande.
Jeg ved, den lægger nu i denne Stund
sit Straalekys paa Barndomsbyens Pande.
Det øger end kun mere alle Længsler:
saa frem mod Stedet, som mit Hjerte fængsler!

Jeg vælger Stien over Hegn og Vang
og vrager Veje, hvor Gendarmen spank er.
Jeg kender hver en Plet, hvor jeg engang
har jublet ud min Barndoms glade Tanker.
Min Læbe sitrer, Hjertets Strenge dirrer,
mens Mindets Engle kyssende omsvirrer.

Saa staar jeg ved den gamle, kære By,
der rummer Skatte, som jeg aldrig glemmer.
Her blev jeg født, her randt min Livstunds Gry,
her hvisker Hegn og Hus med tusind Stemmer.
Her har de Bolig alle disse Minder,
der pylrer mer og mer, som Dagen svinder.

Den gamle Kirke ligner jo sig selv,
det ranke Spir saa kækt mod Himlen stiger;
og Svalen drømmer under Buens Hvælv,
mens Uglen fælt fra Taarnets Glughul skriger.
Den gyldne Viser over Skiven glider,
snart lyder Klokken, det er Midnatstider.

Den rustne Laage knirker ved mit Tag,
den blege Maane lyser over Grave.
Jeg hører kun mit eget Aandedrag,
tavs ruger Natten i de dødes Have.
De hvide Støtter sig saa grelt fortoner
mod Sørgepil og mørke Træers Kroner.

Af Fodens Traadd et Ekko til mig gaar,
mens her jeg søger Hjørnet i Nordøsten;
der ligger Far og Bror, hvor Støtten staar,
der blev de gemt en solfuld Dag i Høsten.
Alt tyve Aar har Tuen dækket Støvet,
mens Somre svandt, og Vintre hvirvled Løvet.

Saaledes, Fader, finder jeg dit Bo:
en slettet Tue, hvor kun Ukrudt ruger,
hvor Snerler frit sig op ad Støtten sno,
og Regnen helt har pisket Skrift af Fuger.
Mens Landet under Stormagtsvælde stønner,
udvist, landflygtig’ vanker dine Sønner.

O Gryets Venner under Leg og Gavn,
her staar jert Navn paa tavse Mindestøtter!
Nu er I ankred op i sidste Havn,
for hvert et Fjed jeg selv mod Stedet flytter.
I har saa ofte krydset mine Tanker;
thi Mindet ridses dybt, som Barndom sanker.

- Vi sang i Leg, mens Dannebroge hang
og smælded over Barndomshjemmets Have;
vi græd, da Tysken hejste Flag paa Stang,
forstod kun halvt, men syntes alt af Lave.
Henover Tuen hvisler end hovmodigt
det Sprog, vi ej forstod og haded blodigt.

Ak Barndomshjem, du er mig ej tilpas!
Nej Far ved Sav og Mor i Dør, som hælder;
den gamle Hyld skal hegne Grisens Plads,
ja der er tusind Ting, hvorom det gælder.
Men alt er skyllet bort af Tidens Strømme,
kun Mindet favner - vaagen som i Drømme.

Dog ser jeg Hegnet om den gamle Vang,
hvor Solsort sang saa blidt ved Aftentide,
hvor Fuglens Rede mellem Grene hang,
og Tjørnen pynted op med Bloster hvide.
End filtres Hegnet dybt i Humlens Ranker,
og klampet Kalveflok i Lukket vanker.

Henover Præstegaardens lune Bo
de høje Træ’r end hvælver deres Grene;
men slettet ud er Byens gamle Kro,
og Storken flygtet over Stok og Stene.
Det gamle Træ, hvor Æbler hang i Gløde,
er ryddet bort og frister ej til Brøde.

Men Skolen ligger med sit Tag af Straa,
hvor Stæren fløjted mellem Spurve travle.
Igennem Ruden Maanens Straaler staa
og peger midt paa Væggens sorte Tavle.
Det er, som om jeg hørte Purkes Summen,
den gamle Lærers Trit og dybe Brummen.

Hvor Hullet gennem lave Mure gaar
i Nabomandens halvt forfaldne Lader,
jeg gavner Karo med de stride Haar,
han var saa kær - nu gør en fremmed Sprader.
I Ornens gamle Sti paa Liggebroen
med høje Toner snorker Grisesoen.

De høje Popler stadig rager op
forbi den halte Husmands lave Mønning,
det var paa dem, vi entrede i Trop,
skønt hans Protest gik som en evig Dønning.
Han selv forlængst er haltet ind til Hvilen,
hans Navn stod ridset under Taarepilen.

Den gamle Mergelgrav - snart gror den til,
bli’r kun et Tryk i Toftens grønne Flade.
Tidt har den hørt vor Jubel, Sang og Dril,
naar vi paa Isen sprang som Foler glade.
Dog staar endnu dens Slaaenbusk og Pilen
og skærmer sidste Pyt med Maanens Smilen.

Men nu staar Dag paa Østenhimlens Sky,
snart glimter gennem Byen Pikkelhuen,
snart stævner ud til daadrig Færd paany
den Mand, som fyldte Barnets Sind med Gruen.
Og gamle Moders Skørt - af Uldgarn tvundet -
er slidt til sidste Trævl, hvert Gemme svundet.

Ja saa Farvel, du gamle Barndomsby,
hvor smaat og dog hvor stort alt hvad du gemmer!
Du faldt i Fjendehaand i Livets Gry,
hvert Svøbeslag, du faar, din Søn fornemmer.
Til sidste Dag du mine Drømme huser,
du skænker Læ, naar Stormens Vælde suser.

O gyldne Storhed - sat paa Ærens Top
med Krig og Tvang og Graad bag Flitterkaaben,
og som tilbedt af Junker, Præst og Snob
er ,,kemisk'' ren for Retfærds høje Haaben -
hvor usselt dog, vi skal alene bygge
paa Dybets Folk vor Drøm om Frihedslykke!

Jeg tror forvist, engang vil Folket selv
bestemme hvilket Land, det vil tilhøre,
at Retfærdsbaaden over Tidens Elv
skal sejle Skib i Sænk, der Uret føre’.
- Hver Grænsepæl med Rod af Hullet rykkes,
med Fredens hvide Blomst skal Stedet smykkes.
</poetry>
</body>
</text>

</content>
</section> <!-- Mindedigte -->

</workbody>
</kalliopework>

<?xml version="1.0" encoding="UTF-8"?>
<!DOCTYPE kalliopework SYSTEM "../../data/kalliopework.dtd">
<kalliopework id="1913b" author="joergensenj" status="complete" type="poetry">
<workhead>
    <title>Bekendelse</title>
    <linktitle>Bekendelse, 2. udg.</linktitle>
    <toctitle>Bekendelse, 2. udg.</toctitle>
    <subtitle>Anden udgave</subtitle>
    <year>1913</year>
    <notes>
        <note>Teksten følger Johannes Jørgensen: <i>Bekendelse</i>, 2. udgave, Gyldendalske Boghandel, Nordisk Forlagt, 1913.</note>
    </notes>
    <pictures>
        <picture src="1913b-p1.jpg">Titelbladet til <i>Bekendelse</i> (1913) lyder ,,Johannes Jørgensen // Bekendelse / Per mortem ad vitam / Anden Udgave // København og Kristiania / Gyldendalske Boghandel / Nordisk Forlagt - 1913''.</picture>
    </pictures>
    <source facsimile="115308070586-color.pdf" facsimile-pages-num="119" facsimile-pages-offset="5">Johannes Jørgensen: <i>Bekendelse</i>, 2. udgave, Gyldendalske Boghandel, Nordisk Forlagt, 1913.</source>
</workhead>
<workbody>

<text id="joergensenj2024061601">
<head>
    <title>Til Den, der læser</title>
    <firstline>Ene paa Jorden, hvorhen du gaar</firstline>
    <source pages="9"/>
    <quality>korrektur1,kilde,side</quality>
</head>
<body>
<poetry>
Ene paa Jorden, hvorhen du gaar,
ene som Alle i Livets Vrimmel.
Men over al Verdens Tage staar
den trofaste, hjemlige Himmel.
</poetry>
</body>
</text>

<text id="joergensenj2024061602">
<head>
    <title>Høstdrøm</title>
    <firstline>Jeg drømte i Nat om øde</firstline>
    <source pages="10-11"/>
    <quality>korrektur1,kilde,side</quality>
</head>
<body>
<poetry>
Jeg drømte i Nat om øde
Skove i høstlig Regn.
Langs Stien Stod vaade og røde
de visne Risbøges Hegn.

Jeg saae den regntætte Taage
ud over et skovklædt Land,
og dybt mellem løvrøde Banker
en Glans af et blygraat Vand.

Det var saa langt fra al Verden,
saa fjærnt, fra hvor Mennesker gaa.
Om mig stod som en Ringmur
Høstregnens Taagegraa.

Vejen var vaad og øde,
det skumred i Taagernes Lag.
Jeg hørte Regndryssets Rislen
og mit Hjærtes angstfulde Slag.

. . . Jeg vaagned. Men midt i Solen
det er mig, som endnu jeg gik
hin Drømmeskovs øde Stier,
og Høstregnen taager mit Blik.

Som var mit Liv kun en Vandren
ad Veje i dryppende Regn -
som stænged mig evigt inde
de røde Risbøges Hegn.

<nonum><small>September 1891</small></nonum>
</poetry>
</body>
</text>

<text id="joergensenj2024061603">
<head>
    <title>Ensomhed</title>
    <firstline>Derude suser den sorte Nat</firstline>
    <source pages="12-13"/>
    <quality>korrektur1,kilde,side</quality>
</head>
<body>
<poetry>
<nonum><small><right><i>Til Liten</i></right></small></nonum>
    Derude suser den sorte Nat
    - Alleens Blade i Høstens Vind -
    der sniger sig Sorg og Længsel
    ind over mit ensomme Sind.

    Det er, som jeg hørte en Messe
    mumles af Munkestemmer
    over en Ungdom, som evigt er død,
    hvis Lykke jeg aldrig glemmer.

Der stiger fra det blanke Blad
en bitter Duft, en Drømme-Em,
og om min Tanke tættes Mindetaager.
Det stinger i mit Hjærte, jeg véd ej selv for hvad,
og medens jeg alene i Midnatstimen vaager,
gaar mine Ungdomsdages Land af Taagehavet frem.

Med valne Fingre ridser jeg paa det hvide Ark,
imens jeg ene fryser under Lampen.
Jeg ser ved Foraarstide en vaad og bleggrøn Mark,
langs Jorden svæver solfødt Vædedampen.

Og om min Hals sig lister saa ung og fuld en Arm,
to bløde Læber kysser mig paa Munden;
mens Lærkerne de synger, og, Solen skinner varm . . .
Min Ungdom, min Ungdom, der er svunden!

<nonum><small>Efteraar 1889</small></nonum>
</poetry>
</body>
</text>

<text id="joergensenj2024061604">
<head>
    <title>Stjærne Stemning</title>
    <firstline>Jeg staar alene i Natten paa Taarnets Tinde</firstline>
    <source pages="14-15"/>
    <quality>korrektur1,kilde,side</quality>
</head>
<body>
<poetry>
Jeg staar alene i Natten paa Taarnets Tinde.
Dybt nede er Byen - død og lydløs og mørk.
Jeg løfter mit Blik mod Himlen, hvor tusende blinde,
pupilløse Guldøjne stirrer sørgmodigt ned
i langsom Vandren ud over Nattens Ørk
som trætte Nomader uden Frist eller Fred.

De samme Stjærner var det, Jacbb saa
paa Himmelkuplen over Charans Sletter,
naar han med sine Hjorder ude laa
og stirred søvnløs i de lange Nætter
mod dette faste Malmhvælvs tunge Blaa
og denne Ir af gyldenflimrende Pletter.

De samme Stjærner er det, som skal stige
om tusend Aar op over Jordens Rand
og drage frem ad deres vante Veje
og atter ned bag Vestens Skove vige,
naar alt mit Værk er blevet Dødens Eje
og ingen nævner mer mit Navn i Livets Land.

Min Haand blev slap - min Tanke syg og led.
Hvi skal jeg plante Blomster, naar de visner,
og tvinde fine Spind, som hurtig briste?
Jeg mærker sløvt, hvor Hjærtet i mig isner,
og Tvivlen borer i mit. Væsens Ved
og huler hvert et fattigt Haab en Kiste.
</poetry>
</body>
</text>

<text id="joergensenj2024061605">
<head>
    <title>Maane</title>
    <firstline>Der driver Skyer for Vinternattens Maane</firstline>
    <source pages="16"/>
    <quality>korrektur1,kilde,side</quality>
</head>
<body>
<poetry>
Der driver Skyer for Vinternattens Maane,
slørtynde Skyer for Maanens gustne Ansigt
som graaligt, ilsomt Vand, der lydløst strømmer
henover et Lig paa Bunden af en Flod.

Jeg vandrer atter Vintrens vaade Veje
og træder Sneen i de kendte Spor.
Fra nøgne Grene tunge Draaber drysse;
og ak! min Sjæl er gold som denne øde Jord.
</poetry>
</body>
</text>

<text id="joergensenj2024061606">
<head>
    <title>Vinter</title>
    <firstline>O det hvide Hus bag de høje, sorte Popler</firstline>
    <source pages="17"/>
    <!-- TODO: Find mottoet -->
    <quality>korrektur1,kilde,side</quality>
</head>
<body>
<poetry>
<nonum><small><right><i>Une âme, qui revient à Baudelaire</i></right></small></nonum>
O det hvide Hus bag de høje, sorte Popler
og den vaade Nat med den hvide Maanes Lampe
- den vaade Tøvejrsnat, da Jordens Digler bobler
og gærer og dufter og aander blege Dampe.

Ak, Maanen hvid som Sølv bag de sorte Poplers Grene
og Havekroners Knipling mod maaneblaa Luft!
Jeg vandrer kendte Veje - og er, som fordum, ene,
og mit Hjærte er sygt af døde Dages Duft.

Jeg standser ved et Gærde ind til en gammel Have,
eg standser, jeg stirrer, bedrøvet og alene;
jeg aander en Liglugt fra døde Tiders Grave
og drømmer om en Kvinde under disse sorte Grene.

O Nat i November, du blide, blege Kobler,
du ser, jeg er bedrøvet, du ser, jeg er alene . . .
O det hvide Hus bag de høje, sorte Popler
og et Møde med en Kvinde under disse nøgne Grene . . .
</poetry>
</body>
</text>

<text id="joergensenj2024061607">
<head>
    <title>Vinterskumring</title>
    <firstline>Jeg ser, hvor Himlen blaaner bag min Rude</firstline>
    <source pages="18"/>
    <quality>korrektur1,kilde,side</quality>
</head>
<body>
<poetry>
Jeg ser, hvor Himlen blaaner bag min Rude.
En regngraa Dag i Skumring blomstrer bort.
Violblaa løfter Himjen sig derude,
en Kæmpeblomst, hvis Voxetid er kort.

Himmelviolens violette Blade
i Skyer falmer hen, i Mørke dør.
Der klager i den skumringsfyldte Gade
en Violin bag Aftnens Taageslør.

Den klager skælvende og tungt og længe
sin Ensomhed, mens Mørket falder paa.
Og som en Klang for Øjets Nervestrænge
langt borte tændes Lys i Aftnens Blaa-

Et fjærnt og ensomt Lys - som Guld, der glødes -
mens Skumringshimlens Trold-Viol gaar under.
Et Lys, hvis Sorg med Violinens mødes -
som Blod af tvende vaandefulde Vunder.
</poetry>
</body>
</text>

<text id="joergensenj2024061608">
<head>
    <title>Lilith</title>
    <firstline>Lilith stod under Livets Træ</firstline>
    <source pages="19-20"/>
    <quality>korrektur1,kilde,side</quality>
</head>
<body>
<poetry>
Lilith stod under Livets Træ
- i Edens Lunde -
for hendes Fod laa Adam i Knæ -
Løvet hvisked som Slanger med hvislende Munde,

Lilith løste sit gyldne Haar
- i Edens Lunde -
det lysned over den Urtegaard
- mens Løvet hvisked som Slanger med hvislende Munde.

Liljer stod der og Roser smaa
- i Edens Lunde -
Lilith og Adam hvilte derpaa
- Løvet hvisked som Slanger med hvislende Munde.

Brudte Lilier og Rosers Blod
- i Edens Lunde -
væded og vanded Træets Rod.
- Løvet hvisked som Slanger med hvislende Munde.

Lilith smutted i Slangeham
gennem Edens Lunde -
Adam lytted i Længsel f og Skam
til Løvet, der hvisked som Slanger med hvislende Munde.
</poetry>
</body>
</text>

<text id="joergensenj2024061609">
<head>
    <title>Februar</title>
    <firstline>Idag er den omme, den graa og onde Vinter</firstline>
    <source pages="21-22"/>
    <quality>korrektur1,kilde,side</quality>
</head>
<body>
<poetry>
Idag er den omme, den graa og onde Vinter.
Der blæser blide Lufte, og Himlen er blaa.
Bag Butikernes Ruder staar ranke Hyacinter.

En Strøm af unge Kvinder i Gaderne sig soler,
blege og blide som fine Hyacinter,
ved Barmen bærer En de første Violer.

Nu vaagner alt, der sov i den tunge, lange Vinter,
nu da Solen er sølvblank, og Himlen er blaa -
og jeg drømmer om en Strand langs høje, gule Klinter.

En Strand, hvor Tøvandsbække løber rislende mod Havet,
der er mørkeblaat og kruset som et Bed af Hyacinter,
og Solen smelter Sorgen, der mit Sind som Sne begraved.

Jeg drømmer om et Dalstrøg imellem høje Klinter -
hvor jeg ligger og stirrer, imens min Ryg jeg soler,
mod Havets mørkblaa Mark af tætte Hyacinther,
mod Havets Bed i Blæst af tunge Hyacinter -

i et Dalstrøg mod Sønden, som blaaner af Violer.
</poetry>
</body>
</text>

<text id="joergensenj2024061610">
<head>
    <title>Lyse Nætter</title>
    <firstline>Jeg ligger søvnløs. Kamrets klumre Luft</firstline>
    <source pages="23"/>
    <quality>korrektur1,kilde,side</quality>
</head>
<body>
<poetry>
Jeg ligger søvnløs. Kamrets klumre Luft
gør tungt mit Bryst og feberhed min Pande.
Min Hjærne svimler af mit Hjærtes Duft -
mit Hjærtes hvide Blomst paa Nattens Vande.

Min Længsel drages som mod fjærne Skove,
mod ukendt Liv og aldrig traadte Stier -
min Sjæl er fuld af Sang, der ej vil sove;
de lyse Nætters Luft omkring mig tier.

Halvt slummervugget ligger jeg og lytter
og længes ud mod brede, brune Sletter
og kimmingsfjærne Haves Sølvilds-Strimer
fra Hjemlands-Livets lave, trange Hytter.

Til Søvnens Mørke synker for mit Blik,
og Ørets Blodsus sig til Lyde fletter -
imens min Sans af Søvnen sagte sløves -
som Regnens Rislen i de lune Nætter,
naar Bøgens brune Foraarsskove løves.

<nonum><small>Februar 1886</small></nonum>
</poetry>
</body>
</text>

<text id="joergensenj2024061611">
<head>
    <title>Dansk</title>
    <firstline>Her flyder Floder mellem flade Enge</firstline>
    <source pages="24"/>
    <quality>korrektur1,kilde,side</quality>
</head>
<body>
<poetry>
Her flyder Floder mellem flade Enge,
og vaarkold hvælver Himlen sig derover.
Paa spinkle Træer 'de slappe Blade hænge
som Fugle, der med sænket Vinge sover.

I fugtigt Græs de gustne Liljer gyser
langs Randen af det glatte, flade Vand,
og i den kolde, blege Dag jeg fryser
og længes bort fra dette lave Land.

Fra dette Land, hvor intet Solskin sænker
sin Glød i Foraarsjordens hede Skød -
fra dette golde, kolde Land, der tænker
ved Foraarstid paa Høst og Frost og Død.
</poetry>
</body>
</text>

<text id="joergensenj2024061612">
<head>
    <title>Døden</title>
    <firstline>Igennem lyse Fuglestemmers Vrimmel</firstline>
    <source pages="25-26"/>
    <quality>korrektur1,kilde,side</quality>
</head>
<body>
<poetry>
Igennem lyse Fuglestemmers Vrimmel
af lette Toner skærer der et Skrig.
Jeg ser en Krage; sort mod solblaa Himmel
den sejler tungt og raaber hæst om Lig.

Og medens Vaaren skrider frem i Slæb
af Bøgeløv og Blomster over Sletter,
det er mig, som jeg vandred. gennem Nat
mer mørketung end alle Vintrens Nætter.

Min Tanke famler, og min F’od er mat,
og alle Lamper slukkes, som jeg tændte.
Jeg sidder ene i den dybe Nat
paa Tærsklen til det store Ubekendte.

Der var et Blik, mørkt som en Julinat,
som ikke længer Foraarssolen ser.
Der var en Røst som Fuglesang i Maj,
en Røst, som jeg skal aldrig høre mer.

Og stille føjer Minde sig til Minde,
mens Græsset spirer, og mens Knopper briste.
En sorgbleg Krans jeg sender dig, Veninde -
en fattig Hilsen - ak, den allersidste . . .

<nonum><small>Foraar 1889</small></nonum>
</poetry>
</body>
</text>

<text id="joergensenj2024061613">
<head>
    <title>St. Hans Nat</title>
    <firstline>Skærsommernattens Luft af Vellugt stribes</firstline>
    <source pages="27-28"/>
    <quality>korrektur1,kilde,side</quality>
</head>
<body>
<poetry>
Skærsommernattens Luft af Vellugt stribes
- duggkølig Hyld og febersyg Jasmin -
der hidser vildt som drukne Kvinders Kys
og drager kysk som Duft af tvættet Lin.

Den hede Luft er tæt og tung af Em,
og Søens blege Blik i Taage blindes.
Om Maanens røde, rindende. Hexe-Øje
den tykke Dis til svulne Ringe tvindes.

Jeg vandrer ind ad smaa og smalle Gader.
De lave Huse ramt og brunstigt svede
og stinker skiddent gennem aabne Munde
- og Længsel griber mig og sorgtung Lede.

Thi denne samme Nat, der tjældes over
en By, som famler drukken til sit Leje,
den rander med sin Bræm af røden Guld
mit Hjemlands Marker med de hvide Veje.

. . . Alene gaar jeg ad en fremmed Gade
med Hjærtet tungt af lyse Nætters Minder.
. . . Jeg er saa træt, saa tomme mine Hænder.
Og Somrens Sølv i Draaber fra mig rinder.

<nonum><small>Juni 1888</small></nonum>
</poetry>
</body>
</text>

<text id="joergensenj2024061614">
<head>
    <title>Arkturus</title>
    <firstline>Der blinker en enlig Stjærne</firstline>
    <source pages="29"/>
    <quality>korrektur1,kilde,side</quality>
</head>
<body>
<poetry>
Der blinker en enlig Stjærne
over de mørke Træer,
den blinker og brænder saa sælsomt
med skært og skiftende Skær.

Den blaaner og blusser blodig
af Nattedybderne frem -
jeg saae den saa mangen Aften
funkle over mit Hjem.

Mit Hjem, mit Hjem i det fjærne
og Drømmenes sunkne Skat . . .
Min Ungdoms skælvende Stjærne
i Længslernes lyse Nat . ..
</poetry>
</body>
</text>

<text id="joergensenj2024061615">
<head>
    <title>Hjemkomst</title>
    <firstline>Saa vandrer jeg atter den gamle Vej</firstline>
    <source pages="30"/>
    <quality>korrektur1,kilde,side</quality>
</head>
<body>
<poetry>
Saa vandrer jeg atter den gamle Vej
op over de bølgende Banker,
og Nattergalen'sætter Musik
til mine sørgmodige Tanker.

Mit Hjærte drømmer saa sært og saart,
mens al Naturen sover -
der vugges i Natten en Vemodssang
paa mindehviskende Vover.

En Drøm om en Smaafugl, der pipper glad
og kvidrer paa alle Kviste . . .
Anna - du tog min unge Sjæl,
saa lidet derom du vidste . . .

<nonum><small>Juli 1884</small></nonum>
</poetry>
</body>
</text>

<text id="joergensenj2024061616">
<head>
    <title>Aftenlyd</title>
    <firstline>Nu synger Drosler i den silde Aften</firstline>
    <source pages="31"/>
    <quality>korrektur1,kilde,side</quality>
</head>
<body>
<poetry>
Nu synger Drosler i den silde Aften
med lange, længselsfulde Fløjtelyd -
mod Sommernattens Sølvluft Skoven tegner
sin sorte Rand af spidse Granespyd.

Men i den lille Gade, hvor jeg boer,
og hvor det skumrer, langsomt, trist og stille,
ud fra et lille, lavt og dunkelt Hus
en Trækharmonika jeg hører spille.

En Trækharmonikas Matros-Musik,
der travrig ud igennem Mørket flyder -
mens i de lyse Nætters fjærne Skove
de længselsfulde Fugles Fløjter lyder.

<nonum><small>Juli 1892</small></nonum>
</poetry>
</body>
</text>

<text id="joergensenj2024061617">
<head>
    <title>Naturen</title>
    <firstline>De mørke Graner tungt omkring mig skygged</firstline>
    <source pages="32-33"/>
    <quality>korrektur1,kilde,side</quality>
</head>
<body>
<poetry>
De mørke Graner tungt omkring mig skygged,
og dunkle Fjender mine Spor forfulgte -
da kom jeg ud, hvor høje Bøge bygged
et Bladetelt, der løst for Lyset dulgte.

En Bøgeskov, der nedad Skrænter skraaned
imod en Dal, af grønne Aske fyldt,
hvis tætte Løv i Middagssolen graaned.
Hvor Dalen endte, lyste, solforgyldt,

en Græsmark langs et solbestrøet Vand.
En stille Baad laa ved en skovklædt Kyst
ind under Genbo-Øens lave Land,
der svulmed svagt - en Jomfrus lave Bryst.

Da satte jeg mig tavs og stirred længe.
Jeg glemte Fjenden bag mig i mit Spor.
Min Næse drak en Duft af hede Enge,
en Vellugt af den sommervarme Jord.

Og Synet af den grønne Skov i Sol
mit matte, læsetrætte Blik beruste-
Den bløde Vind igennem Løvet suste.
Mit Væsen peged mod sin vante Pol.

Som sænket i en Sø af Sol og Sus
jeg sad i billedløs og ordløs Dvælen.
Højt over mig gik Bøgeskovens Brus
og rulled som en Brænding gennem Sjælen.

Jeg var som En, der sover paa en Eng,
hvor hvide Lotus vagt i Vinden vugger,
og om hans Solskinsdrømmes Blomsterseng
den grønne Lethes Glemselsvover klukker.

Ak, om jeg evigt kunde dvæle her,
hvor Bøge deres Bladetelte bygger,
og stirre evigt over disse Træer.
Men Skyggen venter - Graneskovens Skygger . .
</poetry>
</body>
</text>

<text id="joergensenj2024061618">
<head>
    <title>Pan</title>
    <firstline>Jeg ser en Mark, et øde Vand</firstline>
    <source pages="34"/>
    <quality>korrektur1,kilde,side</quality>
</head>
<body>
<poetry>
Jeg ser en Mark, et øde Vand
i Sol og sagte Bris,
og fjærnt en mørk og skovklædt Strand
mod Middagshimlens Dis.

Det suser over mig i Træer
og gennem Markens Straa.
Jeg skimter Solskinsbølgars Hær
henover Vandet gaa.

Det øde Vand, den mørke Kyst
gør mig saa tung i Sind.
Det er, som sukked saart et Bryst
i Sommerdagens Vind.

Det er, som aned jeg en Sorg,
en tung og ensom Smerte -
som hørte jeg en sagte Graad
fra Jordens dybe Hjærte.
</poetry>
</body>
</text>

<text id="joergensenj2024061619">
<head>
    <title>Nymfer</title>
    <firstline>Det suser tungt i store Træer</firstline>
    <source pages="35"/>
    <quality>korrektur1,kilde,side</quality>
</head>
<body>
<poetry>
Det suser tungt i store Træer,
og Skovéns Skygge flænges
af tusend Solskinsgnisters Hær,
som over Løvet slænges.

Det bruser som et Bølgekor
fra Skovens dybe Bunde;
det hvisker langs den grønne Jord
som lattermilde Munde.

Det er som et usynligt Kuld
igennem Løvet danser.
Jeg stirrer, tavs, forventningsfuld,
blandt Bøges unge Lanser.

Det hvisker som en Alfehær,
det lér med tusend Munde.
Jeg føler, der er Nymfer nær
i disse lyse Lunde.
</poetry>
</body>
</text>

<text id="joergensenj2024061620">
<head>
    <title>Kvinder</title>
    <firstline>Paa Somrens Stier blege Minder møder</firstline>
    <source pages="36-37"/>
    <quality>korrektur1,kilde,side</quality>
</head>
<body>
<poetry>
Paa Somrens Stier blege Minder møder
min Sjæl, naar over Land jeg ene vandrer,
og i mit Hjærte gammel Elskov bløder -
en Sygdom lig, som ingen Kunst forandrer.

En er der, som i Morgensolskin kommer,
saa glad og fri, saa blød og'ung og slank,
en grøn og duggfrisk junifrodig Sommer.
- Én er der, middagsmoden, mørk og rank,

en Sjæl, der tørstigt mod det Fjærne smægted,
et Hjærte, der mod Lykkens Tinder steg
og styrted, fejgt foragtet og fornægtet -
en vildt alvorlig Kvinde, dræbt i Leg.

Og der er En, som blegrød, blond og stille
i sene, gyldne Timer nær mig svæver,
naar Skoven svales, og den sidste Trille
af Droslens Sang i Aftenluften bæver.

Men naar de lyse Nætters store Stjærner
som spredte Fakler blegt i Himlen brænder,
og Dagens Lyd sig langsomt fra mig fjærner,
da folder jeg i Andagt mine Hænder.

Da beder jeg til Dig, o tabte Brud,
min længstforsvundne Ungdoms Sanggudinde,
og alle trætte Tanker hviler ud
i Tungsindsskyggen af dit milde Minde.
</poetry>
</body>
</text>

<text id="joergensenj2024061621">
<head>
    <title>Stjærnenat</title>
    <firstline>Jeg vandrer silde i den mørke Have</firstline>
    <source pages="38-39"/>
    <quality>korrektur1,kilde,side</quality>
</head>
<body>
<poetry>
Jeg vandrer silde i den mørke Have,
og som en hjemlig kendt, fortrolig Egn
jeg ser imellem dunkle Træer og Tage
de korte Nætters kendte Himmeltegn.

Ak, ofte har jeg ensom gaaet her
i svundne Yngling-Somres Længsels-Nætter
og stirret mellem disse mørke Træer
mod denne Himmels stjærnegroede Sletter.

Her drømte jeg en tidlig Lykkedrøm -
det samme Syn mig nu i Natten møder.
Ensformig, evig ruller Livets Strøm.
Aar avler Aar, som Bølge Bølge føder.

Jeg ser de blege Stjærner langsomt slukkes
som Eestblus i det sølvblaa Sommergry,
og dybt i Morgenrødens Blodhav dukkes
de sidste Lys i Nattens tavse By.

Jeg mindes, medens Sommerdagen gryer,
de Aar, som under denne Himmel døde.
Med Angst jeg ser, hvor Livet fra mig flyer,
og foran lyser ingen Morgenrøde.

Ak, hvorfor lever Livet? hvorfor brænder
i Verdens Sjæl en evig Vordens Bud?
Mod Himlens Dyb jeg hæver mine Hænder:
O Gud, hvorfor, hvorfor? Hvorfor, o Gud?
</poetry>
</body>
</text>

<text id="joergensenj2024061622">
<head>
    <title>Havet</title>
    <firstline>Det regned stille fra en Graavejrshimmel</firstline>
    <source pages="40-41"/>
    <quality>korrektur1,kilde,side</quality>
</head>
<body>
<poetry>
Det regned stille fra en Graavejrshimmel,
og Landets Linjer Iaa i Graat begravet.
Da vandred jeg fra Tages triste Stimmel
ad lange Veje bort - og naaede Havet.

Imod en Strand af Tang dets Bølger suste -
en Strand med Grus, af røde Blomster groet.
Mit Hjærte var et Vrag, og Tiden bruste
derover som et Hav af Sorg og Sot.

Jeg saae en Hytte paa den grønne Bred,
jeg saae en Baad, som stille vendte hjem.
Ak, blive her i denne Aftenfred
og bygge mig et Hus ved Havets Bræm!

Og lade Sjælen bæres af Din Magt,
o aldrig tavse, evigt vaagne Vove!
o Hav, hvis Røst - som Sus af store Skove -
iklæder Sjælen Andagts Højtidsdragt.

Ak, leve fjærnt fra Verdens brede Vej
og Livets Kamp om Kvinder, Guld og Navne!
O store Hav, fornægt, forskyd mig ej -
lad i Din Fred min trætte Længsel havne!

For Jordens onde Slægt min Sjæl sig gemmer.
Saa lad den smelte hen i Dig, o Hav,
og lad Dit Legem favne mine Lemmer,
som Myggen favnes af et evigt Rav.
</poetry>
</body>
</text>

<text id="joergensenj2024061623">
<head>
    <title>Høstvind</title>
    <firstline>Jeg vandrer hastigt i den køle Dag</firstline>
    <source pages="42-43"/>
    <quality>korrektur1,kilde,side</quality>
</head>
<body>
<poetry>
Jeg vandrer hastigt i den køle Dag,
hvis Luft er vaad af Nattens stærke Regn
og Blæsten bruser over modne Marker
og suser gennem Korn og Poppelhegn.

Et Sølversus af Straa i Tusendtal,
et Brus af Blade ud fra Vejens Træer,
en mangefoldig Lyd - som af <i>din</i> Røst
o Vind, hvis Vinger suser fjærnt og nær.

Jeg ser paa Himlen, fyldt af hvide Skyer,
der sejler, drevne af den stærke Vind,
en Flaade lig paa Luftens dybe Blaa -
og som en Blæst det bruser i mit Sind.

Der er i mig en kold og regnvaad Dag
med Glimt af Sol og store Stormes Sus -
jeg bæres højt som Skyer paa Høstens Vind
til Lyd af Markers Sang og Skoves Brus.

Du stærke Løvfaldstid, hvis kolde Luft
er om mig, Og hvis stolte Røst jeg hører!
Min Tanke svulmer, af Din Storhed fuld,
mit Hjærte som et Hav i Storm sig rører.

Mit Væsen sitrer for den stærke Klang
fra Skovens Orgel med de tusend Piber -
den store Harpe, i hvis Stamme-Strænge
med Haand af Storm Du tungt og mægtigt griber.

Du vældige, ak lad mig ej fortabes!
Du Stormes Herre, giv min Sjæl Din Stormi
Lad af mit Hjærtes Søvn en Skønhed skabes
som Vaar af Vintrens døde Larveform!

Ak, giv mig Magt og giv mig Mod som Du,
o Høst, o Storm, Du legemløse Ørn!
at stige stolt mod Evighedens Sol
og flyve ensom over Jordens. Børn.
</poetry>
</body>
</text>

<text id="joergensenj2024061624">
<head>
    <title>Bekendelse</title>
    <firstline>Den halve Maane sank bag sorte Træer</firstline>
    <source pages="44-45"/>
    <quality>korrektur1,kilde,side</quality>
</head>
<body>
<poetry>
Den halve Maane sank bag sorte Træer
og glimted gylden mellem mørke Blade.
To Røster hørte jeg, én fjærn, én nær.

Musik til Dans langt borte i en Gade,
Musik af vege, elskovssyge Strænge -
mit Legems Røst, som mine Tanker hade.

Men nær mig suste Løvet blødt og længe
- et Sus som Havet og de tunge Skove,
et Sus fra Himlens stjærnestrøede Enge.

Jeg standsed, hviled, kunde ikke sove.
Og mens mit Blik den fjærne Maane søgte,
jeg bares vidt paa Evighedens Vove.

O Evighed, hvi vil fra Dig vi flygte?
De bryndesyge Violiner tier,
og Festen slukker snart sin sidste Lygte.

Men Dine evighøje Melodier
som Solskin Sjæl og Sind og Sanser bærer -
o Evighed! Forløser og Befrier!

Som Maanelys igennem Mulm sig skærer
den søde Sang om sommerhede Synder,
vor Hjærne frygter, men vort Blod begærer.

Men som et Hav i Fred Du sagte nynner,
og som en stor og stille Skov Du suser,
o Tempel, i hvis Port vort Liv begynder!

Om Jordens Kyst Din Stjærne-Brænding bruser,
og Livet nærer Du af dunkle Strømme -
o Afgrundsdyb, der ængster og beruser!

Hvor skal, o Evighed, fra Dig vi rømme?
I Dyrets Puls Dit store Hjærte banker;
Du higer gennem gyldne Rlantedrømme

mod Sol og Luft og rene, lyse Tanker.
Og hvor min Sjæl sig end i Verden vender,
og hvor mit Legem gennem Natten vanker,

o Evighed! jeg er i Dine Hænder!
</poetry>
</body>
</text>

<text id="joergensenj2024061625">
<head>
    <title>Herodias</title>
    <subtitle>(Efter Stéphane Mallarmé)</subtitle>
    <firstline>Jeg blomstrer ene, ene og forladt!</firstline>
    <source pages="46-48"/>
    <!-- TODO: Fix markering af indledende citat -->
    <!-- TODO: Henvis til originalen https://www.eternels-eclairs.fr/Poeme-Stephane-Mallarme-Herodiade -->
    <quality>korrektur1,kilde,side</quality>
</head>
<body>
<poetry>
                    O Spejl!
du Vand, af Lede i din Ramme størknet,
hvor ofte sad jeg ikke, naar det mørkned,
forladt af Drømme, søgende de Minder,
der er'som Løv, jeg i din Dybde finder,
og saae min Skygge, fjærn og underbar.
Men Rædsel! ofte i dit strænge Glar
erkendte jeg min golde, nøgne Drøm.

<nonum><center><sc>Herodias</sc></center></nonum>
Jeg blomstrer ene, ene og forladt!
Du véd det, blaa og stjærneblomstrende Nat,
hvis endeløse Haver Blikket blænder,
mens Urtids-Mørke dækker Jordens Kyster!
Og I, af hvem mit Øjes Amethyster
melodisk Glans og sangklar Tone suger,
I ædle Stene! blanke Malm, der knuger
dig skæbnetungt omkring mit svære Haarl
Og du, o Kvinde, født i fjærne Aar,
i onde Seklers sibyllinske Huler,
du vil, mit nøgne Legems hvide Lilje
med Vellystduft, en Dødelig til Vilje,
skal løfte sig af mine Klæders Blade,
men vid, at blot det lune Sommerblaa,
hvori sig Kvinder gæi;ne nøgent bade,
mig i min stjærneskælvende Kyskhed saae,
da maatte jeg dø!

                Jeg elsker Kyskheds Kvide
og Angsten, som mit vilde Haar mig volder,
og føler, naar jeg som en Øgle folder
til Søvn mit Legem, at Din golde, hvide
iskolde Klarhed funkler i mit Kød,
o Du, der døer, Du der af Kyskhed brænder,
o hvide Nat af Sne og Is og Død!
Mod Dig min Drøm opløfter sine Hænder,
o Søster i en evig Ensomhed!
Med sjældent Skarpsyn klart mit Hjærte véd,
at jeg - som Du - er ene i mit Land,
og Alt omkring mig som et spejlblankt Vand
kun hylder mig, mit Øjes Ædelstene . . .
O sidste Vellyst, ja, jeg er alene!

<nonum><center><sc>Ammen</sc></center></nonum>
Men, Frue, skal I dø?

<nonum><center><sc>Herodias</sc></center></nonum>
                Nej, Gamle, gaa
kun rolig bort og tilgiv mig min Vrede.
Dog luk først Skodderne: det rene Blaa
i dybe Vindver smiler, og med Lede
jeg skuer Himlens Blaa.
                Men Bølger vugger.
Véd du ej fjærnt et Land, hvor Himlen stirrer
med Blik som Venusstjærnen, naar den dirrer
bag Løv, der vaander sig og sagte sukker?
Did gad jeg drage.
                Tænd - et barnligt Spil -
de Kærter dér, hvis Vox vfed svage Ild
neddrypper over Guld, en sælsom Graad.
Og . . .

<nonum><center><sc>Ammen</sc></center></nonum>
        Saa?

<nonum><center><sc>Herodias</sc></center></nonum>
            Farvel!
                O blomsternøgne Mund,
du lyver. Thi jeg venter, denne Stund,
en ukendt Ting. Eller er det Angstens Skrig,
du aander ud, en bange Barndom lig,
der ikke véd, hvorhen dens Hjærte længes,
og mærker sine Drømmes Pragtskrud sprænges.
</poetry>
</body>
</text>

<text id="joergensenj2024061626">
<head>
    <title>Længsel . . .</title>
    <toctitle>Længsel . . .</toctitle>
    <subtitle>(Efter Stéphane Mallarmé)</subtitle>
    <firstline>I mod din Pande, Søster, der blid og stille drømmer</firstline>
    <notes>
        <note>Gendigtning af Mallarmés <xref poem="mallarme1999090507"/>.</note>
    </notes>
    <source pages="49"/>
    <quality>korrektur1,kilde,side</quality>
</head>
<body>
<poetry>
I mod din Pande, Søster, der blid og stille drømmer
som et Efteraarsvand, hvori visne Blade svømmer,
og mod dit Engleøjes flakkende Himmelblik
min hvide Længsel stiger som et Springvands Musik,
der i en sorgfuld Have sukkende sig hæver
mod Høstens blege Himmel, der blaa i Vemod bæver
og i de store Damme sin dybe Smægten spejler
- de glatte, døde Damme, hvor Løvet falmet sejler
og ridser Kølvandsfurer i den kolde, blanke Sø,
som gyldnes blegt af Straaler, der langt og langsomt dø.
</poetry>
</body>
</text>

<text id="joergensenj2024061627">
<head>
    <title>Den evige Strid</title>
    <subtitle>(Efter Stuart Merril)</subtitle>
    <firstline>Nu græder Aftenhimlen over Middagssolens Død</firstline>
    <source pages="50-52"/>
    <!-- TODO: https://fr.wikisource.org/wiki/Les_Gammes/L%27Éternel_dialogue -->
    <quality>korrektur1,kilde,side</quality>
</head>
<body>
<poetry>
<nonum><center><sc>Kødet</sc></center></nonum>
Nu græder Aftenhimlen over Middagssolens Død.

<nonum><center><sc>Aanden </sc></center></nonum>
Og Søvnens Stjærne skjælver i Paradisets Skød.

<nonum><center><sc>Kødet</sc></center></nonum>
Syrenerne dufte i den fugtige Vind,
og gamle Minder vaagne i mit vemodsfulde Sind.

<nonum><center><sc>Aanden </sc></center></nonum>
Nu aander alle Blomster en Røgelseduft,
der svinger sig mod Maanen igennem Aftnens Luft.

<nonum><center><sc>Kødet</sc></center></nonum>
Der flyver for Vinden mod Horisontens Rand
en Flugt af Rosenblade fra et Æventyrland,
og halvaabne Læber kyssende sig kryster
mod skinnende Barme og blomstrende Bryster.

<nonum><center><sc>Aanden </sc></center></nonum>
Der hvirvler hvide Vinger som et Snefog hvirvles ned
- en Duesværm, der skræmmes af Serafers lette Fjed.
Og Jomfruer græder i Skumring mellem Grave
over gyldne Bønnebøger i Dødens dunkle Have.

<nonum><center><sc>Kødet</sc></center></nonum>
Jeg trættes af dit Suk, o evig drømte Kvinde,
og længes under Lavrer i Foraarsaftnens Vinde
at kryste din Krop i min kraftige Favn,
mens Somrens Safter risler og mumler dit Navn.
Thi Længsel efter Vellyst forgifter mine Aarer,
og Syndens Sirener synger gennem Lunde
og lokker mig mod Elskov, der hilder og daarer.
O hede Hofters Lyst! o flammende Munde!

<nonum><center><sc>Aanden </sc></center></nonum>
Tungsindige Klokker nu ringe Dagen død;
i det rygende Mørke staar Maanen rund og rød.
Nu hvælves Himlen højt som et skyggende Tjæld,
nu er det Tid at dykkes i Renhedens Væld.
Fra Bjærgenes Rand og til Havets fjærne Brus
gaar Vinden langs Solfaldets bleggyldne Strand.
O Drøm! at flyve fjærnt til Morgenrødens Hus,
hvor Glemslens Brænding segner i hvide Kysters Sand.

<nonum><center><sc>Kødet</sc></center></nonum>
Nej, lad mig ikke dø i den vaagnende Vaar.
Nu bølge alle Bryster, og alle Blomster briste,
og Lystens Fløjter le under lyse Lundes Kviste.
Hil Dig, o Herre Eros, i din rosentækte Gaard!

<nonum><center><sc>Aanden </sc></center></nonum>
Død og ikke Elskov er Menneskers Moder.
Som en slet næret Fakkel skal Solen slukkes ud.
I det evige Mørke imellem døde Kloder
er Gravens Sfinx den sidste, den stærkeste Gud.

<nonum><center><sc>Kødet</sc></center></nonum>
Af Sne er Luften graa eller mørk af mange Svaler,
og trofast Elskov lever, til de sidste Stjærner daler.

<nonum><center><sc>Aanden </sc></center></nonum>
Efter Elskovslejets Lyst følger Liglagnets Kulde
og Dødssøvnens Rædsel i Kisten under Mulde.

<nonum><center><sc>Kødet</sc></center></nonum>
O Sejr, jeg skal genfødes i nye Rosers Glød!

<nonum><center><sc>Aanden </sc></center></nonum>
O Verdens Nætter og Dage! o Verdens Liv og Dødi
</poetry>
</body>
</text>

<text id="joergensenj2024061628">
<head>
    <title>Træthed</title>
    <firstline>Jeg længes mod et lyst og luftigt Hospital</firstline>
    <source pages="53"/>
    <quality>korrektur1,kilde,side</quality>
</head>
<body>
<poetry>
Jeg længes mod et lyst og luftigt Hospital
med store, rene Senge langs høje, hvide Mure -
at ligge dér og lytte til langsom Lyd af Ure,
der dikker i den tyste og klare Sygesal.

Jeg længes mod at drikke en Næring sød og sval,
i Ly for Livets hede og hæftige Vine,
og se omkring mig Kvinder med bekymret Modermine
og gamle, lærde Læger med blankslidt Hovedskal.

At føle Livet mattes i min Hjærnes høje Hal
som en beruset Aand, der sit Legem næppe mærker,
og rinde ud i dybe, udødelige Værker -
en Fønix lig, der opstaar af sin Fortids brudte Skal.
</poetry>
</body>
</text>

<text id="joergensenj2024061629">
<head>
    <title>Sommersang</title>
    <firstline>Søde Snerrers Sommerduft</firstline>
    <source pages="54"/>
    <quality>korrektur1,kilde,side</quality>
</head>
<body>
<poetry>
Søde Snerrers Sommerduft
strømmer ud af store Kummer,
og i mine Stuers Luft
gule Svævefluer summer.

Gennem Ruden lyser Himmel,
stribet fjærnt af fine Skyer,
og imellem Skyers Stimmel
gaar min Sjæl paa Æventyr.

Snerrer dufter, Fluer summer
fint som Spil af spinkelt Guld.
Fyldt med Vin er Livets Kummer,
og min Sjæl er underfuld.
</poetry>
</body>
</text>

<text id="joergensenj2024061630">
<head>
    <title>Den levende Døde</title>
    <firstline>Jeg har dykket min Sjæl i et Maaneskinsbad</firstline>
    <source pages="55"/>
    <keywords>sonnet</keywords>
    <quality>korrektur1,kilde,side</quality>
</head>
<body>
<poetry>
Jeg har dykket min Sjæl i et Maaneskinsbad
af fordums Tanker og gamle Drømme,
jeg har renset min Sjæl, der var rusten af Had,
til den blev som en Sø, hvori Sølvsvaner svømme;

til den blev som et hvidt og uendeligt Blad,
et Havspejl, hvis Dybder vil Himlene tømme.
Jeg har renset min Sjæl fra at revse og dømme
og ført den til Fester i Fortidens Stad.

Blandt døde Dage, ved hvide Vande,
vil jeg leve et Liv i en Verden af Sjæl,
mens mit Legem er Lig i de Levendes Lande.

Mit Jordelivs Sorg skal ej mørkne min Pande.
Og Slangernes giftige Stik i min Hæl
er Ormenes Bid mod min Kistes Fjæl.
</poetry>
</body>
</text>

<text id="joergensenj2024061631">
<head>
    <title>Aften-Tungsind, I-II</title>
    <firstline>Verden ligger saa graa og trist</firstline>
    <source pages="56-57"/>
    <quality>korrektur1,kilde,side</quality>
</head>
<body>
<poetry>
<nonum><center>I</center></nonum>

    Verden ligger saa graa og trist
    alle Veje er vaade:
    Skjult bag Sky er den hvide Christ
    og Troen paa Guds Naade.

    Død er Solskinnets lyse Gud,
    som jeg en Vaardag mødte.
    Ene jeg gaar i Regn og Slud,
    forstødt imellem Forstødte.

    Borte er Lykke, borte er Haab,
    min Sjæl er svag af Smerte.
    Ingen Frelser hører mit Raab,
    og dødt er Alverdens Hjærte.

    Livet er koldt og hverdagsgraat,
    og alle Veje er vaade;
    sunket i Mørke er Lysets Slot,
    og slukket er Herrens Naade.

    Jorden ligger af Gud forladt,
    og Aftenens Tungsind stiger.
    Der kommer en tung, en stjærneløs Nat
    med Røster fra Afgrundens Riger,.


<nonum><center>II</center></nonum>

Da stiger Skyen, som den lange Dag
har tynget Jorden, hæmmet Sind og Øje,
og Himlen løfter sit violblaa Tag
bag Aftenrødens gyldenbrune Høje.

Og Fredens blegblaa Aftenhimmel hvælver
sig over Dagens jordisk .tunge Tanker.
Mit Hjærte som en bange Stjærne skælver
i søgrøn Luft bag Solnedgangens Banker.
</poetry>
</body>
</text>

<text id="joergensenj2024061632">
<head>
    <title>Aftenfred</title>
    <firstline>Fra Aftenhimlens gule Blomsterbræm</firstline>
    <source pages="58"/>
    <quality>korrektur1,kilde,side</quality>
</head>
<body>
<poetry>
Fra Aftenhimlens gule Blomsterbræm
- et Foraarsflor langs Jordens dunkle Flade
jeg ser de sorte Fugle flagre frem
i lange Sværme som en Flugt af Blade.

Jeg ser de sorte Fugle flagre frem
som Blade, der i Luftens Guldhav strømmer.
Hen over Jordens dunkle Dal eje svømmer:
et Sjæletog paa Vejen til sit Hjem.

Det gyldne Skær af Dagens By, der brænder,
gaar ud bag Jordens dunkle Skyggehegn.
Hvid lyser Maanen som to rene Hænder,
og som et sølvhvidt Vand den blege Egn.
</poetry>
</body>
</text>

<text id="joergensenj2024061633">
<head>
    <title>Til Sophus Claussen</title>
    <subtitle>For «Frøken Regnvejr»</subtitle>
    <firstline>Det var i det gamle København, i Løvstræde var det vist</firstline>
    <notes>
        <note>Mottoet er en variant af Claussens <xref poem="claussen2024061601"/> fra <i>Frøken Regnvejr. Et Hyrdespil</i>, <i>Tilskueren</i>, april 1894.</note>
   </notes>
    <source pages="59-62"/>
    <quality>korrektur1,kilde,side</quality>
</head>
<body>
<quote margin-left="15%" font-size="small">
Hvor rinder, siver, nynner Stadsgravens Strøm, og se:
der risler Maaneskin ned i den gamle Allé,
hvor under Kastaniers Tag og kongehøje Linde
Stenbroen pletvis lyser, mens Gravens Vande spinde
en Vellyst af dyb Musik til Lysets og Bladenes Spil,
en tropisk Drøm om at dø og fornyes, som viljeløst Draaberne vil.
<nonum><small><right><i>Sophus Claussen.</i></right></small></nonum>
</quote>
<poetry>
Det var i det gamle København, i Løvstræde var det vist,
der boede du, der skrev du Vers, paa en hyggelig trediesals Kvist;
røde Tage og Skorstene graa, Gavle og Spire man saae
og højt over Helligaandskirkens Taarn.Himlen saa foraarsblaa.

Jeg husker, det var en Gang i April, en Aften med Varme og Væde,
da var i din Stue og ved dit Bord de gamle Venner tilstede,
og der det var leden ud paa Nat, og mangen Flaske var tømt,
begyndte du at lede omkring (for Alvor eller paa Skrømt)
at lede efter et nyskrevet Værk, et Værk, hvoraf du var glad,
der var som en Nøgle (sagde du) til din Borg og din hellige Stad.

Du fandt Papirerne, satte dig, Ven! og rykkede Lampen nær
og læste med langsomt syngende Røst i Skærmens grønlige Skær
- læste med Røst, der vugged og sank i sirlige Lyd-Menuetter
som rindende Vand og rislende Regn i sorte, frugtbare Nætter.

Ja, Ven! det var din hellige Stad og dit Hjærtes skinnende Borg,
som gjorde din Dag af Lykke hvj,d og gav dine Nætter Sorg;
det var dine Minders fortryllede Land, hvor Drømme som Liljer groede
- vi sad og lytted; vort Hjærte blev saa underlig tungt til Mode.

Thi vi havde aldrig kendt hint Land; hint Maaneskins lysende Sne,
der falder over forelskede Par i en duftende, dunkel Allé,
det havde aldrig vor Isse naaet med sin Lykkes livsalige Salve
- vor Elskov var bleg, vort Hjærte delt, vore Længsler svage og halve.

Du tav, og Stuen blev stille og mørk. Et hurtigt Farvel vi bøde.
Men endnu, tænker jeg paa hin Nat, begynder mil Hjærte at bløde.

Saa gik der Aar, og du rejste bort. Jeg sad i Landet tilbage.
Nu kommer det hjem, hint gamle'Digt, et Minde om døde Dage.
Nej - intet Minde om døde Ting! men Skønhed, der evig lever,
og Versets straalende Gloriering om Skønhedens Aasyn svæver.
Skønhed, født af den danske Jord og modnet i sydlig Sommer,
Skønhed, der fra dit Væsens Dyb som Gæst til mit Hjærte kommer.

Vær hilset, du Fugl fra en dejlig Kyst, fra Landet bag Verdens Vover,
hvor Kærligheds Nattergale slaa, og Livet i Maanelys sover -
sover som den, der ved Faderens Favn i Fred og i Tryghed blunder,
den, der skal vaagne ved Lærkesang til Morgenens evige Under.

Vær hilset du, der i sydlig Luft, trods Klangen af Kastagnetter,
bar i dit Hjærte Lindenes Duft og husked de lyse Nætter,
liusked, hvor sælsomt Vandet randt hen under den gamle Bro,
klukked og klaged og nynned ved Nat for ensomme talende To -
husked de hjemlige Vandes Sang og Strømmenes dæmpede Spil,
«en Sang og en Drøm om at dø og fornyes som viljeløst Draaberne vil».

April 1894
</poetry>
</body>
</text>

<section>
<head>
    <title>Foraars-Evangelium.</title>
</head>
<content>

<text id="joergensenj2024061634">
<head>
    <title><num>I.</num>Vandet risler med sagte Lyd</title>
    <firstline>Vandet risler med sagte Lyd</firstline>
    <source pages="65"/>
    <quality>korrektur1,kilde,side</quality>
</head>
<body>
<poetry>
Vandet risler med sagte Lyd;
til Dans langt borte de spille.
Bag sorte Grene staar Nymaanens Spyd.
Natten er klar og stille.

Arkturus skælver i maanegraa Luft,
og Trækfuglestemmer klage.
Mit Hjærte beruses af Minders Duft
og Drømme fra henfarne Dage.

O drømmende Hjærte, o Liv, der foer hen!
o Stjærner, der opad mig vinker!
End har jeg mit Hjem og min Sjæl igen,
og endnu Arkturus blinker.
</poetry>
</body>
</text>

<text id="joergensenj2024061635">
<head>
    <title><num>II.</num>Foraarshimlen er ren og blaa</title>
    <firstline>Foraarshimlen er ren og blaa</firstline>
    <source pages="66"/>
    <quality>korrektur1,kilde,side</quality>
</head>
<body>
<poetry>
Foraarshimlen er ren og blaa,
det dufter af solvarm Muld.
I Havens Bede staar Vinca blaa
og Paaskeljljernes Guld.

Buskene grønnes i Foraarsdag;
Med Knopper staar Frugthavens Træer
Spurvene synger langs Husets Tag;
i Haven er Bogfink og Stær.

Jeg sidder og lytter til Fuglelyd
og ser paa den lysegraa Jord.
Mit Hjærte fyldes af Solskinsfryd
som en Blomst, der i Lyset gror.
</poetry>
</body>
</text>

<text id="joergensenj2024061636">
<head>
    <title><num>III.</num>Min Sjæl er som en enlig Bæk</title>
    <firstline>Min Sjæl er som en enlig Bæk</firstline>
    <source pages="67"/>
    <quality>korrektur1,kilde,side</quality>
</head>
<body>
<poetry>
Min Sjæl er som en enlig Bæk,
der imod Aftentide
henglider langs en nøgen Hæk
og spejler Aftenhimlens Sølverhvide.

Min Sjæl er som en enlig Bæk,
der mumler tyst og klager
og, lig et natligt Fugletræk,
sin Skæbnesti imod det Fjærne drager.

Min Sjæl er som en Bæk, der gaaer
igennem dunkle Lande.
En Himmel-Afglans i den staaer,
og en Gang naaer den Evighedens Vande.
</poetry>
</body>
</text>

<text id="joergensenj2024061637">
<head>
    <title><num>IV.</num>Solskinslyse Foraarsskove</title>
    <firstline>Solskinslyse Foraarsskove</firstline>
    <source pages="68"/>
    <quality>korrektur1,kilde,side</quality>
</head>
<body>
<poetry>
Solskinslyse Foraarsskove,
Bølger bag de nøgne Træer,
Sus af Vand og Biers Summen,
Vinger, Blomster, fjærn og nær.

Sang af Solsort, Sang af Bogfink
mellem solskinslyse Træer.
Lærkespore, Kabbelejer,
hvide Anemoners Hær.

Sol paa Vand som hvide Blomster;
Blomster mellem lyse Træer.
Gennem Duft og Sang og Solskin
føler jeg, at Gud er nær.
</poetry>
</body>
</text>

<text id="joergensenj2024061638">
<head>
    <title><num>V.</num>Der skinner Sol i Haver</title>
    <firstline>Nu skinner Sol i Haver</firstline>
    <source pages="69"/>
    <quality>korrektur1,kilde,side</quality>
</head>
<body>
<poetry>
Nu skinner Sol i Haver
og i den lyse Skov;
nu synger alle Fugle
Vorherre Vaarens Lov.

Som varme Barnehænder
er Luften om min Kind,
og som en Moders Kærtegn
den lette, lune Vind.

En hellig Sol forgylder
mit Hjærtes dunkle Lund,
og hvide Tanker blomstre
af Sjælens visne Bund.
</poetry>
</body>
</text>

<text id="joergensenj2024061639">
<head>
    <title><num>VI.</num>Det var i de lyse Skove</title>
    <firstline>Det var i de lyse Skove</firstline>
    <source pages="70-72"/>
    <quality>korrektur1,kilde,side</quality>
</head>
<body>
<poetry>
Det var i de lyse Skove,
jeg søgte og fandt min Gud
et Sted under unge Bøge,
der sidste Nat sprang ud.

De hvideste Anemoner,
mit Øje nogen Tid saae,
lyste som Stimer af Stjærner
mellem de Stammer graa.

En Mælkevej af Stjærner
i grønlig skinnende Luft -
en Stjærnehave i Solskin
med hvidlig og krydret Duft.

Der kurred de vilde Duer -
kurred mit Hjærte saa nær -
dér sang den sørgmodige Solsort
over de Solskinstræer.

Og Mejser med muntre Stemmer
kvidred et Hav af Musik;
det var de kæreste Minder,
der gennem mit Hjærte gik.

Det var de kæreste Minder,
det var den livsaligste Fryd,
der fyldte mit Øre og Hjærte
med Kvidren og Fløjtelyd.

Det var den helligste Glæde,
mit Hjærte nogen Tid fandt;
det var, som al Verden bag mig
foer hen og i Skygge forsvandt.

Jeg sad som Munk i Lunde
og hørte Himmerigs Sang -
højt over mit henrykte Hoved
Lærkernes Klokker klang.

O Skov af Solskin og Blomster,
o Stjærner, der spirer af Jord,
mit Øje er fyldt af Renhed,
og Jubel i Hjærtet boer.

Thi Himmerigs Rige fødes
paa Jorden hver lysende Vaar
og over min Sjæl som en Himmel
af duftende' Stjærner staar.
</poetry>
</body>
</text>

<text id="joergensenj2024061640">
<head>
    <title><num>VII.</num>Walpurgisnat, Walpurgisnat</title>
    <firstline>Walpurgisnat, Walpurgisnat!</firstline>
    <source pages="73-74"/>
    <quality>korrektur1,kilde,side</quality>
</head>
<body>
<poetry>
Walpurgisnat, Walpurgisnat!
nu flyver Uglen ud fra Krat,
og Frø i Damme kvækker.
Der staar af Dag et glasgrønt Skær
bag Jordens sorte Rand af Træer,
af Huse, Hegn og Hækker.

Walpurgisnat, Walpurgisnat!
o Gud, hvor er det med mig fat?
mit Blod i Brystet brænder.
Der stryger mig forbi et Syn -
saa rød en Mund, saa rene Bryn,
saa smalle, bløde Hænder.

Der spilles i den klare Kvæld,
det lokker for min hede Sjæl -
hør, Violinen græder!
Det lokker for mit bange Blod;
ak, flyv, min Sjæl, og fly, min Fod!
med Angst jeg Vejen træder.

Ja, der var En - hvor er hun nu? -
saa dybt hun ligger mig i Hu;
mit Blod i Brystet brænder.
O Gud, o Gud, Walpurgisnat!
hvor er det med mit Hjærte fat?
o fjærne, bløde Hænder . . .
</poetry>
</body>
</text>

<text id="joergensenj2024061641">
<head>
    <title><num>VIII.</num>Hvi brænder saa hedt dit sorte Blik</title>
    <firstline>Hvi brænder saa hedt dit sorte Blik?</firstline>
    <source pages="75"/>
    <quality>korrektur1,kilde,side</quality>
</head>
<body>
<poetry>
Hvi brænder saa hedt dit sorte Blik?
X hvi blusser din blodige Mund?
Du drager som sagte, sørgmodig Musik
i en lun og skumrende Stund.

Du lokker mit Legem, du frister min Sjæl
til Glemsel og Vellyst og Rus;
du borer som Orm gennem Væg og Fjæl
i min Tankes højt-løftede Hus.

Du vinker mig bort fra den brede Vej
til en ensom, en skovgemt Plet.
O vidste du, hvor jeg har længtes mod dig,
og hvor jeg for dig har grædt . . .
</poetry>
</body>
</text>

<text id="joergensenj2024061642">
<head>
    <title><num>IX.</num>Der roer mig en Baad forbi</title>
    <firstline>Der roer mig en Baad forbi</firstline>
    <source pages="76-77"/>
    <quality>korrektur1,kilde,side</quality>
</head>
<body>
<poetry>
Der roer mig en Baad forbi
ad Fjorden, som blank og blaa
spejler Strandkantens Sti
og Bøgenes Stammer graa.

Jeg stirrer og staar som i Drøm,
og Baaden roer mig forbi
og svinder ad Fjordens Strøm,
som en Mand ad en ensom Sti.

En Mand ad en ensom Sti,
en Mand, der er uden en Ven,
og Dagen er snart forbi,
og Mørke og Nat er igen.

Jeg hvisker og skælver derved:
Mig tørster mod læskende Vand,
mig tørster mod Frihed og Fred
og Lykke i Længslernes Land.

Og Du er min Frihed og Fred,
og Du er det læskende Vand;
Dine Skridt er min Lykkes Fjed
i min Ensomheds øde Land.

. . . Jeg hvisker de lønlige Ord
som Sagn om et Haab, der randt.
Over den øde Fjord
Baaden ensom forsvandt.
</poetry>
</body>
</text>

<text id="joergensenj2024061643">
<head>
    <title><num>X.</num>Unge Kvinder vandrer forbi</title>
    <firstline>Unge Kvinder vandre forbi</firstline>
    <source pages="78-79"/>
    <quality>korrektur1,kilde,side</quality>
</head>
<body>
<poetry>
Unge Kvinder vandre forbi -
Mit Hjærte, lad fare!
Jeg sidder og stirrer paa alle de.
Det dufter af Løv og lyser af Blomster klare.

Foraarskvælden er lys og lun -
Mit Hjærte, lad fare!
Vejen er blød af brune Dun -
det dufter af Løv og lyser af Blomster klare.

Mørket falder saa sagte paa
- Mit Hjærte, lad fare!
Himlen bliver saa blomsterblaa -
det dufter af Løv og lyser af Blomster klare.

Damme dampe, og Frøer kvække -
- Mit Hjærte, lad fare!
det hvisker og pusler i Græs og bag Hække,
det dufter af Løv og lyser af Blomster klare.

Blodet banker, og Brystet brænder -
Mit Hjærte, lad fare!
Himlen sin første Stjærne tænder.
Det dufter af Løv og lyser af Blomster klare.
</poetry>
</body>
</text>

<text id="joergensenj2024061644">
<head>
    <title><num>XI.</num>Jeg sidder blandt stille Planter</title>
    <firstline>Jeg sidder blandt stille Planter</firstline>
    <source pages="80"/>
    <quality>korrektur1,kilde,side</quality>
</head>
<body>
<poetry>
Jeg sidder blandt stille Planter
og Træer med lysegrønt Løv
paa alle Blade falder
et gyldent Solskinsstøv.

Der ringer fjærne Klokker
over den grønne Jord;
men om mig tier Skoven
og lyser, grøn og stor.

Ikkun en enlig Drossel
sin gyldne Trille slaar.
Det er, som en Luft af Lykke
gennem mit Hjærte gaar.
</poetry>
</body>
</text>

<text id="joergensenj2024061645">
<head>
    <title><num>XII.</num>De hvide Kastanjer, de gyldne Lønne</title>
    <firstline>De hvide Kastanier, de gyldne Lønne</firstline>
    <source pages="81"/>
    <quality>korrektur1,kilde,side</quality>
</head>
<body>
<poetry>
De hvide Kastanier, de gyldne Lønne
- hvide af Blomster, gyldne af Løv
og Ælmenes tætte Kløvser af grønne
Blomster, der drysser i Vejenes Støv.

Vejenes Smuld af røde og brune
Knopskæl, faldne fra Bøg og Lind,
Knopskæl, der føres af Foraarets lune
Luftning og fyge for duftende Vind.

Lyden af Liv, der synge og summe,
fylder min Sjæl, til Læbernes Rand
vædes af Vers - som en Kildes Kumme
strømmer og vælder med syngende Vand.
</poetry>
</body>
</text>

<text id="joergensenj2024061646">
<head>
    <title><num>XIII.</num>Vandet strømmer i blaalig Dag</title>
    <firstline>Vandet strømmer i blaalig Dag</firstline>
    <source pages="82-83"/>
    <quality>korrektur1,kilde,side</quality>
</head>
<body>
<poetry>
Vandet strømmer i blaalig Dag.
Langs Himlen er røde Skyer.
Jeg sidder paa Brinkens mosgroede Tag
og ser over Vandet, som flyer.

Vandet flyder og flygter og flyer,
det bærer saa hvide Sejl.
Jeg sidder og ser paa det rene Blaa
som i et fordømmende Spejl.

Hvi er ej min Sjæl saa blaa og ren
som Havet, der lyser og flyer
trods Tang og Gopler og Skær og Sten
mod Synsrandens røde Skyer?

Hvi strømmer jeg ej i en evig Dag
og blaaner af Himlens Blaa?
Hvorfor er min Sjæl saa bunden og svag
som Vand i en fangende Vraa?

O evige Gud, gør mig fri og stor
som Vandet i sildig Dag -
som Vandet, der favner den svulmende Jord
og spejler Din Verdens Tag.
</poetry>
</body>
</text>

<text id="joergensenj2024061647">
<head>
    <title><num>XIV.</num>Den døde Tid er ej forbi</title>
    <firstline>Den døde Tid er ej forbi</firstline>
    <source pages="84-85"/>
    <quality>korrektur1,kilde,side</quality>
</head>
<body>
<poetry>
Den døde Tid er ej forbi,
men løst af Baand
den løfter sig som Melodi
og evig Aand.

Og blev der mellem dig og mig
en Afgrund lagt,
og skiltes fra dit Spor min Vej
af Verdens Magt.

Imellem os dog evigt gaar
en lønlig Sti -
det Liv, der sank med sunkne Aar,
er ej forbi.

Det rører sig ved Midienat -
et Skyggekuld -
at løfte vore Minders Skat
af gammelt Guld.

Lad Tiden rinde, Timer slaa
i Verdens Spil -
kun Evighedens Himmelblaa
for os er til.

Dér er min Sjæl dit Hjærte nær
i Himmelfred.
Dér hviler Alt i Den, som er
af Evighed.
</poetry>
</body>
</text>

<text id="joergensenj2024061648">
<head>
    <title><num>XV.</num>Fra Tankers Trældom og Tvivl, der trætter</title>
    <firstline>Fra Tankers Trældom og Tvivl, der trætter</firstline>
    <source pages="86-88"/>
    <quality>korrektur1,kilde,side</quality>
</head>
<body>
<poetry>
Fra Tankers Trældom og Tvivl, der trætter,
kommer jeg til dig, o SlOov, som skinner
af Sol, der ned gennem Løvet rinder
i grønlig Lysning, i gyldne Pletter.

Jeg ligger i Mosset, ligger og stirrer
hen over Sletter, hen mellem Stammer;
gyldne Luer i Løvet dirrer,
Blade brænder som blanke Flammer.

Droslen synger saa klare Sange,
synger sin Renhed dybt i mit Sind,
leder min Sjæl i en Stilhed ind,
hvor Duerne kurre, dunkelt og bange.

O kurrende Due, der dunkelt drager
mod Skovens Dybder, mod Ensomheden -
hvis er den Stemme, der fløjtende klager
og hulker og jubler i Hellig-Freden?

O kurrende Due, o Brud, der dulmer
med bange Klage dit Hjærtes Kval -
hør! Livets Længsel og Lykke svulmer
i Sang af en ensom Nattergal.

Jeg elsker ej længer de mørke Svaler,
som højt i den blege Himmel klage,
naar Lyset dunkles, og Solen daler,
og Sjælen drømmer om tabte Dage.

Jeg elsker Solens og Lysets Lærker
og Solsortsangenes klare Klang
- den lyse Sjæl og den rene Sang,
der lover Livet og Livets Værker.

Jeg elsker den Fugl, hvis Strube strømmer
med Lyd som Blodkluk af Hjærtevunder -
hvis Sjæl og Stemme i Dybet bunder,
hvor Gud og Verden i Favntag drømmer.

Vig fra mig, Vemodets Aftensvaler
og Nattens Flaggermus, Mørkets Ugle!
vig bort, I Minder, I dunkle Fugle,
der synger sorgfuldt, naar Dagen daler.

Som Lærkerøster, der Lyset love,
min Sjæl sig løfter mod Luftens Blaa,
og Nattergale med Jubel slaa
dybt i mit drømmende Hjærtes Skove.

<nonum><small><i>Svendborg</i>, Maj 1894.</small></nonum>
</poetry>
</body>
</text>

</content>
</section> <!-- Foraars-Evangelium. -->

<section>
<head>
    <title>Kaldæa</title>
</head>
<content>

<text id="joergensenj2024061649">
<head>
    <title>Indledning</title>
    <firstline>Kaldæa, Tvivlens Land, hvor Hyrden stirred</firstline>
    <source pages="90"/>
    <quality>korrektur1,kilde,side</quality>
</head>
<body>
<poetry>
Kaldæa, Tvivlens Land, hvor Hyrden stirred
ved Nat mod Stjærneskriftens Gaadesprog -
en evig Hieroglyf, en lukket Bog,
hvis blanke Tegn den Vises Sind forvirred

Kaldæa, Troens Land, der Stjærnen fødte,
som Julenat stod over Bethlehem -
den Himmel, der saa gaadefuld os mødte,
er aabenbaret som vort Hjærtes Hjem.
</poetry>
</body>
</text>

<text id="joergensenj2024061650">
<head>
    <title><num>I.</num>Saa er jeg atter i de gamle Bøger</title>
    <firstline>Saa er jeg atter i de gamle Bøger</firstline>
    <source pages="91"/>
    <keywords>sonnet</keywords>
    <quality>korrektur1,kilde,side</quality>
</head>
<body>
<poetry>
<nonum><small><right><i>Vigilavi, et factus sum</i></right></small></nonum>
<nonum><small><right><i>sicut passer solitarius in tecto</i></right></small></nonum>

Saa er jeg atter i de gamle Bøger,
hvor Jahvehs Folk sin Hedningfjende slaar
med skarpe Sværd til Herrens Pris, og hvor
de sad ved Vejene, Judæas Skøger.

Med ivrigt Blik min bange Tanke søger
den Gud af Ild, som bag en Sky af Aar
igennem Ørken foran Verden gaar,
og i hvis Navn al Jordens Knæ sig krøger.

Jeg lytter atter til den gamle Sage
om Livets Træ og Kundskabs bitre Frugt,
der modnedes i Verdens første Dage,

om Haven, hvorfra vi blev udelukt -
og i mit Hjærte skælver tungt og længe
den dybe Klang af Davids Harpestrænge.
</poetry>
</body>
</text>

<text id="joergensenj2024061651">
<head>
    <title><num>II.</num>Den dybe Klang af Davids Harpestrænge</title>
    <firstline>Den dybe Klang af Davids Harpestrænge</firstline>
    <source pages="92"/>
    <keywords>sonnet</keywords>
    <quality>korrektur1,kilde,side</quality>
</head>
<body>
<poetry>
<nonum><small><right><i>Quare tristis es. anima</i></right></small></nonum>
<nonum><small><right><i>mea, et quare conturbas me?</i></right></small></nonum>

Den dybe Klang af Davids Harpestrænge,
de vaandefulde Raab af Dybsens Nød,
den bitre Bod for hvad min Lyst forbrød
- den søde Lyst, der fyldte mig saa længe.

O Solskin over Verdens fagre Enge!
Hvi hvisler Slangen fra dit Blomsterskød?
Hvi fylder Muld den Frugt, som rund og rød
jeg ser imellem gyldne Blad§ hænge?

Hvi er ej Sandhed under Skønhed gemt,
og Dyden ej i Visdoms lange Klæder?
Hvi er for tvende Veje vi bestemt?

En fører nedad til de dunkle Steder.
Men har vi Livet hadet, Verden glemt,
saa glædes Herren, mens vort Hjærte græder.
</poetry>
</body>
</text>

<text id="joergensenj2024061652">
<head>
    <title><num>III.</num>Ja, Herren glædes, naar vort Hjærte græder</title>
    <firstline>Ja, Herren glædes, naar vort Hjærte græder</firstline>
    <source pages="93"/>
    <keywords>sonnet</keywords>
    <quality>korrektur1,kilde,side</quality>
</head>
<body>
<poetry>
<nonum><small><right><i>Gementes et flentes</i></right></small></nonum>

Ja, Herren glædes, naar vort Hjærte græder,
og Herren vredes, naar vor Tanke sender
sit Lys didind, hvor fromme Lamper brænder
en viet Olje mellem gyldne Kæder.

Den Ild, som gad fortære Jordens Stæder,
kun kolde Krypters svage Lamper tænder,
mens Livet øser ud med fulde Hænder
sin Skat af Længsel og af dybe Glæder.

O var det derfor, Du til Jorden kom,
Menneskesøn fra Galilæas Højer
Er det Din Vilje, og er det Din Dom,

at Lys skal slukkes, Hjærterne sig bøje,
og Tanken vandre banlyst Verden om . . .
O Frelser med det store, klare Øje!
</poetry>
</body>
</text>

<text id="joergensenj2024061653">
<head>
    <title><num>IV.</num>O Frelser med det store, klare Øje!</title>
    <firstline>O Frelser med det store, klare Øje!</firstline>
    <source pages="94"/>
    <keywords>sonnet</keywords>
    <quality>korrektur1,kilde,side</quality>
</head>
<body>
<poetry>
<nonum><small><right><i>Lux vera?</i></right></small></nonum>

O Frelser med det store, klare Øje!
var de ej dine, som lod Lyset vælde
fra deres Grublens klosterstille Celle,
og var ej Lyset sendt dem fra det Høje?

Skal ej i Sandheds Navn hvert Knæ sig bøje?
Og kom de ej fra Evighedens Fjælde
med nye Love til et Folk af Trælle,
der dansende om Dyret sig, fornøje?

Skal han af Dig paa Dommens Dag fordømmes,
som sprængte Himmelhvælvets faste Skal
og aabned over os en Kongehal,

hvori der større, dybere kan drømmes?
Og han, som gætted, hvordan Verden skabtes,
hans Navn skal ogsaa tælles blandt Fortabtes?
</poetry>
</body>
</text>

<text id="joergensenj2024061654">
<head>
    <title><num>V.</num>Og han skal ogsaa tælles blandt Fortabte</title>
    <firstline>Og han skal ogsaa tælles blandt Fortabte</firstline>
    <source pages="95"/>
    <keywords>sonnet</keywords>
    <quality>korrektur1,kilde,side</quality>
</head>
<body>
<poetry>
<nonum><small><right><i>Fortitudo martyrum?</i></right></small></nonum>

Og han skal ogsaa tælles blandt Fortabte,
som var mod Sandheds Gud en lydig Søn,
hvis Liv var som en lang, taalmodig Bøn,
og som kun <i>Viden</i> vandt, for alt han tabte.

Han spored spørgende i alt det skabte,
han fandt det Ord, Din Finger skrev i Løn
og bar det gennem Verdens Dyst og Døn,
og selv i Dødens Dale ej han slap det.

O Retfærds Gud, jeg ser et Baal, der brænder,
jeg ser en Kjortel, der af Flammer sømmes,
og midt i Røg og Brand to bundne Hænder . . .

Og over Baalet ser jeg Himlen aaben:
«Som jeg blev dømt, skal ogsaa I fordømmes!
«I Blod og Luer hærdes Mine Vaaben!»
</poetry>
</body>
</text>

<text id="joergensenj2024061655">
<head>
    <title><num>VI.</num>I Blod og Luer hærdes Mine Vaaben</title>
    <firstline>I Blod og Luer hærdes Mine Vaaben</firstline>
    <source pages="96"/>
    <keywords>sonnet</keywords>
    <quality>korrektur1,kilde,side</quality>
</head>
<body>
<poetry>
<nonum><small><right><i>Speculum justitiœ?</i></right></small></nonum>

«I Blod og Luer hærdes Mine Vaaben,
«og hver som vandrer ad den trange Vej,
«skal Verden hade, som den haded Mig,
«og døbe døende med Flammedaaben.

«Og Sorg og Nød skal være Purpurkaaben,
«hvori han svøbes - som de svøbte Mig -
«og Blod skal dryppe paa hans Korsgangs Vej
«af Hjærtets Vunde, der er evigt aaben.

«Og de, som hersker fra de høje Stole,
«og de, som lærer i den sorte Skole,
«og de, som lytter paa de lave Bænke,

«i Retfærds Blod skal tvætte deres Sjæle
«og Retfærds Blod i deres Kirker stænke
«- et viet Vand til Fred for dem, som knæle.
</poetry>
</body>
</text>

<text id="joergensenj2024061656">
<head>
    <title><num>VII.</num>Et viet Vand til Fred for dem, som knæle . . .</title>
    <firstline>Et viet Vand til Fred for dem, som knæle . . .</firstline>
    <source pages="97"/>
    <keywords>sonnet</keywords>
    <quality>korrektur1,kilde,side</quality>
</head>
<body>
<poetry>
<nonum><small><right><i>Noctium phantasmata</i></right></small></nonum>

Et viet Vand til Fred for dem, som knæle . . .
Men Freden var,det, hine vilde øde,
som paa et Baai for deres Tanker døde
og stod blandt Luer, stolte, sejersæle.

De flytted kendte Grænsers sikre Pæle.
Nu flakker Verden i et haabløst Øde,
og mange Slægter er i Ørken døde,
fortabt, forladt - en Hær af dømte Sjæle.

Og gennem Nattens Mulm af Tvivl og Nød
gaar Kødets Løve stønnende og søger
at sluge Verden i sit hede Skød.

Satyrer, Fauner, unge, hvide Skøger
i Mørket lyser som et Tog af Fakler -
og Kødet skriger, medens Verden vakler.
</poetry>
</body>
</text>

<text id="joergensenj2024061657">
<head>
    <title><num>VIII.</num>Ja, Satan jubler, medens Verden vakler</title>
    <firstline>Ja, Satan jubler, medens Verden vakler</firstline>
    <source pages="98"/>
    <keywords>sonnet</keywords>
    <quality>korrektur1,kilde,side</quality>
</head>
<body>
<poetry>
<nonum><small><right><i>Agnus Dei</i></right></small></nonum>

Ja, Satan jubler, medens Verden vakler.
Ved Troens Ligseng langsomt Dyden døer,
og Lysten slænger sine sidste Slør,
og Guldets Gud gør skændige Mirakler.

Og Tanken sine stolte Flaader takler
at gøre Landgang paa de fjærne Øer
ved Verdens Ende, hvor vi troede før,
en Præst hver Morgen tændte Solens Fakler.

De Guder, som gav Verden Kraft og Mod,
staar støvede bag Glas i store Sale,
og deres Navne kendes ikke mere.

Vi har en anden Trøst af Kød og Blod,
som er tilfals for den, der kan betale . . .
<i>O Agnus Dei, nobis miserere!</i>
</poetry>
</body>
</text>

<text id="joergensenj2024061658">
<head>
    <title><num>IX.</num>O du Guds Lam, forbarm Dig over os</title>
    <firstline>O du Guds Lam, forbarm Dig over os</firstline>
    <source pages="99"/>
    <keywords>sonnet</keywords>
    <quality>korrektur1,kilde,side</quality>
</head>
<body>
<poetry>
<nonum><small><right><i>Angelus Domini</i></right></small></nonum>

O du Guds Lam, forbarm Dig over os,
hvis Sjæle mellem Mulm og Morgen kæmper,
som snart til Bøn og Tro vor Stemme dæmper
og svulmer snart paany i Tvivl og Trods.

O du Guds Lam, forbarm Dig over os,
som søger, spørger, samler, prøver, læmper.
<i>O Jesu , tu qui regnas nunc et semper</i>
<i>et in œternum - Christe, audi nos!</i>

Jeg vaagner, Herre! hver Gang Dagen gryer,
og hører Englens Ord i Klokkens Stemme,
der hilser Lyset mellem Purpurskyer.

Da fylder gylden Fred mit Jdjærtes Gemme.
Men der er dem, som bryder ind og stjæler,
og ak! forgæves i Dit Hus jeg knæler.
</poetry>
</body>
</text>

<text id="joergensenj2024061659">
<head>
    <title><num>X.</num>O Herre! jeg begærer kun at knæle!</title>
    <firstline>O Herre! jeg begærer kun at knæle!</firstline>
    <source pages="100"/>
    <keywords>sonnet</keywords>
    <quality>korrektur1,kilde,side</quality>
</head>
<body>
<poetry>
<nonum><small><right><i>Clausur</i></right></small></nonum>

O Herre! jeg begærer kun at knæle!
Giv mig en Celle, fjærn fra Verdens Gader,
ud til en Gaard, hvis fromme Buerader
og hvide Vægge Horisonten fjæle.

En Klokke kalder med sit klare Mæle
til Timebøn i høje Stolestader,
og medens Solens Lys vor Jord forlader,
staar Bønnens Himmel over rene Sjæle.

Komplet er sunget. Dagen er forbi.
Skridt svinder hen, og Døre lukkes i.
Der bliver stille i de hvide Gange.

En Klokke slaaer, og Klosterbrønden risler.
- Da vaagner atter Tvivlens gamle Slange,
og gennem Nattens Dyb dens Stemme hvisler.
</poetry>
</body>
</text>

<text id="joergensenj2024061660">
<head>
    <title><num>XI.</num>Det hvisker gennem Nattens dybe Grunde</title>
    <firstline>Det hvisker gennem Nattens dybe Grunde</firstline>
    <source pages="101"/>
    <keywords>sonnet</keywords>
    <quality>korrektur1,kilde,side</quality>
</head>
<body>
<poetry>
<nonum><small><right><i>Procul recedant somnia</i></right></small></nonum>

Det hvisker gennem Nattens dybe Grunde:
«Men kan et <i>Ave</i>, kan en Bøn paa Knæ
«din Bøde sone, læge Sjælens Vunde,
«fordi en Gud er død paa Korsets Træ?

«Saamange Bønner bad saamange Munde,
«saamange Templer gav saa Mange Læ,
«og Slægt paa Slægt har ofret Mænd og Kræ
«til Sonebod og Frelse fra det Onde.

«Kun Livet selv kan slette Livets Brøde,
«kun Sjælens Stræben soner Kødets Synder
«- forgæves, om al Verden for dig døde!

«Se, Evighedens gyldne Ring begynder
«paany hver Morgen! Ud i Dagens Færden,
«at virke og at vinde dig en Verden!»
</poetry>
</body>
</text>

<text id="joergensenj2024061661">
<head>
    <title><num>XII.</num>Ja, Dagen aabner for den vide Verden</title>
    <firstline>Ja, Dagen aabner for den vide Verden</firstline>
    <source pages="102"/>
    <keywords>sonnet</keywords>
    <quality>korrektur1,kilde,side</quality>
</head>
<body>
<poetry>
<nonum><small><right><i>Similis factus surn pellicano</i></right></small></nonum>
<nonum><small><right><i>solitudinis; factus sum sicut</i></right></small></nonum>
<nonum><small><right><i>nycticorax in domicilio</i></right></small></nonum>

Ja, Dagen aabner for den vide Verden -
den klare Verden, fuld af Lys og Kulde,
hvor ingen længer lever, som han skulde,
men Løgn og Lyst er Mænds og Kvinders Færden.

Har du en Byrde faaet, Ven! saa bær den
som Kloderne, der gennem Rummet rulle.
Lid eller le, lev eller synk i Mulde,
nægt Livets Lov og dø! eller lyd og ær den!

Der er ej Haab om Frelse eller Naade,
der er ej Dør, som aabnes, naar du banker,
der er ej Haand, som rækkes ud mod din.

Thi Verden er en blind og grusom Gaade,
som presser Gift af Sjæle og af Tanker . . .
Det er det nye Testamentes Vin!
</poetry>
</body>
</text>

<text id="joergensenj2024061662">
<head>
    <title><num>XIII.</num>Den nye Visdoms galdebitre Vin</title>
    <firstline>Den nye Visdoms galdebitre Vin</firstline>
    <source pages="103"/>
    <keywords>sonnet</keywords>
    <quality>korrektur1,kilde,side</quality>
</head>
<body>
<poetry>
<nonum><small><right><i>Sursum corda</i></right></small></nonum>

Den nye Visdoms galdebitre Vin!
Men for mig svinder gammel Tid og ny . . .
. . . Min Tanke sløres af en gylden Sky,
mit Hjærte klædes i saa hvide Lin!

En Morgen mindes jeg, jeg stod ved Rhin,
og bag mig knejsed Borg og Taarn og By,
og Solen fødtes af et blodigt Gry,
og Vandet strømmed som en grønlig Vin.

Og dybt i Flodens grønne Grunde glimted
en Fiskestime som et Støv af Guld,
som Skæl af Guld, der førtes bort til Havet.

Jeg sejled ud mod Kyster, som jeg skimted
i lilla Dis. Min Sjæl af Lys var fuld,
og al min Sorg var under Sol begravet.
</poetry>
</body>
</text>

<text id="joergensenj2024061663">
<head>
    <title><num>XIV.</num>O Verdens Skønhed! Søer, Stæder, Bjærge</title>
    <firstline>O Verdens Skønhed! Søer, Stæder, Bjærge</firstline>
    <source pages="104"/>
    <keywords>sonnet</keywords>
    <quality>korrektur1,kilde,side</quality>
</head>
<body>
<poetry>
<nonum><small><right><i>Janua coeli</i></right></small></nonum>

O Verdens Skønhed! Søer, Stæder, Bjærge!
i Tro paa Dig jeg ender her min Sang.
Du var mig Maalet for min Pilgrimsgang
- vær Du mod Tvivlens Aand mit lyse Værge!

Forjag, o Skønhed, alle dunkle Dværge,
som pinte mig, en Tid saa tung og lang,
vær Du min Stav og vær min Støttestang
paa Livets Veje og i Dødens' Færge!

Ej lukkes Himlens Dør for Himlens Engel.
Der er en Naadens Port for dem, der lede,
en Port, Du aabner med Din Lilliestængel.

Thi det er Gud, som vore Sjæle kræver.
Han er det Brød, hvorom vi daglig bede,
den Hostie, hvoraf vort Hjærte lever.
</poetry>
</body>
</text>

<text id="joergensenj2024061664">
<head>
    <title><num>XV.</num>Saa er det Nat. Jeg staar paa Bjærgets Tinde</title>
    <firstline>Saa er det Nat. Jeg staar paa Bjærgets Tinde</firstline>
    <source pages="105"/>
    <keywords>sonnet</keywords>
    <quality>korrektur1,kilde,side</quality>
</head>
<body>
<poetry>
<nonum><small><right><i>Levavi oculos meos in montes,</i></right></small></nonum>
<nonum><small><right><i>unde veniet auxilium mihi</i></right></small></nonum>

Saa er det Nat. Jeg staar paa Bjærgets Tinde,
og mine Stjærners Venneøjne straale,
og Mælkevejens Verdensstrømme rinde
af Evighedens aldrig tømte Skaale.

Hvad jeg skal lide, og hvad jeg skal taale,
hvad jeg skal miste, og hvad jeg skal finde
- hos Dig det hviler, Fader, Gud, Gudinde!
hvis gyldne Snore Dag og Mørke maale.

At bøje sig for Den, som Verden fører,
at lyde Skønheds evigsande Love,
at tro paa Den, i hvem alt Liv sig rører.

Det var hint Ord, som lød i Galilæa
til Lys og Vej i Jordens dunkle Skove,
og som jeg troer paa, her i mit Kaldæa.

<nonum><small><right><i>Assisi, August 1894</i></right></small></nonum>
</poetry>
</body>
</text>

</content>
</section> <!-- Kaldæa -->

<text id="joergensenj2024061665">
<head>
    <title>Confiteor</title>
    <subtitle>Til den, der har læst</subtitle>
    <firstline>Slet det Onde med det Gode</firstline>
    <source pages="106-108"/>
    <quality>korrektur1,kilde,side</quality>
</head>
<body>
<poetry>
Slet det Onde med det Gode,
bær det Bitre med det Milde
- her paa Dødens dunkle Klode
naaede Ingen, hvad han vilde.

Mine Synder - Ord og Tanker,
Brøden, der i Hjærtet brænder,
Blodet, der i Attraa banker -
alting, alting jeg bekender.

Jeg gik vild i onde Egne,
hvor de dømte Aander færdes,
hvor hvert Glimt af' Gud maa blegne,
og hver Sjæl i Nat forhærdes.

Mulmets Fugle svirred om mig,
Nattens Krybdyr Foden kyssed.
Gennem Helveds Skove kom jeg,
hvor en Regn af Mørke dryssed.

Helvedskov, som aldrig endte -
og jeg græd af Kval og Lede . . .
Til min Sjæl mod Lys sig vendte,
til jeg knæled for at bede.

Til en Dag brød ind i Døden,
til en Himmel stod foroven,
til langt ude Morgenrøden
lyste gennem Natteskoven.

Morgenrøde i det Fjærne!
Gry af Dag, som engang kommer
- fjærne, milde Morgenstjærne,
før mig ind i Livets Sommer.

Frels mig, Du som Frelsen fødte!
Mellem Dine rene Hænder
lægger jeg min haardt forblødte
Sjæl og al min Synd bekender.

Pagtens Ark og Pagtens Bue!
Himlens Port og Davids Taarne!
Led mig, løft mig, Livets Frue,
ind blandt Frelserens Udkaarne.

Naadens Dronning, giv mig Styrke
Før mig mildt med milde Hænder!
Fri min Sjæl af Dødens Mørke!
Jeg bekender, jeg bekender . . .

<nonum><small>November 1894</small></nonum>
</poetry>
</body>
</text>


</workbody>
</kalliopework>

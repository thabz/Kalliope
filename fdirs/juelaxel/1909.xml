<?xml version="1.0" encoding="UTF-8"?>
<!DOCTYPE kalliopework SYSTEM "../../data/kalliopework.dtd">
<kalliopework id="1909" author="juelaxel" status="complete" type="poetry">
<workhead>
    <title>De første Blomster</title>
    <year>1909</year>
    <notes>
        <note>Teksten følger Axel Juel: <i>De første Blomster</i>, Gyldendal, Kbh., 1909.</note>
    </notes>
    <pictures>
        <picture src="1909-p1.jpg">Titelbladet til <i>De første Blomster</i> (1909) lyder ,,Axel Juel / De første / Blomster // Gyldendalske Boghandel / Nordisk Forlag // MDCCCCIX''.</picture>
    </pictures>
    <source facsimile="115308069435_color.pdf" facsimile-pages-num="118" facsimile-pages-offset="14">Axel Juel: <i>De første Blomster</i>, Gyldendal, Kbh., 1909.</source>
</workhead>
<workbody>

<poem id="juelaxel2019052101">
<head>
    <title>Døden</title>
    <firstline>Nu skal jeg aldrig se Dig smile mer</firstline>
    <source pages="3-4"/>
    <quality>korrektur1,kilde,side</quality>
</head>
<body>
Nu skal jeg aldrig se Dig smile mer
ved Morgen, naar jeg kommer hen til Sengen
og siger til Dig: Fa’r, det er mig -
og Mo’r føjer til: ja, det er Drengen.

Nu sygner hen Din Hjærne som Du selv,
men bryder vore Ord den tunge Stilhed,
da blusser op i Dine blinde Øjne
et Skær, et Smil af Hjærtets gamle Mildhed.

Du elsked Livet, Fa’r, skønt længst det tog
fra Dig den Sol, som skinner nu derude,
og Dine sidste Ord var Tak til den,
der bare kom og glattede Din Pude.

Du gav og gav og fordred ej igen -
hvor har jeg ofte rastløs glemt at takke;
men aldrig glemte jeg Din lige Vej,
og aldrig, Fa’r, bøjes skal min Nakke.

Ja, lille Fa’r, vi ved, Du maa afsted,
snart har Du endt den sidste Livets Daad;
han kommer nu, den tavse Færgemand,
og lægger til med Dødens tyste Baad.

Og rejseklædt, Du ranke Mand af Voks,
vil stolt Du staa i Baadens høje Stavn,
og I vil lægge fra og sejle bort
til Landet uden Sted og uden Navn.

Men naar Du svinder - svinder for vort Blik,
da ser Du i den gyldne Kimmings Rand
med nye Øjnes stærke," klare Syn
de høje Skrænter af et evigt Land.

Og naar til mig den store Taage kommer,
og naar han dukker frem, den Færgemand,
jeg ved en Skikkelse saa rank og stolt,
der venter mig paa Dødens høje Strand.

Dér vil vi vandre sammen mangen Kvæld
og tale sammen milde, milde Ord
om Livet, som vi elsked begge to,
om Sorg og Glæde paa den skønne Jord.

Nu løfter Du Din hede Pande, Fa’r,
dér, hvor Cypressen vugger tyst og svalt,
og Færgemanden lægger bi, nu har
Du Rejsen med Dit Liv - Dit Liv - betalt.
</body>
</poem>

<section>
<head>
    <title>Ensomme Sange</title>
</head>
<content>

<poem id="juelaxel2019052102">
<head>
    <title>Ensomhed</title>
    <firstline>Du er Duggen, Du er Regnen</firstline>
    <source pages="9-10"/>
    <quality>korrektur1,kilde,side</quality>
</head>
<body>
Du er Duggen, Du er Regnen
over Hjærtets hede Jord,
hvor Alverdens Sole brænder,
og de røde Blomster gror.

Du er Mulm, og Du er Brise,
Du er Kølighed og Skygge,
alle Livets hede Glæder
modnes gennem Dig til Lykke.

Du, der venter os langmodigt,
Du, der kan Dig mildt forbarme,
syg og saaret kom jeg til Dig
og blev karsk i dine Arme.

Du har lært mig ret at kende
Skattene, vort Hjærte ejer,
og Du lærte med det samme,
Ak, hvor lidt det hele vejer.

Du har lært mig Livets Gader
stolt og andagtsfuld at træde,
Du har vist mig dunkle Stier,
hvor jeg kan af Lykke græde.

Du har været ved min Side,
hjulpet mig i Lykkens Smærte,
Du har løftet højt mit Hoved,
Du har bøjet dybt mit Hjærte.
</body>
</poem>

<section level="3" id="juelaxel2019052135">
<head>
    <title>I Provinsbyen</title>
</head>
<content>

<poem id="juelaxel2019052103">
<head>
    <title><num>I</num>Jeg elsker Provinsbyen, helst imod Aften</title>
    <toctitle><num>I</num>Jeg elsker Provinsbyen, helst imod Aften</toctitle>
    <indextitle>Jeg elsker Provinsbyen, helst imod Aften</indextitle>
    <linktitle>Jeg elsker Provinsbyen, helst imod Aften</linktitle>
    <firstline>Jeg elsker Provinsbyen, helst imod Aften</firstline>
    <source pages="11-13"/>
    <quality>korrektur1,kilde,side</quality>
</head>
<body>
Jeg elsker Provinsbyen, helst imod Aften,
I der bliver saa lunt, naar Lygterne tændes
og Lamperne med, og naar Stuerne kendes
bag lette Gardiners forraadende Flor,
da gaar jeg saa tryg ad de toppede Stene,
jeg elsker Jer alle - naar jeg er alene
og ved ikke, hvem der bag Dørene bor.

Hvor Byen og Landet fredsommeligt mødes,
jeg sidder ved ,,Dæmningen'', dèr ved Kanalen,
og ser bag de buede Broer Portalen
til et eller andet - jeg kalder det Borgen:
gigantiske Omrids af Murene staar jo
i Mørket som Borgtinder - ja, og jeg gaar jo,
før Sandheden kommer, og Dagen i Morgen.

Jeg føler, hvor Livet fredsommeligt rinder,
som Vandet dernede, der glider og fjerner
sig ud imod Havet og ensomme Stjerner;
jeg sidder og skelner hver Lyd, som mig naar:
Butiksklokken skratter deromme i Strædet -
et Hestetravekko, som traver paa Stedet
et Steds i en aaben og natstille Gaard.

Der aabnes en Dør - et Farvel - og den lukkes,
saa hastige Trin og en Kjole, der bruser,
jeg vender mig om - en Duft, der beruser -
saa slank og saa fager ad Flisen hun gaar,
jeg ser, og jeg sér, i min Strube det stemmer,
jeg bider i Læben, imens jeg fornemmer
mit Hjærte sig aabne, som Jorden ved Vaar.

To matbrune Øjne bli’r favnende varme,
fortrolige, givende, medens de mødes
med mine, og Glansen, den bristende, fødes;
thi da er der ilet ad sitrende Strenge,
ad dirrende Nerver et Bud fra en Længsel,
der løstes og fløj, som en Fugl af sit Fængsel,
og kendte ej Taalmod og vented saa længe.

Og Laagene sænker sig over det skete,
hun bøjer sig blødt i de smidige Lænder
og samler sin Kjole med ilsomme Hænder
og vakler en Smule for ikke at stanse;
mod Mørket er hugget i Marmor Profilen -
et ængsteligt Drag af en yndefuld Smilen -
hvor længes de spænstige Vrister at danse - -

Histhenne ved Hjørnet hun vender sig atter,
og saa er hun borte - og jeg er alene - -
Bladene falder fra svajende Grene
og rasler mod Husenes lave Facader -
jeg gaar, og jeg gaar, mens Skodderne lukkes,
og Dørene stænges, og Lygterne slukkes -
og alt bliver Nat i de ensomme Gader.
</body>
</poem>

<poem id="juelaxel2019052104">
<head>
    <title><num>II</num>Jeg har gaaet timevis</title>
    <toctitle><num>II</num>Jeg har gaaet timevis</toctitle>
    <indextitle>Jeg har gaaet timevis</indextitle>
    <linktitle>Jeg har gaaet timevis</linktitle>
    <firstline>Jeg har gaaet timevis</firstline>
    <source pages="14-15"/>
    <quality>korrektur1,kilde,side</quality>
</head>
<body>
Jeg har gaaet timevis,
set det Smaa, der hændes,
Dagen saa jeg langsomt dø,
og de Lygter tændes.

Dagen saa jeg langsomt dø
og dens travle Virke -
Herregud - de Huse smaa
og den lille Kirke - -

Paa den mørke Kirkesti
Kærligheden fødes,
Par og Par gaar mig forbi,
unge Munde mødes.

Jeg har gaaet dér og set,
hvad af Stort der hændes,
Mørket saa jeg mægtigt gro,
og de Stjerner tændes.

Jeg er paa et helligt Sted,
hvor jeg varsomt træder - -
Ak, hvor der er allermørkest,
sidder En og græder.
</body>
</poem>

</content>
</section> <!-- I Provinsbyen -->

<poem id="juelaxel2019052105">
<head>
    <title>Efteraarsmorgen</title>
    <firstline>Langsmed de disede Skovbryn og Diger</firstline>
    <source pages="16-17"/>
    <quality>korrektur1,kilde,side</quality>
</head>
<body>
Langsmed de disede Skovbryn og Diger
skimter jeg Vejenes graahvide Drag,
ude bag Bakkerne stiger og stiger
langsomt den taagede Efteraarsdag.

Ja, nu har Stormenes rungende Salmer
Hvælvingen sprængt i min Sommers Allé,
men gennem Løvet, der visner og falmer,
kan jeg de evige Hvælvinger se.

Dagen derude lysner og lyser,
iskold og farveløs, underlig træt,
alting er blevet saa fattigt og fryser,
tyndslidt og krøllet, tyst og forgrædt.

Aa, men mit Hjærte skriger i Glæde,
som om det fødtes hver Morgen paany,
og jeg maa knæle imod Dig og græde,
dejlige, taagede Efteraarsgry.
</body>
</poem>

<poem id="juelaxel2019052106">
<head>
    <title>Nattevandring</title>
    <firstline>Hvor elsker jeg at gaa, naar det er Nat</firstline>
    <source pages="18-19"/>
    <quality>korrektur1,kilde,side</quality>
</head>
<body>
Hvor elsker jeg at gaa, naar det er Nat,
n ad Veje, hvor jeg ved mig helt alene,
at se mod Himlen Træers Net af Grene,
Smaahuses Tage og et kulsort Krat.

Da kan jeg gaa og gaa og bare gaa -
for mine Øjnes Nerver er det Lise,
og for mit Hjærte som en gammel Vise,
som En, jeg elskede, har nynnet paa.

Thi saadan var der i min Barndoms Land,
bag vaagne Drømmes lukte Øjenlaag;
nu mumler atter Æventyrets Sprog,
som Bølgen mod min Barndoms frie Strand.

Jeg drikker Nattens svale, svale Vin,
jeg fejrer troende min Ungdoms Fester,
jeg byder atter mine tavse Gæster,
indhyllede i Mørkets bløde Lin.

Og derfor kan jeg gaa og bare gaa -
foruden Ord for, hvad jeg helst vil prise;
mit Hjærte rummer kun en gammel Vise,
som En, der nu er død, har nynnet paa.
</body>
</poem>

<section level="3" id="juelaxel2019052136">
<head>
    <title>Hospitalet</title>
</head>
<content>

<poem id="juelaxel2019052107">
<head>
    <title>Søvnløs</title>
    <firstline>En hviskende, puslende Stilhed derude</firstline>
    <source pages="20-21"/>
    <quality>korrektur1,kilde,side</quality>
</head>
<body>
En hviskende, puslende Stilhed derude
i øde og udstrakte Gange -
min Hjærne maa tumle med hundrede Lyd
og Stumper af sælsomme Sange.

Det glipper og glipper og glipper igen,
i min brændende Hjærne jeg kender
som Tandhjul, der glipper og glipper igen
med slidte og glødende Tænder.

Timerne gaar, og Nætterne gaar,
og Dagene, Hellig og Søgne - -
da farer den askegraa Rædsel op
og stirrer ud af mine Øjne.

For Livet, jeg elsker, det sniger sig fra mig,
hvornaar skal jeg møde det frejdig og glad - -
Aa - jeg kunde bede - jeg ved ikke hvem
og hvordan og hvorfor og om hvad.

Naar Solen nu kommer og vækker fornyede
dem, der kan sove, til Live,
da skærer sig ind i min søvnløse Hjærne
dens Straaler som blinkende Knive.

Endnu er det Nat - ja, endnu er det Nat,
saa nænsomt en Natlampe lyser,
jeg ser over Væggenes nøgne Flader -
det bliver saa koldt, at jeg fryser.

,,Nej, læg Dem nu ned og drik dette hèr,
for nu skal De hvile og blunde -''
Aa, jeg kunde kysse de Hænder, fordi
de er rolige, stærke og sunde.
</body>
</poem>

<poem id="juelaxel2019052108">
<head>
    <title>Foraarsmorgen i Haven</title>
    <firstline>Det dirrer i den svale Luft</firstline>
    <source pages="22-24"/>
    <quality>korrektur1,kilde,side</quality>
</head>
<body>
Det dirrer i den svale Luft
af sprød og spæd og spinkel Vaar,
og medens jeg i Haven gaar,
for stækket Mod og dæmpet Spil
mit Hjærte lytter til.

Vist var det Vaarens Fløjtespil
at kysse hendes spinkle Mund,
og vist er hun et Minde kun,
og Cellograad var hendes Favn -
og hun er kun et Navn.

Aa Minder, lad mig lidt i Fred,
min Hjærne er saa mat og tung,
og Vaaren er saa glad og ung,
mit Hjærte er saa sygt og træt
og har saa længe grædt.

Hvad jeg har drømt og troet paa,
og hvad jeg vilde, Herregud,
de Blomster sprang for tidligt ud,
og Hjærtet kues, naar det faar
en altfor tidlig Vaar.

Men led jeg end et Nederlag,
og kostede det Hjærteblod,
og maa jeg fremad Fod for Fod,
jeg sejrer vel, naar blot jeg vil,
skønt dæmpet blev mit Spil.

Men faar engang min Tanke Fred,
og kender jeg mig karsk og fri,
og er mit Fangenskab forbi,
og jeg kan frejdig træde -
jeg bliver syg af Glæde!

Det dirrer i den svale Luft
af sprød og spæd og spinkel Vaar
og medens jeg i Haven gaar,
for stækket Mod og dæmpet Spil
mit Hjærte lytter til.
</body>
</poem>

</content>
</section> <!-- Hospitalet -->

<poem id="juelaxel2019052109">
<head>
    <title>Stille, mit Hjærte ...</title>
    <firstline>Stille, mit Hjærte, stille</firstline>
    <source pages="25-26"/>
    <quality>korrektur1,kilde,side</quality>
</head>
<body>
Stille, mit Hjærte, stille,
har Du for meget at gemme,
har Du en Viden, der volder Dig Ve,
saa maa Du glemme, glemme - -

For det er godt at glemme,
tit er det bedst at miste,
var ikke Glemsel paa Jord, maatte
tusinde Hjærter briste.

Barn, Du er vokset fra mig,
jeg kan ikke faa Dig til Ro,
og naar jeg hører Dig græde
græder vi begge to.

Hvad Du har lært at elske,
- vær dog nu ikke saa bange
er ikke Livet, men Æventyr,
dejlige Sagn og Sange.

Barn dog, Barn, Du maa høre,
Du maa ikke saadan græde,
Livet er inderst retfærdigt,
ejer saa stærk en Glæde,

ejer de dejligste Sange,
vi to skal nok faa dem lært -
Herregud dog, Du Lille,
falder det Dig saa svært.

Ak, Du er vokset fra mig,
jeg kan ikke faa Dig til Ro,
men, naar jeg hører Dig græde
græder vi begge to.
</body>
</poem>

<poem id="juelaxel2019052110">
<head>
    <title>Der er kun eet ...</title>
    <firstline>Der er kun eet, jeg elsker som en Hund</firstline>
    <source pages="27-28"/>
    <quality>korrektur1,kilde,side</quality>
</head>
<body>
Der er kun eet, jeg elsker som en Hund
og det er Livet selv, det vil jeg røbe,
jeg knæler ned og kysser Livets Fod
og løfter atter Nakken for dets Svøbe.

Thi elsked jeg ej Livet som en Hund,
da gik jeg Vejen, man gaar helt alene,
da gik jeg til det store Færgested
bag Taarepiles og Cypressers Grene.

Men jeg kan rejse mig fra søvnløst Leje
og se med syge Øjne Livets Land
og ikke vide Raad for Fryd og Længsel
og tro, jeg er den lykkeligste Mand.

Se, saadan, Venner, maa jeg elske Livet,
og saadan maa jeg dyrke Livets Gud
og trøste mig mod altfor megen Lykke
med det, at en Gang slettes alting ud.
</body>
</poem>

<poem id="juelaxel2019052111">
<head>
    <title>Din Skæbne</title>
    <firstline>Bragte Dagen Dig</firstline>
    <source pages="29-30"/>
    <quality>korrektur1,kilde,side</quality>
</head>
<body>
Bragte Dagen Dig
Smærte kun og Mén,
løft den højt, naar Sol gaar ned
og sig, det var den bedste,
at Du ingen bedre ved,
men længes mod den næste.

Tag Din Skæbne, Ven,
saadan, som den er;
Du faar den jo alligevel,
hver Time til den sidste,
sig Dig selv, at Du vil ingen,
ingen Time miste.

Intet kan, som det,
gøre Dig til Mand,
løfte Dig højt over Dagens
Smaalighed og Løgne,
vise Dig, at der er Smil
i Sorgens dybe Øjne.

Og, naar Du engang
ad en ensom Sti
sanker Dine Minder som
Violer mellem Løvet,
skal Du glædes mest ved det,
der gjorde mest bedrøvet.
</body>
</poem>

<poem id="juelaxel2019052112">
<head>
    <title>Visdom</title>
    <firstline>Jeg synes, jeg aldrig har ejet</firstline>
    <source pages="31-32"/>
    <quality>korrektur1,kilde,side</quality>
</head>
<body>
Jeg synes, jeg aldrig har ejet
I det halve af det, jeg har mistet,
jeg fortsætter Livet for nogle, hvis Sind
var splittet, og Hjærterne bristet.

Jeg stanses saa ofte af Minder
om Liv, som jeg aldrig har levet,
saa dejligt og fjernt, og jeg aner hvordan,
jeg blev vel til den, jeg er blevet.

Og mest har jeg følt mig unyttig
og ensom og fattig paa Mod,
jeg syntes, jeg havde kun lidet forbrudt
og dog for saa meget gjort Bod.

Men nu vil jeg prise min Skæbne:
man træder en Dag af sin Dør,
og Verden er bleven en anden - min Gud -
end Verden har været før!

Thi man bliver viis af at lide;
en Dag, naar man ser sig omkring,
man kender sit Hjærte saa stille og tyst
og viist paa de skjulteste Ting.

Og da bliver meget til Glæde,
som var til Fortvivlelse før,
selv Sorgen, der rider Dig mægtig imod
eller sniger sig ind ad Din Dør.

Da bliver Du stille i Larmen,
da stunder den hellige Hvile,
thi da har Du stridt gennem Latter og Graad
og vundet Dig Ret til at smile.
</body>
</poem>

</content>
</section> <!-- Ensomme Sange -->

<section>
<head>
    <title>Vers om Kærlighed</title>
</head>
<content>

<poem id="juelaxel2019052113">
<head>
    <title>Min lille Veninde</title>
    <firstline>Ja, Verden er styg, og Verden er ond</firstline>
    <source pages="35-37"/>
    <quality>korrektur1,kilde,side</quality>
</head>
<body>
Ja, Verden er styg, og Verden er ond,
I den ænser slet ej, hvor den træder -
hun kommer og gemmer sig ind til mig,
min lille Veninde, og græder.

For saadan en Sjæl er en vaarhellig Eng,
hvor Lykken alene kan saa,
men Verden er styg, og Verden er ond,
og Alverden har Træsko paa.

Hun græder, den Lille, og græder igen,
saa be’r hun mig: vær ikke vred,
fordi jeg har grædt over at - over - ja,
over noget, jeg selv ikke ved.

Hun løfter sit Hoved og ser mod mig
med Øjne, der graaddugget skinner,
og ængsteligt lister et Smil sig hen
over Læberne og hendes Kinder.

Og lidt efter lér hun og hopper omkring,
men snart er hun voksen og klog
og siger: Du er vel forsigtig med Træk -
og hun finder den luneste Krog.

Snart haaner hun mig paa sin skælmske Manér,
snart hvisker hun nænsomt mit Navn.
Hun aagrer med intet, hun giver mig alt,
sin Glæde, sin Sorg og sin Favn.

At rutte med Hjærtets rødeste Guld,
dertil fik hun kongeligt Raad;
min lille Veninde, hun er som en rislende
Kilde af Latter og Graad.

Men hun har mig hvisket sin Hemmelighed
Du er min eneste Glæde.
Da skælved det atter i Læbernes Vig -
da var hun igen ved at græde.
</body>
</poem>

<poem id="juelaxel2019052114">
<head>
    <title>Pageben i Sløjfesko</title>
    <firstline>Pageben i Sløjfesko</firstline>
    <source pages="38-40"/>
    <quality>korrektur1,kilde,side</quality>
</head>
<body>
Pageben i Sløjfesko -
Herregud, hvor Solen lo
over alle Tage!
Se, hun ved mit Vindu staar,
reder frem sit sorte Haar,
slaar det saa tilbage.

jeg har kysset disse to
kække Ben i Sløjfesko,
disse slanke Lænder,
hele denne lille Fyr,
Pagen i et Æventyr,
jeg alene kender.

Pageben i Sløjfesko - -
aldrig skal jeg fange Ro
under Livets Tage.
Ak, men i min mørke Borg
har Du taget af min Sorg,
givet Fryd tilbage.

Pageben i Sløjfesko - -
Lykken kan slet ikke bo
under Livets Tage,
Lykken er et Æventyr,
og som Skovens frie Dyr
længes den tilbage.

Hvis Du lægger den i Baand,
- selvom med en varsom Haand
bli’r den sky og bange;
Lykken er et Æventyr,
allerskønnest, naar den flyr,
og Du ej kan fange.

Pageben i Sløjfesko - -
Herregud, hvor Solen lo
gennem Bøgeløvet!
Kom og kys mig, glade Mund,
det var jo af Lykke kun,
at jeg blev bedrøvet!
</body>
</poem>

<poem id="juelaxel2019052115">
<head>
    <title>Aften</title>
    <firstline>Vi har kørt ad stille Veje</firstline>
    <source pages="41-43"/>
    <quality>korrektur1,kilde,side</quality>
</head>
<body>
Vi har kørt ad stille Veje,
mens det skumred fjernt og nær.
Hellig Fred. Mod Aftenhimlen
skarpe Rids af sorte Trær.

Begge elsker vi den lille
Landsby, som vi nys forlod.
Grøftekantens høje Ukrudt
vipper, svipper om vor Fod.

Over dunkelgrønne Enge
saa vi Mosekonen brygge,
og jeg saa to store, dybe,
sorte Øjnes tavse Lykke.

Og saa tyst som denne vege
Aften, der paa Natten bier,
sidder nu hos mig min lille,
aftentrætte Ven og tier.

For vi kan slet ikke tale,
og vi maa saa varsomt træde,
Ak, saa lidt kan faa os begge
til af Angst og Fryd at græde.

Mon Du sidder nu og hører,
at de Træer sagte suser,
tænker Du, det er som store,
Fjerne, dunkle Vandfald bruser -

Eller - eller - mon Du mindes,
hvad en saadan Aften hændte,
mon Du mindes lyse Nætter,
førend vi hinanden kendte?

Maa vi ikke begge mindes
svundne Sommernætters Glæder,
maa vi ikke begge drage
hver til sine stille Steder.

Maa vi ikke begge mindes
andre Veje, andre Navne,
og en anden, som os lærte
det at eje - og at savne.

Og da føler vi det begge,
vi hinandens Tanker kender,
og da bøjer vi vort Hoved,
og da mødes vore Hænder.
</body>
</poem>

<poem id="juelaxel2019052116">
<head>
    <title>Opvaagnen</title>
    <firstline>Nu pipper de Fugle derude saa smaat</firstline>
    <source pages="44-45"/>
    <quality>korrektur1,kilde,side</quality>
</head>
<body>
Nu pipper de Fugle derude saa smaat,
i Stuen er næsten lyst -
der ligger en lille fortrolig Haand
og sover saa trygt paa mit Bryst.

Selv sover hun ret som et lille Barn,
hun har baade lét og grædt,
og saa har hun lagt sig til Hvile:
,,saa dejlig, vidunderlig træt.''

Hun ligger saadan, som jeg dækkede til
den lille, velsignede Krop,
jeg ser kun en Pande, en Næsetip
og den sorte og stridbare Top.

Og Haanden har vel villet sige endnu
en Gang et Godnat til sin Ven,
men saa er den Lille nok faldet i Søvn,
før Haanden kom hjem igen.

Nu smyger sig Solen i Stuen ind,
den løsner i Søvnens Baand;
jeg kender det paa hendes Aandedræt
og Drag i den varme Haand.

Og sagteligt slaar hun Øjnene op,
hun vaagner saa blødt og tyst -
det er mig, som vaagned en lille, angst
og frydefuld Sjæl i mit Bryst.

Hun siger ikke et eneste Ord,
men gemmer sig til mig ind,
møder min Mund i et langeligt Kys
og klapper mit Haar og min Kind - -
</body>
</poem>

<poem id="juelaxel2019052117">
<head>
    <title>En lille Salmevise</title>
    <firstline>En Aften Du var hos mig</firstline>
    <source pages="46-47"/>
    <quality>korrektur1,kilde,side</quality>
</head>
<body>
En Aften Du var hos mig
til Livets stolte Fester,
for fulde Instrumenter
klang Hjærternes Orkester.

Jeg mindes tit den Aften -
da alt blev nattestille,
vi hørte fjernt og dæmpet
et Stueorgel spille.

En Kvinde sang - det lød som
en blid og varsom Klage -
en lille Salmevise
fra vore Barndomsdage.

En prunkløs Salmevise
om Gud, som Jorden gæster - -
da tav i vore Hjærter
det brusende Orkester.

Da gemte Du Dit Hoved
og græd for Dine Minder,
jeg kyssed Dine Øjne,
jeg kyssed Dine Kinder.

Saa tog Du om min Nakke
og kyssed mig paa Panden,
og <i>da</i> var vi saa nær, som
man kommer til hinanden.

Lad alle Glæder juble
ved Livets stolte Fester -
en Cello græder dybest
i Hjærternes Orkester.
</body>
</poem>

<poem id="juelaxel2019052118">
<head>
    <title>Mismod</title>
    <firstline>Ak, lille Marie, engang skal vi dø</firstline>
    <source pages="48-50"/>
    <quality>korrektur1,kilde,side</quality>
</head>
<body>
Ak, lille Marie, engang skal vi dø
og først blive gamle, maaske;
og allerførst kommer velsagtens en Tid,
vi aldrig hinanden skal se.

Du siger, Dit Hjærte vil briste itu
for aldrig at læges - Nej, Ven,
vor Sjæl er som Kvinden, der glemmer sin Kval
hun føder - og favner igen.

Og alle er troløse, lille Marie,
om aldrig saa nødigt de vil,
vi ejer slet intet, fik alting til Laans,
vi Menneskebørn, som er til.

Jeg føler det tit, at der kommer engang,
da vi sidder og bitterligt véd:
vi ejede intet af det, vi fik kært,
men bare - vor Kærlighed.

Vi giver vort Hjærte og tager igen,
eet kan vi ej tage og faa:
vor inderste Sjæl, min lille Veninde,
hvor ingen hinanden kan naa.

Derfor er vi ensomme, lille Marie,
vi Menneskebørn, som er til:
vor inderste Sjæl, den beholder vi selv,
om aldrig saa nødigt vi vil.

Og derfor kan Kærlighed sygne og visne,
ja, vendes til Had og til Spot,
og derfor er Livet, min lille Veninde,
saa skønt og usigeligt raat.

Vi bruger hinanden, vi hjælper hinanden,
i Sjælenes Ensomheds-Ve,
og alle, som lever, maa føle det, tror jeg;
der er blot saa faa, der kan se.

Ja, ensomme er vi, saa ensomme er vi,
vi Menneskebørn, som er til:
vi hjælper hinanden og tager vor Hjælp,
om vi ingen af Delene vil.

Og Hjærterne mødes, og Hjærterne skilles,
og hver drager ensom afsted -
jo mere vi elsker hinanden, des dybere
gør vi hinanden Fortræd.
</body>
</poem>

<poem id="juelaxel2019052119">
<head>
    <title>Trøst</title>
    <firstline>Men hvor kan min store, fornuftige Pige</firstline>
    <source pages="51-52"/>
    <quality>korrektur1,kilde,side</quality>
</head>
<body>
Men hvor kan min store, fornuftige Pige,
hvor kan hun dog tage sig nær
de Menneskers dumme og smaalige Sladder
og fejge, forløjede Færd!

Vi kender jo Mennesker, kender jo Livet,
og tit maa vi sammen græde;
derfor har vi faaet tilsammen saa inderlig,
stærk og usigelig Glæde.

Vi kender jo Mennesker, kender jo Livet,
derfor kan vi sammen smile,
derfor kan vi give hinanden saa inderlig,
tryg og fredsommelig Hvile.

Og nu skal Du smile og smile og glemme,
lad fjernt det bag Tankerne dale;
ja, glem de ynkværdige Menneskers Navne
og fattige Hjærters Tale!

Vi fejer dem ud - og saa er vi alene,
vi to, under Himmelens Hvælv,
og saa er Du bare min lille Veninde,
og jeg, jeg er bare mig selv.
</body>
</poem>

<poem id="juelaxel2019052120">
<head>
    <title>Femten Aar</title>
    <firstline>Min Sjæl gled over Dit Øjes</firstline>
    <source pages="53-54"/>
    <quality>korrektur1,kilde,side</quality>
</head>
<body>
Min Sjæl gled over Dit Øjes
duggede Hvælv,
drømte sig ind i Din skære Hud
og - glemte sig selv - -

Det blev for mig
i den samme Stund,
som Din blegrøde Hud
var en Rosenmund,
der sagte aandede - ind og ud - -

Og Du gav mig ej Lov til at bøje
mig varligt imod Dig og føje
min Mund til Din Kind
og aande Dig ind - - -
naar jeg tænker det nu,
hvor kunde Du nænne det, Du -?

Aa, jeg er jo dum,
jeg ved det jo godt,
jeg sad dèr som stum
og stirrede blot,
nu husker jeg først Dine Blikke:
Du vented, men jeg bad Dig ikke,

for min Sjæl gled over Dit Øjes
duggede Hvælv,
drømte sig ind i Din skære Hud
og - glemte sig selv.
</body>
</poem>

<poem id="juelaxel2019052121">
<head>
    <title>Atten Aar</title>
    <firstline>Lille Kvinde med de blide Hænder</firstline>
    <source pages="55-56"/>
    <quality>korrektur1,kilde,side</quality>
</head>
<body>
Lille Kvinde med de blide Hænder,
ingen, ingen uden Du forstod mig,
derfor skælver jeg af Fryd og Smærte
Gode Gud, hvor er Du god imod mig!

Jeg maa elske Dig med al den Elskov,
der blev stænget, da jeg lærte hade,
der blev stum og kold mod dem, der voldte,
hvad jeg aldrig kunde dem forlade.

Ja, jeg elsker Dig saa glad og tryg, som
Barnebønnen mod Gud Fader stræbte -
og med al den stumme Kval, hvormed jeg
Drømmelig ad Livets Gader slæbte.

Og jeg føler al den Tro, jeg ejed
imod Verden, dengang jeg var lille -
og den trætte Sorg, der randt af Timer,
da dét glipped, jeg saa gerne vilde.

For jeg ejer jo Dit Legems Fryd,
og jeg dækker Dig med Kærtegn ømme,
men min Tanke strider for at tro,
at Din Sjæl er mine hvide Drømme.

Saadan elsker jeg, fordi jeg fejge
ikke tør min Drømmeverden miste,
saadan elsker jeg, mens Sjælen brænder,
mens jeg kysser, kysser Dine Hænder,
mens det er, som skulde Hjærtet briste.
</body>
</poem>

<poem id="juelaxel2019052122">
<head>
    <title>Atten Aar</title>
    <subtitle>Kys</subtitle>
    <firstline>Et svigtende, bristende - bliv</firstline>
    <source pages="57"/>
    <quality>korrektur1,kilde,side</quality>
</head>
<body>
Et svigtende, bristende - bliv - -
og den dør, den sælsomme Blomst
aandedraglangt er dens Liv.

Den dør i et skælvende Gys,
der sitrende stiger fra Kalkens Bund,
dog endnu den lever en stakket Stund,
lever i Øjnenes Lys.

Og Læberne mødes som før,
mødes, og Kyssets sælsomme Blomst
fødes - og aander - og dør.
</body>
</poem>

<poem id="juelaxel2019052123">
<head>
    <title>De Første</title>
    <firstline>Hvor jeg husker Dig, Du Lille</firstline>
    <source pages="58-59"/>
    <quality>korrektur1,kilde,side</quality>
</head>
<body>
Hvor jeg husker Dig, Du Lille,
O med de spæde, spæde Arme,
den evindelige Kyssen
og den moderlige Varme.

Og den altfor tidligt modne,
hun der rutted med: at elske -
hendes Tanker var saa træge,
hendes Sanser saa rebelske.

Den forkælede, forvænte,
og den lunefulde, vilde,
hun, der maatte, maatte giftes,
for slet ingen Tid at spilde.

Ja, hvor husker jeg Jer alle,
naar jeg tænker mig tilbage
til min første Ungdoms sære
og højtidelige Dage.

Den Mangfoldighed af Følelser
og Tanker, som I vakte,
disse endeløse Tanker,
som jeg ikke kunde magte.

I min Barndoms stærke Drømme
har jeg fjerne Riger gæstet,
og I blev de første Slotte,
hvor jeg sejersstolt har festet.

Ja, og Landevejens Templer
med de billedsmykte Ruder,
hvor jeg fandt en Times Hvile -
ak, men aldrig mine Guder.
</body>
</poem>

<poem id="juelaxel2019052124">
<head>
    <title>Saa kys mig ...</title>
    <firstline>Saa kys mig da, Tøs med den dejlige Mund</firstline>
    <source pages="60-62"/>
    <quality>korrektur1,kilde,side</quality>
</head>
<body>
Saa kys mig da, Tøs med den dejlige Mund
jeg har set, Dine Øjne blev vilde,
det brast i Dit Blik,
jeg har set til dets Bund -
Dine Hænder blev svage og milde,
de skælved mod Nattens forløsende Stund -
saa kys mig da, Tøs med den dejlige Mund!

Men eet vil jeg, hører Du, sige Dig først:
jeg elsker Dig ikke, jeg slukker min Tørst,
jeg pines af Tørst, jeg stiller den kun -
jeg drikker Dig, Tøs med den dejlige Mund!

Og skulde jeg hildes i sælsomme Garn
og sværge Dig til, at jeg elsker Dig, Barn,
- jeg siger Dig dette, for det er min Pligt
da er det kun Løgn og forrygende Digt.

Og skulde det hænde, ja, skulde det ske,
min Mund bliver veg og jeg ikke kan le,
og hvis jeg maa græde, skønt ikke jeg vil,
da falder jeg blot for en underlig Trang
til at tænke paa noget, jeg trode engang,
noget latterligt Vaas, som er slet ikke til.

Der hviler et spørgende Drag om Din Mund,
en ængstelig Spørgen - jeg kender dens Grund
nej, vær ikke bange for Sansernes Spil,
mine Synder er mange - hvis Synder er til.
- - - - - - - - - - - - - -

Nu stilner den Skælven i Træernes Løv,
nu hviler selv Vinden og Vejenes Støv,
Dit Hjærte faar rolige Slag.

Snart glider Du ind i et lykkeligt Blund,
derfor vil forsigtigt jeg kysse Dig kun -
for Herre min Gud - for Herre min Gud -
jeg elsker Dig, Tøs med den dejlige Mund.

Hvor sært er mit Hjærte forrevet og delt,
jeg ved ikke, hvad der hver Time kan ske;
af Magt og af Afmagt, af Lykke og Ve
jeg høster, hvor ikke jeg saa’de,
jeg, Hersker i Sjælenes vildsomme Land -
og Stymper - af Gudernes Naade.
</body>
</poem>

<poem id="juelaxel2019052125">
<head>
    <title>Lille Ella</title>
    <firstline>Det gør mig saa ondt, lille Ella</firstline>
    <source pages="63-65"/>
    <quality>korrektur1,kilde,side</quality>
</head>
<body>
Det gør mig saa ondt, lille Ella,
Din Verden blev lille, da selv Du blev stor,
at aldrig vi mødes som Mennesker mer,
der samme Ting elsker og tror.
Ja, det gør mig saa ondt, lille Ella.

Vi mødtes, som Unge kan mødes,
mens langvejs og fjernt fra hinanden de bor,
og aldrig vi følte det samme, vi to,
eller mangled de selvsamme Ord.
Og det gjorde mig ondt, lille Ella.

Jeg sidder og hører Dig tale,
og tænker jeg paa, hvad Du sagde saa tit,
dengang, da vi holdt af hinanden, ja, tænker
jeg paa det - saa smiler jeg lidt.
Men det gør mig saa ondt, lille Ella.

Du bedømmer mit Liv og min Stræben,
jeg hører med Undren, hvor lidt Du forstaar,
Dit Syn er saa snævert, Din Tanke er andres,
Din Dom er saa hjærteløs haard -
Herregud - er det Dig, lille Ella - -

Jeg var ung, da jeg mødte Dig, Ella,
et Barn kun i Livet paa Ondt og paa Godt,
og dybt var jeg saaret, jeg syntes, det var
baade skident og lumpent og raat.
Og det gjorde mig ondt, lille Ella.

Ja, og mere end ondt har det gjort,
jeg fortvivled saa tit, og mit Hjærte har blødt
over Ting, som er Livets hver evige Dag,
som jeg nu har saa idelig mødt,
at de blot gør mig ondt, lille Ella.

Men i Hjærtet jeg værned et Billed
af en Kvinde, der elskede mig og forstod mig,
og alt blev til hende, og hun blev til alt -
Du var smuk og kom vigende mod mig -
og jeg trode, det var Dig, lille Ella.

Du har voldet mig Glæde og Smærte,
en Glæde, hvor større og skønnere gror,
en Smærte, jeg gemmer saa dybt, som jeg kan,
og jeg søger at slette dens Spor -
men for begge jeg takker Dig, Ella.
</body>
</poem>

<poem id="juelaxel2019052126">
<head>
    <title>Til en Veninde</title>
    <firstline>Du siger, der er blevet saa fremmed i mit Sind</firstline>
    <source pages="66-67"/>
    <quality>korrektur1,kilde,side</quality>
</head>
<body>
Du siger, der er blevet saa fremmed i mit Sind,
at meget, som Du elsked, kan Du ikke mere finde -
Ak, Livet er en Kamp, og jeg har rustet mig, Veninde.

Thi den, som elsked meget, der ej hører Livet til,
og plejed disse Drømme, til de Virkelighed bleve -
en Gang maa meget dø i ham, ifald han selv vil leve.

Og nu har jeg da rustet mig til denne onde Færd,
erkendt, at jeg skal friste den kummerfulde Skæbne,
at jeg mod, hvad jeg avled selv, maa mine Hænder væbne.

I Dine mørke Øjne jeg ser Dit lyse Sind,
Aa, disse glade Øjne, som saa tillidsfulde gløde,
de eneste i Verden, jeg kan ængstes for at møde.

Thi jeg har engang lært Dig at elske, som jeg selv,
jeg syntes, at Du blev derved end mere smuk og god -
jeg slænger mine Vaaben og kysser Din Fod - -
</body>
</poem>

<poem id="juelaxel2019052127">
<head>
    <title>Glæden, Sorgen og Lykken</title>
    <firstline>Dejligst af alle Glæder</firstline>
    <source pages="68-69"/>
    <quality>korrektur1,kilde,side</quality>
</head>
<body>
Dejligst af alle Glæder
er Glæden for slet ingenting,
ikke for noget, Du kan eller vil,
Glæden for intet og Glæden for alt,
Glæden: fordi Du er til.

Dyrest af alle Sorger
er Sorgen for slet ingenting,
ikke for noget, Du véd eller tror,
Sorgen: bare fordi Du er til
og gaar paa den taagede Jord.

Lykken for den, Du elsker,
den dybeste Lykke, hun gav,
er ikke Sansernes bristende Spil,
nej, det er Lykken, naar Du er alene,
bare fordi hun er til.
</body>
</poem>

</content>
</section> <!-- Vers om Kærlighed -->

<section>
<head>
    <title>Mennesker</title>
</head>
<content>

<poem id="juelaxel2019052128">
<head>
    <title>Ohola</title>
    <firstline>Den lille, sorte Ohola</firstline>
    <source pages="73-75"/>
    <quality>korrektur1,kilde,side</quality>
</head>
<body>
Den lille, sorte Ohola,
hun kunde ikke sove
for Livets lyse Æventyr
og for dets stærke Love.

Men det var lille Ohola,
hun lærte det en Morgen:
man sove kan hos Glæden ind -
og vaagne op hos Sorgen.

Hun græd en Stund saa bitterligt
for ham, der troløs rømte -
og lo saa al sin Sorrig ud
for Drømme, som var drømte.

Ja, al sin Sorrig lo hun ud
med Blodets røde Latter,
med Blodets stærke, sunde Røst,
som silde Sorgen fatter.

Da kom den Nat, da Ohola
fik ikke Ro at sove
for Menneskenes strenge Dom
og vise, vise Love.

Nu har den lille Ohola
kun trætte, lade Minder
om Lykken, som blev Glæder kun,
og Glæderne, som svinder,

om Glæderne, der glider bort,
bedst som man tror, man har dem,
som Sæbeboblerne der brister,
altid, naar man ta’r dem.

Og Aftentimer, naar hun sidder
ved sit Vindu silde
og venter en forsinket Gæst
til Livets korte Gilde,

da kan hun drømme om en Favn,
hvor der er trygt at være,
om noget, som kan vare ved,
og noget, som kan bære - - -

Men ude gaar der franke Møer,
som deres Hænder tvætter,
skønt Hjærterne er tit ved Dag
som hendes røde Nætter.
</body>
</poem>

<poem id="juelaxel2019052129">
<head>
    <title>Oholiba</title>
    <firstline>Oholiba, blege Pige</firstline>
    <source pages="76-77"/>
    <quality>korrektur1,kilde,side</quality>
</head>
<body>
Oholiba, blege Pige,
mat Dine Øine mig møder,
som sidste Gnist under Asken
af tusinde slukte Gløder.

Dine Ord er bedrøvede, bange,
generte, fordi de er gode.
Du glemte jo næsten den Tale -
for den var der ingen, der trode.

Du søger at spøge med Alvor,
Du ved, den til Smærte maa føre,
Du stænged den altid ude -
for den vilde slet ingen høre.

Du maatte jo gøgle Dig glad
altid i de andres Øjne,
nu knuger de gemte Taarer
og alle de beske Løgne.

Forsorent og trist og forpjusket
er alt, hvad Dit Hjærte nu føder
kun ulmende Gnister i Asken
af tusinde slukte Gløder.
</body>
</poem>

<poem id="juelaxel2019052130">
<head>
    <title>En lille Væverpige</title>
    <firstline>Jeg er en lille Væverpige</firstline>
    <source pages="78-79"/>
    <quality>korrektur1,kilde,side</quality>
</head>
<body>
Jeg er en lille Væverpige,
væver Dagen lang,
derfor længes jeg ved Aften
efter Dans og Sang -
Væverpigens Dag, den er saa
trist og graa og trang.

Jeg er en lille Væverpige,
Du er en løjerlig En,
gaa Du nu Din egen Vej
paa Dine lange Ben.
Jeg er en anstændig Pige -
Aftenen er sen.

Alle Jer Mandfolk kender jeg,
kender Jer saa godt:
alle Mandfolk, som er til,
de vil det samme blot,
alle vil det samme, og det
er saa stygt og raat.

Sig mig, Du lille Væverpige,
kysk og streng og from,
mener Du nu, hvad Du siger,
tænk Dig rigtigt om - -
blev mon ellers ikke Verden
<i>ganske</i> trist og tom?

Og den lille Væverpige
stansede saa brat,
rysted paa de gule Lokker
med den brede Hat:
,,Det blev ikke værd at leve -
kys mig, Du! - God Nat!''
</body>
</poem>

<poem id="juelaxel2019052131">
<head>
    <title>Proletardrengen</title>
    <firstline>Han siger ingenting, den lille Fyr</firstline>
    <source pages="80-82"/>
    <quality>korrektur1,kilde,side</quality>
</head>
<body>
Han siger ingenting, den lille Fyr,
men traver bare trolig ved min Side,
hans Træk er gamle, han er vant at slide,
han spørges ikke, om han vil og kan,
hans Krop er knoglet, Armene for lange,
han ta’r paa Byrder, som en voksen Mand.

Jeg traf ham før, han stod ved Vejens Sving
og hviled paa sin Byrde, træt og stille,
jeg tog den - den var stor, og han var lille -
han saa paa mig og saa sig lidt omkring,
han nikked bare, maalte mig med Øjet;
nu gaar han dèr og siger ingenting.

Naar Blæsten farer bidsk forbi os hen,
da dukker han sin Nakke lidt og gyser;
jeg spørger ham, om han er træt og fryser,
han ser paa mig, som om han vilde sige:
hvor Du er dum - det kan I tale om,
som ikke fryser, Du og Dine Lige.

Og jeg forstod, at Drengen havde Ret,
og jeg fik Lyst at se ham venlig, glad;
jeg tog ham hjem og gav ham Tøj og Mad,
han spiste graadigt, saa sig sky omkring,
men med et Blik, som mærked han sig dog
alt, hvad han saa - og sagde ingenting.

Jeg følte denne lille Sjæl mod min
saa fremmed, kold og øde som en Ørken,
og jeg forstod, at til at lindre Tørken
vil engang kræves Blod og atter Blod
af Mænd, som handler koldt, foruden Ord.
Jeg vil forstaa, som Drengen jeg forstod.

Jeg saa i dette dybe Barneblik
et ensomt Had, et fangent Rovdyr værdigt,
jeg følte det en Stund lidt uretfærdigt -
jeg saa Dig jo saa gerne smile, takke;
men jeg er svag, Du er den stærke, Dreng,
for Du, Du tramped gerne paa min Nakke
</body>
</poem>

<poem id="juelaxel2019052132">
<head>
    <title>Til en Frafalden</title>
    <firstline>Jeg tror, at det er tungt at se</firstline>
    <source pages="83-85"/>
    <quality>korrektur1,kilde,side</quality>
</head>
<body>
Jeg tror, at det er tungt at se,
engang, at Ungdomsvenner dør,
at Tiden iler os forbi,
og intet, intet er som før.

Og jeg forstaar, man bliver træt,
og at man stanser al sin Strid,
og lever kun i det, som svandt,
og tror kun paa den gamle Tid.

Men tifold tungere at se,
at Unges unge Tanker dør,
at En med Manddoms Kraft og Aand
kan svige, hvad han elsked før.

Jeg syntes, Du var kæk og fri
som Visen fra Din glade Mund,
og det var godt at gaa til Dig,
især i en bedrøvet Stund.

Og nu, nu rejste ogsaa Du
saa prangende en Kræmmerbod,
hvor før i Blæst og Regn og Sol
jeg trode, Ridderborgen stod.

Er det for Lønnen, den kan faa,
som snedigt, kræmmersnildt har stræbt?
Kan noget veje op mod det:
at faa sit Hjærtes Ungdom dræbt?

Men det, som havde kun Dit Had
og kun Din lyse Hjærnes Spot,
det skriver Du nu, som det var - -
ja, kunde jeg forstaa det blot.

Hvordan er mon Din Stemme nu -
og hvordan er Dit Haandtryk, Ven -?
Hvor er det tungt, at nødigt, nødigt
vil jeg møde Dig igen.

Men hvordan kan det ogsaa ske,
at Unges unge Tanker dør,
at En med Manddoms Kraft og Aand
han svige, hvad han elsked før -?

Nej, Blikket fremad! Jeg vil tro
endnu paa Fremtids Dage;
det var kun altfor tidligt, Ven,
Du lod mig se tilbage.
</body>
</poem>

<poem id="juelaxel2019052133">
<head>
    <title>Til Viggo Stuckenberg</title>
    <firstline>Sidde længe ved det sidste Bæger</firstline>
    <source pages="86-87"/>
    <keywords>stuckenberg</keywords>
    <quality>korrektur1,kilde,side</quality>
</head>
<body>
Sidde længe ved det sidste Bæger,
føle dybt, hvor Ensomheden kvæger,
vide, at det længst er Nat derude,
høre langvejs Lænkehunde tude -
gøre op mit dyrekøbte Eje,
Tanker fra de underligste Veje;
se, at der er slukt i alle Huse,
stanse lidt og høre Træer suse,
ville Nattens dybe Højtid prise,
fange Rytmen af en ordløs Vise -
mindes svunden Sorg og svunden Glæde,
smile lidt og være ved at græde;
søge Udvej, stanse ved Reolen,
ta’ Din Bog og slænge mig i Stolen - -
atter disse Minder - flere - flere -
læse lidt og ikke kunne mere,
se Din stolte Sorg og ranke Glæde,
smile lidt - og være ved at græde -
</body>
</poem>

</content>
</section> <!-- Mennesker -->

<poem id="juelaxel2019052134">
<head>
    <title>Med disse Vers</title>
    <firstline>Du gik med mig, da jeg var Dreng</firstline>
    <source pages="91-93"/>
    <quality>korrektur1,kilde,side</quality>
</head>
<body>
Du gik med mig, da jeg var Dreng,
saa ofte ud ad Mark og Strand;
som alle Drenge, talte jeg
om: ,,naar jeg bli’r en voksen Mand . . .''

Ja, oftest talte vi om alt
det, som jeg engang vilde naa,
og, hvad jeg drømte tillidsfuldt,
det véd jeg, at Du trode paa.

Men andre Tider kom, og jeg
fik mangen anden Lyst og Trang,
og jeg fik altfor, altfor let
til baade Glæde, Sorg og Sang.

Og Livet har begejstret mig,
fortryllet mig og daaret mig -
og, ak, hvor har det skuffet mig
og krænket mig og saaret mig.

Mit Hjærte fik kun liden Fred,
og aldrig fik min Hjærne Ro,
og mangen Kamp paa Kniven
har jeg kæmpet med dem begge to.

Men langt om længe sejrer jeg,
det føler jeg, fordi jeg ved
med Livets Færd saa frydefuld
og ond og bitterlig Besked.

Og gaar jeg ad de Veje, hvor
vi to hinanden bedst forstod,
da er det, som det gror igen
i mig, det tillidsfulde Mod.

Da hører jeg Dig tale - jeg
kan huske hvert af Dine Ord -
da ved jeg med Dit lyse Sind:
den sejrer, som paa Sejren tror.

Nu lægger disse Viser jeg
med Tak og Glæde for din Fod,
fordi Du trode som et Barn
og var saa stolt og var saa god.
</body>
</poem>

</workbody>
</kalliopework>

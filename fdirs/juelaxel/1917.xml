<?xml version="1.0" encoding="UTF-8"?>
<!DOCTYPE kalliopework SYSTEM "../../data/kalliopework.dtd">
<kalliopework id="1917" author="juelaxel" status="complete" type="poetry">
<workhead>
    <title>Ved Kærlighedens Korsvej</title>
    <year>1917</year>
    <notes>
        <note>Teksten følger Axel Juel: <i>Ved Kærlighedens Korsvej</i>, Gyldendalske Boghandel, Kbh., 1917.</note>
    </notes>
    <pictures>
        <picture src="1917-p1.jpg">Titelbladet til <i>Ved Kærlighedens Korsvej</i> (1917) lyder ,,Axel Juel / Ved Kærlighedens / Korsvej // Gyldendalske Boghandel / København og Kristiania / MDCCCCXVII''.</picture>
    </pictures>
    <source facsimile="115308069551_color.pdf" facsimile-pages-num="122" facsimile-pages-offset="6">Axel Juel: <i>Ved Kærlighedens Korsvej</i>, Gyldendalske Boghandel, Kbh., 1917.</source>
</workhead>
<workbody>

<section>
<head>
    <title>I</title>
</head>
<content>

<poem id="juelaxel2019052601">
<head>
    <title>Danmark</title>
    <firstline>Først lærte jeg ved mit Skolebord</firstline>
    <source pages="11-14"/>
    <quality>korrektur1,kilde,side</quality>
</head>
<body>
Først lærte jeg ved mit Skolebord,
at Danmarks Grænser var Hav og Fjord
der hang paa Væggen et farvet Kort,
det Land hed Danmark, og det var vort.

Og saa jeg <i>Verden</i> med barnligt Blik,
den bedste Glæde mit Hjerte fik
ved Dine stærke og milde Ord
for Aa og Høj og for By og Fjord.

Men siden trak jeg fra Bakketop
med egne Øjne de Linier op -
i grønklædt Vig, mod den hvide Strand
gaar Havet, Havet om Danmarks Land.

Og bag mig, trindt om det blanke Kær,
Smaahuse gemt under grønne Trær,
dèr fløjter Stær og der kvidrer Spurv -
en lille By i en Blomsterkurv.

Og Træer vogter hver Vej og Sti -
det bruser, hvergang jeg gaar forbi;
og er jeg ene, ihvor jeg gaar -
det nynner, hvergang et Træ jeg naar.

Den grønne Skov og det brune Tag -
dèr vifter festligt det stolte Flag -
dèr blaaner atter det blanke Vand,
se Havet favner det hele Land!

Her drager Bonden saa støt sin Plov
fra Hegn til Aa og fra Næs til Skov;
hvor Brisen hen over Kornet gaar,
dér bølger yndigt et Silkehaar.

Slet ingen Vælde i Fjæld og Sten
og ingen Trusel om Angst og Men,
men mild og venlig er Danmarks Aand -
et Kærtegn gav Dig Din Skabers Haand.

Og Dine Børn har saa let til Leg,
saa kort til Ja og saa langt til Nej,
et Sind saa vegt, men en Vilje sejg -
de hader ingen, men elsker Dig.

For Du er blevet i Fryd og Savn
som for en Elsker et elsket Navn;
og har Du fejlet paa farlig Vej,
det er dog Dig, aa, det er dog Dig.

Vi føler, hvor vi i Danmark gaar:
her har vi levet i tusind Aar,
vi elsker alt, hvad vi ser og ved,
saa dybt af Slægternes Kærlighed.

Og vi vil virke med Haand og Ord,
at de, der kommer i vore Spor,
kan pege stolte paa Verdens Kort:
,,Det Land er Danmark, og det er <i>vort!</i>''
</body>
</poem>

<poem id="juelaxel2019052602">
<head>
    <title>Ved Kærlighedens Korsvej</title>
    <firstline>En silde Sommeraften med stille Bladesus</firstline>
    <source pages="15-16"/>
    <quality>korrektur1,kilde,side</quality>
</head>
<body>
En silde Sommeraften med stille Bladesus
kom jeg forbi et lille, fattigt Hus -
ved Gavlen sad de Gamle i Hyldens Lysthuskrog,
og deres Datter læste af en Bog.

Hun var en enlig Rose i Havens Fattig-Grønt,
og hun var klædt i alt, hvad der er skønt -
for deres Slid og Møje en Løn saa underfuld,
hun var en Blomst og de var bare Muld.

Jeg saa paa disse Gamle, jeg saa, at disse to
tilsammen havde fundet Aftenro,
hvor Stilhed er som Bladefald paa træt og furet Jord,
mens dybt det stærke, fine Foraar gror.

Da standsede mit Hjerte, da standsede min Gang,
og længe stod jeg under Bladehang - -:
Jeg ejer hele Verden, jeg vandrer over Jord,
men visner hen - og intet, intet gror!

Og Mulmet tætned Luften og standsed Aftnens Vind,
og Mørket faldt og knugede mit Sind -
saa drev jeg om ad Vejene, og havned i en Kro,
som ofte før, naar mine Tanker lo.

Jeg ejer hele Verden - men jeg har intet Hjem
saa sæt mig da den bedste Kande frem;
for jeg vil hilse Kvælden, som før saa mangen Gang,
da Glæden festlig fra mit Hjerte sprang!

Men Mørket var kun Mørke og Vinen var kun Vin,
for Glæden selv var ikke mere min!
Jeg ejer hele Verden og alle Blomsters Flor,
men jeg er selv en Muld, hvor intet gror.
</body>
</poem>

<poem id="juelaxel2019052603">
<head>
    <title>Den første Foraarsnat</title>
    <subtitle>Ode til Nattens Mørke</subtitle>
    <firstline>Der er intet, der som Du mit Sind har dulmet</firstline>
    <source pages="17-19"/>
    <quality>korrektur1,kilde,side</quality>
</head>
<body>
Der er intet, der som Du mit Sind har dulmet,
og ved Aften, naar jeg hviskede Dit Navn,
tog Du mig saa ømt og ganske ind i Mulmet,
og Du aabnede for mig Din dybe Favn.

Jeg har elsket Dig, for Du forstod mit Hjerte,
jeg har grædt hos Dig som Barnet i dets Ve -
og Du skjulte det, der bare voldte Smerte,
og som mine Øjne frygtede at se.

Jeg har hvisket Dig om det, jeg maatte lide,
jeg har følt, Du var mit Hjertes bedste Ven -
og hvor trøstede det mig ved Gry at vide,
at ved Aften kom Du tyst til mig igen - -

Men nu er det, som Du drømmer om en anden,
Du er fjern, endskønt Du er mig ganske nær,
og i Drømmene Du smiler - over Panden
er der bredt et fremmed, et forklaret Skær.

Ak, Du er som En, der blev, skønt hun forlod mig,
som en Kvinde, jeg kan ikke helt forstaa -
her er ikke trygt, som den Gang, jeg forstod Dig,
og jeg spørger: - Er der En, Du tænker paa - -?

Intet Svar. - Men se, det er, som Natten smiler,
fyldes helt af en usynlig Lykkestrøm -
thi Du ved det, at Din Elsker mod Dig iler - -
jeg kan se, at han er hos Dig i Din Drøm!

Og Du føler noget leve under Brystet,
og Du aner som en Sødme i Dit Skød,
mens Du glemmer mig, Du eneste har trøstet,
og Du ved ej, at jeg gaar i Angst og Nød.

Jeg maa dække for mit Syn med mine Hænder,
alt bereder sig til <i>ham</i>, hvorhen jeg ser!
alting venter <i>ham</i>, hvorhen jeg Blikket vender
jeg er ensom, imens Lykkens Under sker!
</body>
</poem>

<poem id="juelaxel2019052604">
<head>
    <title>Vaar</title>
    <firstline>Skærm Dine Blomster</firstline>
    <source pages="20-22"/>
    <quality>korrektur1,kilde,side</quality>
</head>
<body>
Skærm Dine Blomster,
der kun taaler Sommer
- der skal saa ringe Frost,
før de forkommer -

At ikke Vaaren
sin Glæde skal give
uden at vække Din
Lykke til Live.

Det er vort Hjertes Angst,
hvergang det vaares:
Kan vi endnu en Gang
<i>ganske</i> bedaares -

Eller er Sindet
for altid forandret -
blev vi en øde Vej,
Glæden <i>har</i> vandret.

Da, og først da er vi
dødsens alene,
naar vi maa visne blandt
bristende Grene - -

Skiller os Sorgen,
og skiller os Gammen,
Længslen alene kan
føre os sammen,

kalde det slumrende
op fra de Døde -
Vaaren er Sjælenes
hellige Møde.

Blev Du forhærdet
i Sorg eller Glæde -
Vaaren befrier Dig
i Trang til at græde - -

Skøn og uskyldig
Du gaar mig i Møde -
Foraar, jeg elsker Dig,
ydmyg af Brøde!
</body>
</poem>

<poem id="juelaxel2019052605">
<head>
    <title>Foraar i Lunden</title>
    <firstline>Det kvidrer fra de nøgne Trær</firstline>
    <source pages="23-24"/>
    <quality>korrektur1,kilde,side</quality>
</head>
<body>
Det kvidrer fra de nøgne Trær -
nu er det atter Vaar -
og Rummets blide Aande
til alt som Kærtegn naar.

Det pusler under Sten og Stub,
det siver alle Vegne -
den sidste Sne maa give sig
og tyst i Jorden segne.

Et Foraar er som Haabet selv:
al Verdens Fryd som Frø -
hvor saligt lever det, der ej
forstaar, at det skal dø!

Men vi, der kun er Mennesker
blandt det, der bare gror -
fordi vi fik en Smule Aand,
vi tynges ned af Jord.

Dog - naar jeg lukker Øjnene,
blir Sølet Sommer-Støv -
og i et Nu er Skoven grøn,
det pipper under Løv - -

Da mindes jeg min egen Vaar
og al dens fine Spil -
og tror igen, aa Elskede,
at Du maaske er til - -
</body>
</poem>

<poem id="juelaxel2019052606">
<head>
    <title>To Bøgetræer</title>
    <firstline>En Barne-Bøg i den vide Eng</firstline>
    <source pages="25-26"/>
    <quality>korrektur1,kilde,side</quality>
</head>
<body>
En Barne-Bøg i den vide Eng
nys vaagnet op i sin side Seng -
der er paa Jord ingen Fyrstepragt
saa skøn som Ungbøgens Foraarsdragt.

Hvor spæd og kølig en Duft - aa, mærk -
den gør beruset og svag og stærk - -
og inderst har hun saa fin en Særk
af Lys og Skygge i Kniplingsværk.

Hun har ej Krone med Bladebrus,
slet ingen Tone af Skov og Sus -
men blot et Vindpust, saa svajer hun,
og blot en Drossel, saa nejer hun - -

En gammel Bøg, der gik næsten ud,
har rakt mod hende sit sidste Skud:
,,Ja, jeg er ikke saa skøn som Du -
men jeg er til, jeg er til endnu - -

Nu rækker jeg fra min gamle Krop
min raske Arm imod Solen op,
jeg hører Fuglenes Foraarssang -
dem gav jeg Skygge og Ly engang - -

En Vandrer kom fra den store Stad
- jeg gør vemodig, men Du gør glad -
og da han troede sig helt alene,
jeg saa, han kyssede Dine Grene.''
</body>
</poem>

<poem id="juelaxel2019052607">
<head>
    <title>Midsommer-Hymne</title>
    <firstline>Hør Lærken, Lærken overalt</firstline>
    <source pages="27-29"/>
    <quality>korrektur1,kilde,side</quality>
</head>
<body>
Hør Lærken, Lærken overalt
- usynlig som en Duft -
den jubler i den høje, klare Luft,
som sitrende fra Ætrens Sjæl
en Tonekilde sprang -
det er, som var det Solen selv, der sang.

Dybt, dybt i Engens grønne Skød
de sorte Tørve-Tavl,
bag Popler lyser hvide Gaardes Gavl -
en Svale flakser ilsomt
over Pløjemarken hen -
nu svandt den - se, der blinker den igen.

Og Rugen nikker, nikker
imod Vandringsmanden frem,
udover Grøftens frodiggrønne Bræm,
mens Valmuer, der tynges
af det røde Purpurskrud,
fra Kornets gule Gitter titter ud.

I Lundens Ly, hvor Solen sies
af Løvets matte Glar,
og Gøgen gir Dit bange Hjerte Svar,
der var det - nej mit Hjerte
tar for heftigt til at slaa,
naar noget altfor skønt jeg tænker paa -

Og derfor vil jeg bare synge
Sommeren en Sang,
men synge af mit Hjertes fulde Trang;
de Ord, som jeg kan finde,
vil jeg binde i en Krans
og lægge om Din Pande, Sankte Hans!

Snart tier Gøg, og Engen dufter
af det slagne Hø -
ak, altfor tidligt maa vor Sommer dø -
naar alle Dine Smykker
ligger slængt paa regntung Vej,
vi elsker alt, der blot har tilhørt Dig -

Og naar Du kaster Kappen,
k mens Du bort med Solen gaar -
da møder Du vor Længsel efter Vaar;
vi stirrer længe efter Dig,
forunderlige Du -
og elsker vi, saa ejer vi endnu!

Og saadan mødes Tonerne,
at Sangen ej skal dø,
- naar Blomster falmer, spirer deres Frø. -
Mit sidste Suk skal være
sidste Tone af en Sang -
fra Livet gaar jeg baglæns bort engang!
</body>
</poem>

<poem id="juelaxel2019052608">
<head>
    <title>I Sommer-Natten</title>
    <firstline>Jeg elsker Dig mer, end et Menneske maa</firstline>
    <source pages="30-31"/>
    <quality>korrektur1,kilde,side</quality>
</head>
<body>
Jeg elsker Dig mer, end et Menneske maa,
      hellige Nat -
naar Mørket har gemt sig i Hytte og Hus,
      under Løv og i Krat.

Naar Skovenes Træer er mægtige Søjler
      i Mulmets Palads,
hvor Hvælvingens Dunkle er plettet med Ruder
      af drømmende Glas.

Og Landet i Lyset af Maanen er smertelig
      dejligt at se
som Barndommens Drøm om et lykkeligt Land
      hos en Eventyr-Fe.

Men den, der har anet en levende Lykke
      og troet derpaa -
og elsket en Drøm om et Menneske mer,
      end vi Mennesker maa - -

Han standser, hvor Havernes blomstrende Sti
      aabner Løvet paa Klem,
og skimter en Rude, et Hus og et sovende
      Menneskehjem -

Og ved ikke, hvorhen hans Tanker for Længsel
      og Smerte skal ty - -
Aa, Hjerter og Blomster og Muld, I er Daarer
      paany og paany.

Du Hjerte, der blomstrer i Savn og i Længsel
      for helt at forgaa,
Du véd, der er Straf for at elske en Drøm
      mer, end Mennesker maa.
</body>
</poem>

<poem id="juelaxel2019052609">
<head>
    <title>Skovens Trolddom</title>
    <firstline>Der snor sig i den grønne Skov</firstline>
    <source pages="32-34"/>
    <quality>korrektur1,kilde,side</quality>
</head>
<body>
Der snor sig i den grønne Skov
en Sti med Spor af Hjul og Hov,
snart mellem Bøg, snart under Krat,
som gennem Dag og Nat.

Her pletter Solen sart og lyst -
en Fugl gør Stilhed mere tyst -
og sagte duver Løvets Tag
i Skovens Aandedrag.

I Duft af Græs og Urt og Muld
og fra en trøsket Bøgebul,
hvor Mos og Svamp og Bregner gror
jeg strækker mig paa Jord.

Med Duft og Stilhed glider ind
en hellig Glemsel i mit Sind,
og Skoven skygger underfuld
kun Menneske og Muld.

Den grønne Skov, den grønne Skov -
hvem satte Spor af Hjul og Hov - -
en Vogn med Kvas - et sindigt Spand -
en gammel, stille Mand - -

Hans Skæg var hvidt, hans Sjæl var Fred,
han aabned langsomt Skovens Led -
var det i Dag, var det i Gaar - -
gik siden tusind Aar - - -

Og Lyset løfted sig af Skov,
og Løvet tav, og Fuglen sov,
da knirked Stentens smalle Bro -
der gik i Natten to.

De hvisked blidt, de standsed tit:
min Sjæl, mit Liv - alt mit er Dit - -
Var det i Dag - var det i Gaar - -
gik siden tusind Aar - - -

Ak, Hjertets Længsel efter Fred
og Sjælens efter Evighed
drog Haand mod Haand og Mund mod Mund
i Livets korte Stund - -

Det var i Dag, det var i Gaar -
min Sjæl, min Sjæl var tusind Aar -
og derfor græder i min Sang
den Fryd, der var engang - -
</body>
</poem>

<poem id="juelaxel2019052610">
<head>
    <title>Rosenkransen</title>
    <firstline>En høstlig Himmel over sorte Træer</firstline>
    <source pages="35-37"/>
    <quality>korrektur1,kilde,side</quality>
</head>
<body>
En høstlig Himmel over sorte Træer
og Mørke fjernt og Mørke ganske nær -
Nu vender Livet atter hjem til Støvet,
hvor god en Trøst for den, der er bedrøvet.

Ak, Efteraar, for hver Gang, Du har grædt,
jeg kommer til Dig mere trist og træt.
Tungt luder imod Jord de vaade Grene,
og Regnen rinder under Mos og Stene.

Jeg binder - under Regnens Messesang -
en Rosenkrans af det, der var engang,
til Bønner, som - blev jeg end syg af Lede
jeg ved, jeg maa hver Døgnets Time bede.

En Blomst for Fryd, der blev til Sorg og Savn,
en falmet Rose for et elsket Navn;
for Haab, der visned hen i Duft af Minder,
en nøjsom Asters jeg i Kransen binder.

Hvad ejed jeg, hvad mon det alt betød - -
min Armod blev min Trøst, min Rigdom - Nød - -
en Blomst for Angst, en Bøn i mer end Kummer
for hvad et dunkelt Pigehjerte rummer.

Et Blad af Lauren for et festligt Kvad,
for den Gang, jeg var baade ung og glad -
at jeg maa Livet gennem Taarer prise
og binde det en blomstersmykket Vise.

Det gav mig meget skønt at glædes ved,
det gav og gav - men jeg fik aldrig Fred.
Ak Efteraar, hvergang Du taaget græder
jeg mere træt og trist imod Dig træder.

Saa mangen Rose jeg i Kransen bandt,
men aldrig Lykkens Kløverblad jeg fandt.
Og den, som uden Tro, af Sorg kun beder,
forgæves evigt efter Lykken leder.

Dog, hvad jeg aldrig skal i Livet naa,
skal jeg engang ved Jordens Hjerte faa,
og derfor er endnu en Blomst fornøden,
en dyb og dunkel Kalk - en Bøn for Døden.
</body>
</poem>

<poem id="juelaxel2019052611">
<head>
    <title>I Vekslende Vejr</title>
    <firstline>Du Landevej, der har kendt min Glæde</firstline>
    <source pages="38-40"/>
    <quality>korrektur1,kilde,side</quality>
</head>
<body>
Du Landevej, der har kendt min Glæde
ved Morgengry og naar Duggen faldt -
det var en Nat og i Regnens Væde,
jeg gav Dig alt, aa jeg gav Dig alt!

Naar Løvet aanded med fine Munde,
og Solen faldt over Vej og Sti,
da vented Lykken i svale Lunde,
og jeg var Længslen, der gik forbi.

Og stred jeg mig gennem Stormens Bulder,
som trodsig Tavshed i Larm og Skraal,
og stemmed Stormen imod min Skulder,
da var det Sejer at naa sit Maal.

Og skar mig Kulden med skarpe Knive
og vilde lamme min Haand og Arm -
hvor godt at føle sig vel ilive
og ung og trodsig og stærk og varm!

Men naar jeg vandred i Regnens Strømme,
da løstes op for, hvad ondt jeg led,
og trætte Tanker og brudte Drømme
drev sødt forløste i Jorden ned.

Saa blød og dyb blev den Vej at træde -
aa, Muld, vor Moder, vort Liv, vor Grav -
da følte jeg, at den bedste Glæde
er den, som Sorgen, som Sorgen gav.

At en Gang opløses al vor Gammen,
at en Gang lærer vi at forstaa:
vi deler Kaar med Jer allesammen,
med Blomst og Blad og med Urt og Straa.

Du Landevej, der kar kendt min Glæde
ved Morgengry og naar Duggen faldt -
det var en Nat og i Regnens Væde,
jeg gav dig alt, aa, jeg gav dig alt!
</body>
</poem>

<poem id="juelaxel2019052612">
<head>
    <title>Vinterlandet</title>
    <firstline>Nu klæder Sneen hvid den hele Egn</firstline>
    <source pages="41-42"/>
    <quality>korrektur1,kilde,side</quality>
</head>
<body>
Nu klæder Sneen hvid den hele Egn,
den fylder Grøfter, skjuler Markers Hegn;
hvor ensomt-øde, kun den hvide Sne -
og to og tre blir mange Folk at se.

De sorte Stammer mærker Vej og Sti -
en Kane glider fjernt en Gaard forbi;
det er, som drages ad usynlig Snor
et Skyggebilled langs den hvide Jord.

Lad Frosten komme kun saa ond, den vil,
nu Blomstens Hjærteblad er dækket til;
de hvide Dun, der tyst fra Himlen kom,
har lagt sig skærmende og blidt derom.

Jeg føler - som en Lykke - mod min Arm
blot det, at Du er levende og varm;
og mens vi gennem Vinterlandet gaar,
jeg Livets simple, dybe Fryd forstaar.
</body>
</poem>

<poem id="juelaxel2019052613">
<head>
    <title>De gamle Huse</title>
    <firstline>Intet gør mig svag</firstline>
    <source pages="43-45"/>
    <quality>korrektur1,kilde,side</quality>
</head>
<body>
        Intet gør mig svag
        som Jert lave Tag.
Ak, I sidste, smaa og gamle Huse -,
        hvor er Gadens Kær,
        hvor er Vejens Trær,
hvor de frie Vinde festligt bruse?

        Byen altfor nær,
        er I fangne her,
vogtet af en skarp, elektrisk Lygte -
        stundom føler jeg:
        om det stod til mig, .
hjalp jeg Jer en Aften med at flygte.

        Blir jeg - trods al Mén -
        selv en gammel En,
fremmed i de nye Tiders Færden,
        og naar ingen mer
        til den Gamle ser -
da er jeg som I i denne Verden.

        Tit jeg tænkte paa,
        naar ved Nat jeg saa,
I var skønne som et dejligt Minde:
        der er dybt i mig
        fra en Fortids Vej,
noget skønt og gammelt sluttet inde -

        Se de gamle to,
        som nu gaar til Ro,
rejser sig fra Ovnens sidste Lue,
        - skønt af trange Aar
        bøjede de gaar -,
jættestore i den lille Stue.

        Her er alting smaat,
        stille, trygt og godt, -
ingenting at naa og lidt at miste.
        Stol og Seng og Bord,
        Sol og Regn og Jord -
ja, her kan de gamle Hjerter briste.
</body>
</poem>

<poem id="juelaxel2019052614">
<head>
    <title>Julegaven</title>
    <firstline>I forborgen Skæmt</firstline>
    <source pages="46-47"/>
    <quality>korrektur1,kilde,side</quality>
</head>
<body>
        I forborgen Skæmt
        har jeg Gaven gemt,
Du maa lede længe, før du naar den:
        aner Du mon hvad - -
        baade flov og glad
tror Du inderst inde, at Du faar den.

        Du skal lege, le,
        blive tavs og se
Verden gennem Eventyrets Rude -
        træt af Glans og Stads,
        mæt af Juleknas
skal Du drømme fagert paa Din Pude.

        Naar om mange Aar
        Du til Verden naar
gennem Eventyrets skønne Have,
        naar Du bliver stor,
        vil den hele Jord
ikke veje op hin Julegave.

        Da er Sjælens Krav:
        hvad Din Sjæl mig gav,
<i>det</i> og intet andet vil jeg have,
        hvis mit Hjerte tror
        paa Dit Hjertes Ord,
faar jeg ingen bedre Julegave!

        Hvert et Ord, hvert Blik,
        som vi gav og fik,
godt og ondt, som var og er og bliver,
        hele Aarets Sum
        kommer tyst og stum -
det er den, vi i vort Haandtryk giver.
</body>
</poem>

<poem id="juelaxel2019052615">
<head>
    <title>Julens Stemme</title>
    <firstline>Nu kræves mer end Kampens vilde Mod</firstline>
    <source pages="48-50"/>
    <quality>korrektur1,kilde,side</quality>
</head>
<body>
Nu kræves mer end Kampens vilde Mod -
tør Verden rejse sig fra Drab og Blod
og møde En, der kun er mild og god - -

Og høre Fredens Røst: ,,Kom hid til mig,
Du onde Menneske fra Hadets Vej -
frygt ikke - saadan har jeg elsket Dig!''

I Kampens Larm et dæmpet Orgelspil -
en stille Stemme - mellem Raab, der <i>vil</i> -:
Det er Dit Hjerte, jeg har Budskab til!

Gaa ud, hvor Mørket skjuler Vej og Sti,
hvor Glæden gaar saa lys og fjern forbi,
og find et fattigt Herberg skjult deri.

Og tar Du en af disse mine Smaa
og løfter ham fra Mørke, Smuds og Straa,
da skal Du Glæden dobbelt dybt forstaa.

For alle dem, hvem intet godt er hændt,
som kun saa Lys paa andres Himmel tændt,
for dem blev jeg med Julens Budskab sendt.

Og hvad Du giver med min Aand i Pagt,
den Gave vil jeg give tifold Magt -
thi Julens Glæde er i Gaven lagt!

Og tørres Taaren af en falmet Kind
og viger Mørket for min Stjernes Skin,
da høres Glædens Røst: kom til mig ind!

Og viger Sulten for den gode Mad,
da kender Sjælen sig forundret glad
og aner, der er andet til end Had!

Og tættes Væggen for den onde Vind,
da stiger Varmen i det kolde Sind,
da høres Glædens Røst: kom til mig ind!

Saa sælsomt toner Julens Orgelspil
dybt i et Hjerte, der det onde vil -
fordi det ikke ved, at godt er til.

Ja, tar Du en af disse mine Smaa
og løfter ham fra Mørke, Smuds og Straa,
da skal Du Glæden dobbelt dybt forstaa!
</body>
</poem>

<poem id="juelaxel2019052616">
<head>
    <title>Foran Scenen</title>
    <subtitle>Profiler blandt Publikum</subtitle>
    <firstline>Jeg er Hverdagens Barn, se jeg kommer til Dig</firstline>
    <source pages="51-53"/>
    <quality>korrektur1,kilde,side</quality>
</head>
<body>
Jeg er Hverdagens Barn, se jeg kommer til Dig -
tag mig op i Dit Lys fra den graanende Vej,
lad mig leve saa trygt, som da Livet var Leg.

Jeg var Glæden, aa kom, gaa mig ikke forbi -
jeg blev spundet i Hverdag og bastet deri,
jeg har glemt, jeg er Glæden - befri mig - befri!

Og lad <i>mig</i> faa bekræftet, hvad inderst jeg véd,
kast en Visdommens Kaabe om Sorgen, jeg led,
giv mig Skønhedens milde Miskundelighed!

Jeg er bange for Livet og fattig og gold,
og jeg gav mig ej noget i Verden i Vold -
men hos Dig er jeg <i>med</i> og dog helt i Behold.

Jeg er flygtet fra Livets hensugende Strøm -
og her sidder jeg trygt og blir ædel og øm,
helt i Virkelighed - og dog halvt som i Drøm.

Hvad jeg længes at gøre og dog ikke gør
for det ringe og smaa, som jeg magter og bør,
vil jeg sidde og tro, at jeg evner og tør - -

Jeg er kommen til Dig med en hemmelig Trang,
jeg er tonløs og længes dog kun efter Sang,
jeg vil tone hos Dig, som jeg drømte engang - -

Jeg er Nidskhed og Smaalighed, Had og Foragt,
giv mig Stof til at være mig selv, giv mig Magt
i min Trang til Kritik, haard og uimodsagt.

Jeg er slet ingenting, hverken ond eller from,
og jeg vil ikke dømmes og ej fælde Dom -
men jeg fulgte herhen med de andre, der kom.

Jeg er Borgernes Borger i værdig Person,
jeg er Storkøbmand, Konsul og Kirkepatron -
jeg besøger Teatret som Institution.

Og jeg har ikke grædt og jeg har ikke lét,
i mit Liv er saa meget og slet intet sket,
jeg vil kun kunne sige: ,,Jo, det har jeg set!''

Hvor jeg keder mig, keder mig, alt hvad jeg vil
er at vugges en Time af Toner og Spil,
jeg er tom, jeg er død, jeg er slet ikke til - -

Saa sænker sig Tæppet - der er ikke mer!
Man spredes og skynder sig hjem - for det sner.
Højt i Aftenens Mulm staar en Stjerne og ler - -
</body>
</poem>

<poem id="juelaxel2019052617">
<head>
    <title>Hjem til det gamle Land</title>
    <firstline>Vandt Du Dig Slot af Marmorsten</firstline>
    <source pages="54-55"/>
    <quality>korrektur1,kilde,side</quality>
</head>
<body>
Vandt Du Dig Slot af Marmorsten
med Kongestol af Elfenben -
og fandt Du <i>her</i> kun Nød og Mén,
før Du drog bort engang -

Ja flyed Du for Harm og Spot,
nu kalder Dig kan hænde blot
et flygtigt Smil af noget Godt -
en Tone af en Sang - -

Forunderlige Gensynsstund -
En kysser dybt en Kvindemund
En mødes med et Minde kun,
som Duft af Høst og Hø - -

En smiler: ,,Se den gamle Vej -
der mindes jeg min Barndoms Leg'' - -
En aander dybt: ,,<i>Nu lever jeg</i> -!''
og En: ,,Nu kan jeg dø!''
</body>
</poem>

<poem id="juelaxel2019052618">
<head>
    <title>Naar Freden kommer</title>
    <firstline>Alverden i martrende Fængsel er holdt</firstline>
    <source pages="56-57"/>
    <quality>korrektur1,kilde,side</quality>
</head>
<body>
Alverden i martrende Fængsel er holdt,
hvor Angsten er Jern, og hvor Sorgen er Rolt,
hvor Glæden er glemt og den gode Natur,
hvor Sulten er Bøddel, og Hadet er Mur!

Aa, Fred - naar Du finder den hærgede Sti,
naar Du vil den smægtende Verden befri,
da blir det for alle, fra Pol og til Pol,
som gensaa de Himmel og Stjerner og Sol.

Da stiger en Bølge af Bøn og af Sang,
da løses de Hjerter af snærende Tvang.
Men mangen vil kende sig mødig og svag
paa vaklende Fjed i den vældende Dag.

Og Kvinder vil græde af Fryd ved Din Fest
og kysse Din Kappe, Du himmelske Gæst,
men mange vil mene, at Mørket var bedst,
for de fik Dit Bud af en herreløs Hest.

Naar Verden igen bliver helet og lægt,
da hvisk om hin Gru for den glemsomme Slægt,
om Krigen, der kaarer de kraftige Kuld -
de gamle bag Baarer, de unge i Muld!

Fortæl, at hvor Kornet nu nynner sin Sang,
der gjaldede Hornet i Kamplarm en Gang.,
der segned i Blod Millioner af Mænd,
og Byer blev Aske, som vejredes hen.

Fortæl om, at Manddom og straalende Mod
var Ofret, da Verden engang gjorde Bod -
men hvisk om, at nu vil Du standse hver Pil -
thi lutret i Graad er det evige Smil!
</body>
</poem>

</content>
</section> <!-- I -->

<section>
<head>
    <title>II</title>
</head>
<content>

<poem id="juelaxel2019052619">
<head>
    <title>Min Moder</title>
    <firstline>Af Væde sortner Vejens hvide Støv</firstline>
    <source pages="61-62"/>
    <quality>korrektur1,kilde,side</quality>
</head>
<body>
Af Væde sortner Vejens hvide Støv,
men hvid er Stjernen bag det sorte Løv,
den blinker brat i Grøftens kolde Vand,
mens Mørket vælder under Himlens Rand.

Jeg standser lyttende ved Hegn og Hus -
den tørre Raslelyd i Løvets Sus - -
en ram og bitter Duft fra Mulden staar:
nu ligger Somren Lig - aa, Efteraar!

Jeg føler i den kolde, klamme Nat
med eet min Sjæl fortvivlende forladt -
den falmer hen, fordi den ingen tror,
den visner goldt, mens bare Mørket gror.

Da blinker gennem Ødets Kuldegys
en Tanke som en venlig Rudes Lys -:
hvis Du nu ligger vaagen i Din Seng,
saa tænker Du: ,,Hvor er min store Dreng -

Mon han nu gaar blandt det, han mest har kær,
i Ensomhed og Mulm og Maaneskær -?
Gud skærme ham paa mørk og utryg Vej -
Aa, gid han sov, som da han sov hos mig - -''

Skønt Du forstod mig hemmeligt og helt,
Du, som har Evigheden med mig delt,
og skønt Du ved, jeg følger kun min Trang
ad dunkel Vej til Lykke, Sorg og Sang -

Du gav dog alt: Din Søvn, Din sidste Fred,
om jeg blot slumred sødeligt derved!
I Efteraarets Mørke beder jeg,
at Mulm og Stjerneskær velsigner Dig.
</body>
</poem>

<poem id="juelaxel2019052620">
<head>
    <title>Georg Brandes</title>
    <firstline>Du var vor Ungdoms Gud, og mangen Nat</firstline>
    <source pages="63"/>
    <keywords>brandes,sonnet</keywords>
    <quality>korrektur1,kilde,side</quality>
</head>
<body>
Du var vor Ungdoms Gud, og mangen Nat,
naar Mismod hos vor Tanke var tilstede,
da flammed ved Dit Navn vort Hjerte brat
Du var vor Trøst, Du var vor stolte Glæde.

Vi elsked Dig, og ved Dit Navn vi svor,
vi kendte i vor Sjæl Din Sandhedstrang -
men da vi Livets Love dybt erfor,
da smeltede vor Magt til dæmpet Sang.

Se, endnu forrest Du, vor Høvding, skrider,
og favner med Din Aand den hele Jord
og vokser kun i Kraft, hvergang Du lider.

Men naar vi skimter vore vage Spor,
Du rige Sjæl, der rank og ensom strider,
da ved vi helt, hvor Du er stærk og stor!
</body>
</poem>

<poem id="juelaxel2019052621">
<head>
    <title>Sophus Claussen</title>
    <firstline>Med Vinløv tækt, et Kunstens Tabernakel</firstline>
    <source pages="64"/>
    <keywords>claussen</keywords>
    <quality>korrektur1,kilde,side</quality>
</head>
<body>
Med Vinløv tækt, et Kunstens Tabernakel,
Armstagen er en festlig hedensk Fakkel -
i Helligdommen skjules et Orakel.

Og Musagetes selv er dèr tilstede -
berust af Elskovsduft og Skønhedsglæde
maa Sorgen smile, og maa Lykken græde.

Saa meget muntert har jeg dèr erfaret,
og megen Visdom blev mig aabenbaret,
thi bedst som Præsten skæmtsomt passiared,
jeg modtog andagtsfuld - Orakelsvaret.
</body>
</poem>

<poem id="juelaxel2019052622">
<head>
    <title>Johannes Jørgensen</title>
    <firstline>En høstlig Kvæld efter Grøde-Regn</firstline>
    <source pages="65-66"/>
    <quality>korrektur1,kilde,side</quality>
</head>
<body>
En høstlig Kvæld efter Grøde-Regn,
jeg gaar langs fattige, døde Hegn,
gaar milevidt i en øde Egn.

Nu tætter Mørket sig mer og mer
og trætter Øjet, der ser og ser -
da tændes Stjernerne fler og fler - -

Da føler jeg, hvordan Sorgen gror,
indtil den brister i dybe Ord
til En, paa hvem man af Naade tror,

at al vor Længsel, det var en Røn,
hvert bange Haab, som vi bar i Løn,
en Stjerne - skjult - men saa skær og skøn.

Du Længsels-Pilgrim, der Freden vandt,
det var Din Ungdom, der Vejen fandt,
fra den den reneste Kilde randt.

Men Kilden kommer fra Mulmets Favn,
som Længslen pibler af Sorg og Savn
og rinder ud i et evigt Navn.

Da Du var Gyset i Rædsel nær,
da fik Du Lyset for altid kær -
selv: Muld og Mørke og Stjerneskær.
</body>
</poem>

<poem id="juelaxel2019052623">
<head>
    <title>Fridtjof Nansen</title>
    <firstline>Højt over Døgnets Veksellys og Færden</firstline>
    <source pages="67-68"/>
    <quality>korrektur1,kilde,side</quality>
</head>
<body>
Højt over Døgnets Veksellys og Færden,
      Dunster og Dis,
hviler en hvid og dødsens-ensom Verden,
      - Solbrand og Is -!
Stordaaden spirer i de lune Dale,
lever i Længsel mod det Maal, den vil,
      men for Dødens Aasyn
      bliver den til.

Vældigt at ville, intet at forsømme,
      er ikke nok,
Maalet at øjne, Drømmene at drømme,
      heller ej nok.
Først naar en Vilje lutres i et Hjerte,
glødes og hærdes i dets Fryd og Graad,
      fødes gennem Smerte
      Stormandens Daad.

For Dig Naturen aabnede sit Indre,
      - Kulde og Ild -:
,,Du er som jeg - jeg tager ej mod mindre -
      mægtig og mild!
Død gir min Løndom, om jeg ej kan mærke
Elskerens Øjne favnende mit Land,
      Grebet af den stærke
      Menneske-Mand!''

Fredshelt og Høvding, stolte vi Dig hylder,
      Blod af vort Blod;
Varde for Menneskenes travle Mylder,
      Maal for vort Mod!
Selv har vi mødt Din Aand i Ødemarken,
Frænde, Dit Sind, Din Vilje vi forstod -
      Danmark har sit Tæppe
      bredt for Din Fod!
</body>
</poem>

<poem id="juelaxel2019052624">
<head>
    <title>Peter Nansen</title>
    <firstline>Først græder Sorgen, og Glæden lér</firstline>
    <source pages="69-70"/>
    <quality>korrektur1,kilde,side</quality>
</head>
<body>
Først græder Sorgen, og Glæden lér,
mens Hjertet lytter, og Tanken ser
og følger undrende, hvad der sker.

I Graad og Latter vort Sinds April -
men siden tegnes en Sjæls Profil - -
vis mig Dit Hjerte - vis mig Dit Smil.

Hos En et Solstrejf, fra Glæden ledt,
hos En et Skjul over Smerten bredt,
hos En slet intet, til alt beredt.

Kun den, der kender til Bunds Besked,
og elsker, skønt han i Elskov led,
kun han kan smile: ,,Jeg ved - jeg ved -''

Kun han kan give sit Hjerte hen
og møde Livet med Smil igen:
,,Se, hvad jeg elsked, jeg elsker end!''

Hvor Sorg og Glæde om Magten stred,
der steg den lutrede Munterhed,
der hvisker Smilet: ,,Jeg ved - jeg ved -''
</body>
</poem>

<poem id="juelaxel2019052625">
<head>
    <title>August Strindberg</title>
    <firstline>Den vege Vismand forsager Livet</firstline>
    <source pages="71-72"/>
    <quality>korrektur1,kilde,side</quality>
</head>
<body>
Den vege Vismand forsager Livet,
fra Løgn og Dumhed han ensom gaar
og skaber af, hvad hans Aand blev givet,
en Sjælens Verden, som evigt staar.

Han hersker helt i sit fjerne Rige,
han glædes trygt ved sin Skaberdaad,
thi kun for Pøbel han maatte vige -
hans Sjæl er Lykke, hans Sind er Graad.

Men ve den Vismand, hvem Guders Naade
har viet ind til at holde Dom,
og som vil Verden med Retfærd baade
ej ved at skabe, men <i>skabe</i> om!

Ja, ve den Stærke, hvis Sjæl er Flammer:
hans Elskov dræber, hans Sorg er Had,
hans Ømhed saarer, hans Kærtegn rammer
som Svøbeslag - han er aldrig glad.

Vel pryder Laurer hans Martyrkrone,
men Blodet blænder hans hvasse Blik,
og ensom sidder han paa sin Trone,
og Spot blev ofte den Løn, han fik.

Dit Liv blev Kamp og Dit Væsen Smerte,
og naar Du rejste Dig vred og vild,
da skærmed Fejghed sit bange Hjerte:
Dit Sværd var Sandhed, Din Aand var Ild!
</body>
</poem>

<poem id="juelaxel2019052626">
<head>
    <title>Til Nordens Studenter</title>
    <toctitle>Nordens Studenter</toctitle>
    <firstline>Helvedkaar, Vanvidsaar</firstline>
    <source pages="73-74"/>
    <quality>korrektur1,kilde,side</quality>
</head>
<body>
Helvedkaar, Vanvidsaar
over Jordens Lande fyger -
som naar grumme Hagelbyger
mod en Blomsterhave slaar.
Hvem er Kain, og hvem er Abel,
der, hvor alt er Kamp og Had,
som lig Babel
skiller Folkestammer ad - -

Blod og Slam - Nød og Skam
skiller Hjem og Mand fra Kvinde -
han var intet uden hende,
hun er intet uden ham.
Hele Verdens hvide Drømme
er som Sejl, der stod til Havs,
hvem kan dømme -?
Det er Tid at være tavs!

Men i Nord endnu bor
trende Folk for Kamp bevaret;
de har spurgt hinanden - Svaret
var den samme Viljes Ord!
Det er skønt, naar Hjerter mødes,
og naar Sjæl kan Sjæl forstaa,
thi da fødes
det, som Fremtid hviler paa.

Tag vor Haand! Blodets Baand,
der os evigt sammen knytter,
drages fast, imens vi lytter
med samdrægtigt Sind og Aand;
mens der sondres og forødes
i en Verden fuld af Graad,
vil vi mødes
i vort Venskab og vor Daad!
</body>
</poem>

<poem id="juelaxel2019052627">
<head>
    <title>Til de unge Studenter</title>
    <toctitle>De unge Studenter</toctitle>
    <firstline>Du er hvert taaget Efteraar</firstline>
    <source pages="75-78"/>
    <quality>korrektur1,kilde,side</quality>
</head>
<body>
<nonum><center>I</center></nonum>

Du er hvert taaget Efteraar
vor Længsel imod Vaar -
snart slumrer træt og furet Jord,
men dybt det fine Foraar gror -
vi venter trygt Dit Blomsterflor,
vi stoler paa Dit Ord!

Beaander Du med Livets Lov
det Stof,' der sjælløst sov,
og finder Du i Aand og Ord
de dulgte Evighedens Spor,
da har Du Sandheds Vej erkendt,
da er Du ret Student!

Og da blev Du en Pryd for os
- ϰαλός ϰαί ἀγᾶϑός -
da faar Du Visdoms rige Løn,
og ser som sand Minervasøn
en Verden fuld af Fryd og Ve,
hvor flest kan intet se.

Vi tænder Festens Blus for Dig,
vor Fremtids friske Maj;
men naar de Fakler er brændt ud
og slukt er Festens Straaleskrud,
Din stille Lampe være tændt,
mod Evigheden vendt!


<nonum><center>II</center></nonum>

Vi hilser Dig med et: <i>Giv Agt!</i>
Du unge Fanevagt!
Din Fjende er Dig altid nær,
han fylker Kræmmersindets Haer.
Løft højt Din Svøbe, hvis han naar
til Aandens Tempelgaard!

Han hader Dig, hvis Du er sand,
af Hjærtet Adelsmand -
men gav sin Tryghed, tung og trind,
for Angsten i et ædelt Sind,
og for at vaagne blot eet Gry
med bange Fryd paany.

Tag som en Ære, stolt og glad,
hans graa Plebejerhad -
men hils den gode Proletar,
der tunge Sten til Værket bar,
og elsker, hvad hans Næver tar,
og hvad hans Værktøj skar.

Forsvar det Rige, som er Dit,
- <i>felix faustumque sit!</i> -
den Fryd der gror af Aand og Muld
og skælver under Solens Guld;
da vækker Føbos Dig hvert Gry
med Broderkys paany!
</body>
</poem>

<poem id="juelaxel2019052628">
<head>
    <title>Pallas Athene</title>
    <firstline>Straalende Templer, rejst af Marmorstene</firstline>
    <source pages="79-80"/>
    <quality>korrektur1,kilde,side</quality>
</head>
<body>
Straalende Templer, rejst af Marmorstene,
viede Verden til Pallas Athene,
medens den inderst - nu det aabenbares -
    dyrkede Ares.

Dyrt for sin Troløshed den maatte bøde,
fjern og ufølsom lod hun Slægten bløde -
hun som alene Daarskab kan beskæmme,
    Vildskaben tæmme.

Først naar Gudinden strækker ud sin Lanse,
da vil den vilde Ares’ Rasen standse,
blodig han løfter vaabenløse Hænder:
    Se, jeg erkender!

Da vil hun vandre, vemodsfuld, alene,
hele det brudte, signe Vaarens Grene,
hun, som vi tjene - mægtige og rene
    Pallas Athene!

Indtil Du kommer, vil vi os berede,
at vi kan følge Dig, naar Du vil frede,
medens vor Tak, fordi vor Fred beskærmes,
    sendes med Hermes.

Skønne Gudinde, vær hos os tilstede,
Dig vil vi vie vor Munterhed og Glæde,
skyende dem, der ofrer kun ved Hermen
    Bavlet og Bærmen!
</body>
</poem>

</content>
</section> <!-- II -->

<section>
<head>
    <title>III</title>
</head>
<content>

<poem id="juelaxel2019052629">
<head>
    <title>Længsel</title>
    <firstline>Din Midie varsomt buet mod Lænden linjeren</firstline>
    <source pages="83-84"/>
    <quality>korrektur1,kilde,side</quality>
</head>
<body>
Din Midie varsomt buet mod Lænden linjeren,
en Vase fra det evige Athen!
Jeg takker Gud for Glæden, imens jeg paa Dig ser,
Du Kvinde skabt af Længsel og af Ler - -

Af Leret og af Længslen blev alt i Verden til,
- vi maa, vi maa, og tror kun, at vi vil -
og skaber vi i Elskov, mens vi det næppe ved,
det er vor Længsels Bøn om Evighed!

Dèr standser stum vor Smerte, der tørrer hed vor Graad;
forgængelig er al vor Længsels Daad - -
selv skal vi en Gang skørne som skrøbelige Kar
og minde kun om Skønheden, som var.

Du er saa ung, Du er saa ung, og kan vel ej forstaa,
at disse tunge Ting jeg tænker paa:
men Sorg og bange Glæde skal altid følges ad
for den, hvis Sjæl vil være mer end glad!

Hver Gang jeg ser Dit unge Bryst, da glædes jeg, som naar
jeg ser de første, sarte Tegn paa Vaar -
men kysser jeg Din stærke Mund, og favner jeg Dit Skød,
da aabner Somren al sin dybe Glød!

Jeg takker Gud for Glæden, imens jeg paa Dig ser,
Du Kvinde skabt af Længsel og af Ler -
jeg glemmer al min Viden og knæler ung og stærk,
jeg ejer Dig, et evigt Guddomsværk!
</body>
</poem>

<poem id="juelaxel2019052630">
<head>
    <title>Serenade</title>
    <firstline>Der strømmed mod mig dybt af Dit Væsen</firstline>
    <source pages="85-87"/>
    <quality>korrektur1,kilde,side</quality>
</head>
<body>
Der strømmed mod mig dybt af Dit Væsen
      en salig Duft -
som Rosenaande fra skjulte Kalke
      i Nattens Luft -
man ser ej, ved ej, men sanser kun
      over al Fornuft - -

Der lyste mod mig fra Dine Øjne
      et Skær saa brat -
det var, som brød for en Mand, der vandrer
      i Mulm og Nat,
en Rudes Lys gennem Rummets Mørke
      bag Skov og Krat.

Han føler, medens han standser under
      de sorte Træer,
som leved noget for ham derinde
      i Lysets Skær,
som var et Hjerte hans eget Hjerte
      i Længsel nær.

Da strider han mod sig selv og Synet,
      hans Længsel saa - -
men før han ved det, han kender sig
      for den Dør at staa
og samle om sig sin Vandrerkappe
      og banke paa.

Du vredes ikke, thi naar jeg kom
      var det Dig, jeg lød,
Din hvide Varme, Din dulgte Attraa
      min Længsel bød -
jeg lyder kun, naar jeg knæler ned
      for Dit skønne Skød.

Lad mine Kærtegn omfavne Dig
      som et festligt Skrud,
og lad mig kysse saa blidt som Mulmet
      Din hvide Hud -
og segne dybt i Dit Væsens Mørke
      og slettes ud - -
</body>
</poem>

<poem id="juelaxel2019052631">
<head>
    <title>Hjertets Sommer</title>
    <firstline>Her jeg ventede Dig, Du</firstline>
    <source pages="88-90"/>
    <quality>korrektur1,kilde,side</quality>
</head>
<body>
Her jeg ventede Dig, Du,
i den søde Sommer;
naar jeg venter paa Dig nu,
ingen, ingen kommer - -

Blomstersne fra Æblegren
daled i min Have,
og saa rakte hver Syren
frem sin Blomstergave - -

Naar Du kom og glad Din Haand
ud imod mig rakte,
selve Somrens lyse Aand
i min Sjæl Du vakte.

Ene den, der elsker Dig,
ganske kan forstaa det:
ingenting var skønt for mig,
naar Du ikke saa det.

Hvad Dit Øje hviled paa,
blev for mig en Lykke -
alt det, som Du ikke saa,
misted Glædens Smykke - -

Lykken kom jeg ikke til,
øde endte Sporet;
stundom - skønt jeg ikke vil -
græder jeg ved Ordet.

Lille Vise, Hjertens Ven
taareren Du tindrer;
nyn og græd og nyn igen
Du min Smerte lindrer.

Lille Vise, Hjertens Ven
nyn om falmet Sommer,
mens jeg venter her igen -
skønt hun aldrig kommer - -
</body>
</poem>

<poem id="juelaxel2019052632">
<head>
    <title>Aften ved Søen</title>
    <firstline>Søen er mat som et døende Blik</firstline>
    <source pages="91-92"/>
    <quality>korrektur1,kilde,side</quality>
</head>
<body>
Søen er mat som et døende Blik
og taaget som Em over Staal -
der syder et Sus gennem Sivene hen
med Lyd som et brændende Baal.

Her dufter af Død - for Somren er træt
og længes mod Hvile og Fred -
fjernt brister en Sang fra en Basklarinet
og lyder dog lige herved -

Hvor alt er forandret fra sidste Gang,
jeg gik dette Sted forbi -
da vældede Latter og Sommer og Sang
derovre fra Breddens Sti.

Jeg kyssed en Haand og hvisked et Navn,
hun saa bare paa mig til Svar;
men <i>saa</i> med det dybe og sortnende Blik,
hun ene i Verden har.

Alt heftigt og stort, der er hændt i vort Liv,
skal vige en Gang for det smaa -
af alt, hvad hun gav mig, jeg mindes nu mest
blot det, at hun mod mig saa.

Jeg træder til Side, jeg ser noget hvidt
- hvem gaar ad den natlige Sti -
der kommer to unge - med dvælende Skridt
gaar de mig tavse forbi.

De standser - nu kyssede han hendes Mund,
hun kyssede hans til Svar.
Ak, Lykken ved ikke, hvor ond den er
mod den, der slet ingen har.
</body>
</poem>

<poem id="juelaxel2019052633">
<head>
    <title>Den gamle Spillemand</title>
    <firstline>Jeg øjnede et dæmpet Lys</firstline>
    <source pages="93-96"/>
    <quality>korrektur1,kilde,side</quality>
</head>
<body>
Jeg øjnede et dæmpet Lys
bag gulligt Trækgardin -
og fandt en Kro, der halvt i Sne
saa ud som en Ruin.

Det føg med Sne, saa hvid som Damp
- som Natten var i Kog - -
der sad en gammel Spillemand
i Ovnens lune Krog.

Der sad en gammel Spillemand
ved Ovnen i en Stol
og ret som En, der mindes,
han gned paa sin Fiol.

Og Minder kom, og Minder gik
saa sagteligt dertil -
da steg den fulde Tone,
da skjalv det spæde Spil.

Det var en lille Vise,
saa helt en Kvindes Sind -
den havde en Gang nynnet sig
dybt i mit Hjerte ind.

Hun var saa fin og spinkel -
min Gud, det var den Gang,
da Glæden var som Blomsterduft,
min Sjæl som Fuglesang - -

Saa ti! Du gamle Gøgler,
med det, Du spiller der!
De Toner er som Knive,
der i mit Hjerte skær.

Du graa og gamle Gøgler,
hvad er mon hændt Dig, Du -
hvad glæded Dig saa dybt, at det
kan smerte Dig endnu -?

Fik vi den samme Smerte,
fik vi den samme Trang -
og Du til Trøst Din Fedel,
og jeg til Trøst min Sang - -

Hvad hjælper mig min Vise,
naar Mindet er mig nær -
da maa jeg vandre - ud - blot ud -
selv i det Herrens Vejr.

Ak, aldrig var saa tung min Gang
paa nogen natlig Vej - -
jeg ejer, Barn, Din Melodi -
men jeg har ikke Dig - -

Du graa og gamle Gøgler,
vi fik saa tung en Gang!
Tak Herren for Din Fedel -
jeg takker for min Sang!
</body>
</poem>

<poem id="juelaxel2019052634">
<head>
    <title>For altid - -</title>
    <linktitle>For altid</linktitle>
    <indextitle>For altid</indextitle>
    <toctitle>For altid</toctitle>
    <firstline>Du var min Ungdoms Lykke</firstline>
    <source pages="97-99"/>
    <quality>korrektur1,kilde,side</quality>
</head>
<body>
Du var min Ungdoms Lykke
  og Du var min Straf -
Du lille, fine Mørkebarn,
  jeg en Gang traf.

Med Skumring i Dit Øje
  og med Nat i Bryst
kom Du en Aftenstund til mig
  og søgte Trøst.

Du søgte Trøst, men vidste knapt
  hos hvem - for hvad -
Din Sjæl var syg af Mistro, Tvivl
  og Sorg og Had.

Du var mig fjern, som kom Du
  fra et fremmed Land -
og aldrig fik Du ganske kær
  den hvide Mand.

Men Du var som et lille Dyr
  saa skøn og sky -
mit Hjerte skjalv af Lykke, da
  Du søgte Ly.

Jeg saa, Du var et Skæbnebarn,
  vemodigt fin -
og vidste, Du fra denne Nat
  var evigt min.

Og aldrig var jeg angst for nogen
  Rædsels Stund
som for det lille Drag af Smerte
  om Din Mund.

Og aldrig har jeg kendt en Lykke,
  dyb som den
at se Dit yndigt bange Smil,
  der sitred hen.

Men altid kaldte noget fra
  Din Skæbnes Land -
og aldrig fik Du ganske kær
  den hvide Mand.

Dog, hvad der sker, forbliver Du
  for altid min -
Du gav min Sjæl saa mørk en Sorg,
  vemodigt fin.

I den er Du som altid før
  mit Hjerte nær -
Du bange Haab, jeg havde helt
  og haabløst kær.
</body>
</poem>

<poem id="juelaxel2019052635">
<head>
    <title>Lykken, der svandt</title>
    <firstline>Naar jeg løfter Festens Bæger</firstline>
    <source pages="100-101"/>
    <quality>korrektur1,kilde,side</quality>
</head>
<body>
Naar jeg løfter Festens Bæger,
mens jeg Glæden om mig ser,
og naar Undret i de glade Hjerter sker,
maa jeg ane, naar jeg smiler,
men jeg ved det, naar jeg ler:
i mit Hjerte skal jeg aldrig glædes mer.

Jeg har følt saa mild en Lykke
ved at knæle for Dit Skød -
aa, en Lykke saa berusende og sød - -
men en Aften var det Smerte,
vidste Du, hvad det betød - -?
Det var Lykken, lille Pige, der var død.

Den blev kvalt af haarde Hænder,
pint ihjel af Løgn og Svig,
og den døde uden Klageraab og Skrig.
Der blev trist, hvor før var muntert
- hvem kan feste hos et Lig -
jeg blev fattig, thi kun Lykke gør mig rig.

Jeg skal aldrig eje Lykken
som en evig Guddomsmagt
- ved min Vugge er det en Gang blevet sagt
men i Haabets Skumringstime
har jeg Hjertets Offer bragt
og forgæves efter Solnedgangen rakt.
</body>
</poem>

</content>
</section> <!-- III -->

<section>
<head>
    <title>IV</title>
</head>
<content>

<poem id="juelaxel2019052636">
<head>
    <title>Digteren og Læseren</title>
    <firstline>Du som har følt en Modgangsdag</firstline>
    <source pages="105-106"/>
    <quality>korrektur1,kilde,side</quality>
</head>
<body>
Du som har følt en Modgangsdag,
naar lidet Du paa Lykken tror,
et pludseligt og dybt Behag
i Mindet om en Digters Ord -
de var som Solstrejf, hvor Du gik,
de var som Blomster paa Dit Bord.

Thi fulgte Du en Digtersjæl
opladt og gerne paa dens Vej,
da kommer den en Trængselstund
saa tyst igen og hjælper Dig -:
,,Jeg giver Dig den Trøst, jeg fandt,
til Tak, fordi Du troede mig -''.

Maaske er det en Sætning kun,
han gemte al sin Visdom i,
maaske et festligt Billedtog,
der drager Dig i Glans forbi,
maaske det er en dæmpet Graad,
maaske en munter Melodi.

Dèr, hvor han rørte ved Din Sjæl,
en klar og evig Kilde brast -
saa mange kvæges ved dens Væld
den korte Stund, de holder Rast,
men lær at lytte til dens Klang
igennem Dagens Larm og Hast.

Thi Sjælens fine Lykkespind,
det værner bedst mod Sorg og Savn -
og derfor skal Du lukke ind
de Ord, der gør Dit Væsen Gavn.
Aa, lad mig leve i Dit Sind,
naar Du har glemt min Bog, mit Navn!
</body>
</poem>

</content>
</section> <!-- IV -->

</workbody>
</kalliopework>

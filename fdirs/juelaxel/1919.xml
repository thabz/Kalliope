<?xml version="1.0" encoding="UTF-8"?>
<!DOCTYPE kalliopework SYSTEM "../../data/kalliopework.dtd">
<kalliopework id="1919" author="juelaxel" status="complete" type="poetry">
<workhead>
    <title>Sange om Dannebrog</title>
    <year>1919</year>
    <notes>
        <note>Introduktionen efter indholdsfortegnelsen lyder ,,Nærværende Digte anvendtes som Kantate til Musik af Harding Sonne ved den højtidelige Overdragelse til Hans Majestæt Kong Christian den X. af Rigets Banner paa 700-Aars Dagen for Dannebrog den 15. Juni 1919.''</note>
        <note>Teksten følger Axel Juel: <i>Sange om Dannebrog</i>, V. Pios Boghandel Povl Branner, København, 1919.</note>
    </notes>
    <pictures>
        <picture src="1919-p1.jpg">Titelbladet til <i>Sange om Dannebrog</i> (1919) lyder ,,Axel Juel / Sange / om / Dannebrog // V. Pios Boghandel Povl Branner / København / 1919''.</picture>
    </pictures>
    <source facsimile="130025709161-color.pdf" facsimile-pages-num="47" facsimile-pages-offset="10">Axel Juel: <i>Sange om Dannebrog</i>, V. Pios Boghandel Povl Branner, København, 1919.</source>
</workhead>
<workbody>

<text id="juelaxel2024050101">
<head>
    <title>I Danmark</title>
    <firstline>Vi elsker vort blomstrende Fædreland</firstline>
    <source pages="7-8"/>
    <quality>korrektur1,kilde,side</quality>
</head>
<body>
<poetry>
Vi elsker vort blomstrende Fædreland,
dets Bøge og Bakker og Bølger,
vi ender vor Gang ved en havblaa Strand,
hvad Vej eller Sti vi end følger;
og ingen skal søge forgæves Ly,
og ingen skal vejvild vandre,
der er ikke længer’ fra By til By,
end Klokker kan høre hverandre.
Det Land, der har fostret vort venlige Sind
og smilet os Freden i Hjerterne ind,
    det er Danmark!

Da Riger blev til for i Kamp at dø
og segne, i Mørket begravet,
da slumrede fjernt paa den blanke Sø
vort Danmark, beskærmet af Havet.
Det vaagned og kendte, at Hjerter slog
i Længsel ved tusind Strande -
og ud over Bølgerne Daner drog
og kæmped om Riger og Lande.
De hersked i Vælde - og hersked de kort,
det Land, som bestandig blev deres og vort,
    det er Danmark!

Det Land har de elsket - som vi - engang,
det kan vore Sjæle fornemme;
naar ikke vi lytter til Fuglesang,
saa hører vi Bølgernes Stemme;
og Bølgerne nynner vor Længsel frem,
mens Fugle i Mark og Skove
forkynder at her er vort Hjertes Hjem,
hvor Fædre i Højene sove.
Det Land, der skal eje vor Daad og vort Navn
og tage os selv i sin kærlige Favn,
    det er Danmark!
</poetry>
</body>
</text>

<text id="juelaxel2024050102">
<head>
    <title>Den første Flag</title>
    <firstline>I fjerne Tider den første Hær:</firstline>
    <source pages="9-10"/>
    <quality>korrektur1,kilde,side</quality>
</head>
<body>
<poetry>
I fjerne Tider den første Hær:
en Skare Daner med stenhugt Sværd - -
Hvor er vor Høvding, hvor er den Stærke -?
da svang en Kriger til Tegn og Mærke
højt over Flokken en Gren af Eg!
her kæmper Kongen - og Fjenden veg!

    Skærmer ham, baner ham Vejen,
    værer hans Frændeskab værd;
    taprest de kæmper for Sejren,
    som er den Vældige nær.

Og næste Gang, før de Daner slog,
til Spyd de fæsted en Mærkebrog.
Hvor Brogen vaj ed fra Bannerstage,
der hed det fremad og ej tilbage;
thi aabned Brogen sin Fanefavn,
da flagred selve Gud Odins Ravn.

    Guden har givet os Tegnet,
    højt fra sin skjoldtækte Sal
    kalder han Kæmperne til sig -
    smilende kaarer han Val!
</poetry>
</body>
</text>

<text id="juelaxel2024050103">
<head>
    <title>Korsets Tegn</title>
    <firstline>Da fløj de Ravne fra Kampens Bulder</firstline>
    <source pages="11-12"/>
    <quality>korrektur1,kilde,side</quality>
</head>
<body>
<poetry>
Da fløj de Ravne fra Kampens Bulder
og satte sig paa Gud Odins Skulder
og hvisked til ham: »Fra fremmed Land
til Norden kom der en sælsom Mand.

Saa grov en Kofte han om sig bærer,
og sære Ting Dine Folk han lærer:
Tilgiv Din Fjende, hvad ondt Du led,
thi Livets Lykke er Kærlighed!

Han frygter ikke for Vold og Farer,
trygt gaar han om i de vilde Skarer,
og truer man ham paa Liv og Blod,
han svarer blot: Du skal være god.

Men bort fra Dig han de Kæmper leder,
de lægger Sværdet, imens de beder,
og naar de kæmper, trods Nød og Savn,
jeg tror, det er i en andens Navn.

Selv vil han gerne med Livet bøde,
fordi hans Herre korsfæstet døde
at samle alle, som paa ham tror,
til evigt Liv efter Liv paa Jord.«

Bort fløj de Ravne - og Odin blegned,
mens Valhals mægtige Støtter segned
og svandt i Sky som et Syn tilsidst
for Straaleglansen om hvide Krist.

Men Korsets Tegn blev et Krigermærke,
mod Vantro kæmpede unge Klerke,
et Kors blev Tegnet for Kamp og Daab,
for Liv paa Jord og et evigt Haab.
</poetry>
</body>
</text>

<text id="juelaxel2024050104">
<head>
    <title>Absalon og Valdemar Sejr</title>
    <firstline>Bisp Absalon lagde sit Høvdingesværd</firstline>
    <source pages="13"/>
    <quality>korrektur1,kilde,side</quality>
</head>
<body>
<poetry>
Bisp Absalon lagde sit Høvdingesværd
    - Konge af Mod -
at signe vort Danmark i fredelig Færd,
    mægtig og god!
Han signed med Korsstav, han signed i Strid,
hans Minde skal æres til seneste Tid:
forrest i Kampen, hvor dyrest det gjaldt,
bøjet for Gud kun den stolte Gestalt -
    ædel i alt!

Bisp Absalon lagde sit Høvdingesværd
    - Striden var stridt -
Hvem ejer i Danmark for Flaade og Hær
    Snille som Dit?
Det brager med Klang af Basunernes Lyd,
det lyner af tusinde blinkende Spyd:
Danmark en kongelig Høvedsmand ejer,
mægtig paa Tinge og mægtig i Lejer,
    Valdemar Sejer!
</poetry>
</body>
</text>

<text id="juelaxel2024050105">
<head>
    <title>I Leding</title>
    <firstline>Kampen for Korset har kaldet til Leding</firstline>
    <source pages="14-15"/>
    <quality>korrektur1,kilde,side</quality>
</head>
<body>
<poetry>
Kampen for Korset har kaldet til Leding
Stormænd og Bisper og Borger i By,
Langskibe glider fra Strand og fra Beding,
rustes for Korset og Danernes Ry.
Korskampen kalder, og tusinde Skibe
sendes af Slesvig og Viborg og Ribe,
Aalborg og Aarhus - Sjælland og Skaane -
Sejlene hvidne og Søerne blaane.
Aldrig i Norden en Flaade saa mægtig
drog over Bølgerne, straalende prægtig.
Se, det er Danmark, der glider til Vands,
Konge og Hirdmænd og Bisper og Klerke;
under det hellige, viede Mærke
Korsbrødre af Sankte Hans.

Skumringen sænker sig blidt over Landet,
sletter Sankt Viti indviede Dag;
Storflaaden hviler derude paa Vandet,
Krigeren nyder sin Nadver i Mag.
Lejren paa Lyndanis Klinten er stille -
fjernt fra et Telt høres Munke at spille;
Sværdridder-Tegnet hist paa sin Stage
fulgte Theoderik, ældet af Dage,
han, der som Bisp skal de Kristnede lede -
bøjer han nu sine Knæ for at bede,
takke sin Gud, der har opfyldt hans Haab,
kuet de Vantro i Frygt for den Stærke,
samlet dem trindt om de Troendes Mærke
og om den lutrende Daab. -
</poetry>
</body>
</text>

<text id="juelaxel2024050106">
<head>
    <title>Slaget ved Lyndanis</title>
    <firstline>Da rejser en Larm sig</firstline>
    <source pages="16-18"/>
    <quality>korrektur1,kilde,side</quality>
</head>
<body>
<poetry>
Da rejser en Larm sig,
mangfoldig - en Raaben -
der gribes til Vaaben -
Hegnene sprænges,
Boderne væltes,
Teltene flænges -
Esterne! Esterne!
Danerne trænges -
Bispen Theoderik,
gammel og graanet,
dødsmærket, daanet!
Slumrende slæbes
ud for at dræbes,
Vaagnende famler
ud efter Sværdet -
Høvdinge samler
Krigernes Skarer -
Hærraab og Skrig:
Død over Esterne!
Død over Svig!

Volmer den straalende
frem kommer sprængende,
sondrende, slængende
alt over Ende,
kan dog ej vende
Lykken for Danerne,
stakket kun standser
Hedningeskaren
de fældede Lanser.
Vitslav den kække,
Fyrsten af Rygen,
næppe kan dække
Danerne Flanken -

Se, se paa Banken,
højt over Lejren
Ærkebisp Anders,
der beder for Sejren,
vender Guds Harme,
Bisperne støtter
hans segnende Arme -
ser eller aner:
synker de, viger
de kæmpende Daner,
hæves de højt,
holder dødtrætte ud -
Hellige Fader,
han taler med Gud!

Hvem kommer jagende,
huggende, bragende,
Ester nedmejende,
foran sig fejende,
Korsbanner svingende,
Sejersmod bringende - -
Kæmper fremstimlende
jublende, svimlende:
- Herren bønhører os -
Herren selv fører os - -
Herren selv kendte os,
se, se, han sendte os
Flaget fra Himlene!
</poetry>
</body>
</text>

<text id="juelaxel2024050107">
<head>
    <title>Det hellige Flag</title>
    <firstline>Din Fader var Sejer, Din Moder var Tro,</firstline>
    <source pages="19-20"/>
    <quality>korrektur1,kilde,side</quality>
</head>
<body>
<poetry>
Din Fader var Sejer, Din Moder var Tro,
den hellige Stund, Du blev til,
og aldrig vi svigtede Dig og de to
i Tidernes vekslende Spil.

Paa Brunkebjerg stod Du, da Lykken os sveg,
alene, men ikke forladt:
Din trofaste Skare var blodig og bleg
og tavs - i den evige Nat.

Da Ahlefeldt bar Dig i Ditmarsken frem,
han svøbte sig selv i Din Flig,
han saa, at Du ikke med Sejer kom hjem,
saa tog de Dig, svøbt om hans Lig!

Og siden Du smulrede hen og forsvandt
saa tyst, som Du jublende kom,
Du Danskernes Mærke for trofast og sandt,
Du Datter af Modig og From.

Men først gav Du tusinde Døtre i Vold
at hævde Din Trods og Din Tro,
og værne Dit Billed i Hjerternes Skjold,
omklamret af Løvernes Klol
21
</poetry>
</body>
</text>

<text id="juelaxel2024050108">
<head>
    <title>Ærens Tegn</title>
    <firstline>Kun Een er Din Gud, er i Skriften udsagt«</firstline>
    <source pages="21"/>
    <keywords>christian4</keywords>
    <quality>korrektur1,kilde,side</quality>
</head>
<body>
<poetry>
»Kun Een er Din Gud, er i Skriften udsagt«,
saa talte den lutrede Lære -
og Dannebrog misted som Jærtegn sin Magt,
men vandt den som Tegnet for Ære!

Som Tegnet for alt, hvad vi stræber og vil,
og værner med Flaader og Hære;
det fløj over Havet fra Stage og Spil,
befalet af Christian den Fjerde.

Det gik med Jens Munk til den evige Is,
med Købmænd til Fremtidens Lande,
det vaj ed til Orlogs og til Koffardis,
det for over vældige Vande.
</poetry>
</body>
</text>

<text id="juelaxel2024050109">
<head>
    <title>Heltene</title>
    <firstline>Da siden paa Holmen man rejste</firstline>
    <source pages="22"/>
    <quality>korrektur1,kilde,side</quality>
</head>
<body>
<poetry>
Da siden paa Holmen man rejste
de Spanter og Borde besloge,
den første Gang Flaget man hejste,
var Skibet selv døbt »Dannebroge«.

Og Helte dets Dæk skulde bære;
med Dugen, den hvide og røde
for evigt til Dannebrogs Ære
vor Hvitfeldt steg op til de Døde!

Vort Flag, det er Mindernes Stemme,
mod Dorskhed og Dvale vor Vægter -
de Navne, vi ikke tør glemme,
det nævner fra Slægt og til Slægter.

Det vækker mod det, som vi hader,
mod Sindenes Sløvhed og Tomhed -
husk: sejrende Mod var min Fader,
min Moder var Troskab og Fromhed 1
</poetry>
</body>
</text>

<text id="juelaxel2024050110">
<head>
    <title>Rigets Banner</title>
    <firstline>De Mænd, der var Hæder for Danmark</firstline>
    <source pages="23-24"/>
    <quality>korrektur1,kilde,side</quality>
</head>
<body>
<poetry>
De Mænd, der var Hæder for Danmark,
de lever bestandig for os -
de staar dér saa statueranke
og byder Aarhundreder Trods.

Det er, som de talede til os:
»Vi leved for Danmark og Jerl«
Vi løfter vort Ansigt imod dem
og bliver til mer, end vi er.

Men Flaget, det fik deres Styrke
- og det er dets Hemmelighed -
det gemmer den Magt og den Hæder,
de vandt, da for Danmark de stred!

Det nævner os Stridsmænd og Lærde
og Skjalde af ædleste Sind,
der elskede Danmark og sang det
for altid i Hjerterne ind.

Det nævner os Konger, hvis Virke
staar ungt, mens Aarhundreder sank,
og Christian den Tiende, Kongen,
saa dansk og saa ridderlig rank.

I hundrede Navne en Skat vi har -
og taler Flaget, er Hjertets Svar:
    <i>De er Danmark!</i>
</poetry>
</body>
</text>

<text id="juelaxel2024050111">
<head>
    <title>Sang til Kongen</title>
    <firstline>Naar Faren staar for Hvermands Dør</firstline>
    <source pages="25-26"/>
    <quality>korrektur1,kilde,side</quality>
</head>
<body>
<poetry>
Naar Faren staar for Hvermands Dør
    og Nød er nær,
da føler vi som aldrig før,
    hvad vi har kær.
Da ser vi til vort gamle Skjold,
og samler os til Værn mod Vold
om ham, der bærer mangefold
    vor Fryd og Sorg.

Mens Viljer vaagner med hvert Flag,
    der gaar i Top,
vi glemmer fattigt Nid og Nag,
    og vi ser opl
For Freden tak af Hjertens Grund,
men lovet være Farens Stund,
da taler Flagets røde Mund,
    og vi ser op!

Hvor dyrebar en Lod at staa,
    hvor Flaget staar,
at kunne stolt og forrest gaa,
    hvor Folket gaarl
Vor Konge, Du, der med os stred
og med os glædedes og led,
for Dig er mangefold bered
    vor Kærlighed!
</poetry>
</body>
</text>

<text id="juelaxel2024050112">
<head>
    <title>Kongen og Flaget</title>
    <firstline>Naar Tankerne sendes tilbage</firstline>
    <source pages="27-28"/>
    <quality>korrektur1,kilde,side</quality>
</head>
<body>
<poetry>
Naar Tankerne sendes tilbage,
da henter vi Styrke derved,
og Mod for de kommende Dage
til Kampen, der kæmpes i Fred.

Derfor vil bestandigt vi mindes,
at vi bliver Fortid engang,
at Fremtid skal hente sig Styrke
ved det, som vi virked og sang.

At ser den mod Dannebrogsflaget,
da skal den kun høre vort Navn,
ifald vi har virket til Lykke
og været til Fremfærd og Gavn.

Vi lover vor Konge at være
om Flaget for Danmark en Vagt,
at øge, saa vidt som vi evner,
dets hemmeligt styrkende Magt.

Fra Oldtidens fjerneste Dage
det maned til Troskab og Mod,
til: Fremad - og aldrig tilbage -
det vajed, hvor Høvdingen stod.

Det Flag, som nu ved Jer Side staar,
Gud give i mange og gode Aar,
    <i>det er Danmark!</i>
</poetry>
</body>
</text>

<text id="juelaxel2024050113">
<head>
    <title>Flaget i Top</title>
    <firstline>Der er ingenting, der maner,</firstline>
    <source pages="29-30"/>
    <quality>korrektur1,kilde,side</quality>
</head>
<body>
<poetry>
Der er ingenting, der maner,
som et Flag, der gaar til Top,
mens det drager vore Hjerter
og vort Sind mod Himlen op -
og det vajer under Saling
som en flammende Befaling,
aa, men ogsaa som en Hvisken
om det største, som vi ved:
Ikke Din og ikke min
men hele Folkets Evighed!

Det har vajet for de Slægter,
hvorved vi og vort blev til,
over Fredens milde Toner,
over Kampens vilde Spil.
Det var forrest, naar de sejred,
det var med dem, naar de fejred,
langt fra Hjemmet, Hjemmets Fester -
det var Raabet, naar de stred,
og det sidste Suk i Bølgen,
naar det stolte Skib gik ned - -

Derfor blotter vi vort Hoved,
hver Gang Flaget gaar til Top,
mens det drager vore Hjerter
og vort Sind mod Himlen op.
Det er vore Drømmes Tolk,
det er baade Land og Folk - -
Lad Dit hvide Kors forkynde
for hver fremmed Havn og Red
- omend hele Verden strides -:
Jeg er Danmark, jeg er Fred!
</poetry>
</body>
</text>

<text id="juelaxel2024050114">
<head>
    <title>Sønderjylland og Dannebrog</title>
    <firstline>Vi, der ejed vor Kærlighed, kunde forstaa</firstline>
    <source pages="31-32"/>
    <quality>korrektur1,kilde,side</quality>
</head>
<body>
<poetry>
Vi, der ejed vor Kærlighed, kunde forstaa,
hvad Jer haabløse Troskab har lidt,
mensi værned Jert trofaste Haab Sønden Aa -
vi har æret den Strid, I har stridt!

I var skilte fra Hjemmet - og boede dog der -
vi fra Mindernes dyreste Land;
men vi var dog hinanden forunderlig nær,
og vi længtes, som Elskende kan - -

I blev fremmede Folk i Jert urgamle Hjem,
I har ventet Befrielsens Dag -
som den Elskedes Billed i Løn taget frem,
har I gemt paa et dyrebart Flag.

Er det Broder, der mødes med Broder igen -
det er mer, det er mangefold merl
Det er Kærligheds Løn til usvigelig Ven -
det er evigt og skønt, det som sker.

Det er Uret, der mister sit knugende Tag,
det er Danmark, der aander paany!
Naar Jert Hjerte befris og vort elskede Flag,
er det Smil gennem Graad - er det Gryl
5
</poetry>
</body>
</text>

<text id="juelaxel2024050115">
<head>
    <title>Mod Fremtiden</title>
    <firstline>Det er Gry over Danmark</firstline>
    <source pages="33"/>
    <quality>korrektur1,kilde,side</quality>
</head>
<body>
<poetry>
Det er Gry over Danmark
og Gry over Jord -
Velkommen Du signede Dag!
Vi vil bede for det,
som vi haaber og tror,
naar vi hejser vort ældgamle Flag!
Det, som Du bevared,
for evigt bevar,
og stolt gennem Tiden Du bære
vor Tro og vort Haab og vor Ære!

Flyv ud over Havet
bag brusende Bov,
vaj hjemme for Hytte og Borg!
Du, der signer vor Glæde,
vor Mark og vor Skov,
Du, der løfter vort Sind gennem Sorg!
Du signede Danmark
i syv Hundred Aar,
Du var og Du er og skal være:
vor Tro og vort Haab og vor Ære!
</poetry>
</body>
</text>

</workbody>
</kalliopework>

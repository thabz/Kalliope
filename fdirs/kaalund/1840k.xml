<?xml version="1.0" encoding="UTF-8"?>
<!DOCTYPE kalliopework SYSTEM "../../data/kalliopework.dtd">
<kalliopework id="1840k" author="kaalund" status="complete" type="poetry">
<workhead>
    <title>Kong Haldan den Stærke</title>
    <year>1840</year>
    <notes>
        <note>Teksten følger H.V. Kaalund: <i>Kong Haldan den Stærke</i>, C. Steen, Kbh., 1840.</note>
        <note>Stavemåde og tegnsætning følger samvittighedsfuldt originaludgaven, kun åbenbare fejl er rettet og i alle tilfælde med originalens ordlyd anmærket i digtnoten, så læseren selv kan vurdere rigtigheden af en rettelse.</note>
        <note>Bidrag fra Henrik Nielsen.</note>
    </notes>
    <pictures>
        <picture src="1840k-p1.jpg">Titelbladet til <i>Kong Haldan den Stærke</i> (1840) lyder ,,Kong / Haldan den Stærke. // Romantisk Epos / af / H. W. Kaalund. // Kjøbenhavn. / Forlagt af Bog- og Papirhandler C. Steen. / Trykt i Bianco Lunos bogtrykkeri. / 1840.''.</picture>
    </pictures>
    <source facsimile="115308071047_color" facsimile-pages-num="154" facsimile-pages-offset="10">H.V. Kaalund: <i>Kong Haldan den Stærke</i>, C. Steen, Kbh., 1840.</source>
</workhead>
<workbody>

<poem id="kaalund2018061701">
<head>
    <title>Forord</title>
    <firstline>Jeg elsker Alt, hvad muntert, stort og smukt</firstline>
    <source pages="1-4"/>
    <quality>korrektur1,kilde,side</quality>
</head>
<body>
Jeg elsker Alt, hvad muntert, stort og smukt
Og godt og herligt her i Verden findes:
For Nutids Værd er ei mit Øie lukt,
Skjøndt Hedenold jeg dybt bevæget mindes;
Dog, naar jeg i en Modens Cirkel staaer,
Og føler mig en Svag iblandt de Svage;
Da tykkes halvt mig Livet Krebsgang gaaer,
Og, af den vilde Helt i Ungdoms Vaar,
En nervesvækket Blodling kun tilbage;
Da tyer min Tanke hen til Kraftens Old,
Hvor <w>Saga</w> sidder blandt de store Døde,
I Mindets høitidsfulde Aftenrøde,
Og rister gyldne Runer paa sit Skjold;
Da blader fro jeg i de gamle Skrifter,
Som Sneen funklende ved Stjerneskin,
Og Nordens friske Sundhed atter vifter,
Med sine Vinger, Blodet i min Kind;
Da følger jeg Kong <w>Hadding</w> til hans Seire,
Og gjæster Ro ved Kilderne i <w>Leire</w>;
Da løber jeg med <w>Palnatoke</w> tryg
Paa Skier ned ad <w>Kullens</w> Klipperyg;
Da bygger jeg, med Grave og med Borge,
Ved <w>Sli</w> en Vold med <w>Thyra Dannebod</w>;
Med Folket græder jeg for <w>Eiegod</w>,
Og lander kjækt med <w>Thrygvesen</w> i <w>Norge</w>.

Jeg elsker ei det grumme Barbari;
Men Aanderne, som ærligt sired' deri:
Den stolte Helteflok i Tidens Mørke,
Som æsted Skjæbnen ud at prøve Styrke;
Den djærve Kraft, fuld af Begeistrings Ild,
Med Haanden knuged fast om Friheds Banner;
Saa ungdomsfrisk som <w>Guldbrandsdalens</w> Granner,
Som Ørnen dristig og som Fossen vild,
Og dog med stille Elskov i sit Øie;
Ret som, naar <w>Freias</w> Stjerne straaler mild,
I sorten Midnat, over Kæmpehøie.

Hvergang jeg gik som Barn ved Hjemmets Hav,
Da tyktes mig, det sang om hine Dage;
Hver Skov, hver Eng hver lynggro't Oltidsgrav
Fortalte mig saa underfuld en Sage;
Og sælsomt rørte det sig i min Sjæl
Ved Arnens Lue, mens bag frosne Rude
Jeg hørte Stormen vild i Luren tude,
I Vintertidens lange, mørke Kvæl.
Dog greb jeg ikke i de stemte Strænge:
Af Versemagere er fleer' end nok!
Saa tænkte jeg, lod Harpen ubrugt hænge,
Og spottede den store Riimnsmedflok.
Men <w>Oehlenschläger</w> mig sit Guldhorn rakte,
Til Randen skummende af <w>Valhals</w> Mjød;
Og med hver Draabe, kvægende og sød,
Den Herlige min Sjæl til Drømmen vakte:
AL ogsaa jeg blev til en Sangfugl født!

Og denne Drøm har Frygtens Hydra fældet;
Nu Flammen blusser, som en Baun paa Fjeldet,
Mod Stjernesolene i Fortids Nat!
Dybt fra mit Indre strømmer Tonevældet,
Som <w>Noars</w> Kilde gjennem <w>Leires</w> Krat!

Vidt seer jeg Poesiens Hav sig strække:
Mod Himlen grændser fjernt dets blanke Speil.
Mod Oltidskyster gaaer min Digtersnekke;
Et herligt Hjerterum er paa dens Dække,
Frisk kuler Nordenvinden i dens Seil.
Saa kom da Hver, som har mig Lyst at følge,
Mod <w>Zembla's</w> Stjerne, paa den vilde Bølge,
Enhver, hvis Hjerte varmt og aabent flaar,
Med barnligt Eenfold og med Aandens Adel!
Kom ogsaa Du, som streng og critisk staaer,
Du standser ei min Snekke med din Dadel!
Som Hyllen dufter, som den klare Aa
Maa fra sin Kilde ned i Dalen flyde;
Som Lærken synger i det høie Blaa,
Saa synger henrykt jeg, fordi jeg maa!
Naturens Alvorslov jeg kan ei bryde!
Mig vinker Saga til det svundne Old!
Og dermed Ankret lettet: — Gud i Vold!
</body>
</poem>

<poem id="kaalund2018061702">
<head>
    <title>Parret paa Leire</title>
    <firstline>Valkyrier i vilden Sky</firstline>
    <source pages="5-7"/>
    <quality>korrektur1,kilde,side</quality>
</head>
<body>
Valkyrier i vilden Sky,
Med Skjoldeklang og Sværdegny,
Hensused' over Norden;
Til Galgen længst var <w>Hagbart</w> slæbt;
I <w>Mordkjær</w> Konning <w>Siger</w> dræbt,
Og <w>Alf</w> til Aske vorden.

Fra <w>Svea</w>, over <w>Kjølens</w> Vold,
Foer <w>Gunner</w> frem med Mord og Vold,
Saa ond som Markens Tidsel;
Men <w>Borkord</w> Danske Sværdet tog,
Og <w>Danmarks</w> frække Voldsmand jog
Til <w>Nastrons</w> Tændergnidsel.

Hvad nys Kong <w>Alf</w> behersked' heelt
Var nu i usle Stumper deelt:
I <w>Sjølund</w> raaded' <w>Hunding</w>;
Paa <w>Hane Jarl</w> traf <w>Fyns</w> Valg,
Og <w>Hather Jyland</w> fik som Salg,
Fra Nord til <w>Eid'rens</w> Munding.

Men i sin Hal ved <w>Isefjord</w>
Sad gamle <w>Borkord</w>, gjæv og stor.
Med Kæmpesværd ved Bælte:
Som <w>Dovres</w> Sneestred var hans Lok,
Med Skrammer som en Huggeblok
Han kneiste, størst blandt Helte.

Hvor Pile fog' som Flyvesand,
<w>Der</w> var han som en Fisk i Vand.
<w>Steenkløver</w> hedde Sværdet;
De fulgtes ad som Ven med Ven;
Mod Dødens Land det pegte hen,
I Fjendeblodet hærdet.

Dengang han svenske <w>Gunner</w> slog,
Til Hustru han hans Frille tog:
Kong <w>Regnolds</w> Datter <w>Drothe</w>.
Opfødt fra spæd blandt Kamp og Gru,
Med blegen Kind og kjærlig Hu,
Hun Banen med ham traadte.

Men, ak! hun eied' Sønner to,
Som røved' Moderhjertets Ro,
Og smelted det i Taare:
Den første, født ved <w>Gunners</w> Vold,
Foer grumt omkring, med Sværd og Skjold;
Den anden var en Daare!

Hver Mand, som Ægteparret saae,
Den Gubbe, med de Lokker graae
Og kjække Ynglingsblikke;
Den Viv, med Mildhedsøiet blaat:
Han tænkte sig i <w>Valhals</w> Slot,
Hos <w>Odin</w> og hos <w>Frigge</w>.
</body>
</poem>

<poem id="kaalund2018061703">
<head>
    <title>Haldans Barndom.</title>
    <firstline>Med revne Klæder og filtret Haar</firstline>
    <source pages="7-15"/>
    <quality>korrektur1,kilde,side</quality>
</head>
<body>
Med revne Klæder og filtret Haar
Løb <w>Haldan</w> om i sin Faders Gaard;
Hans Mine var vild og Talen sær;
I Haand bar Drengen et Egesværd;
Snart grunded han som paa dybe Ting;
Snart sprang han fly, som et Føl, omkring.

Han var slet ikke som andre Børn!
Hans bedste Ven var en finlandsk Bjørn;
I Lænke laae den for Gaardens Rum,
Af Galskab tidt stod dens Mund i Skum.
Dog <w>Haldan</w> sov ved dens lodne Vams,
Og aad og drak med den bistre Bams.

I Uger han mælede ei et Ord,
Men slentred' kun ned til Isefjord;
<w>Der</w> saae man ham ligge Dagen lang
Og rode blandt Stene, Gruus og Tang.
Med Vikingsnekken, som kom og gik,
Og Skyen fulgte hans Drømmeblik.

De gyldne Lokker for Vinden fløi;
Hans Kind var rød og hans Pande høi;
Som Fjordens Bølge hans Øie blaae.
Naar saa ham fremmede Stridsmand saae,
De tro'de at see den unge <w>Niord</w>,
Der flagrer frisk over Hav og Jord.

Dog spottet blev han af Kæmpeflok,
Og <w>Borkord</w> rysted' sin hvide Lok!
,,Saa skal da med mig min Slægt døe ud!
Hvad nytter vel<note>vel] vil</note> sligt et Vandpiilskud?
Slight ormhuult Æble med Skrælling rød?
Til Skam og Sorg blev den Dreng mig fød!''

Da <w>Drothe</w> brast i en Taarestrøm,
Og sukked': ,,Farvel min Moderdrøm!''
Men Borkord vilde ei Taarer see:
,,De evige Guders Villie skee! —
Stat op, du Sanger, med Sølverskjæg,
Og tag fra Knagen din Strængeleeg!

Istem for <w>Drothe</w> et Mindekvad,
Om da hun fangen i Høien sad!
Ved tryg at mindes sin fordums Nød,
Man soler sig først i Lykkens Skjød;
Lad Strængen bruse som Havets Vind,
Der kysser den vilde Vikings Kind!''

Det var en Aften ved Vintertid:
Derude fygede Sneen hvid;
I Hallen vraltede Trælle smaae;
Og Brændeknuder paa Arnen laae;
Hos <w>Drothe Haldan</w> i Krogen sad;
Men Skjalden høit til sin Harpe kvad:

       ,,Som <w>Muspel</w> hiin Skumle
       Ved <w>Ragnaroks</w> Tid,
       Fra Dybet skal tumle
       Med Trolde til Strid,
       Saa stormede <w>Gunner</w>
       Med Svenske til Dyst,
       Skar blodige Runer
       I Normandens Bryst.

       Hans Skarer som Havet,
       Med Brusen og Hviin,
       Hver Modstand begraved'
       Lig Fjeldets Lavin.
       De vrimled' paa Bjerget
       Som Fluer i Pest,
       Og frygteligt hærged
       Den ubudne Gjæst.

       Han dyngede Skatte
       Paa Tørt og paa Vaadt;
       I <w>Norge</w> indsatte
       En Pudel til Drot.
       Paa Scept'ret den tygged'
       Og bjeffed, og beed,
       Med Guldkronen trykket
       Om Ørerne ned.

       Men <w>Norrigs</w> den gamle,
       Den ærlige Drot:
       Kong <w>Regnold</w>, lod samle
       Hver Skat paa sit Slot;
       Lod Trælle den skjule,
       Med <w>Drothe</w> sit Barn,
       I Gravhøiens Hute
       For Røverens Garn.

       Ved <w>Nidaros</w> Faldet
       Paa Fjeldet han steeg;
       <w>Der</w> stod han: en skaldet,
       En hundredaars Eeg!
       Et Blik først mod oven,
       Og et paa sit Land,
       Saa sprang han i Voven
       Fra Fjeldpyntens Rand!

       Men <w>Drothe</w> sad ene,
       Med Sværd og med Skat,
       Bag runede Stene,
       I Gravhulens Nat;
       En Fyrrespaan lyste
       Kun rødligt deri;
       Hver Ræv hende kyste,
       Der listed' forbi.

       Som Dødninger blege,
       Tre Trælle der laae;
       Kun frem de sig snege,
       Naar Midnat faldt paa.
       Hvor Egnen var busket
       Med Krat og med Skov,
       Heelt rædde de lusked'
       Som Ulve paa Rov.

       Den ene var løbet
       Alt troløs sin Vei;
       Ak, om han dem røbed?
       Hun tro'de dem ei.
       Hun lignede Vaaren,
       Skjøndt skjult for Guds Sol:
       I Øiet hang Taaren
       Som Dug paa Viol.

       Men <w>Gunner</w> lod søge
       I Høi og i Krat,
       Og haaned', som Skjøge,
       Hver Mø, han fik<note>fik] sik</note> fat.
       Han gløded' som Essen,
       Naar Smed hærder Jern,
       Og priist var Prindsessen
       As Nær og af Fjern.

       Hun sukked' med Længsel,
       Paa fugtige Halm,
       Til Steenstuens Fængsel
       Blev Hjertet for kvalm;
       Da fremsteg den Skjønne,
       Med svulmende Sjæl,
       At skue det Grønne
       Og Himmel og Fjeld.

       <w>Der</w> stod hun, som Hinden
       Paa flygtige Fod,
       Og badede Kinden
       I Vaarvindens Flod;
       Med guldgule Lokker,
       En Elvermø lig,
       I Græsset smaae Klokker
       Bevægede sig.

       Og glemt var hver Fare;
       Men hui! som en Blæst,
       Frembruste en Skare
       Af Svenske til Hest.
       Og, før hun det vidste,
       Var Trællene dræbt'.
       Og hun, med sin Kiste
       Af Skatte, bortslæbt.

       Til <w>Gunner</w> hun førtes.
       Den Lilie skjøn;
       Ei Nidingen rørtes
       Af Suk eller Bøn;
       Og Fuglen var inde
       I Jægerens Garn:
       Han avled' med hende
       Saa viltert et Barn.

       Og <w>Hildiger</w> nævned'
       I Vuggen man det;
       Paa Voldsmanden hævned'
       Han Moderens Plet:
       Knap Sommere fjorten.
       Han Faderen slog:
       Saa bister paa Porten
       Ham <w>Gunner</w> da jog.

       Som Viking i Plader
       Til <w>Sverig</w> han foer, —
       Forlængst er hans Fader
       Nedsænket i Jord:
       Og Vinter bli'r Sommer,
       Og Høst bliver Mai,
       Men <w>Hildiger</w> kommer
       Til Moderen ei.

       Dog sorg ei, Du Arme!
       I <w>Breidablik</w> hist
       Skal <w>Baldur</w> forbarme
       Sig over dig vist!
       Hvad her vi maae søge
       Skal hisset vi naae!
       Blandt <w>Valhallas</w> Bøge
       Omfavnede staae!

       Men herligt er Livet
       Med Kamp og med Daad,
       Ei Mennesket givet
       Til Klynken og Graad!
       See, frisk bruser Strømmen
       Mod Saligheds Havn!
       Snart lee vi ad Drømmen
       I Alfaders Favn!''

Nu taug den Sanger, med Blus paa Kind,
Mens <w>Drothe</w> saae som i Himlen ind.
Ham <w>Borkord</w> rakte den stærke Drik;
Men <w>Haldan</w> ud til sin Bamse gik:
,,Ja,'' raabte han der med Kinden vaad;
,,Ja, herligt er Livet med Kamp og Daad!''
</body>
</poem>

<poem id="kaalund2018061704">
<head>
    <title>Hyldingen</title>
    <firstline>Af Skjoldungeblod</firstline>
    <source pages="16-19"/>
    <quality>korrektur1,kilde,side</quality>
</head>
<body>
Af Skjoldungeblod
Tilbage kun stod
Den lille <w>Gyri</w> tha paa Jorden:
Med Øinene blaae,
Og Guldkrøller smaae,
Og frisk som en Vaardag i Norden.

Hun lignede smukt
En rødmusset Frugt,
Som Stormen afrev fra dens Stamme;
En frændeløs Fugl,
Forladt, uden Skjul,
Som fremmede Fugle maae amme.

Om ældgamle Thing
Stod Bønder i Ring,
Med Køller og blinkende Sværde:
,,Giv <w>Danmark</w> en Drot,
Som mener os godt,
Og reiser det nedbrudte Gjerde!''

Da <w>Borkord</w> fremtreen
Til Hyldingens Steen,
Og Larmen forsvandt i det Fjerne:
Det Kongebarn holdt
I Favnen han stolt,
Som Natten en funklende Stjerne.

Fra malmfulde Bryst
Sig hæved hans Røst:
,,Her bringer jeg Kuben en Dronning!
Naar Liliens Frø
Udvikler en Mø,
Hun skaffer vel <w>Danmark</w> en Konning!

Og hør hvad jeg spaaer.
Med graanede Haar:
Det deiligste Troe skal hun vorde!
Om Stammen engang
Paa blomstrende Vang
Skal græsse de splittede Hjorde!

Naar Solen bag Hav
Bestraaler min Grav,
Og Mosset min Bautasteen klæder;
Da — mærk mine Ord:
En Konge saa stor
Hun føder til <w>Dannemarks</w> Hæder!''

Og ,,Hæder''! gjenlød
Fra Bølgernes Skjød
Og rundt fra de grønnende Lunde;
Mens Hyldingens Raab,
Med Liv og med Haab,
Sig hæved' fra tusinde Munde.

Som Storm brød det ud:
,,Ja, hil dig, du Skud
Af <w>Odins</w> den hellige Stamme!
Bliv fager og stor
Til Hæder for Nord!
Du Konger skal <w>Danmark</w> opamme!''

Om Lokkernes Krands,
I Solstraaleglands,
En Krone blev sat af Kjærminder:
Eia, hvilken Leeg!
Paa Thronen af Neeg
Hun smiled', med blomstrende Kinder.

Til Hyldingens Steen
En Skare fremtreen:
Tolv mægtige Brødre de vare,
Ved <w>Odin</w> de svo'r'.
Det <w>Skjoldungeno'r</w>
Med Liv og med Blod at forsvare.

I <w>Gefions</w> Lund,
Ved bølgeblaat Sund,
En Borg laae, af Bøge bestygget:
Mod Eeg og mod Bøg
Steeg blaalig dens Røg,
Og Storken paa Tagryggen bygged'.

Der sad' nu de Tolv
Som Kæmper om <w>Rolf</w>,
Omhegned' med Sværdet den Svage;
Paa Arm hende bar'.
Og Legetøi skar',
Og tyssed' med Sang hendes Klage.
</body>
</poem>

<poem id="kaalund2018061705">
<head>
    <title>Havfruens Spaadom</title>
    <firstline>Atter Naturen sig reiste fra Baaren</firstline>
    <source pages="20-27"/>
    <quality>korrektur1,kilde,side</quality>
</head>
<body>
Atter Naturen sig reiste fra Baaren:
   Mildt gjennem Taaren
Smiled' den deilige Vaar;
Blaaøiet hen over Norden hun dandsed',
   Tusindfryd krandsed'
Yndigt det guldgule Haar.

Kilderne sprang, hvor hun vendte sit Øie;
   Dale og Høie
Bar' hendes maigrønne Spor;
Skovene dufted' af Liljeconvaller;
   Storke og Svaler
Vendte tilbage til <w>Nord</w>.

Travlt blev i Hytten, og travlt blev paa Borgen,
   Bonden hver Morgen
Hjorden til Grusgangen drev;
Ned af sin Knage kom Skjoldet, med Pandser;
   Sværde og Landser
Heltene pudsed' og sleb'.

<w>Der</w>, hvor de dunkelblaae <w>Isefjords</w>-Vover
   Henrulle over
Muslingeskaller og Sand;
<w>Der</w> hvor med Taarne nu, <w>Roeskilde</w>-Byen
Kneiser mod Skyen,
Vandrede <w>Haldan</w> ved Strand.

Stille som <w>Roar</w> gik fordum paa Engen,
   Satte sig Drengen
Ned ved den speilklare Strøm:
Lokkerne rigt over Skuldrene rulled',
   Bølgen ham lulled
Sagtelig ind i sin Drøm.

Men, som han sad nu, og stirred' i Drømmen,
   Toned' fra Strømmen
<w>Havfruens</w> smeltende Sang.
Teet ved, hvor Bølgerne badede Grenen,
   Sad hun paa Stenen;
Haaret var flettet med Tang.

Gylden var Lyren, og sneehvid var Armen,
   Svulmende Barmen,
Dækt af et tindrende Slør;
Frisk, som en Sivblomst i Dugdraabe-Glandsen
   Sad hun med Svandsen
Skjult i de hviskende Rør.

Fuglene lytted' i Bøgen og Linden;
   Stille blev Vinden;
Hjorten kom frem af sit Skjul;
<w>Haldan</w> ei Haand, eller Foden bevæged'
   <w>Havfruen</w> leged'
Yndigt med Strængenes Guld:

,,Lyt, o <w>Haldan</w>, til min Stemme!
   I det friske
   Hav, blandt Fiske,
   Har jeg hjemme;
   Stolte Haller
   Af Chrystaller
Kneise, <w>der</w> af Hvaler baarne;
Kjæmpesneglehuse taarne
   Sig derpaa:
Men hvad Dybets Afgrund dølger
I de evigt friske Bølger,
Intet jordisk Øie saae.

   Rundt om Jorden,
Snart i Syd og snart i Norden,
   Jeg mig tumler:
Snart hvor Purpurbølgen mumler
   Elskovsfuld,
   I de rige Palmebugter,
   <w>Der</w>, hvor Frugter,
   Som af Guld,
   Fjernt i Østen
Vinker Skipperen til Kysten;
Snart, hvor under Laurens Green,
Blege Guder, som i Tanker,
Staae, omsnoed' af vilde Ranker,
Stivnede til Marmorsteen.

Meer end Sydens Blomstersiv,
Og de palmegrønne Kyster,
Mig forlyster
Norden, med sit Kæmpeliv;
Og naar <w>Midgaardsormen</w> ryster
Frygteligt sin Bølgeham,
Og naar gram
<w>Ran</w>, med Fraaden omkring Munden,
Jager, vild som Støverhunden,
Stolten Snekke,
Medens Kæmper, klædt' i Staalet,
Høit paa Dække
Synge lystigt Bjarkemaalet:

Da, med Flagerhaar, sig gynger
Havets Frue
Mod din store Stjernebue,
Stolte Nord!
Me'ns hun synger
Høit med Stormene i Chor.

Meest dog paa den vide Jord
Elsker jeg det danske Veenge:
Grønne Enge
I min Vove
Speile sig, med Bøgeskove,
Som et lidet Paradii;
Fiskerhytter staae paa Strande;
Sildene i tusindviis
Sprælle i de sølvblaae Vande.

Her det var
At, paa Guldskjold, over Søen
Trygt jeg bar
<w>Odins</w> Søn til Bøgeøen:
Deilig var den Kongedreng!
End jeg mindes, hvor han smilte,
Der han vuggedes, og hvilte
Paa den bløde Axeseng.

Her Kong <w>Frode Fredegode</w>
Mangen Gang
Jeg med Sang,
Ved de himmeldybe Strømme,
Lullede i Heltedrømme.

Her Kong' <w>Roar</w> eensom gik,
Som en Dreng i Aftenstunden,
Med det stille,
Stjernemilde,
Eiegode <w>Baldurblik</w>.
See! da steg jeg op fra Bunden,
Peged' hen paa <w>Leirelunden</w>,
Og mit Kvad
Lærte ham i Skovens Skygge,
Op at bygge
<w>Leires</w> gamle Kongestad.

Her jeg <w>Rolf</w> i Kvæl fornøied'
Med min Tone.
Smykt med Krone,
Ofte jeg paa Thing ham skued':
Da ophøiet
Heltens store Hjerte lued'
Ham af Øiet.
Da han, ved Forrædersvig,
Sank blandt sine Kæmpers Liig;

Til mit Bølgeslot jeg dukked'
Sorrigfuld, og sukked. —
Hør mig du,
Som paa Stranden sidder nu!
Ogsaa dig jeg her vil love
Røden Guld og grønne Skove!
Kongekronen skal, med Ære,
Stolt du bære!
Vaagn da, <w>Haldan</w>, op af Dvalen;
Du est født for Kongesalen!

Seer du Solen
Stige hist fra Kongestolen?
Saa er Heltens stolte Vei!
Selv, naar han i Blodet synker,
Hjertet ynker
Ham i Seiersdøden ei!
Men misunder
Ham de dybe Purpurvunder,
Me'ns, paa <w>Nornens</w> røde Vinger,
Han sig svinger
Smilende til Guders Sal!''

Saa toned' Sangen, og <w>Huldren</w> neddukked.
   Bølgen sig lukked
Over den Yndiges Vei. —
Atter fra Stranden til Hjemmet han vendte
   Men hvi ham brændte
Kinden, det aned man ei! —
</body>
</poem>

<poem id="kaalund2018061706">
<head>
    <title>Haldans første Bedrift</title>
    <firstline>Ind ad Isefjordens Speil</firstline>
    <source pages="27-32"/>
    <quality>korrektur1,kilde,side</quality>
</head>
<body>
Ind ad <w>Isefjordens</w> Speil
Glød en tjæret Vikingssnekke;
Vilde Kæmper stod paa Dække;
Vinden pusted' i dens Seil.
Ei i Kjøbmandsdont den hasted',
Fyldt med Salt og Skind og Rug;
Rigt med Guld og Bytte lastet.
Svulmede dens Dragebug.

Som en Søfugl stolt den gled
Hen ad Bølgerne mod Landet;
Ankerkloen greb i Sandet;
Seilet sank fra Raaen ned.
Gabende, til <w>Isefjord</w>
Dovne Trælle ned sig skyndte,
Da et Ludurhorn forkyndte,
At en Snekke <w>der</w> indfoer.

Lig en Sælhund, plump og tyk,
Sprang dens Høvding op paa Stranden;
Haaret dækked' Tyrepanden,
Aldrig Fjenden saae hans Ryg;
Frygteligt i Kamp han fnyste,
Fulgt som Ulv af feden Ravn;
Barnet taug, og Møen gyste,
Naar man nævned' <w>Rødskjægs</w> Navn!

Eder, Pral og Spotteord
Hang ham stedse løs' i Munden;
End var ei den Kæmpe funden,
Som ham kastede til Jord;
Dagen lang han slubred' Mjøden
Af en bleget Hjerneskal. —
Fra sit Skib, i Aftenrøden,
Gik han nu til <w>Borkords</w> Hal.

<w>Haldan</w> stod i Husets Dør;
Fjernt alt Vikingen han kjendte,
Thi den vilde Havets Glente
Gjæsted' ofte <w>Leire</w> før.
Hastigt Drengen tog en Line,
Bandt den fast ved Tærsklens Skind,
Hvorpaa Foden maatte trine,
Før man kom i Hallen ind.

Som den Bersærk nu i Mag,
Trygt, med Køllen paa sin Skulder,
Slentred' ind, med megen Bulder,
Under <w>Borkords</w> Bjælketag;
Drog, af alle Livsens Kræfter,
Skjelmen <w>Haldan</w> i sin Snor:
Knap det løse Skind gav efter
For den Stærke laae paa Jord!

Liig en Bjørn, der fra sin Sti
Dratter plumpt i Faldegraven,
Laae <w>Ulf Rødskjæg</w> der paa Maven,
Skummende af Raseri.
Hjelmen foer med Skjoldets Plade
Hen i Krogen, ved hans Fald;
Vildt han spretted som en Pade,
Som en Hummer i sin Skal.

,,Bi, fordømte Pog!'' han fnøs,
Medens Kæmper sprang fra Sæde.
<w>Drothe</w> bad dem, Drengen redde;
Men den Kjække rev sig løs!
Fast sit Sværd han greb med Latter,
Og, med uforfærdet Blik,
Vented' saa, til <w>Rødskjæg</w> atter
Sikker Fod og Fæste fik.

Som en Fugl for Høgen snildt,
Først en Stund sig Drengen dukked';
Thi den vrede Vildmand hugged'
Kryds og kvær i Hallen vildt.
Ei, hvor maatte <w>Haldan</w> springe
Lig et Egern, hist og her!
Tidt den kolde Dødens Vinge
Susede hans Øre nær.

Men med Eet, da Sværdets Eg
Haarsbred' nær hans Hoved trued',
Og selv gamle <w>Borkord</w> grued'
For den sære Galnings Leg;
<w>Haldan</w> sig paa Taaen strakte,
Og, i et behændigt Dask,
Vegtigt Egesværdet flakte
Strandhugs-Mandens Pandebrask.<note>Kaalunds egen note: ''See Saxo!''</note>

<w>Rødskjæg</w> hyled som en Ulv,
Me'ns fra dyben Vunde sprudled'
Blodets Kilde, og besudled',
Sort som Tjære, Væg og Gulv.
Frygteligt han Øiet vendte,
Og opgav sin skumle Aand:
,,Pral nu, Niding: at dig sendte
Ned til <w>Hel</w> en Pogehaand!''

Saa, med Heltelyn i Blik,
Raabte Drengen høit i Halle:
Stum' af Undren maalte Alle
Ham, der nys som Taabe gik.
Glad, fordi hans Liv var skaanet,
Moderen ham savned' fro;
Kæmperne, som nys ham haaned',
Vilde neppe Synet tro!

Men den gamle <w>Borkord</w> trak
<w>Haldan</w> hen i sine Arme,
Hæved' Øiet, og med Varme
Raabte: ,,<w>Aukathor</w> hav Tak!
Ei jeg rødme skal med Skamme
Over en vanslægtet Søn!
Nu min gamle Kæmpestamme
Knoppes atter foraarsgrøn!

Men, hvad har dig koglet saa,
Sære Gut, foruden Mage?
Knap med Gaaseduun paa Hage,
Slaa'r du Jetter med et Straa.
Ja, ved <w>Freias</w> gyldne Taare
Og ved <w>Asa-Mimers</w> Skjæg,
Tro'r jeg ei, at nu ad Aare
Hanen reiser Kam i Æg!''
</body>
</poem>

<poem id="kaalund2018061707">
<head>
    <title>Haldan vil hente sin Bedstefaders Sværd</title>
    <firstline>Hvad Sangens Guldfugl om Drothe kvad</firstline>
    <source pages="32-35"/>
    <quality>korrektur1,kilde,side</quality>
</head>
<body>
Hvad Sangens Guldfugl om <w>Drothe</w> kvad,
      Som sangen sad.
   Ham ringed' stedse for Øre:
Fra Hulen hun sortes med rigen Skat;
Men <w>Regnolds</w> Sværd fik ei <w>Gunner</w> fat:
   ,,Det Sværd, det maa mig tilhøre!''

At sidde stedse paa samme Plet,
      Lad Kvinder det!
   Sig Himlen speiler i Draaben!
Men Helten stormer i Verden ud.
Hvor Æren vinker ham som en Brud:
   Til den han beiler med Vaaben!

Saa taled' Haldan, med Ild i Blik,
      Og dristig gik
   For Faderen frem at stande.
Han kneiste frisk som den unge Bøg;
Med Kæmpehaanden ham <w>Borkord</w> strøg
   De rige Lokker fra Pande:

,,O nægt ei, Fader, min første Bøn!''
      ,,,,Siig frem min Søn !''''
   Ham svared den sølvgraa' Gamle.
,,Saa skjænk mig en Snekke til Vikingstog!
Man bliver ei Helt ved at drømme i Krog,
   Med Faldehatten paa Skamle!

See, Solen vandrer, med Krands af Guld,
      Om Jordens Muld,
   Og Storken flyver i Høsten;
Men her jeg sidder i denne Hal,
Som Blommen trind i sin Æggeskal,
   Me'ns Bølgen ruller om Kysten!

Bestandigt pladsker den dorske And
      I Kjærets Vand;
Men vidt flyve Høg og Glente!
Jeg føler i Armen Kraft og Marv;
Kong <w>Regnold</w> lod mig sit Sværd i Arv:
   Det lyster mig nu at hente!''

Og ikke forgjoeves <w>Haldan</w> bad.
      Den Gamle kvad:
   ,,,,Den Bøn mig lyster at høre!
For Kvinden er Suk, for Manden Daad;
Men hør nu ogsaa din Faders Raad:
   Det kan dig til Havnen føre!

Tilbed de evige Guder hist;
      Thi Sjælens Gnist
   Ei slukkes i Høiens Aske!
Taus rister paa Skjoldet <w>Urd</w> din Synd!
Og vee for hver Plet af <w>Nastrons</w> Dynd
   Et Hav kan den ei afvaske!

I Rævegrave formum dig ei!
      Gaa Sandheds Vei;
   Til Lykken føre saamange:
Den lumpne <w>Helvei</w> er meest bekvem,
Men Ærlighedens gaaer ligefrem:
   Den kryber ei som en Slange!

Yd stedse den svage Uskyld Værn!
      Vær haard som Jern,
   Hvor <w>Thor</w> ei farer med Lempe!
Og smelter dig <w>Freias</w> Rosenkind,
Da næbbes kun lidt under grønne Lind;
   Men husk, at Du est en Kæmpe!

Bliv aldrig svimmel af Overmod:
      For Nornen's Fod
   Er Helten liden som Krybet!
Udgyd dit Blod for dit Fædreland!.
Ær Kvinden, og priis hver dygtig Mand;
   Men spark hver Niding til Dybet!

Bliv ikke en Gnier; thi husk, at Guld,
      Som Du, er Muld!
   Ræk gavmildt Haanden til Gjæsten!
Hvert Slag, dig gives, paa Stand betal,
Og falder du da paa blodig Val,
   Vil Guderne sørge for Resten!''

Saa taled den Gamle, med hævet Røst
      Fra Kæmpebryst,
   Og kjærligt Sønnen velsigned'.
Ved Siden af Haabet, med gyldne Haar,
Og Kinden farvet i Rosenvaar,
   Den graa' Erfaring han ligned'.

Den næste Morgen alt <w>Haldan</w> foer
      Fra <w>Isefjord</w>,
   Me'ns Fuglene sang i Skoven.
Lig Ørneungen, fra Reden ud
Han fløi, saa let som et Pileskud,
   Omkaps med Skyen for oven.
</body>
</poem>

<poem id="kaalund2018061708">
<head>
    <title>Reisen til Norge</title>
    <firstline>Høit over Havets Kæmpespeil</firstline>
    <source pages="36-39"/>
    <quality>korrektur1,kilde,side</quality>
</head>
<body>
Høit over Havets Kæmpespeil
   Steg Sol i Øst;
I Vinden svulmed Snekkens Seil'
   Som <w>Haldans</w> Bryst.

Og aldrig saae han Livet før
   Saa friskt og skjønt,
Og Græsset paa de danske Ør
   Saa sommergrønt.

Det tyktes ham, som Lund og Vang,
   Farvel ham bød;
Han tænkte paa skjøn <w>Havfru's</w> Sang
   Om Kronen rød;

Paa gamle <w>Danmarks</w> dybe Fald
   Fra Høihed ned:
Da slog saa sødt en Nattergal
   Paa grønne Bred.

,,O!'' raabte han, me'ns Øiet saae
   Mod Bøgens Strand:
,,For dig jeg vil i Døden gaae,
   Mit Fædreland!

Og, bliver jeg en Kæmpe stor,
   Ved Nordens Jis!
Jeg skal vel fri fra Vold og Mord
   Dit Paradiis!''

Saa seilede han Dag og Nat
   Paa Bølgen blaa,
Og krøb, behændig som en Kat,
   I Mast og Raa.

Ved Røret sad en gammel Gut,
   I lodden Vams;
En ærlig Karl, men stedse mut.
   Som <w>Norges</w> Bams.

Ham huede det tørre Land
   Som fangen Fisk;
Naar han ei lugted' salten Vand,
   Var han ei frisk.

Paa Bryst han <w>Odins</w> Billed' bar,
   Med Ulv og Ravn;
Og <w>Kold</w> stod paa hans Arm: det var
   Den Vikings Navn.

Af ham nu <w>Haldan</w> lærte, snildt
   At styre Ror,
Og ei det mindste Vink var spildt,
   Og intet Ord.

Snart <w>Norges</w> gamle Klippeland
   Fremsteg i Kvæld;
Og herligt kneiste grønne Gran
   Paa brune Fjeld.

De lagde ind i dunkle Fjord,
   Ved Klippens Fod,
Hvor Birken dybt i Bølgen to'r
   Sin Green og Rod.

Paa Bjerget <w>Haldan</w>, som en Ørn,
   Fra Dalen steg;
Men's Ulven og den lodne Bjorn
   Fra Krattet keg.

Med Læben stum og Øret døv,
   Paa vaade Mos
Han stod i Skummets knuste Støv,
   Ved Klippens Fos.

,,Ha!'' raabte han, me'ns høit for Nord
   Hans Hjerte slog:
,,Her fatter jeg, at stolte <w>Thor</w>,
   Du Bolig tog!

Dog tykkes mig, i Dalens Hul
   Ei bygges bedst;
Paa Slætten se'r man Solens Guld,
   Fra Øst til Vest!

<w>Der</w> hvælver sig den store Nat
   Med Stjerneskær!
<w>Der</w> se'r man ret, hvor aaben at
   Alverden er!''
</body>
</poem>

<poem id="kaalund2018061709">
<head>
    <title>Haldan ved Maalet for sit Æventyr</title>
    <firstline>Over Fjeldets sorte Stene</firstline>
    <source pages="40-45"/>
    <quality>korrektur1,kilde,side</quality>
</head>
<body>
Over Fjeldets sorte Stene
Maanen, som et Gjenfærd, steg;
Stormen rev i Fyrrens Grene,
Og den skumle Ugle skreg:
Da, med Spade og med Hakke,
<w>Haldan</w>, fra sin Vikingssmakke,
Sig paa Æventyret sneg.

Bag ved ham, paa Klippestien,
Seiled' <w>Kold</w> med tunge Skridt
Underligt, som Humlebien,
Brummed' han i Skjæget tidt,
Og det tørre Land forbandte;
Thi, til Dækkets Slingring vante,
Holdt paa Jord hans Been ei Tridt.

Drengen maatte ofte fnise:
Kæmpen i hans Vams tog fat,
Me'ns han brummed': ,,For forlise
Paa det vilde <w>Kattegat</w>!
For en ærlig Storm derude.
End at bjerge her sin Skude,
I en faadan bælmørk Nat!''

Som en Jette Klippeblokken
Truende mod Himlen stod.
Blæsten <w>Haldan</w> greb i Lokken;
Dog han tabte ei sit Mod:
,,Her er Veien mig betegnet!
Om af Trolde selv indhegnet,
Henter jeg den Klinge god!''

Tys! da risled det i Krattet,
Og en Ulv fra Busken treen.
Ynglingen sin Hakke fatted',
Høit den klang bag Bjergets Steen.
Godt ei Jernet Ulven smagte;
Thi mod Himlen høit den strakte,
Hylende, de fire Been.

Paa en Birkegreen med Panden
Foer ved Larmen gamle <w>Kold</w>;
I hans Nakke holdt en anden:
,,Bort'', han skreg: ,,fordømte Trold!
Slip mit Haar med dine Hænder,
Eller, ved Gud <w>Thor</w>, jeg sender
Dig den grimme <w>Hel</w> i Vold!''

Vildt og fælt han om sig hugged'
Hastig maatte <w>Haldan</w> flye,
Til den blege Maane dukked'
Frem bag Nattens Sølversky,
Og den Viking Ulven viste;
Høit han lo, og Daaden priste,
Men's de vandred' frem paany.

Gjennem Krat de maatte trænge,
Vade over striden Flod,
Til de begge, langt om længe,
Ved den grønne Gravhøi stod':
Dæk't af Hængebirkens Grene,
Med de mosbegro'de Stene,
Laae den <w>der</w>, ved Klippens Fod.

End var Hulens Indgang aaben,
Ynglingen paa Høien saae,
Her det var, i Purpurkaaben,
At hans Moder fordum laae.
Maanen ned i Hulen lyste;
Birkens Løv i Vinden gyste;
Sagte risled' Bjergets Aa.

,,O, tilgiv, hvis jeg dig vækker
Af din Ro, du Gravens Aand!
Sværdet, som nu Muldet dækker,
Bruger ei din Dødninghaand!
Skjænk mig da min Arv forrustet''!
Hvisked han, me'ns <w>Kold</w> oppusted'
Luen i en Fyrrespaan.

Ovenfor den mørke Grube
Lyttende den Gamle stod;
Medens ned i Dødens Strube
<w>Haldan</w> krøb, med freidigt Mod.
Rundt med Spaanen han sig vendte;
Leiet hist af Straa han kjendte,
Plettet stygt med Trælleblod.

Flux paa Verket Haand han lagde:
Hakken klang i Graven huult,
<w>Der</w> hvor Moderen ham sagde,
<w>Regnold</w> havde Sværdet skjult.
Snart var Hul bag Stenen aabnet,
Og, i Spaanens Lue, Vaabnet
Straalede heelt underfuldt.

Da blev Spaanens Ild udpustet.
Som af en usynlig Magt;
Men han fatted' Grebet rustet,
Rigt med Guld og Sølv indlagt,
Og opsteg hvor Livet vinked',
Carelsvognen stille blinked,
Trofast gamle <w>Kold</w> stod Vagt.

Herligt lynede den Klinge-
<w>Haldan</w> sprang, og svang den fro:
,,Her er Vingen, som skal svinge
Kæmper op til <w>Valhals</w> Bo!''
Paa hver Stamme blev den prøvet;
Eggen var af Tiden sløvet;
Fæstet var til Hænder to.

,,Hør min Eed, du blege Maane,
I din tause Stjernehal!
Hvis jeg svigter, lad mig blaane
Dybt hos <w>Hel</w>, i Nidingskval!
Dette Sværd skal <w>Danmark</w> ære,
Til <w>Valkyrierne</w> bære
Mig til Seierfaders Sal!''

Saa han kvad, me'ns Kinden brændte
I det blege Stjerneskjær,
Og med <w>Kold</w> tilbagevendte
Han fra underlige Færd.
Atter Snekken kløved' Voven;
Muntert hjem til <w>Leire</w>skoven
Bragte han Kong' <w>Regnolds</w> Sværd!
</body>
</poem>

<poem id="kaalund2018061710">
<head>
    <title>Gyritha og Haldan</title>
    <firstline>Nys gik Gyritha som Barn ved Sø</firstline>
    <source pages="45-48"/>
    <quality>korrektur1,kilde,side</quality>
</head>
<body>
Nys gik <w>Gyritha</w> som Barn ved Sø,
Nu stod hun der som en deilig Mø;
   Men vild som Hinden,
Der mærker Jægerens Spor i Vinden.

Hun var saa deilig, hun var saa smuk,
Som Rosenknoppen, besprængt med Dug,
   I Solens Straaler;
De Øine ligned' to Martsvioler.

Ei kjendte Haaret endnu til Sax:
Som Vippen, flættet paa smækre Ax;
   Naar frit det bølged',
Det hende gyldent til Foden dølged'.

As vilde Blomster hun bar en Krands;
Let svæved' Foden i sorgløs Dands;
   Me'ns Majestæten
Paa Panden vidned' om <w>Skjoldungæten</w>.

I Jomfruburet hun bo'de trygt,
Med Zobel, Maar og med Purpur smyk't,
   Alt hos sin Amme;
Me'ns Kæmpebrødrene sad' heelt tamme.

Men frit hun voxte i Skovens Skjul,
Og var saa fly som den vilde Fugl;
   Tidt plasked' Møen,
Som Svanen skjult, mellem Siv i Søen.

Tidt skjulte hun sig i Krattet snildt;
Naar Vogternes Søgen da var spildt,
   Den Kongedatter
Opslog bag Løvet en munter Latter.

Kun sjeldent hun sine Værger saae:
<w>Jarl Hunding</w> og <w>Borkord</w> Kæmpe graa
   Til Ammens Tale
Hun lytted' taus i de dunkle Sale.

Ak, Fader og Moder længst var' død'! —
I Skrin hun gjemte Guldkronen rød; —
   Naar Stjernen blinked'.
Hun syntes, at de fra Skyen vinked.

Og, naar om Vaaren den Irisk sang,
Og Blomster dufted' paa Mark og Vang,
   Hun saae med Længsel
I Verden ud, fra sit snævre Fængsel.

Men <w>Haldan</w> stod nu som Skovens Eeg;
En Mester var han i Helteleg;
   I Brynieringe
Sin egen Høide han kunde springe.

Som Aalen svam han i Bølgen blaaz
Om Kap han rendte med Skovens Raa;
   Hver Steen, han kasted'.
Som Pilen snelt gjennem Luften hasted'.

Han dreied' Sværdet, saa paa engang,
Det var, som ti han i Luften svang;
   Snart paa sin Ganger
Han dristigt tumled'; snart var han Sanger.

Og, naar han hæved' sin Stemme stærk,
Da rungede det i Muur og Verk:
   Hver opbragt Kæmpe
Han kunde med sine Viser dæmpe!

Hans Øine var' store og Kinden brun;
Godmodigt smilede tidt hans Mund;
   Men over Brynet
Paa Heltepanden sad <w>Thor</w>, og lyned!

Ham <w>Drothe</w> betragted' moderfro.
Og gamle <w>Borkord</w> i Skjæget lo,
   Hvergang den Unge
En Kampevise han hørte sjunge.
</body>
</poem>

<poem id="kaalund2018061711">
<head>
    <title>Borkords sidste Seier</title>
    <firstline>Paa det vide Hav i Norden hærgede en Vikingsmand</firstline>
    <source pages="48-57"/>
    <quality>korrektur1,kilde,side</quality>
</head>
<body>
Paa det vide Hav i Norden hærgede en Vikingsmand:
<w>Røthe</w> blev den Niding nævnet, født paa <w>Ruslands</w> kolde Strand,
Mere grusom, end Hyænen, naar den, selv af Rovet mæt,
River op af Graven Liget, for at sønderslide det.
Lumpent Udskud var hans Mandskab; Guldet tyngede hans Last;
Ravne stagred om hans Snekker; thi en Galge var hver Mast.
Selv han ligned <w>Utgard-Loke</w>, naar, besprængt med levret Blod,
Han paa Nagelfare seiled frem paa <w>Elivagurs</w> Flod:
Flakt var Næsen; Haaret stod som Børster paa det vilde Sviin,
Medens om de tykke Læber svæved et forstened Griin;
Sjeldent talte han, men knurred huult som Bierget, før med Gny
Det i røde Lavastrømme oversvømmer Mark og By.
Tidt med Skoggerlatter grov han dybt den Fangnes høire Been
Ned i Jorden, mens det andet bandtes til en bøiet Green.
Naar da Vidien sprang tilbage gned han sine Hænder fro;
Mens det blodig', flakte Legem, dinglede i Parter to.

Rovbegjærlig nu han styred ned til <w>Danmarks</w> grønne Strand,
For at myrde grumt og fiske Bytte i det rørte Vand.
<w>Hane</w>, som behersked <w>Fyen</w>, med en Flaade mødte ham;
Men fra Hanekampen vendte han paa Flugt med Spot og Skam.
Da de Tidender, heel onde, rygtedes til <w>Isefjord</w>,
Slog med Kæmpeknoen <w>Borkord</w>, saa det rungede i Bord:
Nu, ved <w>Hlidskjalf</w>! jeg skal sætte for den Røvers Frækhed Pind!''
Raabte han, mens Kamplyst blussed paa den runkne Oldingskind:
Tak, o <w>Thor</w>! fordi du hørte fra din høie Sky min Bøn!
Ei med Bænkehalm i Munden blegne skal i Hal din Søn!
Ud, hvor Stormen lystig lufter paa den rtzlde, salte Sø,
Vinker mig, til Heltedandsen, herligt Kampens vrede Mø!
See, jeg kommer! alt for længe har jeg stimlet her i Ro!
Hid min <w>Kløver</w>, ned fra Knagen! Striden hue bedst vi to!
Ærligt har du stedse fulgt mig, fra min første Ungdoms Tid!
Nu er Kæwpen gammel vorden, og din Klinge smal af Slid;
Briste vil du, naar jeg falder! synge først min Svanesang,
Saa det runge skal for Fjendens Øren med Liigklokkeklang.
Op I Helte! op til Striden op til Seir og Kæmpeværk!''
Saa han raabte høit, og spændte Pandsret om sin Bringe stærk.
<w>Haldan</w> stod med Smiil paa Munden, stolt som Guden <w>Thyr</w>, den Stund,
Da den kjække jog sin Høire ind i <w>Fenrisulvens</w> Mund
,,Min <w>Valkyrie</w>!'' han jubled', ,,endelig du kalder mig!
Brudeseng jeg skal os rede med mit Sværd af Fjendeliig!
Moder, see dog ei saa frygtsom hen i Hallen paa din Søn:
Tænk, naar jeg fra Kampen kommer smykt med Seierskrandsen grøn!''
Saa han taled', mens hun gjorded' om hans Lænd sin Faders Sværd,
Og paa Lokkerne ham trykte Hjelmen med den stolte Fjer.
Otte Drager blev med Kæmper nu bemanded' i en Hast.
Bort de seiled'; lystig' Vimpler flagred' i den høie Mast.
Sønnen paa den første Drage hos sin djerve Fader stod!
Fyrigt, som i fordums Dage, rulled' atter Gubbens Blod.
Til de fjernt bag <w>Isefjorden</w>, som en Maageflok, forsvandt
<w>Drothe</w> ud fra Gluggen stirred', medens hendes Taarer randt.

Men, da næste Morgen gryed', <w>Haldan</w> krøb i høien Raa;
Høit hans Glædesskrig forkyndte, at han <w>Røthes</w> Flaade saae:
Lig en Sværm af sorte Vildgjæs gled den op af <w>Øresund</w>;
Skraal og Hyl han kunde høre i den stille Morgenstund.
Ret som tusind' Tunger slikked' Havets vaade Bølger op,
Som de ventede til Frokost mangen blodig Heltekrop.
Snart de tvende Flaader mødtes; <w>Borkord</w> høit med Tordenrøst;
Ordned' sine Dragesnekker til den frygtelige Dyst.
Da begyndte Kampen: Luften sortnede af Pilestud;
Mangen skjægget Vildmand styrted' hylende i Bølgen ud;
<w>Røthe</w> brøled', men de danske Kæmper foer til Entring frem;
<w>Borkord</w> selv og Heltesønnen var de fremmeste blandt dem.
Lystig <w>Haldan</w> førte <w>Lysing</w>, som en Bonde fører Pleil,
Og den Gamles <w>Pandekløver</w> tog i Sigtet aldrig feil.
Hvor han skued', Fjendens Skarer vege med forfeerdet Vraal;
Thi som <w>Thor</w> med <w>Mjølner</w> slog han, syngende sit <w>Bjarkemaal</w>:

      ,,Beenfram nu Bersærk!
      Bagved kun kryber
      Skjændige Feighed,
      Seen som en Snegl!
      Helten nedhugger
      Lynsnar som Høgen!
      Og naar ham kysser
      Dødskolde Klinge,
      Da op med Dundren
      Gaaer <w>Valhallas</w> Dør!

      <w>Thor</w> ham i <w>Trudvang</w>
      Trykker til Hjertet,
      Medens de milde,
      Blussende Møer,
      Herligt, med Guldhorn
      I Lilliehaand,
      Vinker til Velkomst
      Kæmpen fra Val.

      Ned med hver Niding;
      Styrt den til <w>Nastrond</w>!
      Mas dem først fiint som
      Møllen sit Meel!
      Da skal hos <w>Hel</w> de
      Edderen drikke,
      Slikke for Tørsten
      Slimede Snog!
      Da skal de hver, med
      Hylende Hunger,
      Kradse af egne
      Knokler sit Kjød!

      Vældigt indvi'r du
      <w>Haldan</w> dit Værge!
      Striden i Spidsen
      Sei'rguden lig!
      Rundt om dig rædde
      Røverne rave;
      Faderen ei dig
      Følge formaaer!
      Gammel og graa han
      Gaaer nu lidt langsom;
      Men hvor han fæster
      Fod staaer han fast!

      Ha, men hvor est du
      Hund af en Høvding?
      Sidder du skjult som
      Krebsen i Skal?
      Knap vil min <w>Kløver</w>
      Kysse din Pande;
      Ægtet med Æren
      Ækler du den!
      Kom dog du Afskum,
      At dig min Arm kan
      Flække fra Issen
      Ned til din Fodsaal!
      Mænd har du myrdet,
      Voldtaget Møer!
      Skarp skal dig tage
      Sværdet med Vold!''

Saa han qvad, og Kæmpesværdet høit i begge Hænder svang;
Da med Kastespydet hævet <w>Røthe</w> frem af Rækken sprang.
Vildt, som paa den vrede Bøffel, snøftede hans Næseboer;
Øiet rullede medens Spydet fra hans Haand mod <w>Borkord</w> foer.
Gjennem Kæmpens Hjerte gik det, men han loe i Døden fro;
Thi paa <w>Røthes</w> Isse bristed' først hans Pandekløver tro.
,,<w>Haldan</w> fremad! bring din Moder mit Farvel! jeg kommer <w>Thor</w>!
Hil dig, hil dig, gamle <w>Danmark</w>! hil dig, du mit stolte Nord!''
Saa han qvad, og rev af Hjertet Spydet ud med sikker Haand;
Bøiede det stolte Hoved, og opgav sin Helteaand.
,,Ja, jeg skal dig ærligt hævne, gamle Fader! høit af Liig,
Jeg et Hædersminde blodigt, med min <w>Lysing</w> reiser dig!''
Raabte <w>Haldan</w>, og nedbugged' Røverne for Fode væk.
De, som ei paa Dækket styrted', drukned' hylende af Skræk.
Snart var <w>Røthes</w> Flaade ryddet; knust Uhyret laae i Blod;
Men paa Heltesværdet styttet <w>Haldan</w> ved sin Fader stod,
Blodet randt fra Overlæben, kløvet ved et Sværdehug;
Og som Blomsten efter Stormen smiler gjennem Taaredug,
Saa hans Øie nu med Vemod hvilte paa den Gamles Liig.
,,Tak!'' han hvisked: ,,tak min Fader! trofast har du fostret mig!
Hvad du lærte mig om Livet, var ei talt i Veir og Vind!
Ak, men kold er Kæmpehaanden, som mig klappede paa Kind!
Aldrig meer for Fædrelandet Sværdet den nu svinge skal!
Aldrig mere skal du lytte til min Sang i Hjemmets Hal!
Stolte Sol i Øst, som straaler paa hans Isse sølverhvid,
Du har seet hans kjække Ungdom, du har seet hans Mandomsid;
Du har hørt ham vældigt synge Bjarkemaal paa Land og Sø!
Suus hans Hæder Storm fra Norden, paa din Gang om Verdens Ø!
Klag, o Danmark! din Beskytter har du tabt, din bedste Søn!
Læben smiler fro i Døden; Sjælen nyder Dydens Løn!
Over Bifrost nu han rider, Valhals Port gaaer op med Gny!
Egeløv hans Isse krandser, og han bliver ung paany.
Fader, lad din Aand omsvæve mig i Seier og i Nød!
Bed til <w>Thor</w>, at jeg maa finde slig en herlig Heltedød!''
Saa han taled', medens Vinden leged' med det gyldne Haar;
Og den gamle <w>Kold</w> hidbragte Urter for hans dybe Saar.
Høit i Skjæg den Viking brummed': ,,Klager vække Døde ei!''
Engang tidlig eller sildig skal vi Alle samme Vei.
</body>
</poem>

<poem id="kaalund2018061712">
<head>
    <title>Borkords Jordefærd</title>
    <firstline>Saa seiled' de med Borkords Liig</firstline>
    <source pages="58-59"/>
    <quality>korrektur1,kilde,side</quality>
</head>
<body>
Saa seiled' de med <w>Borkords</w> Liig
Til <w>Leireby</w> tilbage;
Bag hver en Snekke vugged' sig
En blodig Vikingsdrage.
Alt forud Seirens Rygte lød;
Dem Jubelraab Velkommen bød;
Men <w>Haldan</w> stod bedrøvet,
Med Overlæben kløvet.

Taus steg han fra sit Skib i Land,
Hvor Moderen ham favned'.
Imellem Skaren hun paa Stand,
Sin gamle Husbond savned'.
Da meldte <w>Haldan</w> <w>Borkords</w> Død,
I Klagelyd hun ei udbrød,
Men kasted' sig, med Taare,
Henover Gubbens Baare.

I Sorg og Lyst hun trofast sad
Ved Siden af sin Mage;
Med Kjærlighed de fulgtes ad
I mange, mange Dage.
De favnedes med graanet Haar
Som for i <w>Freias</w> Rosenvaar;
Nu bristed' fast af Smerte
Kong <w>Regnolds</w> Datters Hjerte.

Til Grav, i Aftenrødens Glands,
Han blev paa Landser baaret;
Ham Leires Piger bandt en Krands
Af Egelov om Haaret.
Han laae saa stiv, han laae saa kold;
Hans Hovedpude var et Skjold;
Sit brustne Sværd han krysted',
Med blodigt Saar i Brystet.

Saa redte ham den Heltesøn
Den sidste Seng af Muldet,
Ved Bølgen blaa, paa Engen grøn,
Den stod i Aftenguldet;
Og Overdynen var en Steen,
Til Mindetegn i Tiden seen,
Om Troskab og om Seire
Og om den Helt fra Leire.
</body>
</poem>

<poem id="kaalund2018061713">
<head>
    <title>Haldan bortjager Sorgen</title>
    <firstline>Saavidt i Nord</firstline>
    <source pages="60-61"/>
    <quality>korrektur1,kilde,side</quality>
</head>
<body>
Saavidt i <w>Nord</w>
Som Rygtet foer,
Om <w>Borkords</w> Fald og Seier stor,
De Minnibægre tømtes;
Men Sønnen god,
Udsprungen af den Kæmperod,
Med Hædersord berømtes.

En flygtig Sky
Ved Morgengry,
Saa er den Unges Sorg; paany
Han ryster sine Vinger,
Og let og fri,
Som Gemsen paa sin Klippesti,
Henover Svælget springer.

Saa Haldan stod:
Det friske Mod
I Kinden jog det sunde Blod;
Han tørrede sit Øie:
,,Bort svage Klynk,
Som tærer Mod og vækker Ynk!
Du skal mig ikke bøie!

I Odins Slot
Han har det godt,
Einherien med Haaret graat;
Til Sønnen ned han skuer!
Og for hvert Slag,
Jeg staaer for Danmarks gode Sag,
Hans Kind af Stolthed luer!''

Saa lød' hans Ord;
Og atter svoer
Paa Graven han sin Fædrejord
At frelse kjækt fra Nøden,
Hvad eller bold,
I blodig Kamp med Sværd og Skjold,
At segne hen i Døden.

Ei blot til Tarv
Sin Faders Marv
Og Heltemod han fik i Arv,
Med Panden stolt og aaben:
Men Hjemmets Huus,
Med Snekker tolv og gyldne Kruus, -
Og Gangere og Vaaben.
</body>
</poem>

<poem id="kaalund2018061714">
<head>
    <title>Haldan som Lurer</title>
    <firstline>Vildt voxed' Bøg og Ege paa Sjølunds grønne Ø</firstline>
    <source pages="62-67"/>
    <quality>korrektur1,kilde,side</quality>
</head>
<body>
Vildt voxed' Bøg og Ege paa Sjølunds grønne Ø;
Urskovens brune Stammer sig speiled' i Sø.
En Eng med gule Ax man heel sjeldent kun saae:
Udyrket fast Naturen fra Skabelsen laae.

Den røde Ræv gik rolig om Dagen paa Rov;
Der vrimlede af Vildt i den skumrende Skov;
Trygt Heiren lagde Æg i det sivede Kjær;
I Høsten sortned' Luften af Trækfugles Hær.

Men Haldan var en Jæger forvoven og vild:
Skarp saae han som Falken, som Ræven var har snild;
Og kraftigt og sikkert hans muskelstærke Arm
Til Maalet Pilen sendte fra Buestrengens Tarm.

Et loddent Skind om Axelen og Lænden han bar;
Paa solbrune Kind sad det hædrende Ar:
Snart fløi han paa sin Ganger, og fulgt af sin Hund!
Snart flakkede han ene i den vildtgro'de Lund.

Saa tumled' han i Dage og Nætter sig om,
Og Kronhjorten flygted' med Angst, hvor han kom;
Med Ørnen paa sit Spyd, og med Hornet i sin Rem,
Med Hinden flængt paa Skuldren vendte han hjem.

En Morgenstund, da Solen steg rødmende i Øst,
Som Bruden, naar hun vaagner ved Brudgommens Bryst,
Han stod med sine Mænd, træt af Jagtturen lang,
Ved Øresunds Bred, medens Skovens Fugle sang.

I Morgenrøden rulled' den salte Bølge frisk;
Ud sprang den Jægerskare som sprællende Fisk;
Nu dukked' de som Ænder, nu skjod' de frem som Frø'r,
Nu smutted' de som Havmand bag de hviskende Rør.

Hvor herligt det kjølede det feberhede Blod!
Som nyfødt atter Ynglingen paa Strandbredden stod;
Han tog en Slurk af Mjøden, og vandred' med Lyst
Alene ind i Skoven paa den grønklædte Kyst.

Og see! bag ved Busten han en Bjælkehal saae;
Med Udsigt over Sundet den bag Bøgene laae;
Smaae hvide Lam ved Døren paa den friske Grønning sprang;
Fra Jomfruburet toned' en deilig Qvindesang.

Alt ofte havde <w>Haldan</w>, forundret og rørt,
Om Skjoldunge-Pigen i Fædrehallen hørt:
Hvordan Kjærminde-Kronen paa Barnet blev sat,
Hvordan hun blev bevogtet med Frygt som en Skat.

Det, som et deiligt Eventyr, for Ynglingen lød,
Og aldrig han Kjærminden saae og Rosen saa rød:
Han tænkte paa <w>Gyritha</w>, den kongelige Mø,
Som sad derinde skjult i Skoven ved Sø.

Forundret han nu skued Prindsessens Jomfrubuur,
Med Storken paa sit Tag i den grønne Natur,
To af de mørke Kæmper ved Indgangen gik;
<w>Ulf Rødskjæg</w> deres Broder af ham sin Helsoet fik.

Af Trælle i Hallen de Tolv opvarted' blev;
Led Heltespil og Mjødhorn de Tiden fordrev';
Og, medens stedse Nogle ved Hallen holdt Vagt,
De vexelviis sig tumled' paa Eventyr og Jagt.

Men, som nu <w>Haldan</w> titted' paa Luur bag den Hæk,<note>,] .</note>
Og flyttede ei Foden, skiøndt hans Stolthed hvisked': væk!
Da svæved' over Tærsklen en Mø, nei! en Alf,
En straalende <w>Valkyrie</w> fra <w>Odins Valaskjalf</w>.

Et Havdyb var det Øie, og Kinden var at see,
Som Morgenrødens Roser paa Fjeldtoppens Snee;
Den smilende Mund var en Purpurmusling rød,
Hvis Tvillinge-Skaller en Perlerad frembød.

Hun var saa trind om Hoften, dog slank som et Siv -
To Kæmpehænder kunde omfatte det Liv;
Som det pureste Guld var den krusede Lok,
Hvert Silkehaar var spundet paa <w>Freias</w> Stjernerok.

De Kæmper hende hilsed' med sænkede Sværd,
Og toge op til Hjelmen ærbødigen hver;
Hun nikkede saa venligt, hun hoppede, hun sprang,
Og nynnede med Fuglen sin glade Morgensang.

Saa tvætted' hun ved Kilden den sneehvide Haand,
Og flettede om Haaret et himmelblaat Baand;
Saa gik hun hen til Busken, hvor Lureren stod,
Og plukkede en Blomst, mens hun hæved' sig paa Fod.

Men <w>Haldan</w> stirred' henrykt den Yndige nær,
Som man <w>Aktæons</w> Støtte bag Sydens Myrther seer;
Ham Buen faldt af Haanden, og Kinden brændte varm:
Han saae paa det Øie, paa den Kind og den Barm.

Omkring hende hopped' de brægende Lam;
En fangen Kronhjort gik der paa Skovfletten tam;
Den aad af hendes Hænder og lod sig kjælen kløe:
Det kongelige Dyr af den kongelige Mø.

Nu greb hun i dens Takker og, med et lystigt Hop,
Hun satte sig fra Siden paa dens Ryg behændig op;
Saa bar den hende bort bag den skovgro'de Høi,
Mens Lokkerne og Kaaben for Morgenvinden fløi.

Tilbage stod den Yngling<note>Yngling] Yndling</note> som truffen af et Lyn;
Det varsom om sig <w>Gefion</w> havde viist for hans Syn:
,,Ha!'' raabte han bag Busten: ,,du deilige Mø!
Med dig maa jeg tale, skal end derfor jeg døe!''

Saa tog han til at rende, hvor den Yndige svandt;
Bag Løvet snart han skimted' det flagrende Gevant;
Og før hun det vidste, i Hui og i Hast,
Fremsprang han fra Busten og greb Kronhjorten fast.

Forbauset hun betragted' den dristige Mand;
Ei ligned' de skjæggede Vogtere ham;
Hans Øie straaled' kjærligt, dybt drog han sit Veir,
Saa havde tidt hun tænkt sig i Valhalla Freir.

Dog snarligt hun sig fatted': ,,Bort!'' raabte hun kjækt:
,,Hvo er du, som tør standse en Kongedatter frækt?
Det Ar ved Læben viser, hvad Fødsel du est;
Men vogt dig, mine Kæmper skal give dig Rest!''

,,Nei!'' mæled' den Kjække saa blussende, saa varm:
,,Ved Kjærligheds-Gudinden, der hvælved' din Barm,
Jeg er ei nogen Røver, du uskyldige Kid!
Selv har ved dine Lokker du draget mig hid.

Mit Ar har i Striden for <w>Danmark</w> jeg kjøbt!
I Blodet af en Ørn blev paa <w>Leire</w> jeg døbt!
Men Trudsler ei bortblæser en Mand som en Fjer;
Kald du kun dine Kæmper med Skjold og med Sværd!''

Da rødmed' hendes Kinder, da svulmed' hendes Bryst;
Den herlige Jæger hun betragted' med Lyst.
,,Ei Nogen,'' hun sukked': ,,jeg saae som var dig lig;
Men her du tør ei dvæle i Lunden hos mig.''

Da toned' bag Stammerne en truende Larm;
Med Haanden greb til Lænden den Yngling i Harm.
Mens Hjorten bag Løvet med <w>Gyritha</w> forsvandt.
Som vaagnet af en Drøm han i Lunden sig sandt.
</body>
</poem>

<poem id="kaalund2018061715">
<head>
    <title>Heltedandsen i Skoven</title>
    <firstline>Som Jætter, saa store</firstline>
    <source pages="68-75"/>
    <quality>korrektur1,kilde,side</quality>
</head>
<body>
Som Jætter, saa store,
De Brødre fremføre
Med blinkende Sværd;
Fra Gluggen paa Taget
De havde opdaget
Den Ungersvends Færd:
,,Hei!'' raabte de: ,,Røver!
Det koster dit Blod!
Grønskolling, som øver
Paa Qvinder dit Mod!''

Saa foer de med Raslen
Fra Bøgen og Haslen
I Ynglingens Spoer;
Som hidsede Hunde
Med Eder i Munde
De brøled' i Chor.
Skjøndt Lysing i Hjemmet
Hang tryg paa sin Knag,
Ei <w>Haldan</w> dog skræmmed'
De Bulder og Brag.

Afbrukken af Stormen,
Som Kølle i Formen,
En Egegreen laae;
Den røved' han Løvet,
Og vægtigt den prøved'
Paa Stammerne graae,
,,Ha! kom nu kun Alle,''
Han raabte: ,,som vil!
Til saadan en Skalle
Skal Steenpander til!''

Ved Larmen hans Skare,
Der anede Fare,
Fra Krattet frembrød;
Med Spyd og med Pile
Den vilde ham ile
Til Hjælpen i Nød.
Tilbage den Kjække
Dem vinkede kold:
,,Selv kan jeg mig dække
Mod Fjendernes Vold!''

,,Nei!'' raabte de vrede
Bersærker i Hede:
,,Med dig vil vi flaae!
,,Skal Vildmænd dig fælde,
Mens dorske som Trælle
Vi gabe derpaa?''
Da svang han sin Kølle:
,,Ha, kom mig ei nær!
Hvad eller en Mølle
Jeg vender med Hver!''

Tilbage de vege;
Men Brødrene skrege
Paa Hævn og paa Mord.
Vredt blussede Aret,
Mens Ynglingen svared'
Med haanlige Ord:
,,<w>Ulf Rødskjæg</w> paa Leire
Jeg slog med en Stok!
Dig skal jeg henveire
Du skraalende Flok!''

Og slogst du vor Broder,
Da Ravne til Foder
Vi give dig vist!
Paakald kun din Skare,
At ei, som en Hare,
Du flygter tilsidst!
Ha, est du dog galen?
Mod Tolv ikkun Een!,,
Da faldt dem i Talen
Den vægtige Green.

Den lukked' de Munde;
Dens vægtige Grunde
Bersærkerne slog.
Vist aldrig de hørte,
En Ungersvend førte
Slight kjæphøiet Sprog.
Dens Tale at fatte
Til Panderne sved,
Og Punktummer satte
Den flittigt derved.

Som Tyre paa Marken,
Med Snøften og Sparken,
I Skyer af Sand,
Fremstyrter i Heden
Og stjelner i Vreden
Ei Træet fra Mand,
Saa Brødrene rendte
Med løftede Sværd.
For Harme de kjendte
Hinanden ei meer'.

Men <w>Haldan</w> forvoven
Opførte i Skoven
En lystelig Dands;
Han hopped' og dugged',
Og Kæmperne hugged'
Fra Sind og fra Sands.
Med Hænder paa Sværde
Hans Skare saae til:
Den monne forfærde
Det farlige Spil.

Paa Skovfletten strakte.
Med Panderne stakte.
Sex Kæmper alt laae.
De andre sig trætte
En Stund maatte sætte
For Veiret at faae.
Men <w>Haldan</w> stod blodig
Med flagrende Lok,
Han raabte godmodig:
,,Nu være det nok!''

,,Om Fred vi ei klynke!
Dig selv kan du ynke
Du Søn af en Hex!
Thi fægted' du ærligt,
Det faldt dig besværlig
At dræbe de Sex!,,
Saa toge de vrede
Bersærker til Ord,
Og atter i Hede
Mod Haldan opfoer.

Og atter sig Køllen,
Som Vingen paa Møllen,
Omdreiede snelt:
,,Nu skulde <w>Gyrithe</w>
Fra Buskene titte!''
Udraabte den Helt:
,,Til Ære for hende
Sex Slag vil jeg slaae!
I hvert skal en Fjende
Sit Banesaar faae!''

Saa hug han den Største;
,,Der ligger den Første!''
Han raabte og lo;
Saa knuste han Panden
Med Kraft paa den Anden
,,See det var de To!
Der ligge de Trende!
De Fire, de Fem!''
Saa slog han behænde
Den Sidste af dem.

,,Der ligge de Alle!
Ei meer skal de kalde
Mig Søn af en Hex!''
Hans Skare sig nærmed':
,,En Gud dig beskjermed',
Ha, to gange sex!
Vidt Rygtet skal bæres
Om Kampen idag!
Selv <w>Thor</w> vilde æres
For saadanne Slag!''

Tolv Kæmper istedet
For dem, som var redet
Den blodige Grav,
<w>Gyritha</w> han sendte,
Med Bud om det Hendte,
Og Hilsner dem gav:
,,Naar Krandsen er vunden,
Hun seer mig igjen!
Veed Alfen i Lunden
At mindes sin Ven!''

Men saaret i Barmen,
I Skuldren og Armen,
Han segnede ned;
Fra Stranden ham bar
De Kæmper i Skare
Med varsomme Fjed;
Og bleg og forbunden,
Paa Landser udstrakt,
Til Buret i Lunden
Som død blev han bragt.
</body>
</poem>

<poem id="kaalund2018061716">
<head>
    <title>Haldans Kjerlighed</title>
    <firstline>Paa blodig Vinge over Norden</firstline>
    <source pages="75-82"/>
    <quality>korrektur1,kilde,side</quality>
</head>
<body>
Paa blodig Vinge over <w>Norden</w>
Med <w>Haldans</w> Hæder Rygtet fløi.
De Brødre Tolv var stedt' til Jorden,
I Kæmpehøi ved Kæmpehøi;
Men Ynglingen stod karsk i Lunden
Dog lænket var den stolte Aand,
I gylden Snor som Falken bunden
Af Kongedatt'rens Liljehaand.

Dengang man bragte ham paa Baar
Og Helten laa som kold og død,
Da tog den Yndige med Taare
Hans blege Hoved i sit Skjød.
Henover Leiet sad hun bøiet,
Og lytted' til hans Aande tyst;
Men, da han atter aabned' Øiet,
Da sank hun smeltet til hans Bryst.

Nu gik de Elskende i Skoven:
Som Aftenstjernen var hun mild;
Han ligned' Solen, naar foroven
Den blusser i sin Himmelild.
Det var som tvende Toner bæved'
Fra samme gyldne Harpe ud,
Som <w>Askur</w>, da han Øiet hæved'
Til <w>Embla</w> Jordens første Brud.

Den Skjønnes Frygtsomhed var veget,
Nys løb hun sky i grønne Lund,
Og Sorgløshedens Alfer leged'
Omkring den fine Rosenmund;
Nu heldet til den stærke Stamme
Den vilde Vedbendranke stod,
Og stadig gik hun som sin tamme,
Sin stolte Hjort paa letten Fod.

Og Kinden lued', Øiet straaled',
De glemte Jorden og dens Savn;
Det var som, salige ved Maalet,
To Sjæle synke Favn i Favn.
Med Egelov hun Helten smykte;
Han stirred' i de Øine blaae.
Og Alt hvad Aand og Hjerte søgte:
Et <w>Gimle</w>, dybt i dem han saae.

,,O!'' raabte han: ,,du Dis, som svæved'
Til Jordens Dale <w>Freia</w> lig!
Er du en Drøm af Roser vævet,
Af Liljer, for at blende mig?
Nei siig du er en <w>Emblas</w> Datter,
Du friske, faure Blomsterknop!
Men drømmer jeg, da lad ei atter
Mig for i Valhal vaagne op!''

Da hæved' smilende hun Øiet:
,,Et Jordens Barn jeg er som du,
Med jordisk Elskov <w>Freia</w> bøied'
Til dig den Frændeløses Hu!
Som Granen sig til Klippen knuger,
Saa slynger sig min Arm om dig!
Kun af din Heltesol jeg suger
Den Fryd der gjennemstrømmer mig!''

Jeg har ei hviilt i Moderarme,
Jeg kjender Faderomhu ei;
Og ene stod jeg med mit varme,
Mit fulde Bryst i Livets Mai;
Da tyktes Verden tidt mig øde,
Med al sin vilde Kamp og Gru;
O da! da kom dn mig i Møde:
Hvor tryg, hvor salig er jeg nu!''

,,Nei!'' raabte han: ,,ei <w>Gimle</w> eier,
En renere, en bedre Lyst!
Men bort fra dig, til Kamp og Seier,
Mig kalder atter Ærens Røst!
En Mand kan ei som Kvinden hvile;
Som Arnens er hans stolte Flugt!
Først efter Stormen kan han ile,
Som Bølgen, til sin Blomsterbugt!

Ved Dag, ved Nat mit Hjerte brænder
At frelse kjækt mit Fødeland!
Naar atter jeg tilbage vender
Med Sei'r og Held fra fremmed' Strand
Da tør jeg vel med Fyrster beile
Til dig, min fagre Skjoldungmø!
Og fri skal gamle <w>Danmark</w> speile
Sin grønne Strand i sølvblaa Sø!

Ja Haabet for mit Øie dandser
Med gyldne Haar; det ligner dig!
Og bag de røde Kampens Landser
Et deiligt Billed vinker mig!
Jeg seer et Par i Purpurkaabe,
Paa Danmarks Throne Favn i Favn!
Jeg hører Folkets Jubel raabe
Paa <w>Haldans</w> og <w>Gyrithas</w> Navn!

Jeg seer paa Marken Rug og Bygget,
Til Landets Nødtørft gyldent staae!
Jeg seer af Bøgeskov beskygget,
I Kløver røde Hjorde gaae!
Jeg seer den fulde Lade aaben,
Som i Kong <w>Frodes</w> Tider før;
Og Kraften staae med Seirens Vaaben
Som Skildvagt tro for Landets Dør!

Paa Hav og Fjord skal Snekken svømme
Med Træ og Skind og Mjød og Korn!
Og frie Mænd skal ærligt tømme
For Landets Fader mangt et Horn!
Med <w>Ro's</w> og <w>Rolf's</w> hans Navn skal lignes
Om tusind Aar i Skjaldens Qvad;
<w>Gyritha's</w> Navn i <w>Nanna's</w>, <w>Signe's</w>
Indslynget staae paa <w>Sagas</w> Blad!

Saa sværg mig da, ved Alt hvad herligt
Der findes i det stolte <w>Nord</w>:
At du vil elske mig saa kjærligt
Som ingen anden Mand paa Jord!
Lad mellem os sig Bjerge stille,
Dog Sjælen rækker Sjælen Haand,
Og ved de Frække, der vil skille
Hvad Freia bandt med Rosenbaand!''

,,Ja kun for dig min Barm skal banke!''
Hun kvad: ,,til den ei føler meer!
Som din Valkyrie, min Tanke
Skal følge dig blandt Fjenders Sværd!
Dens Duevinge skal dig værne
For Faren i den vilde Strid
Og vinke dig som <w>Freias</w> Stjerne,
Bag Bøgene ved Aftentid!

O, kunne jeg i Strid dig følge!
Og var jeg som min Moder dog
En Skjoldmø, der paa Land og Bølge
Fremstormede paa Vikingstog,
Jeg skulde med mit Bryst dig dække!
Og faldt du i den grumme Dyst,
Jeg skulde bleg i Døden lægge
Mit Hoved til dit Heltebryst!

Men altfor tung for mig er Landsen,
Jeg passer ei i Helteleir!
Jeg kan kun flette Hæderskrandsen,
Og bede for den Stoltes Sei'r!
Jeg er en stakkels, bleg Kjærminde
Der trives kun paa Fredens Strand;
Men elske kan jeg som en Kvinde
Har endnu elsket nogen Mand!''

,,Nu saa farvel <w>Gyritha</w>! Stunden
Til Afsted længst for os alt slog.
Hos dig du Lysalf, her i Lunden,
Jeg glemmer fast mit Vikingstog!
Hør Bølgen kalder mig fra Stranden,
Og Solen blusser som en Baun!
Du vil dog ei berøve Manden
Hans Hæder og hans Heltenavn?''

Saa græd da ei min rene Lilje
Vi stilles kun en stakket Frisk!
Og segner jeg paa blodig Tilje:
Da samles vi hos <w>Freia</w> hist!
Ha, smelt mig ikke med din Klage!
Naar <w>Norden</w> priser <w>Borkords</w> Søn,
Da vender han til dig tilbage:
Og du og <w>Danmark</w> blier hans Løn!''

Saa talte han og svandt i Lunden,
<w>Gyritha</w> stod med udbredt Favn:
En deilig Fee ved Troldom bunden;
Paa Læben svæved' <w>Haldans</w> Navn.
De rige Lokker fløi i Vinden;
Paa Kinden hede Taarer randt:
Hun stod som Kjerlighedsgudinden,
Da hun ei meer sin <w>Odur</w> fandt.
</body>
</poem>

<poem id="kaalund2018061717">
<head>
    <title>Drothes Svanesang</title>
    <firstline>Paa sine Snekker Haldan foer</firstline>
    <source pages="82-85"/>
    <quality>korrektur1,kilde,side</quality>
</head>
<body>
Paa sine Snekker <w>Haldan</w> foer
Nu atter ud fra <w>Leire</w>;
Hans Hjerte høit imøde slog
De Vikingstog og Seire.
Men <w>Drothe</w> stod paa Stranden grøn
Og bad faa inderlig en Bøn,
Mens Øiet kunde følge
Ham over Fjordens Bølge:

,,<w>Alfader</w>! du som seer til Jord,
Med Solens gyldne Øie!
O leed ham i dit Viisdomsspor
I Verdens Strid, du Høie!
Bevar ham <w>Ægir</w> paa dit Hav,
Naar <w>Ran</w> vil rede ham en Grav,
Og harmfuld <w>Midgaardsormen</w>
Sig krymper høit i Stormen!

Bevar hans Mod, o stærke <w>Thor</w>!
Naar du til Striden ruller!
Lad ærligt for sin Fædrejord
Ham slaae i Kampens Bulder.
Lær ham at knuse Jætters Vold
Foruden Plet paa Ærens Skjold!
Lær ham med aaben Pande
Mod Løgnens Magt at stande.

Men <w>Baldur</w> gjør ham stedse god,
Du milde Gud i <w>Gimle</w>!
Og lad af Ungdomsovermod
Hans Hjerte aldrig svimle!
Ræk ham <w>Forsete</w> Retfærds Sværd
Og lær ham, at i Fredens Færd
Behøves og en Kæmpe,
Som Tvist og Nid kan dæmpe!

Skjænk <w>Freia</w> ham en trofast Mø
Med Skjønheds Blus paa Kinden;
Med Elskov ei som Skum paa Sø,
Der vifter hen for Vinden!
Og skjænk ham i din <w>Hertha-Dal</w>,
O Moder <w>Frig</w>! en hjemlig Sal,
Hvor han med Børn og Mage
Kan nyde Fredens Dage!

Sin gamle Moder neppe meer
Han faaer paa Jord at skue!
Naar atter hjem han kommer, seer
Paa Stranden han en Tue;
Der, fjernt fra Verdens vilde Støi,
Ved Siden af sin Huusbonds Høi,
Kong <w>Regnolds</w> Datter sover,
Mens Lærken flaaer derover,

Mit Hjerte naget er af Sorg
Fra mine Ungdomsdage!
Nu længes jeg til <w>Valhals</w> Borg,
Hjem til min gamle Mage!
Han drikker der af gyldne Horn,
Og tænker paa sin Daad tilforn,
Mens Kæmper gaae at stride
Af Kobberporte vide!

Snart breder over Jordens Dal
Min Sjæl de frie Vinger!
Med kjærlig Haand til Folkvangs Sal,
Da Dødens Alf mig bringer!
Der ile mig imøde To:
Den Ene er min Huusbond tro,
Min Fader er den Anden,
Med Kongekrands om Panden!

Men <w>Haldan</w> vandrer, med sin Viv
Og Børn med Rosenkinder,
Til Høien ned, ved Strandens Siv,
Og vækker gamle Minder!
Naar Solen daler rød i Høst,
Fortæller han med smeltet Røst
Saa underlig en Sage,
Om <w>Borkord</w> og hans Mage!''
</body>
</poem>

<poem id="kaalund2018061718">
<head>
    <title>Haldan paa Havet</title>
    <firstline>Lystigt og let for den susende Vind</firstline>
    <source pages="85-89"/>
    <quality>korrektur1,kilde,side</quality>
</head>
<body>
Lystigt og let for den susende Vind.
      Som en Hind,
Foer nu Snekken afsted i det Fjerne.
      <w>Nordpolens</w> Stjerne
      Lyste paa Veien.
Glubsk i dens Kjølvand bugted sig Haien;
Vikingesange toned' fra Bord,
      Men ved Roer
Sad den brummende <w>Kold</w> uden Ord.

Udover Havet Høvdingen saae;
      Barndommens Lunde,
<w>Herthadals</w> Bøge, bag Bølgerne svunde:
Snart som en Sky kun hans Fødeø laa.
      Havfruer dukked'
Op af det flammende Havdyb og sukked':
      ,,Deilige Mand
Med den mægtige Pande,
Henover Bølgen til fremmede Lande
Følge vi dig fra den hjemlige Strand.''

Men paa sin Mø kun
      Tænkte den Kjække:
,,Vist nu ved Sø hun
      Søger min Snekke,
Og naar, bag <w>Øresunds</w> himmelblaa Speil,
      Da et Seil
I det taagede Fjerne forsvinder,
Kjærlig med Længsel hun aabner sin Favn,
      Sukker mit Navn,
Medens Taare paa Kinderne rinder!

Pral kun du Vove med skumhvide Bryster!
Hvidere bølger paa <w>Øresunds</w> Kyster:
      Tvillinge-Høie,
      Dækked' med Snee;
Ikke Du svulmer og vugger som de!
Stjernen er mat mod den Yndiges Øie;
      Himmelen graa;
Ei nogen Kornblomst paa Eng er saa blaa!

Skjøn er du <w>Dellings</w> straalende Søn,
      Naar bag Skovtoppen grøn
Du paa Blomsterne neddrysser Draaben:
Kinderne blusse, Panden er aaben,
      Gyldent dit Haar,
Duftende Aande fra Læben udgaaer,
Skjønnere blusser dog Skjoldungeliljen!
      Henover Tiljen
Dandser hun let som det flyvende Spind
Over Engen i Vaarsolens Skin!

Vist nu i Lunden hun sidder og sørger,
      Vindene spørger,
Hvor de har viftet om Kinden mig sidst.
Sender mig Hilsner med Fuglen paa Kvist -
Deilige Kvinde! snart skal jeg slynge
Rundt om din smekkre Midie min Arm!
Snart skal den vilde Viking sig gynge
      Sødt ved din bølgende Barm!''

Saa han kvad medens Bølgerne skummed'.
Stolt som en Rovfugl i Himmelrummet
      Snekken nu foer
Om fra Seier til Seier i <w>Nord</w>;
Men med Kæmper sang <w>Haldan</w> i Chor:
      ,,Herlige Lyst
      For det modige Bryst,
      Mellem Himmel og Hav,
      Kun et Brædt fra sin Grav,
At fremstorme til blodige Kampe:
Himmelens Blaa er vort mægtige Huus,
      Maanen vor Lampe,
Vor Vuggesaag Stormenes Suus!
Her paa det vaade Dyb os indklemmer
      Ei nogen Muur!
Søhanen lystigt Sangen istemmer,
Midt i den susende, vilde Natur
Og det skummende Mjødhorn ei glemmer! —
      Ha, hvilken Dands!
Snart paa sin Skulder Bølgen os løfter;
Snart den os styrter i Afgrundens Kløfter;
Hæver os atter mod Stjernernes Glands;
      Medens Hvalen mod Skyerne snøfter!

      Mægtige Hav!
Imod dig er kun Jorden en skimlende Grav;
      Et forraadnende Liig!
Skovene visne og Støv blive Fjælde;
Men i din friske, din evige Vælde,
Gjennem Aartusinder tumler du dig! —
Skaal da, o <w>Niord</w>! for dit skummende Blaa!
Ha, hvilken Mark for Seir og Ære!
Her vil vi kæmpe, her vil vi slaae;
Thi dets fribaarne Konger vi ere!
      Aldrig at frygte,
      Døe for end flygte,
Agte paa Hæderen meer end paa Rov:
      Det er vor Lov!

Skaal og for dig, du herlige <w>Norden</w>!
      Dronning paa Jorden,
Krandset med Stjerner paa Tronen af Iis,
Med vore Sværde vi sjunge din Priis! —
Skaal for den susende Stormvind, som tuder;
Skaal for hver Kæmpe paa Jorderigs-Ø,
      For hver smilende Mø,
Og en Skaal for de evige Guder!''
</body>
</poem>

<poem id="kaalund2018061719">
<head>
    <title>Haldan træffer sin Broder</title>
    <firstline>Paa Garderika's Sletter</firstline>
    <source pages="90-107"/>
    <quality>korrektur1,kilde,side</quality>
</head>
<body>
Paa <w>Garderika's</w> Sletter
Foer <w>Svensken</w> frem med Sei'r,
I klare Stjernenætter
Han slog ved <w>Dvina</w> Leir
Som Sværme vilde Bier,
I Høst, med hvasse Braad.
Paa Marker og paa Stier
Var Spoer af blodig Daad.

Paa Flodens anden Side
Den trængte <w>Russer</w> stod.
De Bølger fløde stride,
Ret som en Taareflod;
En Ø deri sig speiled',
Hvor Kæmper Holmgang gik;
Til den hver Dag de seiled'
Ved Lurenes Musik.

Blandt <w>Sveakongens</w> Helte
En ukjendt Kæmpe var:
Et vældigt Sværd ved Belte,
Et Harnisk sort han bar.
Fra Kamp i <w>Østerleden</w>
Han vendte nylig hjem,
Nu stod han der paa Breden
Og ædsked' <w>Russen</w> frem.

Men ingen Luur ham svarer
I Fjendehæren meer;
Thi ak! dens bedste Skarer
Var' segned' for hans Sværd.
,,Vee!'' skreg de: ,,det er <w>Høder</w>,
Som, med sin <w>Mistelteen</w>,
Er stegen ned og øder
Os Arme Hver og Een!''

Da landed' med sin Snekke
En solbrændt Ungersvend:
Som Konge stod den Kjække
Blandt vilde Strandhugsmænd;
Hans blanke Vaaben straaled'
I Morgensolens Guld;
Man saae paa Høidemaalet,
Han var af Kæmpekuld.

Om Landets Trængsel hørte
Han med et freidigt Smiil.
Til Kongetæltet førte
Ham Russerne med Iil:
Med Sølverskjæg derinde
Den gamle Fyrste sad;
En ung og deilig Qvinde
Ved Harpen stod og kvad:

De Lokker laae saa sorte
Som Slanger over Snee,
Som <w>Gimles</w> aabne Porte
Var Øinene at see;
Bag Pandsret Barmen bølged'
Som Havet efter Storm;
Til Knæet Skjørtet dølged'
Kun Kongedatt'rens Form.

Med store Øine skued'
Kong <w>Skatte</w> fra sin Stol;
Thi Heltens Pandser lued'
Saa klart som Himlens Sol;
Han støtted' sig paa Sværdet,
Som Kampens Gud paa Thing,
Og saae sig uforfærdet
Med Falkeblik omkring.

Ei kold som <w>Odins Rinde</w>,
Men venligt, lo den Mø;
Dog ei saa skjøn som <w>hende</w>
Han saae paa <w>Sjølunds</w> Ø.
Sin gyldne Harpe satte
Hun rødmende i Krog,
Da hendes Fader <w>Skatte</w>
Heel mørk til Orde tog:

,,Hvad vil du Helt, som træder
I de Betrængtes Leir?
Her blomstrer ingen Hæder.
Her trives ingen Seir!
Skynd dig til fjerne Strande;
Fortæl i Kvællen der:
At srtart blandt Verdens Lande
Er intet <w>Rusland</w> meer!''

,,Nei!'' svarede den unge,
Den mandigskjønne Helt:
,,Heel daarlig, gamle Konge,
Du taler i dit Tælt!
End er din Magt ei røvet!
Kun <w>Nornen</w> veed hvad skeer!
Du føler Frost før Løvet
Falder af Skovens Træ'r!

Den Mand, der frygter Døden,
Han lider tifold den!
Tidt kommer Hjelp<note>Hjelp] Hejlp</note> i Nøden,
Og Graat blier Godt igjen!
Paa Farens golde Klipper
Gro er Haabets grønne Gran!
Hvo Vragets Bræt ei slipper,
Naaer ofte frelsk til Land!''

Forbauset Kæmpegruppen
Paa Vikingsmanden saae;
Da mæled' Kongegubben
Med Purpurkaaben paa:
,,En Mand saa stærk og fager
Jeg skued' endnu ei!
Ha! hvis ei Alt bedrager,
Da est du <w>Asa-Frei</w>!''

,,Dig skuffer dine Blikke!''
Gav Ynglingen til Svar:
Thi <w>Freier</w> er jeg ikke;
Men kun en Sjællandsfa'r!
Ved <w>Isefjord</w> paa <w>Leire</w>,
Der staaer min Fødestavn.
Jeg søger Kamp og Seire,
Og <w>Haldan</w> er mit Navn!''

Da traadte fra sit Sæde
Den gamle Konge fro,
Og rakte ham med Glæde
De runkne Hænder to:
,,Og est du end ei <w>Freie</w>
Velkommen dog os vær!
Dit Heltery opveier
Det Halve af en Hær!

At du kan Kæmper fælde,
Med Sværd og Kjep og Kolv,
Det har jeg hørt fortælle:
Ved Sundet slogst du Tolv!
Dog, denne svenske Løve
Ham fælder du os knap!
Thi Sværde kan han døve,
Og er som Lynet rap!

Men hvis du med din Klinge
Kan tappe Svenskens Blod,
Og kan med Seier tvinge
Kong <w>Alver's</w> Overmod:
Da Helt foruden Lige,
Da skal du faae til Løn,
I Arv mit Kongerige
Dertil min Datter skjøn!''

Med Flammeblik Fyrstinden
Paa Leirehelten saae;
Dog tro han blev Kjærminden
Med Øine himmelblaae.
Han svared': ,,Kjøbmand tinger
Om Handelsvarers Priis!
For Æren kun jeg svinger
Mit Sværd paa Helteviis!

Kun daarligt bær en Fremmed
Et Riges Herskerstav!
Mig vinker Fædrehjemmet,
Hist i det fjerne Hav:
Med lyngbegrode Grave,
Med Blomster paa sin Vang,
Med <w>Herthas</w> Bøgehave,
Med Sang og Harpeklang.

Af Beilere dit Rige
Vel eier fleer end nok!
I Hiemmet alt en Pige
Mig bandt med gylden Lok!
Nu gaaer jeg hen og strider;
Lad komme kun en Hær!
Paa Guderne jeg lider,
Og paa mit gode Sværd!''

Saa gik han hen til Voven
Og raabte paa dens Bred,
Saa Tæltene og Skoven
Gav Gjenlyd høit derved:
,,Du, som ved Seid kan seire,
Kom hid! og tag din Løn!
Dig ædsker her fra <w>Leire</w>
Kong <w>Regnolds</w> Datterson!''

Paa Flodens anden Side
Den mørke Kæmpe stod
En Stund, som til at stride,
Der mangled' ham paa Mod;
Og da han Stemmen hæved'
Fra pandserdækte Bryst,
Heelt underligt da bæved'
Og sittrede hans Røst:

,,Om dig i Skjaldens Sange
Jeg har kun lidet hørt,
Mens jeg vel syvti Gange
I Strid har Dødshug ført!
Men mægter du at fælde
To Snese stærke Mænd,
Da kan du her dig melde
Til Enekamp igjen!''

,,Det skal ei vare længe!''
Saa <w>Haldans</w> Gjensvar lød,
Og Kindens dybe Flænge
Blev mere blodigrød
,,Ved <w>Odin</w> i <w>Valhalle</w>!
Jeg af dit Hovmod leer!
Snart om mit Navn blandt Skjalde
Du skal ei spørge meer!''

Saa styrted' han forvoven
Ud i den stride Flod,
Og kæmpede med Voven
Til han paa Holmen stod.
En Svensk han der udædsked'
Til Kamp paa Død og Liv
Og i hans Hjerte læsked'
Sin blanke Heltekniv.

Den Anden, som sig voved'
Mod ham i Kæmpegang,
Ham tyktes godt et Hoved
Paa Jettemaal for lang;
Mod Stub han satte Knæet
Og korted' Svenskens Krop;
Net som naar Boltetræet
Slaaer Kastebolten op.

Den anden Dag han Trende
Paa eengang ædsked' frem;
Og <w>Lysing</w> slog, til Kjende,
Sin Huggetand i dem.
Den tredie Morgen Fire,
Og Fem den fjerde Kvæl
Sprang efter <w>Haldans</w> Lire
I Dødningdands til Hel.

Saa kløved' han med Sværdet
Hver Dag en Kæmpe fleer:
De Svenske stod' forfærdet;
Men fro var <w>Skattes</w> Hær:
Med Gubben, <w>Hermuntrude</w>
Saae over Bølgen blank,
Hvordan, som Slagtestude,
Med Brøl de Svenske sank.

Saa <w>Haldan</w> stod en Uge
Og fældede i den
De stærke Fyrgetjuge
Af Svea Kongens Mænd.
Hver Morgenrøde vinked'
Ham hen til Stridens Ø;
Hver Nat, naar Stjernen blinked',
Han tænkte paa sin Mø.

Af <w>Hermuntrude</w> kronet
Han blev med Seirens Krands;
Dog atter Luren toned
Til blodig Heltedands;
Til Øen over Floden
Svam <w>Haldan</w> som en Aal,
Fra Issen og til Foden
Var Kroppen dækt med Staal.

En Klud omkring hans Værge
Var svøbt af gamle <w>Kold</w>;
Det hjalp paa Finlands Bjerge
Den Baadsmand mod en Trold.
,,Brug nu din Svenskekløver!''
Han brummed' i sit Skjæg:
,,Med slig en Klud ei døver
Selv <w>Loke</w> Sværdets Eg!''

Da <w>Haldan</w> kvad: ,,Du Rise!
Kom nu, hvis du har Mod:
Min <w>Lysing</w> skal dig vise,
Jeg er af Odelsblod!
Med Længsel i sit Rige
Dig venter <w>Hel</w> til Gjæst!
Nu ere vi dog Lige!
Og Lige lege bedst!''

Med Sværdene fra Bælte
Snart begge Kæmper stod',
Og sagtere sig velted'
Smaa-Bølgerne i Flod,
Som vilde de sig mætte
Ved Synet af den Dyst;
Da faldt de Sværdhug tætte
Som Hagelkorn i Høst.

En fælsom Flamme lued'
I Svea-Kæmpens Blik;
Men alle Hjerter grued'.
Som saae de Hug og Stik:
Som Hval mod Hval de strede,
Som Hav mod Himlens Ild;
De hamrede som Smede,
Men mest var <w>Haldan</w> snild.

Dybt ind i Svenskens Skulder,
Som Lynet, <w>Lysing</w> foer;
Han faldt med Brag og Bulder,
Lig fældet Eeg, til Jord.
Alt <w>Haldan</w> vilde dræbe
Ham med et vældigt Hug,
Da fra den Faldnes Læbe
Det toned' som et Suk:

,,Ha! vee dig, vee! hvad har du gjort!
Bøi til min Mund dit Øre,
Da skal du her fra Dødens Port
En lystig Nyhed høre,
Der klinge vil som Ugleskrig
Og stikke som en giftig Pig:
Dens Røst paa Jord og Bølge,
Til Graven dig skal følge!

Har du om <w>Hildiger</w> ei hørt? —
Den vilde Søn af <w>Gunner</w>?
Vel gyse maa din Siæl som rørt
Af mørke Troldomsruner!
Kvad <w>Drothe</w> ei et Eventyr
Om Sønnen, som til Skovens Dyr
Af Faderen blev jaget,
Med Spark fra Fædretaget?

Ham har du offret <w>Hela</w> her!
Nu Broderblod dig pletter!
Hvi kryster du saa vild dit Sværd?
Ei Graad dets Rust aftvætter!
Dog, ei jeg dig forbande vil;
Det Hele var kun <w>Lokes</w> Spil:
For Troldens List jeg bløder!
Du stred jo blindt som <w>Høder</w>!

Uskyldig, som den skarpe Od,
Du var, paa <w>Rotas</w> Landse.
En Stund vel i din raske Daad
Jeg søgte dig at standse;
Men større Magter bød den skee;
Hvi raaber du da Ak og Vee?
Naar Heltehjertet brister,
Da jubler Dybets Frister!

Bedækket med et evigt Slør
Nedskue fra det Høie,
Udover Verden, Tidens Møer,
Og Intet kan dem bøie!
De kjende ei til Graad og Smiil:
Kold sender <w>Skulda</w> Dødens Piil,
Og <w>Askurs</w> Børn tilveier,
Dod, Qvaler eller Seier!

Jeg har nu lidt, jeg har nu stridt,
Og moden er jeg vorden!
Som Bølgen har jeg tumlet vidt
I Syden og i Norden.
Nu reis for mine trætte Been,
Paa Havets Bred en Bautasteen;
At Storm og vilde Vover
Kan bruse hen derover!

Mit Liv var som en vild Orkan,
Der suser over Heden;
Paa Klippen skjød jeg op, en Gran
Høit over Afgrunds-Bredden:
Kun kort jeg laae ved Moders Bryst;
Forbandet af min Faders Røst
Jeg styrted' ud i Striden
Og saae dem aldrig siden.

Den hele Verden Krig jeg svoer
Og lo naar Stormen sused';
Min Hjemstavn blev den vide Jord,
Og Skovens Ulv mig hused'. —
Jeg favnede en Liljevand;
Men hun var falsk som Skum paa Band.
Naar Hjelmene jeg kløved',
Det Hjertets Uro døved'.

See dette svenske Skjold, hvortil
Jeg træt mit Hoved helder,
Med Farver snildt, min Idræt vild
Og Heltedaad fortæller;
Men midt deri min Søn du seer;
Ham myrded' jeg med dette Sværd,
Med samt hans Moder <w>Rinde</w>,
Der boled' med min Fjende.

Eia! nu endes Livets Leeg,
Med Sorg og Kamp og Seire!
Hvert Græsstraa og hver Kæmpe-Eeg
Skal <w>Skuld</w> engang henveire.
Jeg væmmes ved det Gjøglespil!
Nu kysser <w>Hel</w> mit Øie til;
Nu Stormens kolde Tunge
Mit <w>Drapa</w> høit skal sjunge!''

Saa Hovedet han bøied',
Og mørk sin Aand opgav. —
Med Graad i Helteøiet
Grov <w>Haldan</w> ham en Grav:
,,Fred!'' hvisked han: ,,du arme,
Du vildt forførte Sjæl!
<w>As-Odin</w> sig forbarme
Og hæve dig fra Hel!

Dig Livets bittre Smerte
Opirrede til Trods.
Dit stolte Heltehjerte
Frembruste som en Foss;
Men ingen Regnbu' hvælved'
Sit Farveskjær deri;
Med Rædsel Alle skjælved'
Paa din blodige Sti.

For snever var fra Vuggen
Dig <w>Friggas</w> vide Jord —
Ak! nu er Askekrukken
Din Haandfuld Støv for stor!
Nu Lyng og Græs skal klæde
Din ubekjendte Grav,
Og ved dit Leie græde
Det store, vilde Hav!

Høit juble Ruslands Horder;
Thi Svensken flygter ræd; —
Den Frelse dyr mig vorder,
Den koster mig min Fred!
Ja! priis du kun min Seier,
Du Drot med Sølverhaar!
Dit hele Land opveier
Mig ei mit Hjerte-Saar!

Hvad vil min gamle Moder
Vel svare mig dertil,
At rasende, min Broder
Jeg slog i Heltespil?
Ak! vil hun ei forbande
Mig med sit sidste Suk?
Hvi kløved' ei min Pande,
O <w>Hildiger</w>, dit Hug!

Dog bort du usle Smerte,
Du <w>Nastronds</w> fule Orm!
Suus høit for dette Hjerte
Din Seierssang, o Storm!
Vink mig blandt Sværd og Skjolde
Til Hettedandsen <w>Thor</w>!
Og styrk mig til at holde
Den Eed, jeg <w>Danmark</w> svoer!

Min Faders Aand mig vinker
Til Kamp og Stor-Bedrift!
End <w>Nordens</w> Himmel blinker
Med gylden Runeskrift!
Nu seiler jeg tilbage
Til mine Fædres Land,
Der venter mig med Klage
Min Lilie paa Strand.

Farvel du Kongedatter!
Farvel du gamle Drot!
Jert Venskab høit jeg skatter;
I mene mig det godt!
Græd ei! i <w>Valhals</w> Sale,
Naar endt er Livets Strid,
Vi skal vist atter tale
Om den forsvundne Tid!
</body>
</poem>

<poem id="kaalund2018061720">
<head>
    <title>Nyt fra Hjemmet</title>
    <firstline>Saa gik han ned, hvor hans Snekker laae</firstline>
    <source pages="108-116"/>
    <quality>korrektur1,kilde,side</quality>
</head>
<body>
Saa gik han ned, hvor hans Snekker laae
Og speiled' sig stolt i Bølgen blaa.
Den gamle Drot efter Helten skued';
I Solens Straaler hans Krone lued';
Og <w>Hermuntrude</w> ved Siden stod,
Med Øiet mørk af en Taareflod:
,,Farvel!'' hun sukked', ,,du stolte Kolde!''
Men Kæmperne stoge paa deres Skjolde,
Og raabte høit i den vilde Sky:
,,Farvel, vor Frelser i Kampens Gny!
Dig Seier, Hæder og Lykke følge,
Hvorhen du tumler paa Land og Bølge!
Og savner du Hjælp i Nødens Tid,
Da kanst du sende en Budstik hid!'' —
Saa fulgte de ham med Raab til Stranden
Men Skyer dækkede Heltepanden,
Hans Indre ligned' en Dag i Vaar,
Naar Stormen over Naturen gaaer
Og hvisker til den med Alvorsrøsten:
,,Snart visner hele din Pragt i Høsten.''
Bag <w>Haldan</w> slingred' den gamle <w>Kold</w>,
Og bar paa sin Herres Spyd og Skjold.
Han dingled' afsted som en Gaas i Sandet,
Og smidsked' glad da han lugted' Vandet;
Mens høit ved <w>Ægir</w> en Eed han svo'r:
En Mødding mod det var <w>Friggas</w> Jord.

Ved <w>Dvinas</w> Munding der laae en Snekke;
En Kjøbmand stirrede fra dens Dække.
Med Varer kom han fra <w>Leire</w> did.
Og sukked' over den slette Tid.
Da <w>Haldan</w> hørte den danske Stemme,
Han kvad: ,,Hvor staaer det i <w>Danmark</w>, hjemme?''
Ærbødigt Gubben til Huen tog,
Og med et Suk paa sin Skulder drog:
,,Ak Herre, i <w>Danmark</w> staaer det ilde!
Hver Dag faae Galgens Fugle Gilde!
Af Styrere har vel Landet fem;
Men Retsind holder ei Styr paa dem!
Hver Ven af Landet med Kummer sidder,
Som Fugl paa Marken ved Høstens Tider,
Naar Blæsten kommer med Slud fra Nord,
Og blotter Reden paa nøgne Jord.
Til dig, som fødtes af Kongestamme
(Jeg kjendte dig strax paa Mundens Skramme)
Til dig, o Haldan! staaer Folkets Lid,
At du vil ende dets Nød og Splid!
Hvert Barn kan lalle om dine Seire!
Man venter dig snart derhjem til <w>Leire</w>!
Der holde <w>Saxerne</w> lystig Huus,
Og bande drukne, ved fyldte Kruus;
Thi <w>Saxlands Jarl</w> vil <w>Gyritha</w> ægte,
Og <w>Odins-Blodet</w> med sit beslægte.
Snart skal de vies i <w>Leirelund</w>.''
,,Ti med din Skvalder, du Kjærlingmund!''
Udraabte <w>Haldan</w> i opbragt Hede,
Og Aret blussede rødt af Vrede:
,,<w>Gyritha</w> af <w>Danmark</w> er min Brud!
Om hende jeg slaaes med Tord'nens Gud!
Hun har mig svoret i Morgenrøden
At elske som <w>Signe</w> tro til Døden.
Og hun skulde brudt den Eed hun svoer?
Før sluger Havet den grønne Jord!
Ha! var det ei for din sølvgraae Alder,''
Du skulde betale din ublu Skvalder!''
,,Ak!'' svarede Manden, bleg og ræd:
,,Ak strenge Herre, bliv ikke vred!
Men spørg paa Snekken min Sømandsskare,
Og samme Budskab I skal erfare.
Selv har jeg taled' med <w>Odins</w> Præst,
Der skal fuldbyrde den Bryllupsfest;
Selv har jeg skuet i Gæstehuset
<w>Gyritha</w> fylde for <w>Sivord</w> Kruset.
Hvi vil I spørge mig arme Mand,
Naar I ei Sandheden taale kan?''
Saa stammed' Manden og veeg forfærdet;
Thi <w>Haldan</w> rev af sin Skede Sværdet
Og raabte med Latter bleg og vild:
,,Saa er ei Sandhed i Verden til!
Naar hun, naar hun, med det Uskyldsøie,
Hvorfor selv Frækhed sig maatte bøie,
Naar hun, hvis Mund med de Honningord
Var lig en Rose hvor Alfer boer,
Hvis Himmelpande bar Troskabs Stempel,
Hvis Svanebarm var et <w>Baldur</w>-Tempel,
Hvis Liliehud blev som Blodet rød,
Naar ømt jeg trak hende paa mit Skjød;
Naar hun har sveget den Eed, hun svoer,
Da lumpne Trolde i <w>Valhal</w> boer!
Da er du, <w>Odin</w>, en nedrig Gjøgler,
Der skulde bøde blandt <w>Nastronds</w> Øgler!
I dig, o <w>Baldur</w>! er ingen Skam:
Til Mørket laaner du Lysets Ham!
Du <w>Asa-Thor</w>! skjøndt du Jorden ryster,
Du er dog vist kun en opblæst Kryster!
Tak Graaskjæg! aabnet du har mit Blik;
Som Blindebuk før jeg Tosse gik!
Jeg bad til <w>Baldur</w> med fromme Taarer;
Nu seer jeg, ærlige Folk er' Daarer.
Ja, Ondt er Godt nu, og Sort er Hvidt,
Og Dyden et Eventyr forslidt! —
Selv vil jeg skue med egne Øine;
Og har hun hildet min Sjæl i Løgne,
Da, ved det græsgro'de <w>Ymer</w>-Liig:
Forfærdeligt skal jeg hævne mig!
Da laan mig Storm dine Kæmpearme,
At jeg kan kaste, i vilden Harme,
Den usle Jord, med sit usle Kryb,
Til Bunden af Ginnuggagabs Dybz
Da tud i Hornet, du <w>Valhals</w> Vægter,
Og spar for Qvalen ufødte Slægter!
Hvi skal de vækkes til Liv et Døgn,
Og finde Alt en uhyre Løgn?
Og bande Fædre i deres Grave
Fordi de Daarer dem Livet gave?
Ha, havde jeg dig <w>As-Loke</w> her,
Jeg skulde klappe dig med mit Sværd,
Forslagne Skurk, som bedrog mit Hjerte!
Dig er det, som mig saa lumsk besnærte!
Dog tæm dig, tæm dig min Harm en Stund
Og luk din fraadende Lattermund!
Til Bryllupsgammen du skal mig følge!
Frygt ei, du kjøles af Havets Bølge;
Med Døden rider du paa dens Top,
Og Stormen puster først Luen op!
Eia! nu lystig I mine Svende!
Den skal jeg gavmild med Guldet blænde,
Som rappest færdes i Top og Mast!
Den Dovne lærer min <w>Lysing</w> Hast!
Den vil der hjem nu til Brudegilde,
Og Snyltegjæster ei Tiden spilde.
Blod skal den drikke ved <w>Sivords</w> Fest! —
Fyld dine Lunger du kolde Blæst
Og pust i Seilet af alle Kræfter!
I Bølgebjerge skyd lystigt efter!
Hvi ryster <w>Kold</w> du dit hvide Haar?
Dig tykkes Tant, hvad du ei forstaaer.
O! dorske Steen uden Liv og Tanker,
For Suul og Mjød kun dit Hjerte banker!
Du har ei anet den høie Lyst,
At synke salig til Møens Bryst,
At skue ind i de Øines Himle,
Og troe sig salig berust i <w>Gimle</w>!
Du har ei malt dig et Fremtidsliv
Med Alfebørn og en <w>Dis</w> til Viv !
Blandt Hjemmets Bøge, med Kongekrone
Og frie Mænd om din Fadertrone!
Du kjender ei den uhyre Harm,
At staae som jeg med bedragen Barm!''

Saa Helten kvad, medens Øiet brændte;
Med Senehaanden han Roret vendte.
Han ligned' Tordneren paa sin Sky,
Naar frem han ruller til Stridens Gny.
Han nød ei Spise, han nød ei Slummer;
Hans Kinder blegned' af Harm og Kummer.
Skjøndt Snekken hastig som Tanken løb,
Ham tyktes dog, som en Snegl den krøb;
Skjøndt Havet vred sig som Orm i Baande
For Efteraarets den barske Aande;
Skjøndt <w>Ran</w> ham slynged' mod Himlens Sky,
Og styrted' ham ned i et Svælg paany,
Han strøg ei Seilet, han slap ei Roret;
Af Harm mod <w>Leire</w> hans Sjæl blev sporet.
Saa trende Dage han sad ved Roer,
Den fjerde naa'de de <w>Isefjord</w>.
Snart i det Fjerne han stimted' <w>Leire</w>;
Derfra han seilede nys til Seire;
Der sang den Havfru om Kronen rød,
Og om den straalende Heltedød;
Der svandt hans sorgløse Ynglingsdage,
Nu vendte bleg han som Mand tilbage
I Høstens Storme i Hagl og Slud,
At hævne sig paa en troløs Brud,
At bringe <w>Drothe</w>, sin gamle Moder,
Det Sorgens Bud: ,,Jeg har dræbt min Broder.''

Udover Bølgerne mørk han saae,
For Solen dækkede Skyer graae;
Ved Fjorden skued' han tvende Høie;
Da strømmed' Taarerne fra hans Øie.
,,O Moder,'' raabte den Helt med Graad:
,,Dig myrded' Rygtet om <w>Haldans</w> Daad!
Uddødt og øde er Fædrehjemmet;
I Livets Ørken jeg staaer nu fremmed!
Kun Tant og Falskhed jeg om mig seer;
Dog Uret gjør jeg mit gode Sværd!
Du som mig trolig har fulgt i Nøden,
Du vil mig følge i Heltedøden!
Et Arbeide har vi tilbage end,
Da skal vi segne som Ven med Ven!''
Saa styred' han ind bag Skovens Odde,
Der skjulte han snilt sin Vikingsflaade,
Og sværtede mørkt sit lyse Haar,
Og dækked' med Skjæg sin Læbes Saar.
En gylden Harpe han tog i Armen
Og gik, med rasende Harm i Barmen,
Forklædt som Skjald imod <w>Leire</w> op;
Ham fulgte <w>Kold</w> med en Kæmpetrop;
Men <w>Haldan</w> bød dem i Skoven dvæle
Indtil de hørte hans <w>Lysings</w> Mæle.
Saa gik han op til det største Huus;
Derinde tonede Suus og Duus;
Paa Saxermaalet Bersærker skrege,
Og Røgskyer op fra Gluggen stege;
Om Ilden Trælle ved Døren stod'
Som skrumpne Dverge besmurt' med Sod.
Mens nogle Stegen paa Spedet vendte,
Med Skinker og Mjødhorn Andre rendte.
Til En, der drypped' en mægtig Stud,
Han qvad: ,,Hvo holder her Gjæstebud?''
Ham Trællen maalte med dumme Blikke:
,,Hvo er I Herre, som veed det ikke?
Ei, det er <w>Gyrithas</w> Bryllupsfest;
Derinde sidder hun <w>Jarlen</w> næst;
Gak ind skal I see hun er ei ilde!''
,,Nu vel, saa kom jeg dog ei forsilde!
Ha, tæm dig, tæm dig mit vrede Sind!''
Han hvisked' og gik i Hallen ind.
</body>
</poem>

<poem id="kaalund2018061721">
<head>
    <title>Haldan som ubuden Gjæst</title>
    <firstline>Derinde i sin Helterad</firstline>
    <source pages="116-123"/>
    <quality>korrektur1,kilde,side</quality>
</head>
<body>
Derinde i sin Helterad
      Jarl <w>Sivord</w> sad
Og tømte Horn i Hallen!
Men nederst, ved det brede Bord,
Sig bænked' mørk og uden Ord
Med Harpen Kæmpeskjalden.

Han voved' knap for Harm og Vee
      Derhen at see,
Hvor hun den Falske troned';
Hvor <w>Sivord</w> kneiste stolt og kjækt;
Af <w>Sjølunds</w>-Jarlen, <w>Hunding</w>, frækt,
Til <w>Danmarks</w> Konge kroned.

,,Nu sidder hun som Rosen rød
      Og troer mig død;
Men lefler med en Anden!''
Saa mumled' han med indædt Harm,
Og tømte, meer og mere varm,
Det Horn fra Oxepanden.

Men som han vendte did sit Blik,
      Et Lys opgik
I Mulmet for hans Hjerte:
Hun sad med Krandsen om sin Lok
Som formet af en Marmorblok,
Et Billede paa Smerte.

Ei blussed' hun i Elskovslyst;
      Det fulde Bryst
Som Havets Dønning bølged';
Det klare Øie funkled' mat,
Som Stjernen en Octobernat,
Af Skyer halv fordølget.

,,Nei!'' hvisked' han: ,,ved <w>Gimle</w>, nei!
      Sligt Blik kan ei
Med Graad og Smiil bedrage!
Tak <w>Freia</w>, du som seer til Jord!
Hun har ei brudt den Eed, hun svoer;
Man tvunget har den Svage!

Men vee de frække Voldsmænd hver!
      Med dette Sværd
Jeg skal dem Alle kløve!
Dog vil jeg med en Skjaldesang,
Ved Gjæstebordet, her engang
Den Fagres Troskab prøve.''

,,Hvad mumler du, du Barde hist!
      For Viser vist
Du Hjernekisten klemmer?
Kom frem med Sangen af dit Skjæg!''
Saa paa engang ved Bordet streg
En halv Snees drukne Stemmer.

Da reiste sig den Stærke op;
      Hans Heltekrop
Forundret man betragted'.<note>betragted'.] betragted.'</note>
Alvorlig som en Gravens Aand
Han Harpen slog med ovet Haand,
Og skarpt paa Bruden agted':

En Kæmpesøn reed under grønne Ø
      Ved dybe, dybe Sø.
Hver Drossel og Irisk i Busken sang:
,,En Konge med Krone du bliver engang!''
Da svæved' over den blomstrende Vang
Saa underdeilig en Mø.

Den deilige Mø var af Fyrsteblod;
      Saa from, saa from hun lod.
Hendes Røst var Musik, hendes Gang var Dands;
De rødmende Kinder hun lagde til hans,
Og svoer ham sin Tro ved Stjernernes Glands —
Som <w>Askur</w> og <w>Embla</w> de stod'.

Saa seiled' han bort en Morgenstund
      Fra kjære, kjære Lund.
Paa Havet han slog saamangen Flok;
Dog saae han mod <w>Freias</w> Stjernerok,
Og tænkte paa Møens gyldne Lok
Og paa hendes Rosenmund.

I <w>Rusland</w> slog han først Kæmper tre;
      De bared' sig for at lee!
Saa fire, fem, sex, syv, otte, ni
Han viste tilrette paa Dødens Sti;
Selv sprang han den let med Latter forbi;
Men de raabte Ak og Vee.

En deilig kongelig Lilievand,
      Et mægtigt, mægtigt Land,
De vilde ham skjænke i Seiers Løn,
Dog fristed' det ikke den Kæmpesøn:
Han tænkte paa Pigen i Lunden grøn
Og styred' til Hjemmets Strand.

Men der han kom som en Snyltegjæst
      Til Bryllups-, Bryllupsfest;
Der var stor Glæde, der var stor Larm
Hans Fæstemø laae i en Andens Arm;
Da fnyste vild han i bitter Harm,
AL give dem Alle Rest.''

Saa sang han til sin Strengeleeg;
      Men Blodet steg
I Brudens Marmorkinder.
Hun kjendte ham paa Mælet strax,
Og reiste sig som Markens Ax,
Naar Morgensol oprinder.

Men <w>Sivord</w> skreg med drukken Griin
      ,,Et Horn med Viin
Du kan, min Brud, ham række,
Skjøndt ei jeg lider slige Kvad;
De synes mig som Tykkemad,
Der kun kan Kvalme vække!

Nei, Mjød og Suul og Kongenavn,
      Dertil i Favn
En Mø som dig, min Blomme
Det veed man dog, hvad er,'' han lo
Ved Jarlens Indfald grinte froe
De tydske Fyldevomme.

Men rødmende <w>Gyritha</w> gik
      Med sænket Blik
Hen til den Elsktes Sæde.
I Haanden hun et Guldhorn holdt;
Men da han greb det mørkt og koldt,
Da brast hun i at græde:

,,Ak <w>Haldan</w>, <w>Haldan</w> ogsaa du!
      Saa er jeg nu
Forladt, forstødt af Alle;
O Moder, i dit <w>Valaskjalf</w>,
Send mig den blege Dødens Alf,
Som kan herfra mig kalde!

Mig har de som et Offerlam
      Slængt hen til ham;
De loe af al min Harme!
De slæbte mig for Altret frem;
Hvor kunde jeg vel trodse dem,
Jeg frændeløse Arme!

O, elskte <w>Haldan</w>, vær ei vred!
      For dig jeg græd;
Thi død de løi dig Alle.
Udfri mig nu af Ulvens Klør;
Men din jeg er, ja din som før,
Paa Jord og i <w>Valhalle</w>!''

Da blussende han Hornet tog,
      Og vældig slog
Til Lyd med Haand i Borde:
,,Du Saxerhund! til bredfuldt Maal
Jeg tømmer her din Bryllupsskaal;
Thi Dødens skal du vorde!''

Mod <w>Sigvards</w> Hoved Hornet foer,
      Saa under Bord
Han drat med revnet Pande.
Op sprang Jarl <w>Hunding</w> fra sit Kruus;
Mens Saxerkæmperne i Ruus
Tog' rædsomt paa at bande.

Som man nyfødte Kalve seer,
      Med dragne Sværd'
De slingrede og raved'.
Med Armen teet om <w>Haldans</w> Liv
<w>Gyritha</w> skjælved' som et Siv,
Naar Storm oprører Havet.

Det første Slag Jarl <w>Hunding</w> gjaldt,
      Med Brøl<note>Brøl] Brol</note> han faldt
Blandt Bænke og blandt Borde.
Høit dynged' <w>Lysing</w> Liig paa Liig;
Men tættere med vrede Skrig
Sig flokked' Jarlens Horde.

Da fløi med Bulder Døren op,
      Og med sin Trop
Ham <w>Kold</w> til Bistand hasted'.
Det stækkede de Tydskes Mod;
De, som ei sank i deres Blod,
Med Næverne blev' basted'.

Men <w>Haldan</w> stod med smeltet Harm;
      Op til sin Barm
<w>Gyritha</w> ømt han trykked'.
Med Taaren i sit Øies Blaae
Hun salig paa den Elskte saae,
Med Brudekrandsen smykket.

,,Bort,'' raabte han, ,,fra Hallen her!
      Os Intet meer
I Livet skal adskille!
Naar Sol opstaaer, er du min Brud!
Til da, du Lilie! Uskylds Gud
Skal mellem os sig stille!
</body>
</poem>

<poem id="kaalund2018061722">
<head>
    <title>Hylding og Bryllup</title>
    <firstline>Den næste Dag paa Thinget</firstline>
    <source pages="124-129"/>
    <quality>korrektur1,kilde,side</quality>
</head>
<body>
Den næste Dag paa Thinget
      De Tvende stod'
Paa <w>Borkords</w> Grav, ombølged'
      Som af en Flod.
Thi tusindvis man stimled',
      At skue dem.
I høftlig Glands bag Skoven
      Steg Solen frem.

Høit Mødrene opløfted'
      De spæde Børn,
Og Bønderflokke trængte
      Fra Bust og Tjørn.
Som Frugter hang de klynged'
      Til Træets Green;
Men alle Øine skued'
      Mod Høiens Steen.

Der stod han med sin Skramme;
      Som Seirens Gud,
Med Heltearmen slynget
      Omkring sin Brud.
Saa fredelig som <w>Baldur</w>
      I Guders Flok,
Skal staae paa <w>Ida</w>-Sletten
      Bag <w>Ragnarok</w>.

Hun lignede et Billed
      Af <w>Danmarks</w> Vaar:
Med Øine blaae som Havet
      Og straagult Haar,
Kjærminderne sig fletted'
      I Lokkens Ring,
Som da man hende hylded'
      I Svøb paa Thing.

Høit over deres Hoved
      En Lærke slog,
Og Storkene i Skarer
      Mod Østen drog';
Mens tusind Stemmer jubled'
      I Kæmpechor:
,,Velkommen hjem, o <w>Haldan</w>,
      Til <w>Isefjord</w>!''

Som <w>Ægir</w>, naar han dæmper
      Et oprørt Hav,
Med hævet Haand han Tegnet
      Til Taushed gav.
Med Haand paa Sværdet lytted'
      Hver Mand med Lyst;
Thi dristig klang til Folket
      Hans Kæmperost:

,,Jarl <w>Hunding</w> og den Saxer,
      Dem har jeg dræbt!
Min Fæstemø til Altret
      De havde slæbt.
Som <w>Danmarks</w> Dronning hende
      I Hylding gav!
Det vidne skal min Fader
      I denne Grav!

Af Kongestamme er jeg
      Saa godt som hun!
Hun har mig Løftet givet
      Med Haand og Mund.
Til Viv jeg hende kaarer!
      Og Tordnens Gud
Mig knuse, hvis jeg vover
      Et Troskabs Brud!

Og vil I nu mig hylde
      Med Kongenavn,
Da sværger jeg at virke
      Til Landets Gavn!
Paa Thinge skal jeg domme
      Som <w>Ro</w> og <w>Skjold</w>,
Og ærligt svinge Sværdet
      Mod Fjendevold!''

Knap Ordet var udfløiet
      Af Heltens Mund,
For Hyldingsraadet toned'
      Fra Mark og Lund:
,,Vi hylde dig, du største
      Blandt Nordens Mænd!
Vær du vor Drot og Fyrste
      Og Folkets Ven!

Tag du den Kongedatter!
      Hun være din!
Og reis os <w>Danmark</w> atter
      Af dets Ruin!''
Saa hævede sig Raabet
      Mod høien Sky.
Og <w>Herthadalen</w> smilte
      Med Skov og By.

Det rulled' som en Torden
      Mod Himlen klar,
Og fra de Elsktes Grave
      Lød Attersvar.
Høit stummed' Fjordens Bølge
      Mod Strandens Næs,
Og underligt det sused'
      I Høiens Græs.

Det sik fast aldrig Ende
      Med Folkets Raab,
Med Jubel for de Tvende,
      For Landets Haab.
Man satte dem paa Karmen,
      Og Kæmper drog';
Rask gik igjennem Dalen
      Det Bryllupstog.

Saa steg' de af ved Hallen,
      Af <w>Roar</w> bygt,
Med Rønnebær og Granløv
      Af Folket smykt;
Der toned' Bryllupsgammen
      I Natten ud,
Der favnede Kong <w>Haldan</w>
      Sin høie Brud.

O du, som gjennem Torne
      Og Kamp har naaet
Det Paradiis, som Haabet
      Din Sjæl har spaaet!
Kun du, kun du kan fatte
      De Tvendes Lyst;
Om den maa Skjalden tie
      Med smeltet Røst!

---

Frem iler Tiden sin store Gang:
Ru fyger Sneen paa Mark og Vang,
      Nu Storken kommer,
Nu dufter Alt i den grønne Sommer!

Som Trækfugls-Skarer i Vaar og Høst,
Saa ile Dage med Sorg og Lyst!
      Som Skum paa Strømmen;
Hvad er vel<note>vel] ve</note> Sandhed og hvad er Drømmen?

See, nye Verdner paa andre steg';
Det er mig Alt som en Bobleleeg!
      Alt, Alt sig fjerner;
Men evig funkle de stille Stjerner!

Lad flyve kun Kummer, lad flyve Lyst!
Lyt ei mit Hjerte til Mismods Røst!
      See frisk paa Livet,
Og vug dig sorgløs paa Blomstersivet!
</body>
</poem>

<poem id="kaalund2018061723">
<head>
    <title>Kong Haldans Død</title>
    <firstline>Ti Somre Himlens Sol sig svang</firstline>
    <source pages="130-138"/>
    <quality>korrektur1,kilde,side</quality>
</head>
<body>
Ti Somre Himlens Sol sig svang
Om Jorden paa sin Kæmpegang:
Kong <w>Haldan</w> sad ved <w>Isefjord</w>
Saa fadermild som kongestor;
Hans Kind var mere mandig bruun,
Som Skjæg sig krused' Hagens Duun,
Og Alvor saae af Øiet blaat
Som Fyrsten fra sit høie Slot;
Om Herskerpanden Minder fløi
Som Alfer om en Kæmpehøi.
Hos Drotten stod hans høie Viv:
Det var ei meer det smækkre Siv,
Det var ei meer den Midie, som
To Hænder kunde spænde om;
Den fagre Blomst var bleven Frugt;
Dog klædte det <w>Gyritha</w> smukt.
En deilig Dreng i Hallen gik
Med Faderens forvovne Blik,
Og med sin Moders Smiil om Mund;
Guldfager, kløgtig, frisk og sund.
Det var Kong <w>Haldans</w> Øiesteen.
Med ham han sad i Aftnen seen,
Naar Solen sank bag <w>Isefjord</w>
Og Markens Lærker slog' i Chor,
Omslynget af sin Hustrues Arm
Paa Høien, langt fra <w>Leires</w> Larm
Hvor deiligt var det da at see
I Aftenrødens Glands de Tre:
Det Fyrstepar med Kroner paa
Og Drengen mellem Begge staae!
Paa ham kun Faderen holdt Styr
Ved at fortælle Eventyr
Om <w>Odin</w>, <w>Thor</w> og <w>Asa-Frei</w>,
Om Heltens Seir paa Ærens Vei;
Og nævned' <w>Haldan</w> da de To,
Som slumred' sødt i Gravens Ro,
Og nævned' han sin Broders Død,
Fra Kæmpens Øine Taarer flød';
Men nævnede han <w>Danmarks</w> Navn,
Da blussed' Kinden som et Baun,
Da greb med Harm han til sit Sværd
Og ønsked' sig paa Stand en Hær;
Thi endt var ikke Landets Nød:
Paa <w>Sjølund</w> kun hans Scepter bød.
Forgjæves lød hans Raab paa Thing;
Budstik paa Budstik gik omkring;
Men lammet var hver Arm til Strid
Ved Hungersnød og Sygdomstid. —
Saa svandt ti Aar i Sorg og Lyst,
Da hæved' sig en gylden Høst
Med tunge Frugter i sit Skiød,
Med kjernefulde Ax til Brød.
Ei længer savned' Kæmpen Kost!
I Karret flød den brune Most;
Med Yvret spændt man Hjorden saae,
Og Himlen smiled' frisk og blaa,
Ei svangret meer med usund Luft,
Men med den friske Kløverduft;
Og freidigt Mod og Liv og Lyst
Fik atter Plads i hvert et Bryst.
Da landede paa <w>Sjølunds</w> Bred
En Oprørsmand, der <w>Veset</w> heed;
Berømt for Kæmpekraft og Mod,
Han pletted' Landet frækt med Blod;
Fra <w>Fyen</w> og <w>Jylland</w>, fjernt og nær
Ham fulgte en bevæbnet Hær;
Med Mord og Brand de trængte frem,
At gjæste <w>Haldan</w> i sit Hjem.

Men <w>Leire</w>-Drotten var ei seen!
Med Kongekrands paa Thingets Steen
Han kaldte frem hver dygtig Mand,
At stride for sit Fædreland.
Vel blev det kun en liden Flok,
Tog tykkedes den Helten nok;
Han led paa Himlen og sit Sværd,
Men paa sin gode Sag især.
Besjælet af den Kjækkes Aand,
Med Spydet i sin Liliehaand,
Med Hjelmen trykt paa Lokkens Guld,
Med Brynien om Barmen fuld
<w>Gyritha</w> hos sin Husbond stod;
Af Elskov fik den Svage Mod.
Forgjæves toned' <w>Haldans</w> Bøn:
,,O tænk, du Fagre, paa din Søn!
O lev for ham, min elskte Viv!''
,,Nei!'' raabte hun, ,,i dette Liv
Os stiller ingen jordisk Magt!
Det har du selv min Husbond sagt!
Jeg frygter ei de skarpe Sværd!
Af Død og Kamp hos dig jeg leer!
I Kamp for <w>Danmarks</w> Vang og Væng
Os følge skal den kjække Dreng:
See, hvor med Sværd og Kæmpeskjold
Han ruster sig, den lille Knold!
See, til dit Knæ han knuger sig
Og trygler om at følge dig!
Hvo troer du vel kan Drengen slaae,
Den Lysalf med de Øine blaae?
O tag os med! og naar vor Hær
Det Kløverblad i Spidsen seer,
Da slaaer hver Mand med henrykt Sind!''
Saa trygled' hun med Blus paa Kind,
Til Helten aabnede sin Favn
Og raabte: ,,Nu i <w>Odins</w> Navn!
Saa følg mig da, I elskte To;
Og studsende skal Fjenden troe
En seierrig <w>Valkyrie</w> staae
I Spidsen for de tappre Faa!
En guldhaarfager Lysets Alf
Os sendt til Hjælp fra <w>Valaskjalf</w>!''

Saa med sin Viv og Søn han drog
I Spidsen for det Krigertog;
Men, hvor i Skov og Mark han kom,
Med Veemod saae den Drot sig om:
Det klang saa selsomt i hans Sjæl,
Som om hver Plet ham bød Farvel;
Han hørte ikke Hærens Raab,
Han tænkte paa sit Ungdoms Haab:
At ende <w>Danmarks</w> Nød og Strid
Og herske som <w>Frodes</w> Tid.
Han saae sin Viv i Øiet ind
Og klapped' Drengens røde Kind:
,,Hvis Nornen fra den røde Val
Mig kalder nu til <w>Odins</w> Sal,
Da hør, min Søn, din Faders Ord:
Da kæmp som jeg for <w>Danmarks</w> Jord!
Det Rige, som for mig var deelt,
Det skal du vist beherske heelt!
Du vil det skjænke Held og Fred,
Naar jeg er lagt i Graven ned!''
Saa talte han og freidig saae
Mod Himmelbuens klare Blaa.
Ad Qveld det lakked' meer og meer,
Da nærmed' sig den Oprørshær<note>Oprørshær] Oprøshær</note>;
I Spidsen raged' <w>Veset</w> op:
En fire Alens Jette-Krop.
Stor var vel Fjendens Overmagt,
Men <w>Haldan</w> lo dog uforsagt;
Mens Fjenden skreg og raabte vildt,
Han stillede sin <w>Fylking</w> snildt;
I Spidsen fremmest selv han stod,
Et Forbjerg lig mod Havets Flod;
Man bag ved ham med Sønnen saae
Den væbnede Heltinde staae.
Da rendte <w>Veset</w> frem med Brag,
Som <w>Fenris</w>-Ulv paa Dommedag.
Hans Landse var en fældet Gran;
Ham fulgte to Gang' Tusind Mand.
Men <w>Haldans</w> Fylking stod dog fast.
Med Pileregn og Slyngekast
Den styrted' Mangen flux til Jord;
Dog Overmagten var for stor:
Den faste Kæmpemuur blev sprengt
Med Skjoldet bag paa Ryggen slængt;
Stred <w>Haldan</w> som en opbragt Bjørn,
Som for sin Rede Klippens Ørn;
Lig Lynet blinkede hans Sværd;
Hver Fjende sank, som kom ham nær.
Han huggede med Hænder to;
Ved Siden stod hans Dronning tro;
Med Skjoldet, hævet paa sin Arm,
Hun dækked' ham i Slagets Larm;
Om Kinden flagred' Lokken løs,
Ved hende stred den kjække Knøs:
I Øiet slog han Fjenden Sand,
Det kosted' Livet mangen Mand;
Thi, naar de blindt til Drengen slog',
Dem <w>Haldan</w> med sin <w>Lysing</w> vog.
End stred den Drot med Løvemod,
Skjøndt strømmeviis nedrandt hans Blod,
Skjøndt rundt omkring hans Kæmper faldt
Og Fjenden skreg paa Seier alt.
Hans Kraft var udtømt, Blodet spildt.
Fra Heltens Side Trængslen vildt
<w>Gyritha</w> og hans Yndling rev.
,,Fly! fly!'' han raabte, ,,fly og lev!
Lev for din Søn min elskte Viv!
Farvel! Farvel for dette Liv!
Nu sadler <w>Odin</w> op sin Hest
Og byder mig til Guders Fest!
Seer I paa Skyen i det Blaae
Min Fader og min Moder staae?
De vinke mig med Seirens Krands,
Bort fra den vilde Heltedands!
Mit Sværd er sløvt, mit Skjold er slidt;
For <w>Danmark</w> har jeg ærligt stridt!
For det mit Hjerteblod jeg gav —
O lad det blomstre paa min Grav
Alfader i din høie Borg!
Og end dets Nød og Hjertesorg!
Da vil jeg blegne her med Fryd!
Da kom kun nu med Sværd og Spyd!
Da dræb mig kun, jeg har en Søn
Som giver Jer Forræderløn!''
Saa stod han end og kvad en Stund
Med Heltesmilet om sin Mund,
Forladt af alle sine Mænd.
Af <w>Lysing</w>, af sin sidste Ven
En Stump han kun i Haanden holdt,
Dog end han løfted' Panden stolt;
Men Armen sank og Knæet skjalv,
Og ned til Jorden sank han halvt;
Da traadte, heelt bestænkt med Blod,
Fra Issen lige til sin Fod,
Den vilde <w>Veset</w> frem paa Stand:
,,Plads for Kong <w>Haldans</w> Banemand,
Til Naadestød af een af Jer
For vidtberømt og stor han er!''
Og knap han havde Ordet sagt,
For <w>Leire</w>-Drotten laae henstrakt
Blandt Fjendeliig paa sorten Jord;
Dybt i hans Hjerte Spydet foer.
Da sank bag Skoven Solen rød. —
Det var Kong <w>Haldans</w> Liv og Død! —
Hans Søn blev Drot i <w>Danmarks</w> Land
Han nævntes <w>Harald Hildetand</w>.
</body>
</poem>

</workbody>
</kalliopework>

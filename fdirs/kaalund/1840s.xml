<?xml version="1.0" encoding="UTF-8"?>
<!DOCTYPE kalliopework SYSTEM "../../data/kalliopework.dtd">
<kalliopework id="1840s" author="kaalund" status="complete" type="poetry">
<workhead>
    <title>Samlede Digte</title>
    <year>1840</year>
    <notes>
        <note>Teksten følger H.W. Kaalund: <i>Samlede Digte</i>,  C. Steen, Kbh., 1840.</note>
    </notes>
    <pictures>
        <picture src="1840s-p1.jpg">Titelbladet til <i>Samlede Digte</i> (1840) lyder ,,Samlede Digte / af / H. W. Kaalund. // Kjøbenhavn. / Forlagt af Bog- og Papirhandler C. Steen. / Trykt i Bianco Lunos Bogtrykkeri. / 1840.''</picture>
    </pictures>
    <source facsimile="115308071050_color" facsimile-pages-num="204" facsimile-pages-offset="10">H.W. Kaalund: <i>Samlede Digte</i>,  C. Steen, Kbh., 1840.</source>
</workhead>
<workbody>

<poem id="kaalund2018060501">
<head>
    <title>[Dedikation]</title>
    <indextitle>Dedikation</indextitle>
    <linktitle>Dedikation</linktitle>
    <firstline>Nordens Homeros! Hvad kan jeg Dig sige</firstline>
    <pictures>
        <picture src="kaalund2018060501-p1.jpg">Dedikationen indledes med ,,Danmarks store Digter: / Adam Oehlenschläger, / helliges, / med den dybeste Ærefrygt og Kjærlighed, / disse Smaadigte.'' </picture>
    </pictures>
    <source pages="iv-vii" facsimile-pages="7" />
    <keywords>oehlenschlaeger,shakespeare</keywords>
    <quality>korrektur1,kilde,side</quality>
</head>
<body>
Nordens <w>Homeros!</w> Hvad kan jeg Dig sige,
    Som ei alt Tusind har sagt?
Du, som din Stav over Aandernes Rige,
    Har lig en Troldmand udstrakt!
Prise din Storhed? den Vise alt gammel
    Talløse nynned' før mig -
Ak, fast jeg troer, fra jeg sad paa min Skammel
    Elsked' som Fader jeg Dig!

Faa kun paa Jorderig eied' din Evne,
    Eied' din Ild og Forstand;
Men, hvo var stor, og som Du dog den jevne,
    Elskelig-livskloge Mand;
Lysalf og Cherub og knusende Kæmpe,
    Viismand og Barn paa engang!
Hvo har som Du kunnet Sorgerne dæmpe,
    Herlige Skjald, med din Sang!

Saae jeg med <w>Thor</w> Dig paa <w>Ragnarok</w> age
    Vældig mod Afgrundens Orm,
Tyktes mig kraftig min Arm til at tage
    Himlen og Jorden med Storm!
Sang Du om <w>Axel</w> og <w>Valborg</w>, og maled'
    Rørt Du <w>Coreggios</w> Død,
Var det som Englenes Vinger mig svaled'
    Kindernes brændende Glød!

Da Du blev født, til Din Vugge nedstege
    Muserne smilende hver.
<w>Sophocles</w>, <w>Shakespear</w> og <w>Ossian</w> den blege
    Svæved' usynlig' Dig nær:
Malere, Spillemænd, Vise og Skjalde
    Kyssed' Din Pande og Kind;
Derfor dit Prisma fik Glands af dem alle
    Deiligt med Syvstjernens Skin!

Fulgt jeg har Dig i det Dybe, det Høie,
    Fulgt Dig til Kamp og til Leg.
Dristigt, som <w>Freier</w>, med speidende Øie,
    Op paa Dit <w>Hlidskjalf</w> jeg steg;
See: som den deilige <w>Gerda</w>, da røved'
    Musen mit Hjerte, min Ro.
Ikke jeg dvæled', før blomstrende Løvet
    Favned' os Elskende to.

Tilgiv nu Skjald, at sig ynglingen nærmer,
    Ført af Begejstringens Ild!
Kald bam ei Daare, og kald ham ei Sværmer
    Skjænk ham kun venligt et Smiil!
Vel mod Din mægtige, himmelske Lue
    Er han endnu kun en Gnist;
Dog hvis Du dybt i hans Bryst kunne skue,
    Vilde Du elske ham vist!

Mejslen i Haanden man gav mig, og Leret;
    Ak, det blev dødt for min Haand!
Træerne grønne og Solstraaleskjæret
    Drog til Naturen min Aand;
Penslen da greb jeg, men kasted' den atter -
    Nu først forstaaer jeg mig selv!
Nu mig med svulmende Bølger omfatter
    Sangens henrivende Elv!

Tag da, Du Rige! hvad kjærligt jeg byder;
    Tro mig, jeg veed det er Lidt!
Blomsterne vilde paa Gjærdet dog fryder
    Meer end de kunstige tidt.
Tag dem til Tak for Din Digtersols Straaler
    Men for Dit Hjertes især,
Du, som det Høie i Sole, Violer -
    Endnu som Barnet har kjær!
</body>
</poem>

<poem id="kaalund2018060502">
<head>
    <title>I det Frie</title>
    <firstline>Hvor herligt dog at vandre</firstline>
    <source pages="1-3"/>
    <quality>korrektur1,kilde,side</quality>
</head>
<body>
Hvor herligt dog at vandre
I Guds Natur!
Der sidde nu de Andre
Bag Stadens Muur!
De kives og de valse
I Suus og Duus,
Chapeauerne med Halse
I Kræmmerhuus.

Saa skal der da spadseres
Af Porten ud:
Af Solen slemt generes
Den hvide Hud,
Og Støvlen grusomt klemmer;
O vee! o vee!
Ved al den Stads sig skæmmer
Det grønne Træ.

Men her er Alt saa herligt,
Saa stort og frit!
Her leger Blomsten kjærligt
Paa Gjærdet: Tit.
See disse Rosenblade
I kniplet Grønt!
Mon nogen Kræmmers Lade
Har Stof saa skjønt?

Her kurre Turtelduer
I Skovens Hal!
Her flagre gyldne Fluer
I Tusindtal!
Her staaer man ei i Klemme
Af Loft og Muur!
Her kan jeg høit istemme
Din Priis, Natur!

See dog, hvor mild den dækker
Sit rige Bord:
Hist svømmer Brasen lækker;
Her Brødet groer!
I Pigens Spand er Fløden;
Her Jordbær staaer;
Og hist, i Aftenrøden,
En Vildbrad gaaer!

Hvad bryder mig, om Kinden
Faaer bruun Couleur!
Min Vifte det er Vinden
Og min Friseur.
Hvad bryder mig, om Kjolen
Er slidt og vendt,
Naar Blomsten kun og Solen
Er' den bekjendt!

Her kan jeg stille gruble
Ved Kildens Rand;
Og hoppe, lee og juble
Saa høit, jeg kan!
Ja, som et Barn, mig glæde
I Mark og Skov,
Foruden først at bede
Hver Nar Forlov!
</body>
</poem>

<poem id="kaalund2018060503">
<head>
    <title>Skuffelse og Trøst</title>
    <firstline>Jeg var et Barn, paa Livets Klippekyst</firstline>
    <source pages="4-10"/>
    <quality>korrektur1,kilde,side</quality>
</head>
<body>
Jeg var et Barn, paa Livets Klippekyst
Opkastet af det store Ocean;
Forundret skuede jeg Himlens Sol
Og Nattens Stjerner vandre over mig.
Og Aftnens Sky'r, lig gyldne Tryllelande,
Henglide i det sølvblaae Ætherhav;
Hver lille Blomst, hvert Kryb og hver en Steen
Jeg maatte staae og undrende betragte;
Thi Alt var mig saa sært, saa grændseløst
Og stort og herligt i den nye Verden.
Paa Blomsterengen, hvor jeg gik, omflagred'
En Mængde Alfer mig paa Fuglevinger;
De putted' mig de røde Bær i Munden,
Og rystede den tunge, gule Pære
Fra Grenen overgivne i mit Skjød;
Til Lærkens Rede førte de mig hen,
Og fiskede med mig ved Skovens Aa,
Hvor Hundesteilen bed paa Knappenaalen.
Vi leged' Skjul, Tagfat og Tampen brænder,
Og dandsed' om det lyse Juletræ,
Til Søvnen lukkede mit Øie til.
En himmelsk Fee, med Stjerner om sin Pande,
Med Foraarsblomster smykt, og i et Slør,
Af lette Regnbu'farver kunstigt vævet,
Ved Haanden førte mig, og Farve fik
Og Liv og Sprog hver Ting, hvorpaa hun peged';
En Lilje bar hun i sin Haand som Scepter,
Og sang om Englene i Himmerig,
Om fangne Prindser og den nøgne Havfru',
Som boer blandt Siv, dybt i det vaade Hav,
Og slaaer i Maaneskin sin gyldne Harpe.
Saa sang hun og om Trolde og om Nisser,
Til angst jeg under Dynen krøb, og drømte
Den hele Nat om hendes Æventyr;
Men Alt, hvad hun fortalte mig, hun sagde,
Jeg skulde skue skjønnere og større
Hist bag ved Grændsebjerget, hvortil Stien
Sig slynged' yndig over Blomsterengen.
Da greb mig mægtig Længsel; bort jeg kasted'
Mit Legetøi og skuede kun fremad,
Hvor Landet, det Forjettede, sig hæved';
Saa let som Gemsen klavrede jeg snart
Ved hendes Haand op ad den steile Klippe -
En rosenfarvet Taage dækked' trindt
Den vide Udsigt; Alt var Lys og Glands;
Da greb en Hvirvelvind i mine Lokker,
Og skilte Taagen - ak! men skuffet stod jeg -
Det Land, hvorom hun taled', laae nu mørkt
Og sørgeligt som Heden udbredt for mig,
Med Storm og Slud, med Tidsler og med Fjelde;
Lig Rovdyr tumled' Menneskerne vildt
Iblandt hverandre; Raab og hæse Skrig,
Af Armod, Hævn og rasende Bacchanter,
Klang i mit Øre op fra Taagedalen.
Forbauset saae jeg, at jeg selv nu var
Ei meer et Barn, men voxet op fra Legen -
Den hvide Lilje knækket laa i Støvet;
Og haardt en Iling pidsked' i mit Ansigt.
Mørk saae jeg om til min Ledsagerinde;
Men see: hun var forsvunden! og der stod
En Genius, med Alvor i sit Øie;
De dunkle Lokker rulled' tykt og kraftigt
Omkring den tankefuldt Pande ned;
Men Alferne var' svundne, Rosenskjæret
Og al den drømte, rige Herlighed.
Da hælded' jeg mig op til Englens Bryst
Og græd, men mild den taled': ,,Stands din Taare,
Bag Tidens vilde Bølger finder du
Det Trylleland med evig Morgenrøde,
Hvorom dig Feen ved din Vugge sang!
Kun længere er Veien; derfor Hvilen
Skal smage doppelt sød, naar Maalet naaes!
En rastløs Kamp er Livet! Først ved Striden
Kan Seier faaes; og feig er Den, der frygter
At kaste Handsken kjekt til Strid mod Ondskab
Og Sorg og alle Tidens mørke Aander!
En hellig Ledestjerne funkler hist,
Høit over Golgatha, i evig Klarhed;
Den skal Du følge, da vil Taalmods Engel
Dig, som <w>Tobias'</w> Søn, fra Reisen føre
Til evig Fryd hjem i din Faders Huus!
Saa vælg nu hvad du vil i Livets Færdsel:
Din Villie er din; men Gud er Herren!''
Saa taled' den og svandt, og Blodet steg
Varmt til mit Hjerte op; jeg standsed' Taaren,
Og iled' freidig ind i Verdens Tummel.
Hist saae jeg Krigen i et Hav af Blod
At storme frem med seierrige Faner;
Mod Himlen Flammen slog af tændte Byer,
Og Taarne ravede og sank i Gruus;
Og Troner steg' og faldt, som i en Leg,
Mens Qvinder jamred' med udslagne Haar;
Thi over Saarede og Døde gik
Det frem i Buldertrav og Trommehvirvel,
Til Skytset taug; og haardt Lemlestede
Med Laurbærkrandse smykkedes af Æren.
Beundrende jeg skued' <w>den</w>, men gjøs.
Thi hvert et Laurbærblad var rødt af Blod. -
Nu traf mit Øie paa en gammel, rynket,
Spidsnæset Puger: Vinding var hans Navn.
En Guldvægt holdt han i sin Haand, og talte
Paa Fingrene, mens Munden mumled' Brøker.
En talløs Sværm af Høkre, Pantejøder
Og Aagerkarle færdedes omkring ham;
For dem var' Blomst og Fugl og Stjerne Daarskab,
Og kun solid den fyldte Pengepung.
Uvillig vendte jeg mig bort, og saae
I Skoven fjernt en Eneboerhytte,
Hvor Grubleren sad tankefuld og stirred'
Paa Menneskernes underlige Færdsel;
Jeg saae ham bygge sig et Babeltaarn
Af ny Systemer, indtil han erkjendte:
Alt, hvad jeg veed, er, at jeg Intet veed!
Med aabent Øre undrende jeg lytted'
Til mangt et Ord, der strømmed' fra hans Læbe;
Men, altfor kold var Gubben for mit Hjerte,
Og videre med Længsel fløi mit Blik.
Ved Punkt for Punkt det dvælede; men Intet
Mig fængsled' heelt. Da skued' jeg med eet,
I Blomsterdalen Poesiens Engel
At stemme Harpen efter Bølgens Sqvulpen,
Med ildfuldt Øie, morgenrøde Kinder
Og Svanevinger stræbende mod Solen.
Den ligned' Feen i min Barndomsdrøm;
Mit tabte Eden maled' den, med Penslen
I Himlens Pragt af Rosenfarver dyppet;
Og Dalens Hyrder kom, og kaade Fauner,
Og skjønne Gratier, og barske Helte
At lytte til den gyldne Lyras Klang.
Snart bruste Tonen vældigt som Orkanen,
Snart klang den sødt som Himmeriges Klokker,
Som Nattergalens Sang og Bækkens Rislen;
Og mangt et frossent Hjerte smeltede;
Og mangen rynket Pande smiled' glat -
Ved Siden af den høie Genjus stod
Den stille Nøisomhed, og øste Vandet
Af Skovens Kilde med den hule Haand -
Hver Tone trængte mig i Sjælen ind:
,,O,'' raabte jeg, ,,Du Herlige! ja din
Jeg være vil, indtil mit Hjerte brister!
Hvo blandt Udødelige er din Lige?
Du, som formilder Sorgens skarpe Piil!
Du, som mig hæve kan til Livets Ophav,
Og smelte Hadet hen til Kjærlighed!
O, tag mig i din Favn, og led mig venlig
Ind i din underfulde Helligdom!
Og giv mig Flammeord paa Læben til
At tolke Hjertets Drømme og dets Længsler,
Og bringe Verden til at elske det!''
Saa taled' jeg. Alvorlig Englen smiled'
Og trykked' mig et Luekys paa Kinden -
Der brænder det ved Dag og Nat endnu.
</body>
</poem>

<poem id="kaalund2018060504">
<head>
    <title>Menneskets Skabelse</title>
    <firstline>Engang paa Dovres Klippeblok</firstline>
    <source pages="11-16"/>
    <quality>korrektur1,kilde,side</quality>
</head>
<body>
Engang paa Dovres Klippeblok
    Sad' Valhals Guder!
Ei mørke, som i Ragnarok,
    Naar Ulven tuder.
Hvor Bjerget over Svælgets Mund
    Sit Hoved hælded',
De leged' Skak den Aftenstund
    Ved Sølverkildevældet.

Skjøn <w>Freia</w> sad paa <w>Odurs</w> Skjød,
    Og bandt Violer;
De røde Æbler Idun bød
    I gyldne Skaaler;
Saa duftende hver Grankogl hang
    I Solens Flammer;
Med Echo dybt fra Bjerget klang
    Den Dværgepuslings Hammer.

Alt var saa fredeligt, saa tyst
    I Syd og Norden:
Ei menneskelige Slægters Bryst
    Beaanded' Jorden;
Den søde Viin, de gyldne Ax
    Blev' ei indhøsted',
Og roligt tumled' Hjort og Lax
    Og Fugl, hvorhen dem lysted'.

Da stak i Kredsen <w>Loke</w> op
    Sin Rævenæse:
,,Hvad,'' raabte han, ,,om i en Krop
    Lidt Sjæl vi blæse?
Snart lægger den en Yngel til,
    Som lystigt støier;
Tænk' Jer, hvor sligt et Abespil
    Kan blive tusind' Løier!''

Og yndigt loe, ved Gudens Kløgt,
    Hver Valhals Datter:
Strax Pottemagerleer blev søgt
    I store Klatter;
Men <w>Loke</w> alskens Snaus og Dynd
    Deri indlister:
Det, tænkte han, skal blive Synd!
    Den ondskabsfulde Frister!

Til Skroget tog man Askens Skud.
    Der blev en Tumlen:
Hvordan det skulde pyntes ud?
    Ja, det var Humlen!
,,Ti Hoveder,'' var Lokes Ord,
    ,,Maa Fyren have!''
Høit skoggergrinte <w>Asathor</w>.
    Det klukked' i hans Mave.

,,Ja,'' vedblev Løgnens Gud polidsk,
    ,,Ja, paa min Ære!
Halv Fugl, halv Oxe og halv Fisk
    Vor Helt maa være!
Et Øie for, et andet bag.
    Kan bedst ham passe!
Og sæt ham saa, til vort Behag,
    I Tusindbenets Klasse!

Tænk' Jer en Svands paa Bagen sat:
    Hvor han vil logre!
Han og den vilde Abekat
    Skal være Svogre!''
,,Nei,'' raabte Odin, ,,Gjøgler, nei!
Med Sligt ei narres:
Mit Billed: <w>Askur</w>, skaber jeg;
    Med <w>Embla</w> skal han parres!''

Nu alle Guder travl' man saae:
    Een Kroppen trilled';
Skjøn <w>Freia</w> ved den lille Taa
    Undselig pilled';
<w>Freir</w> dannede den stærke Læg,
    To Been saa ranke;
<w>Thor</w> hentede til Haar og Skjæg,
    Fra Ørken, Løvens Manke.

Af <w>Ægir</w> hver en Form med Smiil
    Blev bølgedannet;
Ung <w>Baldur</w> lagde smagfuldt til
    Ved Eet og Andet;
Men Odin selv den døde Krop
    Med Hoved kroned':
Det, som en Ørn paa Fjeldets Top,
    Paa Skuldren dristigt troned'.

Til Læber man ham Hyben gav,
    Og Marv til Lænder;
Af Perler fra det dybe Hav
    Fik Munden Tænder;
Af Æbleblomsten presset blev
    Til Kinden Farven.
Da raabte Asa-Odin: ,,Lev!''
    Og henrykt aanded' Larven.

Og da saa Mennesket var skadt
    Af Jordeleret,
Og havde seet sig om og gabt,
    Og sig formeret;
En Gave Valhals Guder hver
    Ham ville skjænke:
<w>Alfader</w> gav ham Guddomsværd,
    Med Dybsind til at tænke.

I Hjertet hældte <w>Baldur</w> ind
    Lidt Blod af Lammet;
Skjøn <w>Freia</w> kyssede hans Kind,
    Saa Øiet flammed';
Ham Heimdal skar for Tungebaand;
    <w>Bragur</w> gav Sangen;
Et Tryk af <w>Auka-Thor</w> hans Haand
    Gav Kraft som Smedetangen.

Men <w>Loke</w> loe med bittert Vid :
    ,,I kloge Blinde!
Troer I med Sligt i Livets Strid,
    At han vil vinde?
Nei, jeg vil sætte Kronen paa
    Jert flabte Væsen!
Den, jeg begaver, Den skal gaae
    Sit Liv tryg efter Næsen!''

Saa løb han hen med gusten Kind
    I Aftenrøden,
Og stak et Faar, og paa en Pind
    Tog Hjernegrøden;
Den kasted' han til Grams i Flæng
    Blandt <w>Askurs</w> Sønner:
,,Pas paa,'' han green, ,, i dette Slæng
    <w>Min</w> Gave meest sig lønner!''
</body>
</poem>

<poem id="kaalund2018060505">
<head>
    <title>Paa Gilleleies Strand</title>
    <firstline>Paa Havets Bred</firstline>
    <source pages="17-20"/>
    <quality>korrektur1,kilde,side</quality>
</head>
<body>
Paa Havets Bred
Jeg sidder ene.
Med Øiet kjed
Af Verdens Scene.

Det gjør saa godt,
At skue Noget,
Det vilde Graat
Paa alt det Broged'.

Ved Skræntens Fod
Nordhavet ruller;
Den stemmer mod
Sin Kæmpeskulder.

To Egetræer,
Forknyt' for Blæsten,
Lidt Græs jeg seer;
Alt dødt forresten.

Dog hist en And
Paa Bølgen vugger,
Hvor Solens Brand
I Vesten dukker.

Du vilde Fugl,
Laan mig din Vinge!
Fra Jordens Muld
Jeg gad mig svinge!

Derud! derud!
Langt i det Fjerne!
Til Storm og Slud
Fik kjølt min Hjerne.

Sin Jettekrop
En Sky nu løfter.
Mod Himlen op.
Fra Kullens Kløfter.

Den ligner <w>Thor;</w>
Høit Hamren gløder;
Havormen snoer
Sig ved hans Fødder.

Paa denne Steen
Sad' Tre vi sammen;
Nu staaer her Een
I Aftenflammen.

Med Sympathi
Steg' vore Tanker;
Nu Hver sin Sti
I Verden vanker.

Saa blegner Alt
I Livets Ramme;
Som Sagn, fortalt
Af snaksom Amme.

Seer Bølgen Du:
Et Spil for Vinde? -
Hvo kan den nu
I Dybet finde?

Født, synke træt
Blandt trende Fjæle!
Lidt Aandedræt! -
Det er det Hele!

I tusind Aar
Blev Drøv det tygget
Naar ender, naar:
Spectakelstykket?
</body>
</poem>

<poem id="kaalund2018060506">
<head>
    <title>Morgen og Aften</title>
    <firstline>Herlig er du vel, o gyldne Morgen</firstline>
    <source pages="21-23"/>
    <quality>korrektur1,kilde,side</quality>
</head>
<body>
Herlig er du vel, o gyldne Morgen,
I din evigfriske Ungdomsglands!
Lysets Barn, du kjender ei til Sorgen;
Duggen perler fra din Rosenkrands!
Som Opstandelsens Cherub du iler
Frem af Paradisets Port i Øst,
Og, som Bruden efter Natten, hviler
Rødmende din Kind til Jordens Bryst!

Medens Lærken fløiter paa din Skulder,
Føler Livet henrykt, det er til!
Ak - men Stjerneteppet du opruller
For det store Verdens-Sørgespil!
Hør, hvor vildt de tumle sig og støie;
See, den Vise ryster Lokken stum.
Medens Digteren med sorgfuldt Øie
Søger om et tabt Elysium!

Syndens vilde Kræfter op du vækker:
Som Giganter storme de til Strid!
Sjælen, ligt Polypen, graadig strækker
Hundred' Længsels Arme hid og did!
Hist om Arons Guldkalv Daaren dandser;
Her staaer Dyden, betlende om Brød; -
Hvilken Farce, fuld af plumpe Sandser,
Fuld af Daarskab, Smaalighed og Nød!

Dog, du Straalende, jeg maa dig hylde,
Medens Hjertet eier Ungdomsmod:
Livet breder du i al dets Fylde
Som et broget Teppe for min Fod.
Men din drømmende, din ældre Søster:
Aftnen - Aftnen elsker jeg dog meer,
Hun, som samler Tanken, hun, som trøster
Og i Barmens skjulte Dyb mig seer!

Ja, til dig, du vemodsfulde Høie!
Ja, til dig, du drømmerige Qvæld,
Med dit engleklare Stjerneøie,
Hælder Hovedet min trætte Sjæl,
Medens svundne Dages Minder svæve,
Venligt klagende, mit Blik forbi,
Og igjennem Lyrens Strenge bæve
Ahnelser om evig Harmonie!

Stille Dæmring hviler over Dalen; '
Alt er Guld og Purpur og Azur;
Hellig Vemod fløiter Nattergalen,
I den tause, drømmende Natur.
Bølgen kruses af de milde Vinde;
Nu et Pladsk - nu eet, og nu igjen -
Kom i denne Stund min værste Fjende,
Kjærlig rakte jeg ham Haand som Ven!

Ja, de mørke, urofulde Kræfter
Synke alle i dit Skjød til Blund;
Stille sidder du og tænker efter,
Taus, med Rosenfingren paa din Mund;
Medens Millioner Flammetunger
Synke ned paa Engen ovenfra.
Og hvert Straa og Blad paa Jorden sjunger
Saligt hviskende Haleluja!

O modtag, du Herlige, fra Støvet
Dette vemodsfulde Hjertes Priis!
Hør, hvad Sjælen drømmende i Svøbet
Laller om sit tabte Paradiis! -
Skjænk din Sanger stedse Trøst og Hvile,
Til han lægger træt sin Vandringsstav,
Til engang du skal i Høsten smile,
En guldvinget Seraph, paa hans Grav!
</body>
</poem>

<poem id="kaalund2018060507">
<head>
    <title>Gurre Ruin</title>
    <firstline>I den vilde Skovnatur</firstline>
    <source pages="24-28"/>
    <quality>korrektur1,kilde,side</quality>
</head>
<body>
I den vilde Skovnatur,
I det gamle Gurre
Sørger en forfalden Muur,
Dækt med Græs og Burre;
Nordenvinden suser reen
Over Kattegattet;
Kalk og Gruus og brændte Steen
Ligge spredt i Krattet.

Vaaren grønnes, Vintren sneer,
Nætter flye med Dage,
Drømmende Ruinen seer
Paa sin Glands tilbage;
Sælsomt som et Aandepust
Sukker det i Støvet,
Naar en Raabuk i August
Rasler gjennem Løvet.

Som et Kongeslot tilforn
Kneiste disse Stene;
Mægtigt hæved' sig dets Taarn
Over Bøgens Grene;
I den hvælvede Portal
Pagestaren ilte;
I den stolte Riddersal
Stolte Damer smilte.

Her paa vilden Hingst sig svang
<w>Atterdag</w> forvoven;
Her til Jagten Hornet klang
Lystigt gjennem Skoven; -
Fort det gik med Lynets Iil
Over Agerhegnet;
For den gyldne Kongepiil
Mangen Kronhjort segned'.

Som af en Orkan i Høst
Lagdes Marken øde;
Først paa Søborgs fjerne Kyst
Hundeglammet døde.
Fra den urofulde Skov
Saae man Fuglen flytte;
Hjort og Ræv, med blodig Bov,
Bragtes hjem som Bytte.

Naar i Aftenrødens Glands
Slottets Ruder blinked'
Og til Elskov, Sang og Dands
Skjønne Damer vinked';
Ind af Porten Toget drog;
Hvilken Larm og Trængsel!
Sødt i mangt et Hjerte slog
Kjærlighedens Længsel.

Latter, Sang og vittig Skjemt
Toned' ned fra Salen;
Tydske Eder blev' ei glemt'.
Lystigt klang Pokalen!
Valdemar, i Fyrsters Rad,
Tømte fro sin Kande;
Nærmest ham Margretha sad
Med sin Herskerpande.

O, hvad er al jordisk Magt!
Arme, usle Rester,
Hvor er eders Glands og Pragt?
Hvor er eders Gjæster?
Ingen vittig Kongerøst
Kan jeg her nu høre,
Bøgelovets Fald i Høst
Fængsler kun mit Øre.

Hvor er Valdemar og Hver
Fra de gyldne Dage?
Vil ei atter Dagen meer
Kalde ham tilbage?
Længst har Døden af hans Haand
Vristet Herskerstaven,
Som en fredløs Nattens Aand
Stiger han af Graven!

Paa den svundne Storheds Muld
Dødens Engel sover,
Himlen breder høitidsfuld
Hvælvingen derover;
Sjeldent kun en Sangfugl staaer
Paa de gamle Mure;
Kongelyset frodigt staaer
I den mugne Fure.

Stolte, kjække Valdemar,
Paa dit Slot jeg sidder!
Selv et Kongelys du var
I de dunkle Tider!
Kom og see, hvor skimlet grøn
Her dit Eden synker!
Hvor et marvløst Sekels Søn
Paa dets Gruus Dig ynker!

Ak, i Støvet est Du lagt,
Slettet ud af Jorden!
Sagnet om den vilde Jagt
Mindes knapt i Norden.
Tryg den bange Hare gaaer
Ved din Jægerbolig,
Og den vilde Heire staaer
Paa Ruinen rolig.
</body>
</poem>

<poem id="kaalund2018060508">
<head>
    <title>Til Thorvaldsen</title>
    <firstline>Vær velkommen, Søn af gamle Norden</firstline>
    <source pages="29-32"/>
    <keywords>thorvaldsen</keywords>
    <quality>korrektur1,kilde,side</quality>
</head>
<body>
Vær velkommen, Søn af gamle Norden,
Vær velkommen til Din Moders Bryst!
Henrykt føler hun, hvad Du est vorden,
Som ved Aandens Verk forbauser Jorden,
Nævner Dig sin svage Alders Lyst!

Længe har forgjæves hun imøde
Aabnet Dig sin længselsfulde Favn;
Hendes Kæmpe-Sønner ere døde,
O! men de, hun har endnu, de gløde,
Mens de juble fro Dit Brodernavn.

Tak da for den skjønne, rige Gave;
Tak for Æren, som Du skjænkte dem!
Tak fordi Du fjernt i Sydens Have,
Længtes til de gamle Kæmpegrave,
Til Dit fattige, Dit simple Hjem!

Skjøndt Dig flyder Fyrsteblod i Aaren,
Blevst Du ei blandt Rigdoms Glimmer fød',
Til den Høihed, som forblinder Daaren;
Nei! af Armod est Du født og baaren,
Og til Fostermoder fik Du Nød.

Al Din Rigdom var Dit store Hjerte,
Din begeistrede, Din lyse Aand!
Som Prometheus greb Du Himlens Kjerte,
Skjænked' Leret Liv og Fryd og Smerte,
Trylled' Guder frem med Skaberhaand!

Lille <w>Bertel</w>, som med valne Hænder
Og i Armodsklæder ukjendt gik,
Sender nu sit Navn til Verdens Ender,
Hyldes overalt, hvor han sig vender,
For den Adel, han fra oven fik.

Og, naar de, som kappes om at bære
Dig, beskedne <w>Thorvaldsen</w>, paa Haand
,,Jordens Mægtige'', forglemte ere,
Da skal Skjalden sjunge til Din Ære,
Da skal Du henrykke ved Din Aand.

Og af Jorden gamle Marmorrester
Hæves skal og tale underfuldt,
Som det Eviges, det Skjønnes Præster,
Vidne herligt om den store Mester,
Naar i Muld Du længst har ligget skjult!

See: beundrende Dig hylder Jorden!
O, men hun, som tog Dig først i Favn,
Meest Dig elsker dog: det gamle Norden
Føler dybt, hvad hun ved Dig er vorden,
Jubler moderøm Dit Sønnenavn! -

Men tilgiv, hun i sin Fryd maa sukke:
Alt har Aldrens Snee Din Isse dækt;
Her i Danmark gynged' jo Din Vugge,
O! hvi vil Du her ei Øiet lukke.
Slumre blandt den gamle Helteslægt?

Her er intet kjælent, yppigt Eden,
Her er ingen evig Blomsterflor!
Hjemligt bygger Fuglen dog paa Heden,
Skjøndt at Stormen suser over Reven,
Skjøndt kun hist og her en enkelt Lyngblomst groer!

Og en Udørk, hvor ei Vaaren kommer,
Er Dit Fødeland dog heller ei;
Kort, men skjøn, er Nordens grønne Sommer!
Fremmed staaer Du hist blandt Sydens Blommer,
Med Dit Øies blaae Forglemmigei!

Vil Du fast fra Hjemmet Afsked tage
I det første Gjensynsøieblik?
Hør Dit gamle Danmarks Moderklage:
,,Bliv dog her, hvor Dine Barndomsdage,
Hvor Din Livets-Foraarsalder gik!''

Nu tilgiv en Yngling, som har prøvet,
Dig at hylde af sin fulde Sjæl!
Dig, hvem Fyrster rakte Laurbærløvet,
Dig, som hæver Aanden op fra Støvet,
Med det evige Forklaringsvæld!
</body>
</poem>

<poem id="kaalund2018060509">
<head>
    <title>Med en Bouket Violer</title>
    <firstline>Som Førstefødte blandt Floras Smaa</firstline>
    <source pages="33-34"/>
    <quality>korrektur1,kilde,side</quality>
</head>
<body>
Som Førstefødte blandt Floras Smaa,
Opsloge vi nys vore Øine blaae
Ved Kys af Vaarsolens Flamme;
Os Græsset dækked' saa luunt og blødt,
De smaae Zephyrer os vuggede sødt,
Og Himmelens Dug var vor Amme.

Med Øinene snakked' vi sammen saa smaat,
Thi Øiensprog kjende vi Blomster godt,
Og høit i vor luftige Stue
Os Lærken saa deilige Viser sang;
Men snart kom der En i den grønne Vang,
Han førte os bort fra vor Tue.

Han bringer os nu, o Søster kjær!
Som hans Gesandter vi hylde Dig her,
Som Blomsternes deilige Dronning!
I Ynde for Alle Du Prisen vandt,
Lig Bien han dybt i Dit Hjerte fandt
Den sødeste, lifligste Honning!

Ei Rosens Kind er som Din saa rød,
Ei Nellikens Duft som Din Aande sød -
Hvor findes til Øinene Lige?
Kjærmindens ei ere saa rene og blaae,
Det er, som man ind af to Kighuller saae
I selve Himmelens Rige.

Og hvergang Du ude paa Engen gaaer,
Da skal vore Søstre i Sommer og Vaar
Dig sødeligt dufte til Ære;
Da skal de saa ydmyge kysse Din Fod,
Thi Du er saa from og saa englegod!
Ja gjerne som vi de vist Marken forlod',
Naar blot de hos Dig kunde være!
</body>
</poem>

<poem id="kaalund2018060510">
<head>
    <title>Livsvandringen</title>
    <firstline>Som naar en Stund</firstline>
    <source pages="35-36"/>
    <quality>korrektur1,kilde,side</quality>
</head>
<body>
          Som naar en Stund
Flygtningen skuer fra Høien tilbage
        Over sin Fødeegn,
        Som han ei mere skal see,
Saa ved min Vandringsstav dig jeg nu hilser
        Evigt Farvel!
O du min Barndoms hellige Feeland!
        Med dine Kilder,
Med dine Lunde, hvor Fuglene
        Æventyr sang
Manddommens Storme
        Hilse mig alt,
Drivsky paa Drivsky dækker nu min Himmel;
        Freidig dog fremad
Iler jeg, trodsende Klipper og Sumpe,
        Let på min Fod,
Kaster min Hue i Luften og jubler:
        Herligt er Livet!
        Lad ikkun Tidsler,
Lad ikkun Storme og takkede Fjelde
        Spærre min Vei!
Dybt i mit Hjerte der raaber en Stemme:
        Alt overstaaes!
Hiinsides veed jeg jo ligger et Paradiis,
        Skjønt, som Correggio,
Skjønt, som det Tizian og Raphael
        Aldrig har drømt,
Skjønt, som i Toner
Mozart og Weber og Beethoven
        Aldrig besang!
Der er min Hjemstavn,
Der som en vidtbereist Pillegrim
Lander min trætte,
Evige Sjæl.
</body>
</poem>

<poem id="kaalund2018060511">
<head>
    <title>Qvindens Skabelse</title>
    <firstline>Tidens Morgen frembrød i straalende Glands over Eden!</firstline>
    <source pages="37"/>
    <quality>korrektur1,kilde,side</quality>
</head>
<body>
Tidens Morgen frembrød i straalende Glands over Eden!
Herlig sig Solen opsvang paa flammende Vinger af Mulmet,
Ormen krøb ydmygt i Støv, men Ørnen steg høit imod Skyen.
Dybt i Beskuen fortabt stod Manden: den nyskabte Adam;
Henrykt for Skaberens Verk han sukked' med smeltende Længsel:
Ak! hvi kan jeg det Alt til mit svulmende Hjerte ei trykke?
See, da danned' ham Gud dets Billed af Roser og Liljer:
Ildens med Vandets Natur han blanded', og Slangens med Duens,
Klippens med Sivets; og skabt for Adam smilede Qvinden:
Englen, ved hvilken er tabt, men atter gjenfundet, et Eden!
</body>
</poem>

<poem id="kaalund2001061707">
<head>
    <title>Farum</title>
    <firstline>Her i Farums skovomkrandste Eden</firstline>
    <source pages="38-41"/>
    <quality>korrektur1,kilde,side</quality>
</head>
<body>
Her i Farums skovomkrandste Eden
        Ved den stille Sø,
Vil jeg sætte mig paa Blomsterbredden
        Paa en Stak af Hø,
Og af Hyld en Hyrdefløite skjære,
        Med idyllisk Klang;
Skov og Sø og Himlens Pragt skal være
        Noder til min Sang.

Snart som Bien hænger sig mit Øie
        Ved hvert Blad og Straa,
Snart det taber sig i Himlens høie,
        Grændseløse Blaa;
Snart i Vesten drømmende det hviler
        Paa den gyldne Sky,
Snart fra Søens Bred bevinget iler
        Til den stille By.

Hisset smiler den som Barnet rolig
        I sin Moders Skjød;
Bagved Præstens fredelige Bolig
        Kneiser Kirken rød -
Sagte hviskende ved Havemuren
        Bævreaspen staaer;
Over Dødens Senge har Naturen
        Bredt sin Blomstervaar.

Rundt om Søens Himmelspeil sig slynger
        Skovens grønne Krands;
Bølge sagtelig med Bølge gynger
        I Najadedands.
Som en lysegrøn Smaragd, indfattet
        I det sølvblaae Vand,
Hæver Øen sig, med Ellekrattet
        Om sin Blomsterrand.

Fuld af Sorg og Uro tumler Verden
        Sig derudenom:
Ingen Lyd af Vrimlens vilde Færden
        Naaer dens Helligdom;
Fredelig sin Røst Guldfinken hæver
        I dens Hybenhæk -
Til den fjerne <w>Fursø</w> Øiet svæver
        Over <w>Fiskebæk</w>.

Hist fra Farumgaard sig Stien slynger
        Over Blegen ned
Til et Anlæg, hvori Fuglen synger
        Sødt om Kjærlighed;
Der omsvæves man af stille Minder,
        Der er Skyggen sval,
Der en Kildes Sølvertaare rinder
        Med melodisk Fald.

Bag ved Søen i romantisk Vildhed,
        Kneise Bøg og Gran;
Der, i Skovens tempeldybe Stilhed,
        Boer den gamle Pan;
Mellem Brombærkrat og vilde Ranker
        Taus han grubler der;
Milde Vindpust fra de steile Banker
        Syrinx-Toner bær'.

Over Kæmpegraven Freden troner
        Med sin Axekrands,
Medens Farums Kirkeklokke toner
        Sødt i Aftnens Glands -
Ingen blodig Norne længer veier
        Liv og Dødens Gru;
Der, hvor Sværdet hvined', Leen meier
        Engens Blomster nu.

Her jeg har det tabte Eden funden,
        Her er Fredens Hjem!
Her er Blomsterengene ved Lunden,
        Som jeg drømte dem!
Her min Barndoms Trylleslot jeg skuer,
        Straalende af Guld,
Hvor den stolte Sol i Vesten Luer
        Daler underfuld!

Her beleer jeg Verdens Glands og Lykke,
        Ved et Græsstraa fro!
Her er Kjærlighed i Lundens Skygge,
        Her er Haab og Tro!
Her min glædedrukne Sjæl sig taber
        I Guds Herlighed,
Og paa Jordens hjertetomme Aber
        Seer med Medynk ned!

O! hvi kan jeg ei som Fuglen bygge,
        Fri for smaalig Tvang,
Mellem Agrene i Lundens Skygge
        Med min glade Sang!
Skjønne Farum! fra din Blomstervrimmel
        Kalder Staden mig -
Naar jeg drømmer mig en jordisk Himmel,
        Skal den ligne dig!
</body>
</poem>

<poem id="kaalund2018060513">
<head>
    <title>Til Adam Müller</title>
    <firstline>I Østerland leved' en Yngling engang</firstline>
    <source pages="42-43"/>
    <quality>korrektur1,kilde,side</quality>
</head>
<body>
I Østerland leved' en Yngling engang,
Han elsked' en funklende Stjerne;
Ved den kun hans Hjerte saa inderligt hang,
Mod den gik hans Vei i det Fjerne,
Det herlige Lys paa det natlige Blaae,
Mod det han kun stræbte, mod det han kun saae.

O! Du, som forlader Din hjemlige Strand,
Hvor Mindet om Barndommen smiler,
Du ligner hiin Yngling fra Palmernes Land,
Hvor Kunsten Dig vinker, Du iler;
Til Jorderigs Dronnings den blomstrende Grav,
Til Høienes Stad Du nu flytter Din Stav.

Din Aand, som har aabnet sin svulmende Knup,
I Syden sig rig skal udfolde.
Du kraftige Skud af den herlige <w>Stub</w>,
Opvoxet i Norden det kolde;
Beskeden og stille Du vandrer Din Vei.
Hvo skued' Dit Arbeid, og elsker Dig ei?

Den Sydbo skal see, at Barbaren fra Nord
Som Sværdet kan Penselen bruge.
Af Blomsterne hist i det evige Flor,
Som Bien Du Honning skal suge,
Og bringe den ærlig til Øresunds Kyst,
Din hjemlige Kube til Stolthed og Lyst!

Thi hvor Du end flytter Din Vandringsstav frem
I Verden den vide derude,
Du vil ei forglemme Dit fattige Hjem,
Hvor Iisblomsten groer paa vor Rude;
Du vil ei forglemme de Brødre, som her
Har Hjerte og Sands til at skatte Dit Værd.

Lad Qvinderne sørge, vi ville som Mænd
Med Munterhed Afsked nu tage;
Og freidigen haabe, vi sees vel igjen
Engang i de kommende Dage.
Vi ønske Dig Hæder og Sundhed og Held!
Vor nordiske Broder, Farvel! Farvel!
</body>
</poem>

<poem id="kaalund2018060514">
<head>
    <title>Gaven</title>
    <firstline>I Ly af Hækken</firstline>
    <source pages="44-47"/>
    <quality>korrektur1,kilde,side</quality>
</head>
<body>
I Ly af Hækken,
Ved Møllebækken
Jeg eensom laae.
Bag fjerne Byer
Stod' Aftnens Skyer,
Som Bjerge blaae
Med Alperoser
I Himmelglands;
Om Dalens Moser
Holdt Taagen Dands.

Henover Egnen,
Som Gylden-Regnen
I Dana's Skjød,
I Blomsterskaaler
Et Hav af Straaler
Fra Solen flød.
Mod Skovens Hytter,
Af Høien ned,
En eensom Rytter
Fra Staden red -

Og mere stille
Blev Verdens vilde
Bikubens Larm;
Som Barnet hviled'
Den sødt og smiled'
I Himlens Arm -
Jeg blødt mig strakte
I Engens Skjød,
Hvor Kløvret rakte
Sit Sukkerbrød.

Men see, da daled'
I Vandchrystallet
En Sommerfugl;
Paa Bølgespeilet
Den duunlet seiled'
Mod Grøftens Muld:
Snart Sylphen standsed'
Jeg med et Straa,
Saa frelst den dandsed'
I Luftens Blaa.

Dens lette Flagren,
Henover Agren,
jeg fulgte glad;
Men, tys! da hørte
Jeg Noget rørte
Sig, hvor jeg sad.
Det var ei Hinden
I Bondens Korn,
Ei heller Vinden
Ved Rosens Torn:

I Aftentaagen
Jeg skued vaagen
Tre Elvermøer;
I Dands de svæved',
Mens Luften hæved'
De lette Slør -
Og Steen og Tue
Og Skovens Træ'r,
Jeg kunde skue
Igjennem hver -

En Harpe gylden,
Med Duft af Hyllen,
De rakte mig;
Som Ax paa Enge
Dens gyldne Strenge
Udspendte sig;
Saa sødt i Øre
Dens Toner klang;
Jeg troede høre
Min Vuggesang.

Men flux forsvinde
Jeg saae de Trende,
Let som de kom;
Dog Strengelegen
Er nu min egen,
Min Helligdom;
Naar jeg den griber
Og Strengen slaaer,
Da Vinter bliver
For mig til Vaar.

Haardt for min Finger
End Harpen klinger,
Ei bølgeblødt;
Vildt famler Haanden,
Skjøndt mig i Aanden
Det toner sødt.
Dog er der Sommer
I dig, min Sjæl!
Det Andet kommer
Med Tiden vel!
</body>
</poem>

<poem id="kaalund2018060515">
<head>
    <title>Stjernen og Lygtemanden</title>
    <firstline>Af giftig Taage født ved Midnatstid</firstline>
    <source pages="48-50"/>
    <quality>korrektur1,kilde,side</quality>
</head>
<body>
Af giftig Taage født ved Midnatstid
En Lygtemand om paa en Mose svæved':
Snart af hvert Vindpust ført nu hid, nu did,
Snart som en Hyttes Lys den venlig bæved'
Og Vandringsmanden fjernt til Ly indbød;
Naar da han træt, fra Vei og Sti forvildet,
Imod den lumske Ledestjerne iled',
Og fandt i Sumpens Hængedynd sin Død,
Da skoggerloe den skumle Helvedsglød,
Og fræk og haanende sin Stemme hæved'
Mod Stjernen, som paa Himlens dunkle Blaa
For den vildfarne Vandrer ængstlig bæved',
Imedens den til Jorden sørgfuld saae,
Og Natteduggens Perler fra det Høie
Nedfaldt som Taarer fra dens Engleøie:
Hvor mat og kold er dog, mod min, din Glands!
Naar jeg mig tumler om i lystig Dands,
Hvorhen mig Vinden eller Lunet fører.
Du ei fra din bestemte Bane rører
Dig blot saameget som et Haar,
Men sidder from pflegmatisk der og hører
Paa alt det Tøi, som Nattergalen slaaer -
See, hvor hiin Vandrer henrykt mig betragter,
See, hvor han iler mod mig træt og mat,
Og neppe til et Blik dig værdig agter -
Nu synker han i Dyndets dybe Nat;
Hans Jamren fører Vinden til mit Øre;
Dog, hvorfor lod den Tosse sig forføre?
Vel sandt, en trofast Leder er jeg ei;
Men førte du ham paa den rette Vei?
Hvad svared' Stjernen vel? den vist afmaled'
Ethvert af sine høie Fortrin vred?
Hvordan den fødtes for en Evighed?
Ak nei! den taug; men høit den Taushed taled;
Den hørte blid hvad Lygtemanden praled',
Og saae, hvor snart et Pust af Nattens Blæst
Den slukked', som den blussed' allerbedst -
Men Himmellyset mildt i Natten funkled';
Vel nu og da en flygtig Taagesky
Dets rene, underfulde Glands fordunkled';
Dog sei'rigt treen det stedse frem paany. -
O du, det mørke Jordlivs klare Stjerne:
Urokkelige, evigskjønne Dyd!
Besjæl mit Bryst med al din stille Fryd,
Naar fra den rette Vei jeg vil mig fjerne;
Naar Livets Lygtemand, den lumske Synd,
Vil lokke mig i Lastens dybe Dynd!
Med dig for Øie vil jeg trygt fremile
Igjennem Natten mod det store Maal;
O styrk mit Hjerte med din høie Taal!
At jeg i Livets Modgang fro kan smile,
Og rolig tømme Dødens bitre Skaal!
</body>
</poem>

<poem id="kaalund2018060516">
<head>
    <title>Aftenskumring</title>
    <firstline>Hver en Smaafugl blunder</firstline>
    <source pages="51-52"/>
    <quality>korrektur1,kilde,side</quality>
</head>
<body>
Hver en Smaafugl blunder
I den dunkle Lund,
Med sit Hoved under
Vingens bløde Duun;
Hellig Taushed troner
Over Mark og Vang;
Fra det Fjerne toner
Kun en Vandrers Sang.

Elverpiger hviske
Mellem Søens Rør,
Svøbt i Duggens friske,
Lette Perleslør;
Medens Alfer kikke
Frem af Busk og Krat,
Engens Blomster nikke
Tusinde Godnat.

Trættet af sin vilde,
Stolte Kæmpegang,
Bølgen luller stille
Paa sin Aftensang;
Bugten mod den strækker
Blomsterarme to:
Som et Barn den lægger
Sig deri til Ro.

Ogsaa jeg vil følge
Længslen i mit Bryst,
Som den vilde Bølge
Søge Fredens Kyst!
Vidt, min Sjæl, du flakked'
Uden Ro og Rist;
Nyd da nu en stakket,
Ak, kun stakket Frist!
</body>
</poem>

<poem id="kaalund2001061408">
<head>
    <title>Til Nic. Fred. Sev. Grundtvig</title>
    <subtitle>Afsjungen ved Slutningen af hans historiske Forelæsninger i Borck's Collegium</subtitle>
    <firstline>Kæmpeaand fra Kraftens Alder!</firstline>
    <source pages="53-55"/>
    <keywords>grundtvig</keywords>
    <quality>korrektur1,kilde,side</quality>
</head>
<body>
Kæmpeaand fra Kraftens Alder!
Djerve Søn af Nord!
Som med sølvgraa Isse kalder,
Og med Flammeord,
Frem til Kamp hver nordisk Broder
For den gamle Heltemoder!
Hør: i Fimbul-Natten svare
Dig en Yngling-Skare:

Danmark, deiligst Vang og Vænge<note>Cf. Laurids Koks <xref poem="kok1999030201"/>.</note>,
Lukt med Bølgen blaa,
Skal vi elske tro, saa længe
Hjerterne kan slaae!
Tro, som vore djærve Fædre,
Og i Krig og Fred det hædre!
See: ved Fortids store Minder
Blusse vore Kinder!

Her, blandt Nordens stolte Have,
Her er Fredens Bo!
Gyldne Ax, paa Kæmpegrave,
Til vor Føde groe;
Skud vi er' af Egens Stamme;
End kan vore Hjerter flamme;
End har Troskab, Mod og Nemme
Her i Danmark hjemme!

Længe lød Dit Raab i Ørken,
Taushed Svar kun gav:
,,Sandhed slumred' længst med Styrken
I dens Heltegrav!
Endnu <w>Freias</w> Stjerne blinker,
Men en Signe ei den vinker;
Ad de djærve Kjæmpeviser
Flittertiden fniser.''

Som en Kæmpe mellem Dværge
Stred Du, Gud i Vold;
Sandhed var Dit gode Værge,
Barnets Tro Dit Skjold!
Fast Du stod mod Løgnens Vælde,
Fast, som Norrigs gamle Fjælde!
Sang som Regner, mellem Krybet,
Midt i Ormedybet.

Ja, i mange, tunge Dage
Har Du ærlig stridt,
Miskjendt, uden Klynk og Klage,
Til Dit Haar blev hvidt. -
Held! Men Seier har Du vundet,
Snart er Døgnets Nat forsvundet,
Snart skal Aandens Sol fra Norden
Funkle over Jorden.

Klart Du tyded' for os Unge
Sagas Runestav;
Stormen lærte Dig at sjunge
Og det stolte Hav;
Snart Din Sang til Brage-Harpen
Tordned' vældig som en Sarpen;
Snart os trylled' Dine Psalmer,
Under Fredens Palmer.

Slaa endnu Din Harpe længe,
Sanger djærv og graa!
Men, saalænge Danmarks Vænge
Eier Piger smaa,
Eier Mænd, som Dansk kan sjunge,
Skal af Gamle, skal af Unge
Fro Din Kæmpevise høres,
Og hvert Hjerte røres!
</body>
</poem>

<poem id="kaalund2018060518">
<head>
    <title>Indianerens sidste Offer</title>
    <firstline>Længst den nye Verden var opdaget</firstline>
    <source pages="56-60"/>
    <quality>korrektur1,kilde,side</quality>
</head>
<body>
Længst den nye Verden var opdaget -
Over Byttet sig Europa smed:
I den gamle Urskov Øxen braged',
Spanien plyndred' Perus Herlighed.
Frugtløst stred den vilde Indianer,
Til, med Tomahavken i sin Haand,
Did han steg, hvor over Stjernebaner
Helten jager hos den store Aand.<note>* Indianerens Tro.</note>

Blandt den Sværm, der, som Termittermyrer,
Oversvømmede Columbus' Land,
Vandrede en engelsk Æventyrer
Til et Fort ved Delavaras Rand:
Mer' og mere bag de dunkle Skove
Sluktes Aftensolens Straalepragt,
Og han lagde træt sig til at sove,
Paa sin Randsel og sin Kappe strakt.

Vakt af Slummer, han i Natten skued'
Noget Mørkt tæt bag sit Hoved staae:
Gjennem Mulmet tvende Øine lued',
Og i rædsom Taushed paa ham saae.
Til Pistolen greb han i sit Belte;
Men alvorlig, som en Gravens Aand,
Traadte mod ham en af Skovens Helte,
Hævende til Fredstegn taus sin Haand.

Mørk den Vilde vinked', og han fulgte,
Halvt med Videlyst og halvt med Gru -
Ikke længer Skyen Maanen dulgte,
Klar paa Himlens Blaa den straaled' nu -
Uden Ord de vandred' fremad Begge
Gjennem Slyngeplanter, Krat og Rør,
Først, da Dagen hæved' Mørkets Dække,
Stod' de ved en lille Vigwams Dør.

Ind de traadte - Vandringsmanden grued':
Blodige Trophæer paa Væggen hang;
Mellem nitten Hovedhuder skued'
Han et Qvindehoveds Flætning lang.
Hjortekjød og Vand af Skovens Kilde
Ham med skummel Taushed Værten bød;
Først, da Maaltidet var endt, den Vilde
Hæved' stolt sit Hoved, og udbrød:

,,Fri, som Bøflen paa den vide Slette,
Gik den Vilde her fra Arildstid;
Stolt sit Fædreland han kaldte dette,
Til den store Aand ham vinked' did;
Men, lig Glenterne, der lugte Bytte,
Hungrig Dine blege Brødre kom:
Nu den vilde Mand har ingen Hytte,
Paa hans Hoved styrter Skoven om!

Fredens Pibe, som vi rakte Eder,
Traadte I med Haan i Støvet ned,
Og, saa vidt Amerika sig breder,
Har, lig vilde Dyr, vi ingen Fred:
Dalens helligholdte Ild er slukket,
Værnet tusind Aar for Stormens Suus;
Hvo, der ei for Eders Torden bukked',
Blev til Træl ved Eders Stærkvandsruus!<note>* Brændeviinsruus.</note>

Ja! lig Bjørnene i Biens Kube
I min Barndomsdal I har indbrudt,
Dræbt min Fader: Skovens ældste Gubbe;
Mine Brødre, mine Venner skudt.
Alle er' som Dalens Ege fælded'
Af de blege Ansigter fra Øst!''
Saa han taled', indtil, overvældet,
Smerten negtede hans Tunge Røst -

Og han sænkede sit stolte Hoved,
Bøied' sukkende sin Heltekrop,
Til med eet, lig En, der tungt har sovet,
Atter vildt han slog sit Øie op:
Hovedhuderne han tog fra Knagen,
Bandt dem som et Bælte om sin Lænd,
Og de vandred' atter ud, hvor Dagen
Over Skovnaturen dæmred' end. -

Nærmere og nærmere en Brusen
Bag den gamle Urskovs Stammer lød:
Snart de stode, hvor fra Klippeslusen
Niagaras Kæmpevandfald brød:
Mørke Graner hang paa Fjeldemuren,
Dybt i Tragten bruste Strømmens Skum;
Og det var, som rundtomkring Naturen
Ved det store Skuespil stod stum.

Atter talede den mørke Kriger -
Rædsom Alvor paa hans Pande laa -:
,,Tyve Gubber, Mænd og Børn og Piger
At opoffre, har jeg svoret paa!
Nitten for min Tomahavk alt blødte -
Om min Lænd Trophæerne Du seer;
Nu paa denne Dag, da Dig jeg mødte,
Offre skal min Hævn den Sidste her! -''

Bleg den Reisende tilbagegrued',
Slyngende sin Arm omkring en Gran;
Men, som Lynet, før han ret det skued',
Sprang Huronen ned fra Fjeldets Rand -
I et Nu han var begravet vorden
I den vilde Niagara-Elv -
Over ham henbruste Fossens Torden.
Offeret: det Sidste, var - han selv!
</body>
</poem>

<poem id="kaalund2018060519">
<head>
    <title>En Ridetour</title>
    <firstline>Rap dig, min Pegasus!</firstline>
    <source pages="61-66"/>
    <quality>korrektur1,kilde,side</quality>
</head>
<body>
        Rap dig, min Pegasus!
        Snart er det Aften -
        Kamp imod Stormens Suus,
        Hærder jo Kraften -
        Hjem, førend Theevandstid,
        Skal du mig bringe!
        Slaa da mod Sneen hvid
        Lystigt din Vinge!

        Nede bag Birkens Green
        Saugmøller klappe;
        Hist med sin lette Reen
        Kjører en Lappe;
        Herligt fra Filefjeld
        Granskoven Dufter;
        Iishavets store Væld
        Friskere lufter.

        Hist, som en Nøddeskal,
        Tumler en Snekke;
        Brat for Orkanens Gjald
        Masterne knække;
        Trygt dog paa Islands Kyst
        Fyrigt min Ganger,
        Trodsende Veirets Dyst,
        Bringer sin Sanger.

Hil dig <w>Snorro's</w>, hil dig <w>Thorvald's</w> Fødeø!
Skaldet est du, Gubbe i den vilde Sø!
Tusindaarigt Sagnet paa din Læbe boer,
Om den stolte <w>Gunner's</w> og om <w>Nial's</w> Mord.
Kold er Hjertets Krater, og dit Haar er hvidt;
Langt fra Verden staaer du, som en Eremit.
Ingen Sangfugl fløiter paa din øde Strand;
Ingen Blomst jeg skuer, ingen Birk og Gran;
Faar og vilde Heste nippe Fjeldets Græs;
Edderfuglen lægger Æg paa Strandens Næs;
Hvalens Beenrad kneiser, som et strandet Vrag;
Hist og her man skimter kun et lille Tag.
Hekla op mod Himlen spiler mørkt sit Svælg,
Medens Stormen puster med sin Blæsebælg.
Men, i Dalens Hytte, i den lune Krog,
Læser Patriarken høit af Sæmunds Bog,
Taler om den store, underfulde Jord,
Om ukjendte Skove, hvori Fuglen boer;
Vilde dog ei bytte Hjemmets Vinteriis
Bort for Sydens evigunge Paradiis!

        Men du forsinker mig,
        Gubbe i Norden!
        Straalerne vinke mig
        Sydligt paa Jorden;
        Fjernt til den blaalige
        Alpelands-Himmel,
        Over den smaalige
        Menneskevrimmel!

        Munter, min gode Hest,
        Her er det Sommer!
        See, til en Viinhøstfest
        Tidsnok vi kommer!
        Stoltelig til sit Hav
        Bølger sig Rhinen -
        Her vil jeg stige af,
        Her ved Ruinen!

Solen daler i sin Majestæt;
Ørnen sig i Aftenrøden svinger;
Fjernt staae Sweitzerbjergene besneet';
Sødt i Dalen Hyrdeklokken klinger.

Himmelblaat sig slynger Flodens Speil,
Og i Guld hensmelte Fjeldets Graner.
Nede vrimler det af tusind' Seil;
Hist ved Rolandsek et Dampskib lander.

Lystigt skilles Reiseskaren ad;
Nogle Randslerne paa Ryggen slænge.
Hist en Kunstnerflok fra Norden glad
Synger: ,,Danmark, deiligst Vang og Vænge.''

Mangt et gothisk Spiir og gammelt Taarn
Hæver sig vemodigt op i Dalen:
Her paa Klippen stod en Borg tilforn;
Vilde Græskar gro' i Riddersalen.

Hyrdepigen med den brune Kind
Til den Fremmede uskyldigt nikker;
Fører mig ved Haanden mild derind,
Viser mig paa Muren Blodets Prikker.

Og af Gruset Borgen atter staaer,
Med sin Ridder og sin Mestersanger;
Hist ved Vindelbroen Frøknen staaer,
Klapper rødmende sin Elskers Ganger.

Borgens Herre og en fed Prior
Drikke Broderskab, med røde Næser;
Op de springe fra det fyldte Bord,
Thi til Kamp i Hornet Vægt'ren blæser.

Fjenden stormer! - ak, hvad siger jeg?
Taus i Secler smuldned' jo Ruinen! -
Trende Kilerburscher byde mig,
Paa dens Gruus, et Glas af Rhinlandsvinen.

Og vi stemme høit i lystigt Chor:
Skaal for gamle Tydskland og dets Sønner!
Skaal for Danmark, for den hele Jord,
Og Enhver, som paa dens Gaver skjønner!

    Huerne, til Farvel,
    Burscherne svinger:
    Echo fra Fjeld til Fjeld
    Hurraet bringer.
    Mere mod Sydens Pol
    Atter jeg rider;
    Som i en Lænestol,
    Rolig jeg sidder.

    Bjerge og By paa By,
    Skove og Strømme
    Nede paa Jorden flye,
    Let som i Drømme,
    Øverst paa Alperne
    Rosen jeg plukker;
    Deilig bag Bjergets Snee
    Eden opdukker.

    Hellige Romermuld!
    Nu i din Have
    Dækker Orangens Guld
    Heltenes Grave!
    Der, hvor din Kæmpeørn
    Verden har skrækket,
    Dandse nu Tidens Børn
    Blomsterbedækked'.

,,Men Theen er færdig! saa hør dog en Gang! -''
Forbauset ved Raabet jeg vaagned' af Drømmen:
Min Pegasus steiled', og Sad'lgjorden sprang;
Fortvivlet jeg greb efter Manken og Tømmen.

I Ætna, jeg tænkte, du styrter maaskee,
Og knækker din Hals; men hvor blev jeg fornøiet,
Da trygt jeg i Sofaen sad ved min Thee,
Og Lyset paa Bordet mig blinked' i Øiet!
</body>
</poem>

<poem id="kaalund2018060520">
<head>
    <title>Niels Ebbesøns Minde</title>
    <firstline>En Bautasteen paa gammel ærlig Viis</firstline>
    <source pages="67-72"/>
    <keywords>grundtvig</keywords>
    <quality>korrektur1,kilde,side</quality>
</head>
<body>
En Bautasteen paa gammel ærlig Viis
Vil Danmark for sin kjække Martyr reise,
For Ridder <w>Ebbesøn</w> fra Nørreriis!
Paa Randers Torv skal Æresstøtten kneise,
Og stolt i Seclers vilde Storme staae
Paa Heltedaaden pegende tilbage,
Mens Slægterne, som komme, og som gaae,
Skal føle Hjerterne til Storverk slaae
For gamle Dannemark i Trængslens Dage!''<note>Dage!] Dage!''</note>

Saa hæved' nylig sig en liflig Røst
Blandt Larmen af de travle Arbeidsbier;
Den klang saa fædrelandsk med Liv og Lyst,
Som Tonen i de gamle Melodier,
Som Hedelærkens Foraarssang den lød,
Og herlig hæved' sig i Manges Minde
Den Tid, da <w>Atterdagens</w> Sol frembrød
Og <w>Ebbesøn</w> dens Morgen farved' rød
Med Blod af Danmarks frygtelige Fjende.

Og glad jeg lyttede med Hver og En,
Som ønsker Aand og Ild og Marv tilbage:
Den Røst, mig tyktes, bragte dog en Green,
Et maigrønt Syndflods-Haab om bedre Dage,
Et Haab, at Folket, skjøndt i Døgnets Baand,
Har for det Ny ei ganske glemt det Gamle;
At Nutid Oltid snart vil række Haand,
Og Nordens gamle, djerve Kerneaand,
Som en Lavin, sig af en Sneebold samle.

Saa tænkte jeg; men det var kun en Drøm,
Som Ønsket fostrer i den unge Alder;
En deilig farvet Boble paa hiin Strøm,
Som Døgn for Døgn i Styx's Bølger falder.
Med Vemod stirrer end mit Hjerte hen
Hvor den har hævet sig, hvor den er svunden;
Og venter, Drømmen fødes skal igjen,
Og da en Virkelighed følge den,
Som Dagens Solglands følger Skumringsstunden.

Men nu er Alt saa dødt og taust og tyst,
Om Mindestenen høres knap en Stemme,
Og denne Taushed har en Uglerøst,
Som Livet af det bedste Haab kan skræmme.
See, derfor lyder høit mit Harpeslag,
Som mig mit Fædrelands Natur det lærte
I Lærkens Pindsesang, i Stormens Brag;
Frit vil jeg tale, <w>Ebbesøn</w>, Din Sag
Med Toner, hented' dybt fra Danmarks Hjerte.

Hvi er det da saa tyst? Fordi, o Skræk!
Fordi vort undertrykte Lands Befrier
Som Morder plettet er - med Holsteensk Blæk;
See derfor Danmarks Folk forsigtig tier!
Vi kunde lettelig fornærme Een
Af hine Pennehelte, som os love
I Gotthorp at opreise <w>Geert</w> en Steen;
Slig Strid os kunde vorde let til Meen,
Og derfor lade vi nu Sagen sove.

O nei, mit elskte Fødeland, saa dybt
Jeg kan ei tro Du er i Afmagt sunken!
Du, som med Daad har Verdens Studsen kjøbt,
Est Du en Olding nu saa svag og lunken?
Er slukt Dit Ørneblik, er koldt Dit Blod,
Som blussed' stolt, ved Danmarks Navn, i Kinden?
Er Egen marvløs, trøsket til sin Rod?
Snart har Du og vel glemt Din Dannebod,
Som Hver, der dannevirkede mod Fjenden?

End Nordhavs-Bølgen gaaer sin stolte Gang
Med Havfrusang om Helteliv i Norden;
End bølger Rugen paa den danske Vang,
Med Bøgen seer Kjerminden sig i Fjorden;
Med Egeharpen Nordens Braga staaer,
Mens Grundtvig styrer Tordengudens Kerre,
Fra Himmelbjerget Jyllands Sangfugl slaaer;
Men overalt til Klub og Bal man gaaer,
Og har ei Tid, at blive rørt, desværre!

O, hørte Du, hvis trætte Kæmpebeen
Fem Secler har paa Ærens Laurbær sovet,
Til Dværgeqvækket mod Din Mindesteen,
Du vilde ryste paa Dit ædle Hoved
Og sukke høit, ei for Dit Navns Forliis,
Men over Folket, som Du Frihed kjøbte,
Da Du dets Bøddel slog paa Ridderviis,
Det Folk, som Secler stemte i din Priis,
Og nys med skjændigt Mordernavn Dig døbte.

Dog nei, det ligner ei, Du Danske, Dig!
Det er kun fremmed Klint, som skjuler Hveden;
En fremmed Faarekyllings hæse Skrig,
Som røver Fædrelandet Moderglæden!
Du vil ei glemme Broderheltens Løn,
Og lade feig Dig skræmme, ham at hædre
Med Bautasteen og Æreskrone grøn!
Du er dog ei en saa vanslægtet Søn
Af Moderen til hine store Fædre!

Ham kan Du takke for, at Danskt er til,
At Du et Fædreland urgammelt eier,
At med sit Frelsenskors, i Kampens Ild,
Det himmelfaldne Dannebroge vaier.
Ja, ham, hvis Kæmpesværd Uhyret slog,
Ham kan Du takke rundt paa Mark, i Skove,
At end Du trylles af Dit Fædre-Sprog
I Skjaldesang, i Tale og i Bog,
Og at du bygger under danske Love!

Lad Holsteen reise Steen for sin Tyran,
Det reiser Gravsteen for sin egen Ære!
O fy! o fy! saa smaalig nidsk mod Dan
Kan neppe dog den <w>aabne Tydsker</w> være!!
Men kom da nu, I Store og I Smaa,
Hver med en Skjærv, I Ynglinge og Gamle,
I Piger med de Øine milde, blaae,
See mange Bække danne snart en Aae,
Og til et Bjerg sig mange Sandkorn samle!

Naar Hedens Lyng i Blomster atter staaer,
Da er det nu femhundred' Somre siden,
At hæved' sig det store Jubel-Aar,
Da Folket vaktes efter Jammertiden;
O lad <w>Niels Ebbesøn</w> da reise sig,
For Kunstens Tryllestav, igjen af Graven!
En Æresstøtte bliver det for Dig;
Men lytter Du til hiint udanske Skrig,
Da over Dig Du selv vil bryde Staven!
</body>
</poem>

<poem id="kaalund2018060521">
<head>
    <title>Til Danmark</title>
    <firstline>Hil dig, du Nordhavets</firstline>
    <source pages="73-80"/>
    <quality>korrektur1,kilde,side</quality>
</head>
<body>
Hil dig, du Nordhavets
Deiligste Datter,
Stille, velsignede
Fædreneland!

Mild, med din Krands af
Sexradet Kornax,
Og med Idunas
Æbler i Skjødet,
Bader du Lokken
Yndig og smiler, paa
Silkebolsterne
Himmelblaae.

Ei har du Klipper,
Som Gothard og Dovre,
Med tordnende Vandfald,
Ei dandsende Floder,
Som Donau og Rhinen;
Dog er din Slette
Ei nogen Ørk:
Saftgrønne Bøge
Skygge i Skoven;
Himmelens Hvælving,
Med Sole og Stjerner,
Skuer man heel.

Markerne bølge med
Kongernes Grave:
<w>Dan Mykilati's</w>,
<w>Gorm's</w> og <w>Dannebod's</w>
Hist ved Jellinge.
Underligt suser
Om Bautastenen
Oldtidens Sagn.

Stille bag Ploven,
Mens Lærken synger,
Vandrer Graabonden;
Finder med Studsen
Askekrukker og
Røden Guldhorn,
Ældgamle Been,
Som nys i Mosen
Paa Cimbriens Halvø,
Rammet med Pæle,
Gamle Gunild:
<w>Blodøxes</w> Viv - -

Lystig ved Stranden,
Paa Fiskerleiet,
Solbrændte Søgut
Bøder sit Net;
Kirkebyer og
Bøndergaarde
Venligt, med Haver
Om hvide Mure,
Ligge paa Marken;
Rygteren driver,
Hvor Kæmper blødte,
Hjorden til Vands.

Storken hvert Foraar
Kommer fra Asiens
Og Nilens Palmer,
Hvor Crocodillen
Snøfter mod Solen;
Hilser din Grønne
Lærketørvs-Tue
Med knæbrende Næb.

Isefjords-Bølgen
Og Kongedybet,
Bugten ved Kjøge,
Ved Kolbergerheide
Sjunge en Drapa
Høit til din Ære,
Herlige, ældgamle
Fædreneland!

Mindes du dengang
Arken paa Ararat
Atter var landet?
Slægten af <w>Japhet</w>
Drog som Nomader
Op imod Norden,
For at befolke
Den hellige Jord?

Længe de søgte
Efter en Hjemstavn:
Yndige Danmark,
Dig da de fandt!

Vældigt omsuset af
Polens Storme;
Midt i et oprørt,
Brusende Hav:
Venlige Lunde
Loe dem imøde,
Fisk'rige Fjorde,
Bølgende Enggræs,
Sprudlende Væld.

Taarer i Øiet
Steg' da de Vilde;
Herren de takked'
Og Danmark nævned'
Det yndige Land.

Hytter sig reiste,
Og rigt udbredtes
Slægten i Nord.
Snart vandred' Cimbrer
Ud med Teutoner,
I Bjørnehuder,
Ned imod Syd.

Ikkun ved Krigslist,
Cajus Marius,
Du de haardføre
Vildmænd betvang!

Ved Aquæ-Sextiæ
Romerne slog' dem;
Kæmpernes Knokler
Om deres Gaarde
Brugtes som Hegn.

Deilige Moder!
Endnu du smiler;
Skjøndt dine Kæmper
Smuldne i Muld.

See dine Søstre,
<w>Svea</w> og <w>Nora</w>,
Hæve de stolte
Pander mod Himlen,
Krandsed' med Granløv!
Hist paa sin Kuløe
Nordhavets Dronning,
Gamle <w>Britania</w>,
Hyllet i Damp af
Dampmaskiner,
Mægtigt sig kroer!

Hisset <w>Germania</w>
Grublende sidder,
Med sine dunkle
Sværmende Blik'!
Alle de skue, med
Hovmodig Kulde,
Haanende paa dig;
Sydboen neppe
Veed, at du findes;
Dog med Kjærmindens
Kjærlige Øie,
Med dine lyse
Lokker af Mailøv,
Med dine Sange
Og hellige Minder,
Yndig du smiler paa
Silkebolsterne
Himmelblaae!

Fattig du est kun,
Hellige Moder;
Dog jeg dig elsker;
Dog jeg mig nævner,
Midt i din Armod,
Stolt som din Søn!

Ja! om jeg stod nu
Midt i Arabiens
Paradiis-Dal,
Ved Himalaja
Eller ved Indus,
Eller ved Tiber,
Vilde jeg græde
Høit for din Skovvang,
Vilde jeg strække
Ud mod din Tue
Barnlig min Favn!

Skjænk mig en Hytte
I dine Lunde,
Hvor jeg med Harpen
Høit kan dig prise,
Tæt ved dit friske,
Stolte, dunkelblaae,
Rullende Hav!
Hellige Moder,
I dine Arme
Skjænk mig to Fodbred
Jord til en Grav!
</body>
</poem>

<poem id="kaalund2018060522">
<head>
    <title>Tilfredshed</title>
    <firstline>O Tilfredshed! du, som stille Dyd</firstline>
    <source pages="81-82"/>
    <quality>korrektur1,kilde,side</quality>
</head>
<body>
O Tilfredshed! du, som stille Dyd
Avlet har med Sorg og født i Smerte,
Fattige, men ene sande Fryd,
Du har Balsom for hvert saaret Hjerte!
Du kun fast i Livets Jordskjælv staaer,
Og forklaret seer mod Lysets Lande;
Mens Orkanen suser om din Pande,
Du med saligt Smiil i Døden gaaer!

O, hvad er mod din al Lykkens Gunst?
Kun et Lynildsglimt i Nattens Skygge! -
Ei paa flygtig Sand af Sværmerdunst,
Paa din Klippe, vil mit Huus jeg bygge.
Det skal ingen Storme rive ned!
Der skal ingen Mismod fæste Bolig!
Der skal Hallen hvælve sig saa rolig,
Bygt af Tro og Haab og Kjærlighed!

Derfra vil jeg, til min sidste Stund,
Over Livets store Landskab skue,
Klart belyst fra Haabets Himmelgrund
Af den rene Sandheds Middags-Lue;
Der jeg hylde vil alt Stort og Smukt,
Kjærlig række hver en Broder Haanden,
Byde ham til Gjæst paa Det, som Aanden
Kan fremsætte af sin bedste Frugt!

Der jeg sidde vil som Olding fro,
Rundt omspøgt af tusind' kjære Minder;
Blomster skal de om min Tinding see,
Som en Flok af Børn med Rosenkinder!
Hælder da den store Aftenstund,
Og min Livets Sol jeg seer bortile:
Tryg jeg lægger mig til Dødens Hvile;
Thi jeg veed, dens Nat er kun et Blund.

Kom da, Modgang! kom da, Sorg og Savn!
Kom da, alle Livets mørke Dage!
Aab'n mig, Fremtid, kun din kolde Favn,
Ei skal jeg, skjøndt skrøbelig, forsage!
Store, milde Fader! see, min Aand
Bøier sig i Støv for dine Fødder!
Ei din svage Søn du strængt bortstøder,
Naar han strækker ud mod dig sin Haand!
</body>
</poem>

<poem id="kaalund2018060523">
<head>
    <title>Ephemer-Glæden</title>
    <firstline>Klart straaler Slottet i festlig Glands</firstline>
    <source pages="83-84"/>
    <quality>korrektur1,kilde,side</quality>
</head>
<body>
Klart straaler Slottet i festlig Glands
Af tusind' blændende Kjerter;
Der hvirvle sig oppe, i lystig Dands,
De stolte Menneskehjerter.

Men ude ruger den sorte Nat
Med Lyn og med Storm og Torden;
Det suser saa vildt over Vei og Krat,
Mens Regnen pladsker paa Jorden.

Hvad aander søger mod Veiret Skjul;
Hu - see nu lyned' det atter -
Nu ruller Skraldet saa høitidsfuld;
De høre det ei for Latter.

De høre ei Sangen af Nattens Storm,
Der pidsker Regnen mod Rude!
,,Ja tummel dig kun, du stakkels Orm,
Snart er med din Fryd det ude!<note>ude!] ude!''</note>

Snart veirer jeg hen dit usle Støv,
Saa dands du kun fro derinde!
Snart dandser du om, blandt vissent Løv,
For susende Hvirvelvinde!

I Secler jeg sang over Tidens Hav:
,,Stig kun, du rastløse Bølge!
Snart tumle sig Andre paa din Grav;
Men Alle de skulle dig følge!''
</body>
</poem>

<poem id="kaalund2018060524">
<head>
    <title>Om Kongen og til Kongen</title>
    <firstline>Saa est du atter da trolovet nu</firstline>
    <source pages="85-89"/>
    <keywords>christian4,frederik6</keywords>
    <quality>korrektur1,kilde,side</quality>
</head>
<body>
Saa est du atter da trolovet nu,
Ved din henfarne Ægte-Herres Baare,
Urgamle, evigunge <w>Danmark</w> du!
Paa Brudekrandsen perler frisk din Taare! -
Med Ømhed dine Børn omringe dig;
Men dybtbedrøvet sukker mangt et Hjerte!
Thi siig! vor sorgtilslørte Moder, siig!
Er det ei Faklen ved for Faders Liig,
Der høit skal blusse som din Bryllupskjerte?!

Ja! Fader var han, skjøndt i Konge-Tal
Ei nogen vældig <w>Christian den Fjerde</w>;
Som <w>Roar</w> holdt han Thing i Fredens Dal,
Og planted' om sin Væng et Rosengjærde.
Hans Scepter grønnedes som <w>Arons</w> Stav,
Og paa hans Isse sad den hvide Due.
For al den Kjærlighed, han <w>Danmark</w> gav,
Skal Mindet trofast græde paa hans Grav,
Hvor <w>Roeskild'</w> hvælver høit sin Kæmpebue!

Nu hviler ved <w>Mathildes</w> Bryst han fro;
De kongelige Fædre ømt ham favne,
Fra sidste <w>Christian</w> til <w>Skjold</w> og <w>Ro</w>;
Hvo nævner alle hine store Navne!
De flette Palmer om hans hvide Haar! -
Dog ti, min Harpe! ti om hans Bedrifter:
Som Dommer ved hans Grav først Seklet staaer!
Det plante vil hans Navn for evig Vaar,
Som en Kjærminde, i de gamle Skrifter!

See! sørgeklædte nu, med helligt Haab,
Til Dig, vor nye Fader, vi os vende!
Høit hæve vi for Dig vort Hyldingsraab;
Thi Skjoldungstrækkene hos Dig vi kjende:
Dit Bryst sig hvælver som et Kongeslot,
Hvor Mildhed, Kraft og store Tanker bygge;
Som <w>Sjette Fredriks</w> er Dit Øie blaat:
Du vil behandle vores Moder godt,
Og skjænke hendes Børn den drømte Lykke!

Der sidder hun, ombeltet af et Hav,
Paa Kløver-Tuen i det friske Norden,
Paa sine faldne Kæmpesønners Grav;
Den Mindste fast af Staterne paa Jorden!
Hun drømmer om, da hun med Sværd og Skjold
Var en <w>Valkyrie</w> i Kraftens Vælde,
Da hun fra <w>Roma</w> frelste Jordens Bold,
Da hendes blonde Børn i Hedenold
Nedrulled' trygt af svimmelhøie Fjelde!

Nu paa Musæet ruster Hjelm og Sværd;
Med fremmed Flitter har man hende ziret;
Dog endnu stolt sin Axekrands hun bær,
Og Æblet raadner ei paa Hersker-Spiret!
Af Muld hun har vel kun en liden Plet;
Men den skal ingen statsklog Uven tage!
Den skjermer hun med hellig Majestæt!
Thi Secler bærer hun paa Skuldren let,
Som nogen Jomfru Livets Foraars-Dage!

Til Kongers Konge <w>Danmarks</w> Engel bar
Det Faderløvte, som Du har os givet.
Vi veed det, Fyrste! Kronens Vægt er svar;
Men stort og herligt er Dit Kald i Livet!
Et Riges Lykke ligger i Din Magt!
Den høie Saga sanddru Griflet hæver:
Paa Skin og Løfter kaster hun Foragt!
Hun venter taus, til Daaden er fuldbragt;
Men hvad hun skriver da, det evigt lever!

Til Dig vor Moder rækker nu sin Haand;
Og har Du skuet i det dybe Hjerte,
Og har Du fattet hendes høie Aand:
Alvorlig i sin Fryd, mild i sin Smerte,
Da vil Du ofre hende Liv og Blod,
Søvnløse Nætter, byrdefulde Dage!
Da vil Du staae som <w>Fjerde Christian</w> stod
For Fjendens Kugler, med urokket Mod,
Og gyldne Tider vende skal tilbage!

Nu er' vi myndig' til den store Arv,
Hvoraf vi trak til Tærepenge Renter!
Du kjender Fædrelandets rette Tarv,
Af Dig den Danske fuldt sin Frihed venter:
Frihed for Alt, hvad stammer ned fra Aand;
Frihed for Ordet paa den fri' Mands Læber!
Frihed for Pennen i den frie Haand!
Frihed for Alt! kun i Fornuftens Baand!
Den Frihed, hvortil hele Livet stræber!

Velsignet være Du da, Drot i <w>Dan!</w>
Velsignet Du, o <w>Danmark!</w> Moder kjære!
Saa toner det fra Skov, fra Klindt og Strand,
Og Stormen skal det over Jorden bære; -
Fra <w>Elverhøi</w> fra Kæmpers Sovested,
Fra <w>Kongedybets</w> Vover Echo toner!
Og andre Folkeslag vil studse ved
Den gamle, danske, tro Hengivenhed,
Blandt deres knuste Sceptere og Kroner!
</body>
</poem>

<poem id="kaalund2018060525">
<head>
    <title>Frederik den Sjette</title>
    <firstline>En Sphinx med Fingeren paa sin Mund</firstline>
    <source pages="90-94"/>
    <keywords>frederik6</keywords>
    <quality>korrektur1,kilde,side</quality>
</head>
<body>
En Sphinx med Fingeren paa sin Mund,
I Dæmring Fremtiden ruger,
Mens Kongegraven ved Leire-Lund
Sit Bytte hungrig opsluger.
Som tusindaars Olding, Kirken seer
Vemodigt ned paa den Jordefærd,
Mens Hjertesukket i Norden
Hensuser vidt over Jorden.

Nu staaer den kjærlige Drot forladt
I Graven blandt sine Ahner,
Hvor Vinden sukker i sorte Nat
Igjennem de revne Faner,
Hvor ingen Tjenere paa hans Vink
Tilrede haste som Lynets Blink,
Hvor Faarekyllingen gnaven
Er Kammersanger i Graven.

Af Leiet svæver, naar Midnat slaaer,
En Skare med gyldne Kroner;
Kong <w>Svend</w> hos <w>Villum</w> i Choret staaer,
Ved Altret Axel troner;
Da glider Skyen fra Nattens Sol,
Den skinner paa Saxos Munkestol;
Det klinger bag Murens Stene
I <w>Haralds</w> muldnede Bene.

De samles Alle foruden Støi
Som Helteskygger ved Lethe;
<w>Rolf Krake</w> svæver fra Markens Høi,
Hist hæver sig stolt <w>Margrethe;</w>
Fra Kjeldren famler Kong <w>Christian</w> op;
Paa Sværd han støtter sin Kæmpekrop.
De <w>Volmarer</w> straale i Vrimlen
Som Stjernerne tre paa Himlen.

De hørte den gamle Kongeport
I rustnede Hængsler dundre:
Ind bar' de Bønder en Baare fort -
Vel maatte de Døde undre,
Det var jo ret som ved Balders Død,
Da Alles Øine i Taarer flød:
De hørte fra Palmers Zone
Farvel imod Norden tone.

Som Stormens Suk i et bladløst Krat
De tale blandt Fortids Rester:
,,Hvo est Du, Du, som i Gravens Nat
Fra Kongesalen os gjæster?
Stat op en Stund af din Dødningseng!
Hvad har Du virket for Danmarks Væng?
Thi siden de ældgamle Dage
Ei hørtes til Liigtog Mage.

De Bønder, som bar Dit døde Muld,
Vel dreves af Fogdens Svøbe?
Maaskee man maatte for lumpent Guld,
Som Leiesvende, dem kjøbe?
Hvi fletter man Dig den Hæderskrands?
Du vandt vel Seire til Lands og Vands?
Og hævede Danmarks Vælde
Saa andre Folk bleve Trælle?''

Da reiser den gamle, sølvgraa Drot
De trætte Lemmer fra Baaren;
Med Mildhedsstraalen i Øiet blaat,
End vædet af Afskedstaaren.
Kong Christian knap han til Skuldren naaer,
Dog kongelig han blandt Skaren staaer.
Omkring den salvede Gamle
Sig Danmarks Drotter forsamle.

Han peger hen paa sin Kistes Skrift -
Paa Hjerte riig, ei paa Ordet -
,,Der kan I læse mit Livs Bedrift,
Og hvi jeg med Graad blev jordet;''
Og Alle paa Baaren de see med Lyst;
De skue Sandhedens Folkerøst
Ved Maanens bleggule Straaler,
Og undrende Gubben maaler.

,,Ja, Du har vundet en Seier stor
Som ingen af os opleved'!
Før Bonden stod som et Dyr paa Jord;
Til Frihed Trællen du hæved'!
Du løste den sorte Negers Haand
Af Menneskebødlernes Slavebaand!
Du stod som Fader omringet
Af Folkeraadet paa Thinget!

Ja, ærligt har Du fortjent Din Krands!''
Saa raabe de rørte Alle,
Og Hænderne lægge de hver i hans,
Og <w>Folke-Kongen</w> ham kalde.
Kong Christian trykker ham i sin Favn
Og nævner med Taarer Danmarks Navn,
Mens Vinden susende griber
I Orglets sølverne Piber.

,,I Fred og Krig vil med Ild og Lyst
Vi Folket til Daad besjæle,
Og aabne det stolte Kongebryst
For Friheds dristige Mæle!
Thi Magten snart med Despoten døer!
Hans Jernscepter er dog kun et Rør!
Men Kjærligheds hellige Vælde
Sit Hoved til Folket kan hælde!
</body>
</poem>

<poem id="kaalund2018060526">
<head>
    <title>Til Solen</title>
    <firstline>Dagens kongelige Stjerne</firstline>
    <source pages="95-97"/>
    <quality>korrektur1,kilde,side</quality>
</head>
<body>
Dagens kongelige Stjerne,
Gyldne Sol, Farvel!
I det ubekjendte Fjerne
Følger dig min Sjæl.
Naar du hisset er begravet
Under Bøgens Top,
Staaer du bag Atlanterhavet
For Brasilien op.

Negerslaverne du vækker
Op til Dagens Færd;
Tigren sig og Aben strækker
Under Kokostræ'r.
Cubas Cactusblomst bag Løvet
Patter af dit Væld,
Mens jeg synger heri Støvet:
Gyldne Sol, Farvel!

Mørk er nu den halve Kugle
Af den runde Jord;
Stille slumre Skovens Fugle,
Engens Blomsterflor.
Aftenstjernens Øie tindrer;
Verden smiler blid,
Som en Olding, der erindrer
Sig sin Barndomstid.

Prægtig est du, Lysets Konge,
I dit Purpurskjær;
Kilder risle, Fugle sjunge
Hvor dit Øie seer;
Grændseløs, for Støvets Blikke,
Er din Himmelsal;
Millioner Livet drikke
Af din Guldpokal.

I din første Straale lued'
Edens Kundskabsfrugt -
Husker du dengang du skued'
Ned paa Israls Flugt?
Da du Babylon forgylded'
Og Samaria?
Da du dig i Mulmet hylled'
Over Golgatha?

Qvæg mig med din friske Lue!
Fyld mit Bryst med Ild,
At jeg selv i Mulm kan skue
Glædens Farvespil!
Væk mig munter Lysets rige,
Underfulde Væld,
Til en evig Sol skal stige
Herlig for min Sjæl!
</body>
</poem>

<poem id="kaalund2018060527">
<head>
    <title>Mit rette Selv</title>
    <firstline>O, saae du over Havets Rum</firstline>
    <source pages="98-99"/>
    <quality>korrektur1,kilde,side</quality>
</head>
<body>
O, saae du over Havets Rum,
Naar Boblen og det lette Skum
Sig tumle kaad derover,
Mens nede, grændseløs og stor,
En længsthensjunken Verden boer
Dybt i de kolde Vover.

Saa er mit Væsen underfuldt;
Det ruger paa en Gaade skjult,
Som intet Ord kan blotte;
Hen over Fladen Skyen gaaer;
Men nede Tryllelande staaer
Med gyldne Drømmeslotte.

Det er ei mig, der vandrer om
Saa kold og sløv og hverdagstom,
Det er min usle Maske;
Mig er den Sjæl, som seer deraf,
Som higer op mod Lysets Hav,
Ligt Luen fra sin Aske.
</body>
</poem>

<poem id="kaalund2018060528">
<head>
    <title>Til en Veninde</title>
    <firstline>Mild som Rebecca, der gav en Lædskedrik til Eleaser</firstline>
    <source pages="100-103"/>
    <quality>korrektur1,kilde,side</quality>
</head>
<body>
Mild som Rebecca, der gav en Lædskedrik til Eleaser,
Og med et Høihedens Præg af det alvorlige Nord,
Aabned' blandt Qvinder Du først for varm Sympathie mit Hjerte,
Lukket for Flanernes Smiil og for hvert flaut Føleri.
Drømmende bygged' min Aand Dig Slotte op som Aladdins,
Sværmede hen med Dig salig til Fablernes Land,
Hvor jeg frelste Dig snart fra Trolde og glubende Tigre,
Snart af et Brusende Dyb hented' din Ring for et Smiil,
Snart som en Ridder med Dig, paa andalusiske Ganger
Med den guldflettede Man, jog under Valdhornets Klang;
Echo fra Bjergene lød: Hallo! Hallo! i det Fjerne,
Til for de jerntunge Spyd Vildornen styrted' til Jord;
Da, med Champagner og Most og Bagværk og saftfulde Frugter,
Qvæged' vi os, og sprang i Dands paa det duftende Græs;
Blaa steg Sigarernes Røg, og Jægerne jodled' i Skyen,
Indtil den hellige Nat vinked' os hjem til vor Borg.
Drømmene vexled', og see: jeg kom fra en langvarig Reise,
Listed' i Stuen mig ind, hvor som min Hustru Du sad;
Høit en Kanarifugl sang, og Solen skinned' paa Væggen,
Medens Du lærte en Dreng lalle i Vuggen mit Navn.
Drømmene vexled' igjen: Du sad som Dronning paa Tronen,
Konger og Kaisere kom at beile med Magt og med Guld,
Prægtigt i Vogne og paa Kameler og Elephanter;
Men for en Sanger Du gav Alle med Kulde en Kurv;
Ind fra den vilde Natur med Harpen i Favnen han traadte,
Loe ad det sminkede Tant, og sang om Aandernes Fryd,
Sang om Frihed og Ret, saa Smigrerne gøs i Krogen,
Tømte af Bægerets Guld flammende Viin paa dit Held;
See: da vandt han din Sjæl, og ved de himmelske Stjerner
Svoer Du ham Tro, og gav ømt ham dit Scepter i Haand.
Saa jeg drømte, men ak! Drømme ere kun Drømme!
Alle de helligste Baand løser den krybende Tid;
Ned i sit smaalige Støv den styrter de sværmende Længsler,
Indtil, som Sneglen, man sky trækker sit Følehorn ind.
Snart, Veninde! jeg staaer maaskee i fremmede Egne,
Snart som en afblomstret Viv staaer Du i Huuslivets Qvalm;
O, men Du vil dog vist ei forglemme de høiere Glæder,
Om end i Dagens Løb rynkes din Pande og Kind!
Tidt vil mod Stjernen Du see og mindes den livsglade Sværmer,
Han, der som Yngling med Ild ofte Dig henrykt besang.
Lad da kun Skjæbnen os kold adskille med Bjerge og Dale,
Lad kun den smaalige Tid bøie vor kneisende Ryg -
Evigungdommelig hver med Roser paa blussende Kinder
Mødes vi daglig med Smiil hisset i Digtningens Land,
Vandre ved Enge og Søer, og tale om henrundne Dage,
Græde omfavnede ud hvert et unævneligt Savn,
Til den almægtige Gud høit over de funklende Stjerner
Hæver i Englenes Favn os fra det smaalige Støv.
Smiil da, Veninde! det er jo ikke os, der adskilles:
Tiden er kun et Nu, evig de Saliges Fryd!
</body>
</poem>

<poem id="kaalund2001061710">
<head>
    <title>Efteraarsnaturen</title>
    <firstline>Saa vidt mit Øie skuer</firstline>
    <source pages="104-106"/>
    <quality>korrektur1,kilde,side</quality>
</head>
<body>
Saa vidt mit Øie skuer,
Jeg seer en øde Egn,
Hvorover Himlen truer
Med Storm og med Regn;
Paa Moseranden gyser
En Krøbling af en Piil,
Mens Aftenrøden lyser
Med døende Smiil.

Henover Himlen jager
Et Chaos af Skyer;
En Flok af hæse Krager
For Uveiret flyer;
Den kolde Høstvind visler
Blandt tørrede Straa;
Kun Hedegræs og Tidsler
Blandt Høiene staae.

Om Mosen Viben svæver
Med klynkende Skrig,
Og hist og her kun hæver
En Leerhytte sig;
Ei Lærken slaaer sin Trille
I Aftenens Skjær;
Det er saa dødt og stille
Bland Tuerne her.

Rundt om mig Heden breder
Sit stivnede Hav;
Det er mig, som jeg træder
Paa Jorderigs Grav;
I vilde Bølger formet
Den sørgende staaer,
Som over den det stormed'
I tusinde Aar.

Dog, blandt de nøgne Banker
Jeg vandrer med Lyst,
Med alvorsfulde Tanker
De fylde mit Bryst;
Som Fuglen fri afryster
Hver Lænke jeg her,
Og skjælver ei som Kryster
For Smaasorger meer.

Her føler jeg, at Meget
Er Daarskab og Tant,
Som Verden har udskreget
For Stort og for Sandt;
Her seer jeg ned paa Tiden
Med seirende Aand,
Ei meer er Tommeliden
I Lysternes Baand.

Fra oven kan jeg høre
I Stormen en Røst,
Den suser for mit Øre
Med gysende Lyst,
Mens dunkle Drømme farer
Paa luftige Sti,
Som vilde Aandeskarer,
Mit Øie forbi.
</body>
</poem>

<poem id="kaalund2018060530">
<head>
    <title>Min Musa</title>
    <firstline>For Eder, for Eder, I elskede Faa</firstline>
    <source pages="107-110"/>
    <quality>korrektur1,kilde,side</quality>
</head>
<body>
For Eder, for Eder, I elskede Faa,
Hvis Sjæle ei Støvet nedtynger,
Som elske den store Natur i et Straa,
Og fatte, hvi Digteren synger;
For Eder ved Haanden jeg fremfører her
En tilbedet Barndomsveninde;
En Strengeleg gylden i Favnen hun bær;
Den zittrer i Aftenens Vinde.

Langt før med den Elskte jeg vandrede skjult,
Ved Søer i græsgrønne Dale;
Men tie, med Hjertet saa svulmende fuldt,
Er sværere næsten end tale!
Saa see da ei hende i Øiet saa streng,
Og træk ei saa spodsk Eders Læber!
Hun hører jo ei til det myldrende Slæng,
Som gridsk efter Flitteret stræber.

Et Hittebarn er hun; blandt Blomster paa Eng,
I Qvællen jeg har hende funden,
Da engang i Høst, som en rødmusset Dreng,
Jeg plukkede Nødder ved Lunden;
Hun laa som en Alf i et Spindelvæv svøbt;
Glad greb jeg den deilige Dukke.
I Lilliens Fond blev med Duggen hun døbt,
Og fik en Skovmærke til Vugge.

Omkring hendes Skulder en Guldrangle hang -
Jeg kjendte ei dengang en Lyre -
Hun lærte mig Svalens og Iriskens Sang
Og tusinde Smaaæventyre.
Naar Storkene reiste, da rulled' vi hjem
Paa Læsset til Landmandens Lade,
Og jubled', naar Frugttræet rakte os frem
Sin Høst, blandt de visnede Blade.

Og fygede Sneen om Vinteren hvid,
Og buldred' det huult i Kaminen,
Da stegte vi Æbler i Skumringens Tid,
Og lytted' til Stormvindens Hvinen;
Da sang hun mig Viser om henrundne Old,
Om Konger ved Guldhorn paa Leire,
Saa Kæmpe jeg ønsked' mig lyttende Knold;
For Dannemark vilde jeg seire!

Men alt som hun voxte, da pippede frem
Paa Ryggen to sneehvide Vinger;
Paa dem vist engang til sit himmelske Hjem
Hun op fra min Gravhøi sig svinger!
Hun bærer mig hen over Bierg, over By,
Saa let som en sjungende Svane,
Og bygger mig tidt paa den straalende Sky
Et Guldslot som Fata Morgane.

Nu Barndomsveninden jeg har til min Brud
I Sorger og Glæder udkaaren;
Os viede selv i sin Stjernehal Gud,
Og Brudeseng redte os Vaaren.
Os Intet skal skille, hvor gnidsk og hvor armt
End Livet bereder min Bane;
Og tykkes I hende jeg roser for varmt,
Nu - det er Forelskedes Vane!

Saa kaar' da, I Ædeltbegeistrede! her
Min elskede Brud til Veninde!
I faae dog vist Alle, som jeg, hende kjær,
Naar bedre I kjende til hende!
Hun ligner <w>Agnete;</w> i Jordlivets Strøm
Hun skuer en Himmel paa Bunden;
Og evigt der spiller en vemodig Drøm,
En gaadefuld Hjemvee om Munden.

Og <w>Danmark</w> og <w>Danmark</w> og <w>Danmark</w> igjen,
Saa toner det fra hendes Lyre;
Hun sjunger om alle de daadfulde Mænd
Og Qvinder som <w>Dagmar</w> og <w>Thyre</w>,
Om Danmark, det gamle, den Dronning paa Hav,
I <w>Knuds</w> og i <w>Valdemars</w> Dage;
Om Dannemark selv, som paa Danskhedens Grav
Staaer svækket og fremmed tilbage!
</body>
</poem>

<poem id="kaalund2018060531">
<head>
    <title>Glæden og Sorgen</title>
    <firstline>Adskilt blev engang Tidens tvende Børn</firstline>
    <notes>
        <note>Mottoet stammer fra Blichers <xref poem="blicher2003091524,17-20"/>.</note>
    </notes>
    <source pages="111-117"/>
    <quality>korrektur1,kilde,side</quality>
</head>
<body>
<nonum><small><right>Ja, jeg elsker Dig, min blege Brud!</right></small></nonum>
<nonum><small><right>Elsker Dig, som Nattens Skygger dunkle!</right></small></nonum>
<nonum><small><right>Fra din Sky gaaer Glædens Straale ud;</right></small></nonum>
<nonum><small><right>Haabets Stjerner i din Midnat funkle!</right></small></nonum>
<nonum><small><right><b>S. Blicher.</b></right></small></nonum>

Adskilt blev engang Tidens tvende Børn,
Den mørke Sorg og muntre skyldfri Glæde. -
Som bag ved Rosen skjult den skarpe Tjørn,
Stod Sorgen hyllet i sit Sørgeklæde:
Og der, hvor Glædens Sang og Jubel lød,
Hvor Øiet straaled', Kinden blussed' rød,
Hvor den med kjærlig Haand i Livets Øde
Af Fyldehornet sine Blomster strø'de,
Der overalt den mørke Søster kom;
Hun pusted' Barnets lille Korthuus om,
Hun fyldte Ynglingen med haabløs Længsel,
Og vakte Manden af sin Storheds Drøm,
Hun peged' alvorsfuld paa Tidens Strøm,
Og gjorde Livet til et skummelt Fængsel.
I Kongeborgen Glæden først opslog
Sit Tempel; men den blege Kummer fulgte,
Og fra de gyldne Sale hun den jog,
Saa Hjertet tungt bag Purpurkaaben slog.
Bag Nøisomhedens Arne den sig dulgte
Og i den stille Grandskers simple Bo;
Men ingensteds fandt den for Sorgen Ro.
Da ilte den fra Stadens travle Vrimmel,
Ud hvor en evig Sommers klare Himmel
Sig hvælved' over en elysisk Dal;
Der bygged' den i Lundens Skyggesal,
Med tvende Elskende, en venlig Hytte,
Hvor, ret som for i Qvæld med dem at lytte
Til Trillerne af Dalens Nattergal,
Sølvkilden taug, som mellem Blomster dandsed,
Og rislede ei meer, og Vinden standsed'
Sit lette, milde, varme Aandedrag;
Af Roser var' de hvide Vægge krandsed',
Og Duer kurrede paa Hyttens Tag;
Saftfulde Frugter hvert et Træ nedbøied',
Og barnlig Fromhed, Dyd og Sjælefred
Udstraalede de Elskende af Øiet.
Ei Klage lød, ei Smertens-Taare randt,
Og Uger, Maaneder forsvandt som Dage:
Her, tænkte Glæden, jeg et Fristed fandt;
Herfra vil Sorgen aldrig mig forjage.
Men den bedrog sig! ogsaa her indsneg
Hun sig i Dødens Skikkelse - da veg,
Da flygted' atter den forfulgte Glæde.
Høit over Skyen den paa Fjeldet steg,
Hvor Kongeørnen bygger stolt sin Rede;
I Taage skjult den Verden saae dernede.
Først under Alpehyrdens simple Tag
Drog den Forfulgte frit sit Aandedrag;
Men snart et Uveir frygteligt sig hæved',
Og Torden buldrede og Fjeldet bæved';
Steenegen splittedes fra Top til Rod,
Og den af Fjeldets Snee udsprungne Flod,
Nu voldsomt fra sit Klippeleie drevet,
Bortskylled' Hytten, som i Veien stod;
Men Sorgen hæved' sig paa Stormens Vinger,
Til Glædens drømte Frihed den sig Svang;
Og da den Gud, som Lynildstraalen svinger,
De vilde Kræfters mægtige Betvinger,
Hvert Element igjen til Taushed tvang,
Og standsed' de nedstyrtende Laviner:
Sad Sorgen bleg og græd paa dets Ruiner -
Nu flygted' Glæden til en yppig Øe,
Med al Naturens Herlighed begavet,
Et lidet Eden midt i Verdenshavet;
Men over den oprørte, vilde Sø
Den fulgte Sorgens liljeblege Mø -
Da fremgik Glæden for Alfaders Trone,
Og knælende den bad med bønlig Tone:
,,O, frels mig! frels mig fra den mørke Sorg!
I Ørk, i Dal, paa Fjeld, paa Havets Bølger,
I Hytten og den stolte Kongeborg,
Mig Arme overalt hun grumt forfølger:
O, har du Jorden skabt saa underskjøn,
For at hun blind dens Blomster skal nedtræde?
Er Mennesket ei skabt til Held og Glæde?
Hvad eller skal med Suk Prometheus' Søn
Misunde Ormen for sin Fod i Støvet,
Og bande Den, som dettes Fred ham røved',
Og grusomt skabte til et haabløst Savn?
Lad ham ei raabe frugtløst paa mit Navn!
Lad mig og Sorgen vandre delte Veie!
Lad hende dvæle ved den Syges Leie!
Lad hende græde ved den friske Grav,
Og følge Gubben ved hans Vandringsstav!
Lad hende skjule sig i Fængslets Kammer,
Med Graad og Suk og Savn og navnløs Jammer!
O, store Fader! o, men hør min Bøn!
Lad mig uddele Dydens Seiersløn,
Lad mig hos Ungdom, Kraft og Skjønhed dvæle,
Og uforstyrret Fryd og Held uddele!''
Mild svared' Herren med et Fadersmiil:
,,Din Bøn er opfyldt!'' og, med Lynets Iil
Sig den Bønhørte ned til Jorden skyndte,
Og jublende sit Budskab der forkyndte.
Fra hver en Læbe, Sang og Latter lød,
Og Mennesket sig nu i Himlen drømte;
Et Glædesbæger hvert Minut man tømte,
Og, hvor man Øiet vendte, smiled' Held.
Men ingen Tak man til dens Udspring sendte:
Men ingen Tanke sig mod Himlen vendte! -
Og Mennesket blev sine Sandsers Træl.
Saa gik en Tid i uforstyrret Gammen,
Og ingen Taare slukked' Glædesflammen:
Den brændte ei som Stjernen himmelsk mild;
Den blev en mat, en feberagtig Ild.
Ei Sjælens Villiekraft bestemte Værdet,
Og Mandens Pande bar ei Alvorspræg,
Han var ei meer den stolte Kæmpeeeg,
I Livets vilde Modgangsstorme hærdet:
Det hele Liv blev til en Børneleeg.
See, da begyndte Jublen sig at tabe,
Og sløvt og mattet Mennesket at gabe,
Og den af evig Fryd beruste Sjæl
At blændes af de aldrig slukte Straaler.
Forgjæves Glæden den i fulde Skaaler
Sin Nectar skjænked' af det rige Væld!
Forgjæves! - Mat kun hver en Læbe smiilte,
Og slukt var Øiets straalerige Glands;
Sletingen fulgte den til Sang og Dands:
I Sløvheds Favn hvert Menneske nu hvilte -
Der stod nu Glæden med sin Enemagt!
Da savnede den Sorgen, og forsagt,
Med Krandsen visnet om sit Haar, den ilte
Ud i den store, stjerneklare Nat!
Hvor Sorgen paa en Gravhøi sad forladt'
Og stirred' gjennem Taarer mod det Fjerne,
Op til den stille, klare Morgenstjerne,
Mens Nattergalen tolked' hendes Savn.
Da nævned' Glæden kjærlig hendes Navn,
Og glemmende al daarlig Frygt og Harme,
Den kasted' sig i Sorgens aabne Arme:
,,O,'' raabte den, ,,hvad var jeg uden Dig!
Var ei dit Savn, hvad var da al min Vælde?
Ikkun en tom, snart lydløs Narrebjelde!
Du! ogsaa Du gjør Støvet lykkelig!
Hvis ei Du hæved' alvorsfuld din Stemme,
Da blev jo Livet til et Gjøglespil!
Da vilde de i Letsinds Favn forglemme
Det høie Maal, som de skal stræbe til!
Var Mulmet ei, hvor blev da Himlens Smykke,
Den høie, straalerige Stjernekrands?
Af Natten stiger herlig Dagens Glands!
O, hvad var Lyset vel foruden Skygge?
Kom, lad mig, Søster, til mit Bryst dig trykke!
Og, aldrig adskilt meer af Tvedragts Haand,
Fra Borg til Hytte gaae vi, Haand i Haand!
Og, gjennem Smiil og Taarer, bringe Lykke!
Naar da den store Prøvestund er endt,
Og til sit Udspring Hver tilbagevendt:
Da skal vi juble om Alfaders Trone! -
En Glorie bli'er da din Tornekrone!!''
</body>
</poem>

<poem id="kaalund2018060532">
<head>
    <title>Fanatikernes Hævn</title>
    <firstline>Halvt den store Corsikaner</firstline>
    <source pages="118-121"/>
    <quality>korrektur1,kilde,side</quality>
</head>
<body>
Halvt den store Corsikaner
Havde Verden i sin Haand;
Lykken trak for hans Triumphvogn,
Seiren sang <w>Napoleon</w>.
Over Alperne ved Simplon
Bruste han som Bjergets Elv,
Bød ved Nilen, listed' Paven
Ud af Vaticanet selv.

Over Pyrenæermuren
Steg han med sin Hær nu ned
Til Kordovas rige Dale
Og Sevillas Herlighed.
Citheren og Mandolinen
Smed det stolte, spanske Folk
Og, forbitret paa de Franske,
Kæmpede med Gift og Dolk.

Til et gothisk Munkekloster
Nogle franske Tropper kom;
Krigere med Knebelsbarter
Blev' postered' rundt derom.
Solen gjennem malte Ruder
Straaled' paa Madonnas Kind,
Da de høie Officerer
Trampede i Hallen ind.

Sabler klirred', Heste vrinsked'
I det stille Andagts-Hjem;
Alvorsfuld Prioren traadte
Med de blege Munke frem:
I hans Falke-Øine funkled'
Harmens undertrykte Ild,
Dog han bød i Klosterhallen
Gjæsterne Velkommen mild.

Snart fra Chefen til Cornetten
Hviled' hver i Mag sin Krop,
Viin og Frugt paa Marmorborde
Dækkedes i Skynding op;
Generalen greb et Bæger,
Stirred' paa Prioren stivt:
,,Kom,'' han raabte, ,,blege Munke,
Drik, hvis ikke, er det Gift!''

Stolt og rolig tog Prioren
Op af Steen den tunge Dunk,
Skjænked' af den samme Nectar
For sig selv og for hver Munk:
,,Eders Sundhed, kjække Herre,''
Raabte han, med Smiil om Mund,
Svælged' Drikken, og hvert Bæger
Tømtes til den gyldne Bund.

Men, o Rædsel! i hver Gane,
I hver Barm det flød som Ild:
,,Død og Helved''' skreg hver Franskmand,
Og bortslængte Bægret vild;
,,Djævel, Du har os forgivet!
Sønderslides skal I hver!''
Op de sprang, men Knæet skjælved',
Foden styttede ei meer.

,,Aldrig skal vi Frankrig skue!
Aldrig Viv og aldrig Brud!''
Saa de jamred', skreg' paa Satan,
Paa Napoleon og Gud.
Rundt paa Gulvet de sig velted'
Isnende af Dødens Skræk,
Mens de blege Munke vred sig
Frygteligt i Krampetræk.

Endnu hæved' sig Prioren
Vaklende ved sin Monstrants.
,,Ned i Helved' vi Jer styrted',
Os oplukkes Himlens Glands!''
Stønned' han og sank til Jorden,
Knuget til Madonnas Fod;
Læben smiled' end i Døden
Med fanatisk Helgenmod.

I den dunkle Klosterhalle
Alt var snart til Taushed bragt!
Rundt paa Marmorflisen Alle
Laae som blege Liig udstrakt':
Hist med Ordner Generalen,
Som ved Pyramiden stred,
Her Prioren, hist Cornetten,
Samlede i Dødens Fred.

Men med Jesusbarn i Favnen,
Smilende Madonna saae
Fra de Døde, gjennem Ruden,
Op mod Himlens milde Blaae.
Neppe ændsedes det Hele:
Kun en Leeg for Krigens Haand -
Hvad er i et Hav vel Draaben?
Fremad! bød <w>Napoleon</w>.
</body>
</poem>

<poem id="kaalund2018060533">
<head>
    <title>Kaiser Maximilians Redning</title>
    <firstline>Hvor høit mod Himlen steiler</firstline>
    <source pages="122-127"/>
    <quality>korrektur1,kilde,side</quality>
</head>
<body>
Hvor høit mod Himlen steiler
Tyrolerlandets Fjeld,
Ved Inspruck smukt sig speiler
I In et Skovkapel;
Der flammed' stille Lampen
I Secler Dag og Nat,
Til Sweitszer-Frihedskampen
Udslukkede den brat.

Naar Aftenklokken klinger
Ned til den stille Dal,
Og Lammegribben svinger
Sig op fra Klippens Sal,
Den raske Gemsejæger,
Til Landsbyflokken vendt,
Fortæller, ved et Bæger,
Hvi Lampen hist blev tændt:

I Middelaldrens Tider,
Da Mestersangre qvad,
Da Stene fløi fra Blider
Mod Klippeborg og Stad,
Da Hjelm og Ridderspore,
Da Falk paa Haand man bar,
Maxmilian den Store
I Tydskland Kaiser var.

En Dag i Purpurdragten,
Med Kroner tæt besat,
Han drog på Gemsejagten
Med Fjerbusk i sin Hat;
Et Spyd han bar i Haanden,
Og Buen paa sin Ryg;
Af Øiet lyste Aanden
Saa herskerstolt og tryg.

Op ad den Himmeltrappe
Han fulgte Gemsen let;
De Andre maatte snappe
Om deres Aandedræt.
Hans Kaabe stod i Vinden
Lig Ørnevinger grandt -
Snart fjernt bag Klippetinden
Ved Gletscheren han svandt.

Forgjæves kaldte Hornet
Ham fra den svimle Vei.
Alt Solen sank bag Taarnet:
Men Kaiseren kom ei.
Forgjæves de ham søgte
Til næste Aftenrød;
Da toned' vidt det Rygte:
Maxmilian var død.

Men Kaiseren paa Fjeldet
Adskildt fra Veien stod;
En Gemse blodig fældet
Laa udstrakt for hans Fod.
Af evig Snee omgivet
Paa Dødens Rædselssti,
Ham vinked' atter Livet
Med al dets Trylleri.

Kun Fjeld og Dyb han øined',
Af Mennesker forladt -
I evig Pragt sig høined'
Den store Stjernenat.
Da sænked' sig hans Hoved
Paa Klippens haarde Grund -
Han, som kun havde sovet
Paa Fløil og Edderduun.

Hvad hjalp ham nu hans Rige;
Hvor tom blev ham hans Pragt!
Nu Ormen var hans Lige,
I Herlighed og Magt.
Ei Fjeldene sig bøied'
For ham, der kaldtes ,,stor;''
Og Kaiseren slog Øiet,
Som Betler, ned til Jord.

Den gyldne Himmelfugle
Op over Verden steg,
Og Aftnens Strimer gule
Igjen i Vesten veg.
Med Snee han slukked' Tørsten,
Og bad til Gud om Mod;
Med Anger gjorde Fyrsten
For sine Synder Bod.

Det var den tredie Morgen,
Han laa i Dødens Strid;
Da vækked' ham af Sorgen
En Engelstemme blid:
,,Haab trygt paa Gud i Nøden!''
Og undrende han saae,
Tæt ved, i Morgenrøden,
En Hyrdedreng at staae.

Han stod paa Klippeblokken,
Og smiled' alvorsfuld;
I Panden skiltes Lokken
Som spundet ud af Guld.
Om Skuldren hang en Taske,
I Haand han bar en Stav;
Og Nectar af sin Flaske
Han Tydsklands Kaiser gav.

Ei før ved Fyrstetaffel
Midt i sit Marmorslot,
Af klar Crystalcaraffel,
Den smagte ham saa godt.
Paa Hyrdedrengens Stige
Af Reb han klavred' ned,
Fra Dødens kolde Rige
Til Livets Herlighed.

Snart hilsede hans Blikke
Den yndige Natur:
Hist saae han venlig ligge,
Bag Ranker, Hyttens Muur;
Her Svalen fløi bevinget;
Der Floden sølvklar flød,
Og tusind' Klokker ringed',
Fra Inspruck, for hans Død.

,,Ha,'' raabte han, ,,jeg lønner
Dig kosteligt med Guld!
Du, som af Dalens Sønner
Kom til min Redning huld.''
Og venligt saae hans Blikke
Til Hyrdedrengen om;
Men see! - han var der ikke -
Forsvunden som han kom.

Da Fyrsten overvældet
Sank paa sit Knæ for Gud,
Som sendte ham paa Fjeldet
En Frelsensengel ud.
Hans Fryd snart Landet deelte;
Til Fester Alt blev smykt;
Men hisset, hvor han knælte,
Kapellet blev opbygt.
</body>
</poem>

<poem id="kaalund2018060534">
<head>
    <title>Wallensteins Dom</title>
    <firstline>Stolt stod den store Wallenstein</firstline>
    <source pages="128-129"/>
    <quality>korrektur1,kilde,side</quality>
</head>
<body>
Stolt stod den store Wallenstein
Blandt sine første Helte,
Og oversaae den vide Egn
Med Krigere og Telte;
Da førte en Soldat man frem,
Ved Hvirvellyd af Trommer;
Med Haanden snørt til Taskens Rem,
Han vented' Høvdingdommen.

,,Hvad var,'' saa tordned' Fyrsten, ,,tal!
Hvad, Usling, var din Brøde?''
,,,,To Høns af Hungersnød jeg stjal.''''
,,Derfor skal nu Du bøde!
Til Galgen med ham! flux afsted!''
Opfoer den Seiervinder;
Da knæled Marodeuren ned,
Med dødningblege Kinder.

,,,,Ved Naadens Gud i Himmerig,
Tilluk dog ei dit Hjerte!
Han høre Dig, som Du nu mig,
I Afskedstimens Smerte!
O, før mig ei i Skjændselsdød;
Mig drev jo Hungersvaanden!''''
Saa jamred' han - men Fyrsten bød,
Og vinked' bort med Haanden.

Da sprang den blege Synder op
Og knytted' sine Hænder:
,,,,Ha Blodhund! Du paa Ærens Top,
Som skjænder og som brænder!
Ja, hæng mig kun! ved denne Jord,
Den usle, dybt jeg væmmes,
Hvor slig en Røver kaldes stor,
Og Arm som Tyv beskjæmmes!''''

Saa raabte han, og hæved' kjæk
Og trodsig op sit Hoved;
Men Alle hørte de med Skræk
Hvad den Fortabte voved'.
Paa Fyrstens Pande Arets Tegn
Med dunkel Rødme brændte;
,,Han være fri!'' bød Wallenstein,
Og flux ham Ryggen vendte.
</body>
</poem>

<poem id="kaalund2001061404">
<head>
    <title>Psyche sælger Amoriner</title>
    <firstline>Hvergang, o Du herlige Mester!</firstline>
    <source pages="130-135"/>
    <pictures>
        <picture ref="thorvaldsen/1824-kaerlighedens-aldre"/>
    </pictures>
    <notes>
        <note>Digtet er en humoristisk genfortælling af Thorvaldsens relief <i>Kærlighedens aldre</i> fra højre mod venstre.</note>
    </notes>
    <quality>korrektur1,kilde,side</quality>
</head>
<body>
Hvergang, o Du herlige Mester!
    Jeg seer din Kunst,
De høie Guder jeg giæster,
    Bag Tidens Dunst.
Høit svinger jeg mig til <w>Parnasset</w>
    Paa Vingen din,
Hvor Bacchus mig rækker i Glasset
    Sin Flammeviin.

Hvor <w>Helios</w> Solvognen kjører
    Om Hav og Jord,
Hvor <w>Orpheus</w> Sølvstrengen rører
    I Musers Chor,
Hvor Himmelbestormerne bæve
    For Kronion,
Og yndige Gratier svæve
    Paa <w>Helicon!</w>

Blegt er vel dit herlige Billed
    Som Haarets Snee;
Dog er det som Regnbuespillet,
    Min Sjæl kan see,
Som mod mig Elysium dufter
    I Solens Skin,
Som Paradiisvinden omlufter
    Min hede Kind.

Den yndige lille Novelle,
    Du skrev i Steen,
Jeg vil nu for Løier fortælle
    I Aftnen seen;
Paa Thebordet sætter Maskinen
    Musik dertil.
Kom hid da, i Kreds om Kaminen,
    Hvo lytte vil:

En Dag bar den deilige <w>Psyche</w>
    Paa Arm en Kurv,
Propfuld af Amorer tykke,
    Til Hellas Torv.
Hvor Templet med prægtige Fløie
    Blandt Myrter stod,
Opslog hun med smilende Øie
    Sin Handelsbod.

Kom, raabte hun, hvo som vil kjøbe
    Kramsfugle smaae!
Og alle til Torvet henløbe,
    Som Psyche saae.
Tæt skued' man Folket sig samle;
    Blandt Møer og Børn
Anacreon smidsked' - den gamle
    Forlibte Ørn!

Hvor flagred' de fangne Eroter
    I Buret om!
Hvert Nu deres buttede Poter
    Til Syne kom.
Blandt Folket Enhver maatte titte
    Derind med Smiil:
En saae man polidsk sig at snitte
    En gylden Piil.

Da listelig ud af sin Fælde
    Han vilde fly,
To Smaabørn - som når ved en ælde
    Man rører sky -
Ved Vingen ham greb, og nedputted'
    Det lille Skarn:
Ak! hvo der dog eied' sligt buttet
    Et Dukkebarn!

Hist knæled' en rødmende Pige
    For Psyches Fod:
Den Lilliebarm saae man stige
    Som Havets Flod;
Hun strakte de sneehvide Arme
    Mod Buret ud,
Og greb fuld af Kjærligheds Varme
    En lille Gud.

Med En ved sit Hjerte Hyrdinden
    I Lunden gik;
De tryktes med Blussen paa Kinden
    Og Straaleblik;
De glemte, med Munden paa Munden,
    Alverdens Nød,
Og tømte beruste til Bunden
    Dens Nectar sød.

Men kort er den himmelske Sødme!
    O vee! o vee!
Hvi mon vel de Smaapiger rødme,
    Og skjelmske lee?
Ei! Nymphen har mistet sit smukke,
    Sit smækre Liv:
Hun gaaer nu at hente en Vugge;
    Thi hun er Viv.

Men hvor er den lille Besnærer,
    Den Abekat?
Ak see! som en Gaas hun ham bærer!
    Han er saa mat -
Mon atter han kommer i Flamme?
    Jeg troer det ei!
Pas paa, hver Papa og Madamme
    Dig svarer Nei.

Ved Skovbakken sidder saa stille
    En Herkules.
Med ham gjør Eroten den lille
    Kun kort Proces;
Der kneiser han ret som en Mare
    Paa Heltens Ryg!
Vor Herre os Alle bevare
    For sligt et Tryk!

Skjøndt sjældent i Kjærlighedstanker
    En Olding gaaer,
<w>Anacreon</w>, smykket med Ranker
    Om Sølverhaar,
Af Psyche en Elskovsgud kjøber,
    Og, trods dens Spræt,
I Kappen omhygeligt svøber
    Den Lille tæt.

Men siig, hvilket Fængsel indslutter
    Den skjelmske Gud?
Fra Oldingens Hjerte han smutter,
    Og leer ham ud;
Til Hjemmet den Gamle maa vende
    Med Næsen lang.
Og dermed min Sang har nu Ende
    For denne Gang.
</body>
</poem>

<poem id="kaalund2018060536">
<head>
    <title>Paa Kæmpegraven</title>
    <firstline>I Aftenrøden drømmende jeg gik</firstline>
    <source pages="136-139"/>
    <quality>korrektur1,kilde,side</quality>
</head>
<body>
I Aftenrøden drømmende jeg gik;
Der hæved' sig en Gravhøi for mit Blik:
Om Bautastenen Brombærløv sig vandt;
Paa Høiens Side jeg en Indgang fandt.

Og ned jeg steg dybt under sorten Jord,
Der hvælved' sig en Jettestue stor;
Men ingen Askekrukke, intet Sværd,
Og ingen Flinteøxe fandt jeg der.

Af Graasteen muret stod den mørk og huul;
De brændte Been var' røved' af dens Skjul -
Hvad tusind' Vintre skaansomt forbigik,
Var nu forstyrret i et Øieblik.

Da blev det mig saa trangt bag Gravens Muur;
Op steg jeg i den dæmrende Natur;
Med tørstig Læbe drak jeg Luften reen,
Og hviled' mig paa Høiens Bautasteen.

Og Livets underlige Gaader gik
Forbi mit mørke, vemodsfulde Blik;
Naturen syntes mig at smile kold
Paa Graven af det svunde Helteold:

Som nu den savner mig i Aftnen tyst,
Saa har den trykket Kæmpen til sit Bryst;
Snart paa min Grav skal andre Slægter gaae
Og Lærken sorgløs sine Triller slaae -

Hvortil da dette evigt samme Spil?
Hvad fattedes, om jeg nu ei var til?
Snart ingen ahner, jeg har tænkt og drømt,
Og flammet for det Skabtes Storhed ømt.

Og Tanker dukked' op, og Tanker veg,
Til Livet tyktes mig en Bobelleg,
En dunkel Urkrafts lunefulde Verk,
Og Taaber: Skjald og Viis, og Drot og Klerk.

Med Panden rynket saa en Stund jeg stod;
Da saae jeg disse Blomster for min Fod:
Paa Graven hver, som Evigheds Symbol,<note>* Evighedsblomster</note>
Sit Uskyldsøie vendte mod Guds Sol.

Henplanted' ei ved Nogen Gartners Flid,
De hæved' Blikket over Grav og Tid;
Med dem jeg saae i Aftenrøden ind,
Til Fredens Engel kyssede min Kind.

Med stille Andagt smeltede jeg i
Naturens underfulde Harmoni;
En Taare brændte i mit Øie hed,
Jeg følte i mit Bryst en Evighed.

Da daled' Solen bag de gyldne Sky'r,
Og Kirkeklokken klang fra fjerne By'r;
Det gamle Roeskild i det Fjerne stod,
Og Hyrdedrengen sang ved Høiens Fod.

Paa Graven stod jeg nu som Blomsten tryg,
Og lærte Viisdom af den lille Myg:
En Stund den lever kun i Solens Glands,
Dog tumler den det hen i sorgløs Dands.

Ja, jeg vil følge Stemmen i mit Bryst:
Den stille hellige Naturens Røst!
Ja, jeg vil elske, haabe, jeg vil troe,
Og være som en Myg ved Livet fro!
</body>
</poem>

<poem id="kaalund2018060537">
<head>
    <title>Napoleon</title>
    <firstline>Der staaer han, Nutids uhyre Kolos</firstline>
    <source pages="140-142"/>
    <quality>korrektur1,kilde,side</quality>
</head>
<body>
Der staaer han, Nutids uhyre Kolos,
Det Skjødebarn af Seiren og af Lykken!
Der staaer han, som en lille Mand for os,
I Frakke graae, med Hænderne paa Ryggen!
O, see ham i det dunkle Øies Dyb:
Hvad staaer ei der for Kæmpegaade skrevet!
For ham var Menneskerne ikkun Kryb,
Hans Fryd var kun, naar hele Verden bæved'!

Naar Kongerne ham vented' i hans Gaard,
Naar Vise maatte for hans Øie stamme,
I Slagets Bulder mellem Blod og Saar
Han blev urokkelig og kold den Samme. -
Med Herskerblikket satte han sin Fod
Paa <w>Spaniens</w>, <w>Hollands</w> og <w>Italiens</w> Nakke,
Omstyrted' Troner i et Hav af Blod -
Den lille Corser i sin støvgraae Frakke!

At det var Afsind han til Moskau gik,
Saa raaber man - O ti med Daaretalen!
Han, som ei fattes kan af Tidens Blik,
Maal ham dog ei med slig en Skræderalen!
Hvo kryber vel som over Fjelde sprang?
Ei Ørnen frem i Støv lig Sneglen trænger!
Vildt, som Kometen bruste han sin Gang;
Men hertil, raabte Herren, ikke længer! -

Og han, der greb i Tidens Svinghjul kold,
Og hvirvlede dem rundt, saa Jorden bæved',
Der skubbed' Verdenslivet frem et Old,
Og sig forvoven op til Skjæbne hæved',
Han maatte lære ved sit eget Fald,
At Mennesket er Usselhedens Broder -
Hans Fængsel bruges nu til Hestestald,<note>* Det er factisk, at det første Fængsel Kaiseren hensattes i, siden afbenyttedes til Stald.</note>
Og Frankrig hersker atter - kun ved Moder.

Paa St. Helena saae han fra sin Bænk
Med Kinden vaad udover Verdenshavet;
Var det hans Taare eller Bølgens Stænk?
Og mon ei Ormen i hans Indre gnaved?
Mon ei han hørte sine Offres Skrig?
Mon ei hans Hjerte fattede forsilde,
At Den er dog kun stor, som føler sig
Med ydmyg Sjæl mod Herrens Almagt lille?!

Far hen, Du himmelstormende Gigant,
Som vildt drev Blodet om i Verdens Aarer!
Heel prægtig var den Seierskrands Du vandt;
Men dryppende af Blod og Enkers Taarer
Dit Despoti har Frihedsilden vakt:
Nu Folkene afryste Hovmods Tømme!
Far hen - Du dreves af en større Magt!
Dig kan ei Jordens svage Sønner dømme!
</body>
</poem>

<poem id="kaalund2018060538">
<head>
    <title>Konen ved Ledet i Frederiksdal</title>
    <firstline>Der løber en Vei gjennem Frederiksdal</firstline>
    <source pages="143-145"/>
    <quality>korrektur1,kilde,side</quality>
</head>
<body>
Der løber en Vei gjennem Frederiksdal
Mod Fuursøens yndige Bredder;
Den slynger sig hen gjennem Bøgenes Sal,
I Skyggen af Skoven, saa luftig og sval,
Blandt Hytter og landlige Steder;
Fra Gjærderne dufte Syrener og Hyld,
Og Fuglenes Fløiten man hører,
Naar hen ad den Vei, fra Idyl til Idyl,
I Vaar og i Sommer man kjører.

Hvor Udsigten aabner mod Søen sig bred,
Der seer man en landbyklædt Kone;
Hun oplukker venligt for Sværmen sit Led,
Og kommer man ene, hun hilser Guds Fred,
Og det i den hjertligste Tone.
Naar Hjulenes Rumlen og Hestens Galop
Og Fodtrin paa Skovveien lyde,
Da springer fra Finlapperstolen hun op,
For Ledet tilbage at skyde.

Sit Landsted hun har sig ved Veien opbygt
Af samlede, vindtørre Grene;
Af ældgamle Bøge er Taget beskygt:
Lig Fuglen i Reden, saa lunt og saa trygt,
Hun slumrer i Skovhytten ene.
Med Granløv hun har den omhyggelig takt,
Og luget omkring den for Nælder;
Ved Døren i Lænke en Mops holder Vagt,
Med udklippet Halsbaand og Bjælder.

Den Hytte mig volder ret hjertlig Behag,
Skjøndt mere den ligner en Æske,
Og skjøndt kun den hele bestaaer af et Tag,
Skjøndt ei den er bygt i den gothiske Smag,
Den romerske eller den græske;
Og hvergang jeg vandred' til Fuursøens Bred,
Til Møllen og Bakken og Slottet,
Jeg først dog en Stund ved det venlige Led,
Ved Synet af Hytten mig gotted'.

Hvor mangen en Gang har jeg tittet derind
Fra Bøgene og fra det Grønne,
Forunderligt rørt af det kjærlige Sind,
Hvormed det enfoldige, fattige Skind
Har villet sin Armod forskjønne!
Smaabilleder, klipped' af Fiirskillingsark,
Og Guldpapiir Væggene smykke;
Af Blomster og Urter, fra Skov og fra Mark,
En Ramme omkrandser hvert Stykke.

Den fattige Pyntning, den er mig saa kjær,
Den adler den kunstløse Hytte;
I den jeg en hellig Bestræbelse seer,
Der selv midt i Armoden tænkte paa meer
End det, som kan sandseligt nytte -
Enfoldig og smagløs og underlig vel,
Den her i sin Barndom sig viser,
Men bærer dog Præg af den evige Sjæl,
Og derfor den Hytte jeg priser.

Naar Vinteren flygter med Storm og med Slud,
Og Lærkerne slaae i Skjærsommer;
Naar Jorden staaer smykt som en smilende Brud,
Og atter Du iler til Fuursøen ud,
Og hen gjennem Skovledet kommer:
Da stands ved den fattige Ledkones Bo,
Og, hvis den som mig kan Dig fryde,
Da skjænk hende venlig en Hvid eller to,
Hvormed hun den bedre kan pryde<note>* Hun er der ikke meer.</note>.
</body>
</poem>

<poem id="kaalund2018060539">
<head>
    <title>Thussekæmpen Hrugners Vædderidt til Valhalla</title>
    <firstline>Odin reed fra Gudehjem</firstline>
    <source pages="146-150"/>
    <quality>korrektur1,kilde,side</quality>
</head>
<body>
<w>Odin</w> reed fra Gudehjem,
Solen var hans Øie,
Bjergene, hvor han kom frem,
Monne dybt sig bøie;
Over Dødsens Flod i Spring
Satte han som Ingenting;
Snart paa Utgaards Sletter
Holdt han iblandt Jetter.

Thussekæmpen <w>Hrugner</w> laa
Mellem sine Heste:
Vidt og bredt, han bandte paa,
Var hans Dyr de bedste;
Med en Hesteprangers Blik
Skjældte Sleipner<note>* Sleipner var Odins Ganger.</note> han en Krik:
Snar var ingen Tanke
Som hans Gyldenmanke.

Saa blev Hesten kaldt, hvis Man
Var en Nordlys-Straale -
Odin svared': ,,Nu velan,
Lad dem Kræfter maale!
Hvo af os, der rider bedst,
Eie skal den Andens Hest!
,,Top,'' skreg Bjergets Jette,
,,Kjærlinger kun trætte!''

Hui! nu gik det med en Hast:
Lynet sprat fra Hoven,
Skibe sank og Fjelde brast,
Egen knak i Skoven;
Skum fra Sleipners Næsebor
Føg som Sneefog over Jord:
For den vilde Torden
Gøs af Rædsel Jorden.

Vel var Gyldenmank ei seen,
Dale dybt den traadte,
Men, med Skift af fire Been;
Sleipner løb paa otte.
Odin for og Jetten bag
Fløi med Hyp og Pidskeslag
Hen mod Valhals Porte,
Der blev Hrugner borte.

Fra sin Hurtigløbers Ryg
Vendte han en Mølle:
Jorden fik mod Nord et Tryk
Af hans Hoved-Kølle.
Tabt var vel hans Væddemaal;
Men han slog sig snart til Taal,
Da, i Valhal bænket,
Man ham Velkomst skjænked'.

Nu i Gudhjem Trolden sad
Fræk og førte Ordet,
Slugte Oxesteeg og Fad,
Trumfende i Bordet;
Drak og drak med fæisk Griin -
Skade for den søde Viin -
Til, som reent af Lave,
Han tog paa at rave.

,,Frei - ick, den fordømte hik,
Vær min søde Kone!
Odin vil jeg sparke - ick,
Ned fra Hlidskjalvs Trone!
Hver en Gud i Valhals Slot
Hakker jeg som Finker smaat!
Stjaalet har I Hesten!''
Raabte Jettegjæsten.

Kjærligheds-Gudinden tog
Kaad han under Hagen,
Huiede og om sig slog,
Til han faldt paa Bagen;
Aserne med Møie op
Stilte hans uhyre Krop,
Angrende forsilde
Dette Drikkegilde.

Men som med det onde Dyr
Man var meest i Vaanden,
Thor kom hjem fra Æventyr,
Og var strax ved Haanden;
Bister raabte Kampens Gud:
,,Pak Dig, Trold, paa Døren ud,
Eller for min Hammer
Styrt til <w>Nastronds</w> Flammer!''

Da fik <w>Hrugner</w> sin Forstand,
Dybt for <w>Thor</w> han bukked':
,,Skam Du fik, om sværdløs Mand
Banesaar Du hugged'!
Kan I ikke fatte Spøg?
Vundet har I jo mit Øg -
Hvorfor evig trætter
Guderne og Jetter?

Ginunggab kan jevnes ud
Snart med Jordemuldet:
Elskovs Disa til min Brud
Kjøber jeg for Guldet!
Lyst og Mørkt og Sødt og Surt,
Tidslen og hver Honningurt,
Ildens Kraft og Vandets
Herligt skal da blandes!''

,,Nei, i Evigheden, nei!''
Mæled' <w>Thor</w> med <w>Mjølner</w>,
,,Pak Dig, Usling; thi hvis ei,
Snart dit Blod mig kjølner!''
Op foer Valhals Kobberdør,
Og den Thusse tumled' ør,
Med et Stød i Nakken,
Ned ad Bifrost-Bakken.

Vildt mod <w>Thor</w>, fra Jordens Dal,
Knytted' han sin Næve;
Raabte høit i Stormens Gjald:
,,Snarlig skalst Du bæve!
Mød til Kamp ved Utgards Vold!''
,,Ja,'' qvad Trudvangs Herre bold,
,,Naar din Tid er omme,
Vee, da skal jeg komme!''
</body>
</poem>

<poem id="kaalund2018060540">
<head>
    <title>Thors Kamp med Hrugner og Mokkurkalf</title>
    <firstline>Da Jetterne nu hørte</firstline>
    <source pages="151-156"/>
    <quality>korrektur1,kilde,side</quality>
</head>
<body>
Da Jetterne nu hørte
Om <w>Hrugners</w> Rytterfærd,
De <w>Mokkurkalf</w> opførte:
En Mand af Halm og Leer;
En Hjerteklump af Hoppen
De putted' ham i Kroppen,
Og skarpe Kløer gave ham paa Fingre og paa Tæ'r.

De slæbte Leer, de heiste
Med Bjælker og med Steen,
Til Goliathen Kneiste
Paa sine lange Been;
Vildt under Varulv-Brynet
Det knitrede og lyned',
Og Egen sank i Qvag for hans Fod som en Green.

I Kamp mod <w>Thor</w> han skulde
Staae Thussekæmpen bi.
Hans Næse var tilfulde
Vel sine Favne ti;
I Havet, troer jeg, kunde,
Til Knæerne han bunde;
Mod ham, som Hundesteiler, blev' vist Hvalerne deri.

Snart kneisede som Bjerge
De grimme Jetter to,
Og Dybets bitte Dværge
Af Hjertet skoggerloe;
,,Eia,'' de rååbte alle,
,,Nu faaer vist Thor en Skalle!
Snart skal i Valhals Sale vi Smaapuslinger boe!

Da vil vi Solen mynte,
Og Tidsler trindt udsaae,
Og Himlens Kuppel pynte
Med Taageskyer graae!
Af Stjerner gjør vi Knapper!
Og overgivne napper
De kjelne Lysets Alfer baade brune og blaae.''

Knap Bragene forkyndte,
At Kampens Gud var nær,
Før hovedkulds de skyndte
Sig ned i Jorden hver:
De smutted' bort som Rotter
Til Dybets mørke Grotter;
De kunde neppe trække for Angest deres Veir.

Med Mjølner paa sin Skulder
Han kom fra Himlens Hvalv.
Ved Tordenkærrens Bulder
Til Roden Fjeldet skjalv,
Og Jorden vildt, med Dampe,
Skjød Pukler op i Krampe;
Foran den stolte Herre løb hans Fostersøn <w>Tjalf</w>.

Da Drengen fæsted' Øiet
Paa Langhalmsjettens Skrog,
Udraabte han fornøiet:
,,Ha, est Du rigtig klog!
Med Skjold Du Brystet dækker -
I Muld Dig <w>Thor</w> nedtrækker!''
Da angest under Benene Thussen Skjoldet tog.

Men, samme Nu, i Panden
Ham <w>Thor</w> sin Hammer drev,
Saa der af hele Manden
Ei mindste Stumper blev:
De fløi til Øst og Vesten,
Til Syd og Nord, ja næsten
Jeg tænker, at de ligge som Bjerge der endnu!

Da styrted' <w>Hrugner</w> skummel
Mod <w>Thor</w>, med Slag i Slag -
Ei høres slig en Tummel
Igjen før Dommedag -
Mod Himlen hvirvled' Støvet,
Og Ørnen sank bedøvet,
Fra Skyen ned til Jorden, ved de skrækkelige Brag!

,,Ha, giv Dig, Gud for Helte!''
Skreg <w>Hrugner</w>, ,,fly paa Stand!''
,,,,Nei,'''' raabte <w>Thor</w>, ,,,,før smelte
Hver Kampesteen ti Vand!
Før jage Muus en Løve!
Men bliv, jeg skal Dig kløve,
Saa let som Lynet spalter paa Dovrefjeld en Gran!''''

Da saae man i det Høie
Saa underfuldt et Syn;
Det blænded' Jettens Øie
Som Glimtet af et Lyn:
Midt i en gylden Lue
Var Valhals Slot at skue,
Og <w>Freia</w> stod hos <w>Odin</w> og smilede fra Sky'n.

Og høiere sin Hammer
Opløfted' <w>Asa-Thor:</w>
Da sank, med Dødens Skrammer,
Den Kæmpetrold til Jord;
Men tæt ved Gudens Øie,
I Panden paa den Høie,
Af <w>Hrugners</w> Flintehjerte et mægtigt Stykke foer.

Og ret som paa sin Ende
Den lange Jette drat,
Hans Kæmpeskanker tvende
Tog <w>Thor</w> om Halsen fat;
Med megen Pust og Blæsen
Faldt Kampens Gud paa Næsen,
Og strittede forjæves imod den tunge Last.

Af Harm hans Øie straaled';
Hver Gud til Hjælp ham sprang;
Men Halsen sad, som Staalet
Klemt i en Smedetang.
Da saae man - sært det klinger -
<w>Magn</w>, med den lille Finger,
Hans Søn, et Barn, ham frelse; men Bragur Drapet sang.
</body>
</poem>

<poem id="kaalund2018060541">
<head>
    <title>Min Bondeby</title>
    <firstline>Hvor venlig er min Bondeby</firstline>
    <source pages="157-159"/>
    <quality>korrektur1,kilde,side</quality>
</head>
<body>
Hvor venlig er min Bondeby
Ved Hanegal i Morgengry,
Naar Sommerlærken synger!
Naar Spurven pylrer sine Fjer,
Og Kudsken i sin Gumpekær'
Med Mælk til Staden gynger!

Og nu i Aftenrødens Glands,
Naar Hjorden gaaer med Brøl til Vands,
Og Myggeflokken summer!
Naar Bonden nikker fra sin Dør,
Mens Larmen meer og mere døer,
Til Alt er dybt i Slummer!

Ei selv den største Kaiserstad,
Med Marmorslotte Rad ved Rad,
Til Opholdssted jeg bytter
Med Landsbygyden skjæv og krum,
Med dette lille Haverum
Og disse simple Hytter!

Hver Blomst er her min Barndomsven;
Paa Gærdet venlig neier den
Guds Fred! i Aftenstunden;
Langt meer end <w>Hegel</w> og end <w>Kant</w>
Den med sin fromme Lærdom vandt
Mit Hjerte dog i Grunden!

Udødelige <w>Mozart!</w> selv
Din underfulde Toneelv
Kan mig ei meer henrykke,
Tilgiv min simple Bondesmag,
End Bølgens Plask og Lærkens Slag
I Ungdomslundens Skygge!

Mig tryller ei dit Maleri,
O, store <w>Dahl!</w> som denne fri,
Umaadelige Himmel,
Som dette solforgyldte Straa
Med en Mariehøne paa,
Og denne Blomstervrimmel!

Her digted' jeg, for første Gang,
Med sødtbevæget Bryst, en Sang
Om hvad jeg saae og hørte,
Og satte selv begeistret mild,
Med Blomster-Noder, Tone til
Hvad i min Sjæl sig rørte.

Ja, her i dine Skyggers Fred
Er barnlig Fryd og Nøisomhed,
O, skjønne <w>Aldershvile!</w>
Du, som er træt af Verdens Strid,
Kom kun med al din Kummer hid:
Her maa selv Sorgen smile!
</body>
</poem>

<poem id="kaalund2018060542">
<head>
    <title>Tordenveiret</title>
    <firstline>Mat gisped' Luften som den Syges Lunge</firstline>
    <source pages="160-161"/>
    <quality>korrektur1,kilde,side</quality>
</head>
<body>
Mat gisped' Luften som den Syges Lunge,
Og rødligt brændte Aftensolens Blik -
Ei hørtes Fuglene i Skoven sjunge;
Hvert Græsstraa, som en febertørstig Tunge,
Sig strakte frem med Bøn om Lædskedrik -
Men meer og mere trak det op paa Himlen,
Til Reden flygted' ængstlig Fuglevrimlen;
Tungt nikked' Kornet i den lumre Vind,
Og Kyllingen krøb under Hønen ind -.
Som et Uhyre, der har længe sovet,
Det skumle Uveir hævede sit Hoved;
Lig Bjerge taarnede sig Sky paa Sky,
Mens Bonden jaged' mod den fierne By,
Mens Frøen dukkede tilbunds i Parken,
Og Koen brøled' ængstelig paa Marken.
Jeg stod blandt Stammerne i Skovens Læ,
Alvorlig, hældet til et Bøgetræ,
Og saae den store, høitidsfulde Scene:
Først greb et mægtigt Vindstød Skovens Grene,
Saa blev det atter tyst, indtil et Skrald
Henrulled' i den hvalte Tempelhal.
Som røde Slangebraade Lynet sisked',
Og Stormens Vinge Bølgetoppen pisked',
Alt var et Billede af Sjælens Kamp -
Regnskyen svulmed' lig en Kæmpesvamp;
Da brast med eet den mørktilslørte Himmel
Som et beængstet Bryst, i mægtig Graad;
Det strømmed' ned paa Engens Blomstervrimmel. -
Jeg mærked' intet til, at jeg blev vaad;
Thi Mark og Eng og Høi og grønne Lunde
Drak Draaberne som Viin, med tusind Munde.
Snart meer og meer, i Horizontens Kant,
De mørke Tordenskyers Bulder døde;
Og Bonden kom og saae den rige Grøde,
Og reiste Axet, som han nedtraadt fandt.
Jeg aanded' atter henrykt Aftenluften -
Fra Græs og Urter opsteg Ambraduften,
Og tusind Fugle sig mod Himlen svang
Og Skaberen en Jubelhymne sang.
Med henrykt Øie jeg mod Himlen skued',
I navnløs Pragt den som et Guldhav lued';
Men hvad jeg følte - dertil er ei Ord;
Det sang Alverdens Skjalde ei i Chor!
</body>
</poem>

<poem id="kaalund2018060543">
<head>
    <title>Ved Fuursøen</title>
    <firstline>Hvor nylig Iis</firstline>
    <source pages="162-164"/>
    <quality>korrektur1,kilde,side</quality>
</head>
<body>
Hvor nylig Iis,
O, skjønne Fuursø! bar mig paa din Vove,
Hvor Stormen rusked' i de sorte Skove,
Der smiler nu et Paradiis -
Med røde Finner Skallen lystigt spræller,
Og Hjorden græsser trygt i Engens Skjød,
Mens Dagen hælder
Sit gyldne Hoved ned i Nattens Skjød,
Og Bølgen Stranden Æventyr fortæller.
Hvor ofte stod jeg saa i Aftnen før!
Nu staaer jeg atter her, af Verdens vilde,
Forunderlige Tummel ør,
Mens Klokkeklangen i det Fjerne døer,
Og Lærken fløiter glad sin sidste Trille!
Alt blinker Freias Stjerne helligmild -
Hvad har den seet? den smiler blidt og tier.
Snart er det Nat; snart Vestens Ild
Forsvinder bleg med Fuglens Melodier -
Saa svinder Livet med sin Fryd og Sorg. -
See: her en Borg
Fra denne Høi ud over Egnen skued';
I Morgensolen Spirets Krone lued'.
Her <w>Atterdag</w> var <w>Tovelilles</w><note>* Valdemar den 4des Elskede.</note> Gjæst -
Hvor gothisk Vinduet sig bued',
Hun saae ham komme paa den vilde Hest -
Alverden, troede de, om dem sig dreie -
I Bægret sprudlede den røde Viin;
Nu staaer der af den hele stolte Eie
Knap en Ruin!
Hvor er' nu Drømmene om Magt og Lykke?
Hvor er nu al den Lyst,
Den Kjærlighed, som fyldte deres Bryst?
Er af de Mægtige ei meer en Skygge?
Ak! Alt er svundet - Intet er der meer!
Dog skjælv, min Sjæl, ei i dit Jordeleer;
Sku tryg tilbage!
Hist af <w>Stærkodders</w> vilde Heltedage
En Tue knap Du seer;
Endnu et mægtigt Skridt for Jordemiden,
Endnu et Skridt i Tiden,
Til gamle <w>Hellas</w> med sit <w>Parthenon;</w>
Til <w>Babylon;</w>
Og endnu Eet, i Tiden længer Borte:
Til <w>Theben</w> med de hundred gyldne Porte,
Hvor i sin Urtid Memnon-Støtten klang,
Og hvor Sesostris' Jernscepter tvang
De Asiater, Grækere og Sorte!
Forsvundet er det som en Boble Alt!
Hvo har de Tusinder af Slægter talt,
Der kom, og svandt, som Bladene i Høsten,
Som Bølgerne, der rulle op mod Kysten?
Hvo har dem talt? og hvor bliver selv Du af,
Mit lille Jeg, i dette Hav
Af Mennesker i evig rastløs Vrimmel?
Dog skjælv kun ei! bag Tiden er en Himmel!
Drøm Du kun rolig paa din egen Grav!
</body>
</poem>

<poem id="kaalund2018060544">
<head>
    <title>Begeistring</title>
    <firstline>O, salige Lykke</firstline>
    <source pages="165-167"/>
    <quality>korrektur1,kilde,side</quality>
</head>
<body>
O, salige Lykke,
At Sang blev mit Kald,
Hvor Sorgerne bygge
I Taarernes Dal,
Hvor Slangen omspender
Saa mangen en Barm,
Og tusinde Hænder
Sig knytte i Harm.

Min Smerte er ingen
Uendelig Ørk!
Vel sænker den Vingen
Som Midnatten mærk;
Men Stjernernes Belte
Omfunkler dens Lænd,
Og Klagerne smelte
Til Jublen i den.

Fra oven neddaler
Begeistringens Stund,
Og ildtunget taler
Den ud af min Mund;
Da stammer og stammer
Ei meer jeg om Ord;
Da bliver mit Kammer
En Verden saa stor.

Da svæver fra Stolen
Jeg ud i det Fri,
Hvor Maanen og Solen
Mig rulle forbi;
I Guldfloder svømme
Fortryllende Øer;
Jeg banker i Drømme
Paa Himmerigs Dør.

Med Harpen i Haanden
Og Ild i mit Blik,
Jeg vandrer i Aanden,
Hvor Englene gik;
Da tykkes mig Verden
Et Gran for min Fod,
Skjønt nys i dens Færden
Jeg mismodig stod.

Det er, som en Himmel
Paa Læben mig laa;
Den støiende Vrimmel
Kan ei det forstaae.
Forundret den Blinde
I Øiet mig seer;
Den veed ei hvad inde
I Hjertet jeg bær'.

Men I, som mig fatter,
Som deler den Lyst,
Der atter og atter
Besjæler mit Bryst,
O, elsk mig, I Sjæle,
Trods Tid og trods Rum!
Naar Tanken har Mæle,
Naar Tanken er stum!
</body>
</poem>

<poem id="kaalund2018060545">
<head>
    <title>Fuldendthed</title>
    <firstline>Maal for hver en Sjæls uhyre Savn!</firstline>
    <source pages="168-169"/>
    <quality>korrektur1,kilde,side</quality>
</head>
<body>
Maal for hver en Sjæls uhyre Savn!
Paradiis, hvorpaa vi Alle raabe!
Salighed, hvortil jeg ei har Navn,
Af hvis Væld jeg kun har smagt en Draabe!
Himmelrene, fulde Harmonie,
Hvori hver en jordisk Mislyd smelter!
Du, som Byrden fra vor Skulder vælter,
Naar den tunge Vandring er forbi.

Skjønne, ubekjendte Fædrehjem,
Hvor de frelste Sjæles Jubel toner,
Medens Glorier omstraale dem!
Land, hvor Kjærlighed som Dommer troner!
Stille, trygge, lykkelige Havn
Efter Livets Storme! Gyldne Stjerne,
Du, som funkler i det dunkle Fjerne!
Fredens Engel med den aabne Favn!

Op til dig, i al din Guddomsglands,
Hæver jeg fra Tidens Nat mit Øie!
Kæmpe vil jeg for din Seierskrands,
Kæmpe mod al jordisk Savn og Møie!
Naar mig Sorgen ængster med sin Magt,
Naar jeg lokkes trindt af Livets Sminke,
Vil jeg ene skue dig at vinke
Mig med Palmen i din Straaledragt!

Ja, til dig vil jeg i Livet see,
Naar Sirenen mig fra Dybet frister,
Naar jeg ængstes dybt af Kummers Vee,
Ja, til dig med Fryd, naar Øiet brister!
Gravens Afgrundssvælg os skiller ei!
Rolig vil mod dig jeg fremad skride,
Kæmpe, og med Taalmod stille lide,
Laa end hundred' Livsløv paa min Vei!
</body>
</poem>

<poem id="kaalund2018060546">
<head>
    <title>Til et Barn</title>
    <firstline>I Livets store Billedbog</firstline>
    <source pages="170-171"/>
    <quality>korrektur1,kilde,side</quality>
</head>
<body>
I Livets store Billedbog
Et Blad Du atter vender,
Og klapper glad, Du lille Pog!
I dine bitte Hænder.

End er den dig en <w>Abc</w>,
Hvori Du ei kan læse;
Du har først stavet Blade tre,
Du søde Stumpenæse!

Et deiligt Billed seer Du, hvor
Din Barneuskyld peger;
Ak, naar man først er lang og stor,
Man seer kun sorte Streger!

Et Juletræ er Livet Dig;
Jo, det er tusind Løier!
Derom Du troer Alverden sig
Med Leg og Dands fornøier.

Det rækker Dig sin Green, saa fuld
Af Legetøi og Sukker;
Jeg leer deraf, skjøndt Flitterguld
Af den hver Dag jeg plukker!

Saa trind og rund, med Øiet blaat
Og Krøller i Parykken,
Du mangler til en Engel blot
To Vinger smaae paa Ryggen.

Med hele Verden er Du Duus,
Og hopper, leer og dandser.
Din største Sorg, Du lille Puus,
Et Stykke Sukker standser.

Som Markens Blomst, det korte nu
Dig med sit Solskind fryder,
Mens om min hele Vise Du
Det mindste ei Dig bryder.
</body>
</poem>

<poem id="kaalund2001061410">
<head>
    <title>Frydensborg</title>
    <firstline>Et Sted i Jylland, jeg veed ei hvor</firstline>
    <source pages="172-173"/>
    <quality>korrektur1,kilde,side</quality>
</head>
<body>
Et Sted i Jylland, jeg veed ei hvor,
    En Hytte staaer:
Brøstfældig, vindskjæv og lille;
Ved Døren Humlerankerne groe,
Den har kun Græs til en eneste Ko;
Ved Siden sprudler en Kilde.

En Smule Have foran man seer:
    To Piletræer,
Og tvende Hinebærtjørne;
Men Alt er revet og reent og net;
Af Kaal i Midten der staaer en Plet,
Og Blomster i hvert Hjørne.

Et Reiseselskab, ad Markens Sti,
    Kom der forbi;
Ved Hytten neied' en Qvinde:
Hendes Øie var mildt, men Dragten arm;
To Rollinger bar hun ved sin Barm,
Og fleer løb i Stuen derinde.

Men over Døren, paa Hyttens Muur,
    Stod med Fraktur
I Snirkler ,,<w>Frydensborg</w>'' skrevet.
,,Hvad'', raabte de Reisende, ,,lille Moer!
Er Fryden her hos Eder saa stor,
At Hyttens Navn den er blevet?''

,,Ja'', svared' hun mild, ,,ti Børn vi har;
    Det mindste bar
Igaar vi i Daab til Præsten.
Endnu til Dags holdt vi Livet hver;
Vi har jo Himmel og grønne Træer!
Vor Herrre nok sørger for Resten!''
</body>
</poem>

<poem id="kaalund2018060548">
<head>
    <title>Til Høsten</title>
    <firstline>Nu søger Kjøbstadfolket Læ</firstline>
    <source pages="174-176"/>
    <quality>korrektur1,kilde,side</quality>
</head>
<body>
Nu søger Kjøbstadfolket Læ,
Og bladløs Pilen gynger;
Til Stalden flytter Markens Fæ;
Men i det gamle Pæretræ
Jeg sidder her og synger:

Vær mig velkommen, kolde Høst,
Min stormende Veninde!
Vildt hæver sig dit nøgne Bryst,
Din Kind er rød af Jagtens Lyst
Og friske Nordenvinde!

Mit Hjerte elsker Dig fast meer
End selv den kjælne Sommer!
Omkring din Lok jeg Rønnen seer;
I Favn Du røde Æbler bær,
Kastanier og Blommer.

Indhyllet i et Farveslør
Af Taager frem Du iler;
Og Flinten knalder, Hunden gjø'r,
Vildanden flagrer bag sit Rør,
Og Skovens Hjort ei hviler.

Og herligt funkler Nattens Telt
Af blege Nordlys-Flammer,
Mens Stormen, over Hav og Belt,
Høit sjunger for den faldne Helt
Ved Høiens Sovekammer.

Og er der Alvor i mit Qvad,
Den blev, o Høst! din Gave,
Da jeg som Barn bag Ruden sad,
Og saae nedfalde Blad for Blad
Paa Kirkegaardens Grave!

Og saae, hvor Gartneren bar ind
Sin Frugt i gule Kurve,
Og saae, hvor Folk, for Veir og Vind,
Sig putted' lunt om Lampens Skin
I Reden som Smaaspurve.

Sving Dig kun paa din Stormhests Ryg,
Og rusk kun Væg og Rude:
Jeg har et Hjem, med Muren tyk;
Der leer jeg mellem Mine tryg
Ad al din Harm derude!

Men naar jeg flytter hen en Gang
Til Gravens snevre Stue,
Da suus mig op din friske Sang,
Og dands ad Lindegangen trang
Hen til min lille Tue!
</body>
</poem>

<poem id="kaalund2018060549">
<head>
    <title>Aarsagen til Kjærlighed</title>
    <subtitle>Ideen laant af det Græske</subtitle>
    <firstline>O, Du, som kan lænke det trodsige Kraft</firstline>
    <source pages="177-181"/>
    <quality>korrektur1,kilde,side</quality>
</head>
<body>
O, Du, som kan lænke det trodsige Kraft
    Med Lilliehænder!
Som pryder med Roser hans Stridskølles Skaft,
I Shavler og Kapper og raslende Taft,
I Indiens Skove med blottede Lænder!
    Til Dig jeg mig vender,
    Og synger en Sang
Om Kjærligheds Længsel og Trang.

O, siig mig, hvad lokked' ved Citherens Tone,
I Maaneskin, Nonnen fra Klosterets Muur?
Hvad flammer fra Norden til Ildlandets Zone?
    Hvad drev i Verona
Ung <w>Romeo</w> hen under <w>Julies</w> Muur?
    Hvad knuste af Smerte
    Dit kjærlige Hjerte,
Naar Elskeren maatte for Tigeren døe,
    O, Sydhimlens solbrændte Mø?

Ja, Kjærlighed er det! Din Rødmen mig svarer,
    Din blussende Kind og din smilende Mund, -
Med Plectret paa Strengen jeg vil Dig forklare
    Sandfærdigt Grund;
Saa lyt til min Lyra en Stund!

        Før Synden var bleven,
        Da Verden var reen,
        Hvert Menneske rendte
        Paa tvende Par Been;
        Det loe med to Munde,
        Og fiirøiet saae,
        Og Kolbøtter kunde
        Behændigt det slaa.

        Thi dengang gik Tvende
        Af os paa en Heel.
        I Paradiis vandred'
        Den salige Sjæl;
        Bag duftende Hække
        Laa Fiirbenet strakt,
        Og Hjerterne begge
        Slog' selvsamme Takt.

        Men ak, den forbudne,
        Usalige Frugt!
        I Vand løb dets Tænder,
        Og snart var den pluk't;
        Det vilde blot smage
        En Smule derpaa;
        Men snart kun tilbage
        Et Kjernehuus laa!

        I Lyn og i Torden
        Da Skaberen kom:
        Den mørke <w>Saturnus</w>,
        Med straffende Dom;
        Han fatted' ved Haaret
        Den syndige Krop;
        I To blev den skaaret
        Fra Taa og til Top,

        Saa delte han Slægten,
        Hvor slemt den sig vred;
        I Øst og i Vesten
        Han Parterne smed;
        Som Avner for Vinde
        De veiredes hen:
        See nu I kan finde
        Hinanden igjen!

        Ak, tobened' alle
        Vi Stakler nu gaae!
        Og har ikke Rast før
        Vor Halvpart vi faae:
        Det doppelte Hjerte,
        Det doppelte Bryst,
        Med selvsamme Smerte
        Og selvsamme Lyst!

        Og neppe to Parter
        Hinanden har seet,
        Før sammen de drives
        Som af en Magnet:
        Paa Kind blusser Flammen,
        I Øiet staaer Siæl;
        Da vorde tilsammen
        To Halve en Heel.

        Ak Himmel! hvor længe
        Skal saadan jeg gaae?
        Mit Hjerte er kjed af
        Alene at slaae!
        O, svar mig, I Skjønne

Paa Dannemarks Sletter blandt Høiene grønne!
Hvor findes min Halvpart i Tale og Gang,
I Aand og i Hjerte, som deler min Trang?
Og siig, for det Første, hvormed vil I lønne
        Min sang?
</body>
</poem>

<poem id="kaalund2018060550">
<head>
    <title>Herrens Dag</title>
    <firstline>Alt bli'er saa stille, saa rædsomt stille</firstline>
    <source pages="182-186"/>
    <quality>korrektur1,kilde,side</quality>
</head>
<body>
Alt bli'er saa stille, saa rædsomt stille;
See, Solen sluges af bælmørk Nat!
Ei længer fløiter en Fugl sin Trille.
Det bli'r saa stille, saa rædsomt stille,
Thi Dommens Time sig nærmer brat!
Ei Bølge bruser, ei Storm sig vaander;
Hver Blomst indskrumpes til vissent Halm;
Forfærdet Menneskets Slægt indaander
Den tunge, lumre, fortærende Qvalm.
Hvert Haar sig reiser, og Syndren vrider
Paa Blodskamsleiet sin klamme Haand;
Høit galer Hanen, og Hunden slider
Med Hyl og Stønnen i Lænkens Baand; -

    Da toner et Brag,
    Som tusindfold Torden!
    Det gyser i Jorden
    Med Krampeslag;
    Hver Ørhinde brister;
    De muldnede Kister
    Skeletter opspye.
    Ak! hvor skal de flye,
    De jamrende Sønner
    Og Døtre af Støv?
    Med Eder og Bønner
    De hvirvles som Løv!
    Frem styrte af Skoven
    De hylende Dyr;
    Fra neden og oven
    Sig Braget fornyer;
    Med Hvaler og Snoge,
    Og Tudser og Frø'r,
    Som Bejkjedler koge
    De oprørte Sø'r;
    Og Afgrunde gabe,
    Og Skovene rave
    Mens Indvolde vælte
    Af Jordens Bug;
    Og Bjergene smelte,
    Og vakle og vælte
    Og hvirvles som Fnug! -

Brat Larmen tier, og Chaos strækker
Sig atter ud som et Kæmpeliig.
Basunen vældig de Døde vækker:
I Dybet Knoklerne røre sig;
Og hundred' Seclers hendøde Slægter
Fremmyldre af den uhyre Grav.
Hver Sjæl at tælle, hvo mon det mægter?
Det er som Sandskorn i Verdenshav!
Her vrider <w>Kain</w> de blodrøde Hænder,
Hist skjælver <w>Ludvig den Ellevte;</w>
Hiin paa det djævelske Blik jeg kjender, -
Ja, Du er <w>Nero!</w> Fordømte, vee!
Hvad hjælper nu Eders Bødelskare?
Den kan ei vogte Jer Krone meer!
Hvad vil I nu Eders Offre svare;
Naar Eder høit de forbande her?
Du Gnier hist, som paa Guldet slæber,
Ei fri Dig kjøber din Pengesæk!
For Alvor nu Du, o Hykler! flæber,
Thi Masken listed' Dig Døden væk! -
Med krumme Rygge og Skaldepander
Vellystens Sønner har glemt hver Brand.
I broget Mængde sig Alle blander:
Hist <w>Rolf</w> og <w>Vigo</w>, hist <w>Alexander</w>,
Og <w>Lazarus</w> ved den rige Mand.
Tys, da tier Suk og Jammer,
Ængstlig lytter hver en Sjæl;
Thi i Torden og i Flammer
Bruser frem <w>Ithuriel;</w>
Atter høit Basunen klinger;
I hans Haand er Retfærds Vægt;
Luesværdet høit han svinger;
Heelt Cherubens Kæmpevinger
Dække den opstandne Slægt;
Stort er Øiet, mægtigt Lokken
Strømmer fra hans Isse ned;
Taus uddeler han til Flokken
Straf og Dom for Evighed.
Intet Jammerskrig han hører;
Ingen Bøn den Høie rører.
Med sit Spyd paa Helvedsport
Banker han, og op den farer:
Syndernes fortabte Skarer
Sluges brat af Svælget fort!
Lucifer, med Skoggerlatter,
Lukker Helvedsporten atter,
Op mod Himlen gaaer et Vift,
Fra dens Pøl, med Dybets Gift.
Gysende, foruden Mæle,
Staae de lutretrene Sjæle;
Da, o underfulde Syn!
Øiet blændes som af Lyn!
Saligt gjennem Rosenluer
Ind i Himmerig det skuer!
Hvor Jehova, i sin Glands,
Smiler fra sin Fadertrone!
Tusind Seraph-Harper tone!
Og en deilig Liljekrands
Springer af hver Tornekrone!
</body>
</poem>

</workbody>
</kalliopework>

<?xml version="1.0" encoding="UTF-8"?>
<!DOCTYPE kalliopework SYSTEM "../../data/kalliopework.dtd">
<kalliopework id="1845" author="kaalund" status="complete" type="poetry">
<workhead>
   <title>Fabler for Børn</title>
   <year>1845</year>
   <notes>
       <note>Teksten følger førsteudgaven af H.V. Kaalund: <i>Fabler for Børn</i>, P. G. Philipsens Forlag, Kbh., 1845.</note>
       <note>Illustrationerne er tegnet af <a person="lundbye">J. Th. Lundbye</a> og litograferet af Kittendorff.</note>
   </notes>
   <pictures>
       <picture type="titlepage" src="1845-p1.jpg">Titelbladet til <i>Fabler for Børn</i> (1845). ,,Fabler for Børn / af / H. V. Kaalund / og / J. T. Lundbye. // Kjøbenhavn. / Paa P. G. Philipsens Forlag. / Billederne lithographerede af Kittendorff i Em. Bærentzen &amp; Co. / lith. Institut. / Texten trykt i Bianco Lunos Bogtrykkeri. // 1845.''</picture>
   </pictures>
    <source facsimile="115304004280" facsimile-pages-num="114" facsimile-pages-offset="6">H.V. Kaalund: <i>Fabler for Børn</i>, P. G. Philipsens Forlag, Kbh., 1845.</source>
   <quality>korrektur1,kilde,side</quality>
</workhead>
<workbody>

<poem id="kaalund2018011701">
<head>
   <title>Forord</title>
   <firstline>Det er den herligste Tidsfordriv</firstline>
   <notes>
       <note type="credits">Bidrag fra Lodrö Sangpo Joergen Larsen.</note>.
   </notes>
   <source pages="3"/>
   <quality>korrektur1,kilde,side</quality>
</head>
<body>
Det er den herligste Tidsfordriv,
At agte paa Dyrenes Færden og Liv!
At see, hvor de flokkes om Menneskets Hytte, 
Nogle til Glæde og Andre til Nytte,
I Skov, paa Mark, i Stald og i Buur, 
Hvert med sin egen Drift og Natur.

Og kan ikke Dyret græde og lee,
Det kan dog kjærligt paa Mennesket see. 
Det bringer sin Tak og klager sin Nød, 
Og elsker den Haand, som rækker det Brød;
Og derfor skal Mennesket Dyret agte, 
Og gjerne dets venlige Færd betragte.
</body>
</poem>

<poem id="kaalund2003010401">
<head>
   <title>Spædkalven</title>
   <toctitle>Spædkalven</toctitle>
   <indextitle>Spædkalven</indextitle>
   <firstline>Kalv, Du raver som Du er fuld</firstline>
   <source pages="6"/>
   <quality>korrektur1,kilde,side</quality>
</head>
<body>
Kalv, du raver som du er fuld,
Tag Dig iagt, Du ei falder omkuld,
Du burde nok have Faldhat paa
Og som et Barn i Gangvogn gaae.
Kalven, den var et lille Fæ,
Den sagde ikke andet end Bæ!

Bort fra sin Moder den skulde gaa, -
Førstegang ud den i Verden saae -
Ænderne, Hønsene, Katten og Soen
Fulgte den alle over til Loen;
Benene satte den lidt paa tvers. -
Det var da nok en rigtig Kommers.
</body>
</poem>

<poem id="kaalund2003010402">
<head>
   <title>Konen og Hesten</title>
   <toctitle>Konen og Hesten</toctitle>
   <indextitle>Konen og Hesten</indextitle>
   <firstline>I Skoven ligger en ensom Hytte</firstline>
   <source pages="8"/>
   <quality>korrektur1,kilde,side</quality>
</head>
<body>
I Skoven ligger en eensom Hytte,
Der boede engang den raske Skytte;
Nu er han død fra sin gamle Viv,
Nu lever derinde hun eensomt sit Liv.
Den sidste Ven hun i Verden har,
Er Hesten, som hendes Husbond bar.

Der er en Kjerlighed mellem de To,
Langt mere øm end Mangen vil tro;
Hvorhen hun vandrer, de følges ad,
Hun deler med den sin Armod glad,
Hun klapper dens Manke, hun kløer den paa Panden,
De To, de har kun i Verden hinanden.
</body>
</poem>

<poem id="kaalund2003010403">
<head>
   <title>Pudelhunden</title>
   <toctitle>Pudelhunden</toctitle>
   <indextitle>Pudelhunden</indextitle>
   <firstline>En Pudelhund havde mistet sin Kjole</firstline>
   <source pages="9"/>
   <quality>korrektur1,kilde,side</quality>
</head>
<body>
En Pudelhund havde mistet sin Kjole;
Den vilde sig ude i Aftenen sole;
Hu, tænkte den, jeg maa varme min Krop.
Saa krøb den paa Brændestablen<note>Brædestablen] Brændestablen</note> op,
Mens Tænderne Tappenstreg slog i Munden,
Tilrette lagde sig Pudelhunden.

Men Solen stedse dybere veg,
Paa Bræderne højere Pudelen steg;
Dog Solen, førend den ret det mærked,
Sig listede ned bag Plankeværket -
Et Bjæf af Forundring Pudelen gav,
Den tænkte, hvor Pokker blev Solen af?
</body>
</poem>

<poem id="kaalund1999031703">
<head>
   <title>Maagen</title>
   <toctitle>Maagen</toctitle>
   <indextitle>Maagen</indextitle>
   <firstline>Maagen skreg over Havets Speil</firstline>
   <source pages="11"/>
   <quality>korrektur1,kilde,side</quality>
</head>
<body>
Maagen skreg over Havets Speil:
Skipper tag ind dit hvide Seil.
Skipperen gabed og strakte sig doven:
Maage hold din Mund med dit Skrig foroven. -
Skipper, Skipper, tag Seilet ind!
Jeg spaar dig, der kommer en Hvirvelvind.

Snak, du Tosse, det kjender du ei;
Hvo er vel Skipper, du eller jeg?
Hui! da foer over Havet Blæsten,
Skibet forgik i Bølgerne næsten,
Maagen rundt omkring Skibet fløi:
Naa, kan du se, at jeg ikke løi!
Gode Raad bør man altid høre! -
Da kløede sig Skipperen bag sit Øre.
</body>
</poem>

<poem id="kaalund2003010404">
<head>
   <title>Skraldemandshesten</title>
   <toctitle>Skraldemandshesten</toctitle>
   <indextitle>Skraldemandshesten</indextitle>
   <firstline>En Skraldemandshest over Torvet drog</firstline>
   <source pages="14"/>
   <quality>korrektur1,kilde,side</quality>
</head>
<body>
En Skraldemandshest over Torvet drog
Det tunge Læs, og Kudsken slog.
Dens Øie var sløvt, og Hovedet hang;
Men pludselig høit dens Vrinsken klang;
I Aaget spændt for den tunge Kærre,
Den hilste med Vrinsken sin fordums Herre.

Og Herren standsed, han kjendte igjen
Sin herlige Traver, sin trofaste Ven.
Han kjøbte den fri og ømt den pleied,
Skjøndt mangen en vælig Ganger han eied.
Og spurgte man hvo han elskede mest,
Da peged han paa sin gamle Hest.
</body>
</poem>

<poem id="kaalund2003010405">
<head>
   <title>Vinteren</title>
   <toctitle>Vinteren</toctitle>
   <indextitle>Vinteren</indextitle>
   <firstline>Nei see, nei see</firstline>
   <source pages="15"/>
   <quality>korrektur1,kilde,side</quality>
</head>
<body>
<w><center><nonum>Moderen:</nonum></center></w>

Nei see, nei see,
Der har vi da den første Snee!
I Ovnen Ilden brænder,
Jeg nuller Eders Hænder.
Saa putted de Smaa sig sammen
Og kiggede ind i Flammen.

Men da de vaagnede næste Dag,
Da dækkede Sneen Gaard og Tag,
Da kjørte de Smaae i Slæde,
Det var et Liv, en Glæde;
Ved Aftentid de listed ind
Og titted igjen i Flammens Skin.
</body>
</poem>

<poem id="kaalund2003010441">
<head>
   <title>Slagsmaalet</title>
   <toctitle>Slagsmaalet</toctitle>
   <indextitle>Slagsmaalet</indextitle>
   <firstline>Jeg er klippet, jeg er umaadelig fiin</firstline>
   <source pages="18"/>
   <quality>korrektur1,kilde,side</quality>
</head>
<body>
<nonum><center><w>Puddelen: </w></center></nonum>

Jeg er klippet, jeg er umaadelig fiin,
Afveien, Du smudskede Gadesviin!
Jeg har Knebelsbarter, som Hvermand seer,
Jeg er Standsperson, jeg er Officer, -
Men Trofast svared igjen: Saa Skam,
Mig synes Du ligner et Paaskelam!

Det kunde Puddelen ikke taale,
Først monne de lidt hinanden maale,
Saa rendte Trofast Pudlen omkuld
Og napped af den en stor Tot Uld.
Ei! raabte han, da den satte Farten:
Mig synes du glemte Knebelsbarten!
</body>
</poem>

<poem id="kaalund2003010442">
<head>
   <title>Lænkegrisen</title>
   <toctitle>Lænkegrisen</toctitle>
   <indextitle>Lænkegrisen</indextitle>
   <firstline>Porthunden døde af Alderdom</firstline>
   <source pages="19"/>
   <quality>korrektur1,kilde,side</quality>
</head>
<body>
Porthunden døde af Alderdom,
Huset var øde og Lænken tom,
Pladsen stod ledig, og Bonden tænkte:
Hvad om den Plads jeg til Grisen skjænkte! -
Han saae paa Hane, han saae paa And,
Men Grisen blev Hundens Eftermand.

Grisen kom nu til Hæder og Ære,
Maatte Lænke om Halsen bære,
Mageligt aad den og drak og sov,
Gjøede ei som Hunden: Vov, vov;
Sov og grynted og sov igjen -
Det var en egen Lænkehund, den.
</body>
</poem>

<poem id="kaalund2003010443">
<head>
   <title>Hanekyllingerne</title>
   <toctitle>Hanekyllingerne</toctitle>
   <indextitle>Hanekyllingerne</indextitle>
   <firstline>Min Kam er meget større end din</firstline>
   <source pages="22"/>
   <quality>korrektur1,kilde,side</quality>
</head>
<body>
<nonum><center><w>Første Hanekylling: </w></center></nonum>

Min Kam er meget større end din.

<nonum><center><w>Anden: </w></center></nonum>

Men seer du hvor jeg kan rejse min?

<nonum><center><w>Første: </w></center></nonum>

Ja vist, du maa nok med Rette prale,
Du har jo neppe et Duun til en Hale!

<nonum><center><w>Anden: </w></center></nonum>

Hvad, lumpne Tingest, vil du vanære mig!
Jeg maa nok se, om jeg kan curere dig.

Saa fore de løs, hop, hop, hop, hop.
Men Hønen skrukkede: Børn, hold op!
Hvis ei, jeg Jer putter i Æggeskallen.
Ja vist, galed Hanen høit paa Stalden;
Kykkeliky! gav begge de Smaa til Svar,
Det skulde nu være som deres Fa'er.
</body>
</poem>

<poem id="kaalund2003010406">
<head>
   <title>Kilden</title>
   <toctitle>Kilden</toctitle>
   <indextitle>Kilden</indextitle>
   <firstline>Du vevre, Du lille</firstline>
   <source pages="24"/>
   <quality>korrektur1,kilde,side</quality>
</head>
<body>
Du vevre, du lille,
Rislende Kilde,
Du maa ikke saa
Forviltret gaae;
Ei Livet er altid en Leg, Du Kjære,
Velsignet du skal for Mennesket være.

Saa rensed de den for Grus og Dynd,
Det blev den klareste Sundhedsbrønd;
Der stod de grønneste Træer om,
Og Alle did for at drikke kom,
Og op og ned gik Spand ved Spand
Med det deilige, klare Kildevand.
</body>
</poem>

<poem id="kaalund1999031704">
<head>
   <title>Væderen og Grisen</title>
   <toctitle>Væderen og Grisen</toctitle>
   <indextitle>Væderen og Grisen</indextitle>
   <firstline>Med krøllet Hale og næsevis</firstline>
   <source pages="25"/>
   <quality>korrektur1,kilde,side</quality>
</head>
<body>
Med krøllet Hale og næseviis
I Gaarden rendte den lille Griis.
Mens Væderen laa og tyggede Hø,
Den vilde sig paa hans Næse klø.
Den skubbed sig op, den skubbed sig ned,
Da blev den gamle Væder vred.
Først reiste han sig, og nysede lidt,
Saa gik han tilbage to, tre Skridt,
Og førend den anden sig saae omkring,
Da gjorde Mads Væder et dygtigt Spring,
For Bagen han stødte den lille Gris,
I Gaarden langt fløi Herr Næseviis;
Men Væderen raabte: jeg skal dig lære,
At holde de gamle Folk i Ære!
</body>
</poem>

<poem id="kaalund2003010407">
<head>
   <title>Hanen</title>
   <toctitle>Hanen</toctitle>
   <indextitle>Hanen</indextitle>
   <firstline>Det blæser og regner om Bondens Gaard</firstline>
   <source pages="27"/>
   <quality>korrektur1,kilde,side</quality>
</head>
<body>
Det blæser og regner om Bondens Gaard,
Derude paa Møddingen Hanen staar;
Den skraber og skaber sig vigtig nok,
Og galer og skrukker: kok, kok, kok;
I Hønsesproget det skal nok sige:
Der er dog i Verden ei min Lige!

Men Blæsten gaaer gjennem Hegn og Krat,
Den griber Hanen i Halen fat;
Da maa den rende og bruge sin Fod,
Det hjælper slet ei, hvad den stritter imod;
Men alle Hønsene see paa hinanden,
De tænke: er Hanen mon fra Forstanden!
</body>
</poem>

<poem id="kaalund2003010408">
<head>
   <title>Fiolen</title>
   <toctitle>Fiolen</toctitle>
   <indextitle>Fiolen</indextitle>
   <firstline>Du lille Fiol, kom frem! kom frem!</firstline>
   <source pages="30"/>
   <quality>korrektur1,kilde,side</quality>
</head>
<body>
<nonum><center><w>Lærken:</w></center></nonum>

,,Du liden Fiol, kom frem! kom frem!
Da aabned den først sin Dør paa Klem
Og titted frem paa sin grønne Stængel
Med Øjne blaa som en lille Engel.

<nonum><center><w>Fiolen:</w></center></nonum>

Jeg tør ikke kaste min grønne Kyse,
Jeg er saa angst for ihjel at fryse.

Dog frem sig voved den lille Fiol,
Da dækked en Regnsky den klare Sol;
Men Skræppen slog op som en Paraply
Sit brede Blad mod den mørke Sky.
Derunder stod glad Fiolen den Lille,
Mens Draaberne maattte fra Bladet trille.
</body>
</poem>

<poem id="kaalund2003010409">
<head>
   <title>Aftenstunden</title>
   <toctitle>Aftenstunden</toctitle>
   <indextitle>Aftenstunden</indextitle>
   <firstline>Bølge, Du grumme, Du stolte, Du vilde</firstline>
   <source pages="31"/>
   <quality>korrektur1,kilde,side</quality>
</head>
<body>
<nonum><center><w>Vandringsmanden: </w></center></nonum>

Bølge, du grumme, du stolte, du vilde,
Hvorfor bli'er du med et saa stille?
Vind, hvorfor mon du sagtnes nu?
Fugl, hvi sidder saa rolig du?

<nonum><center><w>Fuglen: </w></center></nonum>

Menneske, ser Du ei Solen dale?
Hvor kan Du spøge og larme og tale!

Fuglen stille paa Qvisten sad,
Stirred i Aftenrøden glad;
Neppe sig rørte et Blad foroven;
Vandreren gik sin Gang gjennem Skoven,
Og da han kom til Markens Led,
Hilste ham Bonden mildt Guds Fred.
</body>
</poem>

<poem id="kaalund2003010410">
<head>
   <title>Skaden og Grisen</title>
   <toctitle>Skaden og Grisen</toctitle>
   <indextitle>Skaden og Grisen</indextitle>
   <firstline>Skaden flagred i Gaarden ind</firstline>
   <source pages="34"/>
   <quality>korrektur1,kilde,side</quality>
</head>
<body>
Skaden flagred i Gaarden ind:
Ei, se, hvilket deiligt Aaleskind!
Grisen giver sig til at rende.
De snapped af Skindet hver en Ende.
Tyv, grynted Grisen, lad Skindet ligge!
Saa stode de der nogle Øieblikke.

Grisen rusked, og Skaden haled,
Mens alle Kyllingerne lystigt galed.
Det gik paa langs, det gik i Ring,
Skaden den gjorde de vældigste Spring;
Saa bleve de ved at slide og rykke,
Til hver af Skindet beholdt sit Stykke.
</body>
</poem>

<poem id="kaalund2003010411">
<head>
   <title>De to Katte</title>
   <toctitle>De to Katte</toctitle>
   <indextitle>De to Katte</indextitle>
   <firstline>Hankatten sidder paa Gaardens Mur</firstline>
   <source pages="35"/>
   <quality>korrektur1,kilde,side</quality>
</head>
<body>
Hankatten sidder paa Gaardens Mur,
Han ser sin Elskte paa Gjenboens Skuur:
,,Skjønne, lad dig min Mjauen røre,
Vil Du dog aldrig mit Suk bønhøre?'' -
Ømmere stedse hans Tone stiger,
Tilsidst i den høie Sky han skriger:

,,Dronning for alle Slikkepotter!
Jeg veed et Spiiskammer fuldt af Rotter,
Af Skinker og Pølser og søde Ost;''
Han vidste det var hendes Livret just -
Da fulgte hun med ham, og de fik Killinger,
Jeg troer min Sandten at det var Trillinger.
</body>
</poem>

<poem id="kaalund1999031701">
<head>
   <title>Den dræbte And</title>
   <toctitle>Den dræbte And</toctitle>
   <indextitle>Den dræbte And</indextitle>
   <firstline>I Skoven risled den klare Aa</firstline>
   <source pages="38"/>
   <quality>korrektur1,kilde,side</quality>
</head>
<body>
I Skoven risled den klare Aa;
En blodig Vildand bag Sivet laae,
Af Jægerens Bøsse var den dræbt,
Den havde sig hen til Reden slæbt.
Nu stod omkring den de Ællinger smaae,
De kunde det sletikke ret forstaae,
De krøb under Vingen, men den var slap -
,,Vaagn op, søde Moder, rab, rab, rab, rab!''
Saa aabned de alle Smaanæbene vidt:
,,Vi ere saa sultne, giv os lidt!''
Men moderløs' vare de arme Smaae -
O har du en Moder, da skjøn derpaa!
</body>
</poem>

<poem id="kaalund1999031702">
<head>
   <title>Hunden ved Stranden</title>
   <toctitle>Hunden ved Stranden</toctitle>
   <indextitle>Hunden ved Stranden</indextitle>
   <firstline>Saa tie dog, Hund, med den evige Gjøen!</firstline>
   <source pages="39"/>
   <quality>korrektur1,kilde,side</quality>
</head>
<body>
,,Saa tie dog, Hund, med den evige Gjøen!''

<nonum><center><w>Hunden:</w></center></nonum>

,,Ak, ser du ei Skibet derude paa Søen?
Min Herre, Cap'tainen, har glemt mig iland,
Nu maa jeg vel løbe og klage ved Strand.''
Saa løb den og jamred i Nætter og Dage,
Den vilde ei Æde og Drikke tage.

Til fremmede Lande gik Skibets Vei,
Den fattige Hund man agtede ei.
Den døde af Kummer og fik sin Grav
I Tangen tæt ved det vaade Hav.
Mig synes den havde saa vel fortjent
For sin Troskab et hædrende Gravmonument.
</body>
</poem>

<poem id="kaalund2003010412">
<head>
   <title>Kjøretouren</title>
   <toctitle>Kjøretouren</toctitle>
   <indextitle>Kjøretouren</indextitle>
   <firstline>Du, Moppe, er Prins, og jeg er din Kudsk</firstline>
   <source pages="42"/>
   <quality>korrektur1,kilde,side</quality>
</head>
<body>
<nonum><center><w>Drengen: </w></center></nonum>

,,Du, Moppe, er Prins, og jeg er din Kudsk;
I Hatten jeg har en Persilledusk,
Saa kjøre vi ud i Byen, skal Du vide,
Den dejligste Sabel jeg har ved min Side;
Du sidder i Kassen som i en Karreet'' -
Da skulde man Moppes Ansigt seet.

Spadille alt noget til Aarene var;
Han tænkte: gid Pokker være din Nar!
Som Kudsken smurte paa Hestene kjæk,
Sig listede Moppen sagte væk;
Men Drengen kjørte omkring paa Pladsen,
Han troede, at Moppen sad i Kassen.
</body>
</poem>

<poem id="kaalund2003010413">
<head>
   <title>Bien</title>
   <toctitle>Bien</toctitle>
   <indextitle>Bien</indextitle>
   <firstline>God Nat, lille Bi</firstline>
   <source pages="43"/>
   <quality>korrektur1,kilde,side</quality>
</head>
<body>
<nonum><center><w>Gartneren: </w></center></nonum>

,,God Nat, lille Bi;
Nu lukkes for Vintren din Kube i.
Saa skal man engang,
Til Dvalen lang,
Naar jeg bliver Gubbe,
tillukke omkring mig min Kube.''

Og Stormen rusked den sorte Skov,
Og Bien sødt indtil Vaaren sov;
Men da man tog fra Drivhuset væk
De flettede Maatter og klipped hver Hæk,
Da flagrede Bien til Gartneren hen:
Se nu er jeg vaagnet igjen.
</body>
</poem>

<poem id="kaalund2003010414">
<head>
   <title>Posten</title>
   <toctitle>Posten</toctitle>
   <indextitle>Posten</indextitle>
   <firstline>Hvi staar Du i Hø, Du lange Post?</firstline>
   <source pages="46"/>
   <quality>korrektur1,kilde,side</quality>
</head>
<body>
<nonum><center><w>Drengen: </w></center></nonum>

Hvi staar Du i Hø, Du lange Post?

<nonum><center><w>Posten: </w></center></nonum>

Jeg er angst, der skal gaa i mit Hjerte Frost.

<nonum><center><w>Drengen: </w></center></nonum>

Har Du et Hjerte? det gad jeg se!

<nonum><center><w>Posten: </w></center></nonum>

Ja vist har jeg Hjerte, og det af Træ,
Hos Blokkedrejeren er det gjort;
Ak, naar det bare ei er for stort.

Posten saae sletikke følsom ud,
Dens Mund var en simpel Pompetud.
Neppe den Lille greb dens Stang,
Fused der ud en Straale lang;
Alt hvad der kom, var det bare Vand;
Jeg troer det kunde have fyldt en Spand.
</body>
</poem>

<poem id="kaalund2003010415">
<head>
   <title>Hønen og Koen</title>
   <toctitle>Hønen og Koen</toctitle>
   <indextitle>Hønen og Koen</indextitle>
   <firstline>En lille, vanskabt løierlig Ting</firstline>
   <source pages="47"/>
   <quality>korrektur1,kilde,side</quality>
</head>
<body>
En lille, vanskabt løierlig Ting
Blandt Kyllingeflokken tripped omkring.
Den var tilovers, den peb og klynked,
Og Alle som saae den, Staklen ynked;
Kun Hønsemoderen rørte det ei,
Hun skrukked og kagled: pak sig sin Vei!

Forstødt af sin Slægt, det fattige Kræ
I Stalden søgte et Fristed og Læ;
Der fik den Lov til at bygge og bo
I Krybben hos den godmodige Ko.
Dens kjæreste Plads var paa Koens Ryg,
Der jaged den bort baade Fluer og Myg.
</body>
</poem>

<poem id="kaalund2003010416">
<head>
   <title>Hjorden</title>
   <toctitle>Hjorden</toctitle>
   <indextitle>Hjorden</indextitle>
   <firstline>Og har du aldrig set det før</firstline>
   <source pages="50"/>
   <quality>korrektur1,kilde,side</quality>
</head>
<body>
Og har du aldrig set det før,
Da stil dig ud ved Bondens Dør,
Naar med et lystigt Piskeknald
Han aabner for sin Vinterstald,
Naar Hjorden Vaaren føler
Og strækker sig og brøler.

Ej Røgteren kan holde Styr:
Ubændig stanges Tyr med Tyr,
Og Qvie, Føl og Ko og Hest,
De løbe ud mod Øst og Vest,
Det dundrer høit i Marken
Af deres Hoves Sparken.
</body>
</poem>

<poem id="kaalund1999031705">
<head>
   <title>Hundehvalpen</title>
   <toctitle>Hundehvalpen</toctitle>
   <indextitle>Hundehvalpen</indextitle>
   <firstline>Den var saa buttet, saa trind og blød</firstline>
   <source pages="51"/>
   <quality>korrektur1,kilde,side</quality>
</head>
<body>
Den var saa buttet, saa trind og blød,
Dens lille Snude var rosenrød;
Ei Mere den ønsked i Verden, naar
Den fik af sin Moder en Melketaar.
Da den fik Øine og kunde see,
Hvor maatte alle Smaabørnene lee!
Da logred den med sin lille Hale,
Den kunde jo sletikke bedre tale.
Ei! tænkte den, hvad er det for en Ting?
Saa rendte den efter Halen omkring,
Men Halen løb med; da bjæffed den: Vaf!
Det spaaede dens Moder sig Meget af.
</body>
</poem>

<poem id="kaalund2003010417">
<head>
   <title>Spurveungen</title>
   <toctitle>Spurveungen</toctitle>
   <indextitle>Spurveungen</indextitle>
   <firstline>En Spurveunge, en nøgen Een</firstline>
   <source pages="54"/>
   <quality>korrektur1,kilde,side</quality>
</head>
<body>
En Spurveunge, en nøgen Een,
Med store Øjne og lange Ben,
Faldt ned fra Taget. Den lille Dreng
Af Uld den redte saa blød en Seng;
Han madede den med Gryn paa Tungen,
Og større og større blev Spurveungen.

Og da den saa fik Fjer paa sin Krop,
Da bygged den ude i Træets Top.
Den frygtede ikke sin lille Ven,
Men flagrede kjærlig til ham hen.
Hver Aften, naar han kom hjem fra Skolen,
Den qviddred sin Tak til ham i Solen.
</body>
</poem>

<poem id="kaalund2003010418">
<head>
   <title>Lammene</title>
   <toctitle>Lammene</toctitle>
   <indextitle>Lammene</indextitle>
   <firstline>En Kæmpehøi paa Marken staar</firstline>
   <source pages="55"/>
   <quality>korrektur1,kilde,side</quality>
</head>
<body>
En Kæmpehøi paa Marken staar,
Der græsse nu Bondens Lam og Faar.
Og Solen skinner, og Vinden vifter,
Og Maanen sit Lys paa Himlen skifter,
Og Lærken hvirvler i Sky sin Sang,
Saa sang den og for Kæmpen engang.

Nu sover han længst fra Verdens Kiv; -
Men aldrig uddør Naturens Liv -
Bag Bautastenenes Skygger brede
Tye Faarene ind for Solens Hede.
De frydes ved Livet, som Gud dem gav,
Og slumre sorgløst paa Kæmpens Grav.
</body>
</poem>

<poem id="kaalund2003010419">
<head>
   <title>Skaden</title>
   <toctitle>Skaden</toctitle>
   <indextitle>Skaden</indextitle>
   <firstline>I Kroen de havde en tæmmet Skade</firstline>
   <source pages="58"/>
   <quality>korrektur1,kilde,side</quality>
</head>
<body>
I Kroen de havde en tæmmet Skade,
Den hoppede om ved Lo og Lade;
Naar Bønderne rulled fra Staden hjem,
Den sad saa andægtig og saae paa dem.
Purr! raabte de, Purr! vil Du staa, din Mær!
Det morede Skaden dog mest især.

Mens Tordnen buldred, den sad en Dag
Deroppe og lytted paa Husets Tag.
Den vidste ei, hvad det var den hørte,
Den troede det Vognen var som kjørte;
Purr! raabte Skaden af alle Kræfter;
Men Tordnen hørte kun lidt derefter.
</body>
</poem>

<poem id="kaalund2003010420">
<head>
   <title>Kattene</title>
   <toctitle>Kattene</toctitle>
   <indextitle>Kattene</indextitle>
   <firstline>Tre, fire Katte hinanden mødte</firstline>
   <source pages="59"/>
   <quality>korrektur1,kilde,side</quality>
</head>
<body>
Tre, fire Katte hinanden mødte
Ved Kjøkkentrappen omkring en Bøtte.
Miau, sagde med Kjendermine Een,
Jeg synes, jeg lugter et Sildeben -
Saa trængte de Alle om Bøtteranden;
Den Ene skubbed af Veien den Anden.

Stop! skreg den Største, lad mig gaae ned,
Saa skal jeg give jer strax Besked:
Hvi skulde vi saa hinanden trænge -
Vips! hopped han ned, det vared lidt længe -
Miau, sagde Kattene rundt omkring,
Pas paa, han giver os Ingenting!
</body>
</poem>

<poem id="kaalund2003010421">
<head>
   <title>Rotterne</title>
   <toctitle>Rotterne</toctitle>
   <indextitle>Rotterne</indextitle>
   <firstline>Rotte, du Tyv, hvor kunde Du flytte</firstline>
   <source pages="62"/>
   <quality>korrektur1,kilde,side</quality>
</head>
<body>
Rotte, du Tyv, hvor kunde Du flytte
Æggene bort fra mit Fad, min Bøtte,
Uden du eet i Stykker slog?
Rotten, den sad i sin lune Krog,
Slikkede sig polidsk om Munden,
Tænkte: ja bi til Skumringsstunden!

Da det saa lakkede hen mod Nat,
Rotterne toge paa Værket fat:
Een af de Gamle paa Ryggen laa,
Ægget han holdt med Poterne paa;
Rotter var Heste, og Halen var Stangen,
Saa kjørte et Æg de bort ad Gangen.
</body>
</poem>

<poem id="kaalund1999031706">
<head>
   <title>Bjørnen</title>
   <toctitle>Bjørnen</toctitle>
   <indextitle>Bjørnen</indextitle>
   <firstline>Bjørnen sidder ved Strømmens Skum</firstline>
   <source pages="63"/>
   <quality>korrektur1,kilde,side</quality>
</head>
<body>
Bjørnen sidder ved Strømmens Skum
Og rokker og synger: sum, sum, sum!
Han grunder paa i sit lodne Skind,
Hvad ei skulde falde et Menneske ind;
Men Busken sig sagte bevæger -
Nu gjælder det, Bjørn: en Jæger!

Et vældigt Spring da Bjørnen gav:
Min Ven, du har selv kun ondt deraf!
Saa trykker ihjel den Jægeren gram,
Og synger som før: sum, sum, sum, sam,
Jeg sagde dig det jo, Kjære,
Du kunde jo ladt mig være.
</body>
</poem>

<poem id="kaalund2003010422">
<head>
   <title>Rumlepotten</title>
   <toctitle>Rumlepotten</toctitle>
   <indextitle>Rumlepotten</indextitle>
   <firstline>Rumlepotten rendte omkring</firstline>
   <source pages="66"/>
   <quality>korrektur1,kilde,side</quality>
</head>
<body>
Rumlepotten rendte omkring,
Børnene gjorde de lystigste Spring.
Børn! saa raabte den, værer dog stille;
Skaber Jer ikke saa kaade og vilde,
Hvortil skal dog de Skraal og Skrig?
Se, I staar nu i Veien mig.

Bums! der foer den mod Fødderne Een,
Stødte sig saa paa et Stoleben,
Rendte fra Døren hen mod Skabet -
Lystig de Smaa den efterabed;
Alt hvad den brummede, Børnene maatte
Elske den gamle Knurrepotte.
</body>
</poem>

<poem id="kaalund2003010423">
<head>
   <title>De to Venner</title>
   <toctitle>De to Venner</toctitle>
   <indextitle>De to Venner</indextitle>
   <firstline>Med Killingen voxede Hvalpen op</firstline>
   <source pages="67"/>
   <quality>korrektur1,kilde,side</quality>
</head>
<body>
Med Killingen voxede Hvalpen op.
De spiste og drak af samme Kop,
De leged Skjul og de leged Tagfat,
Og Hvalpen blev Hund og Killingen Kat;
Dog trods deres Klør og skarpe Tænder,
Blev Katten og Hunden de bedste Venner

Og Alle som saae det, tyktes det sært:
Naturen havde dem Fjendskab lært,
Den havde skilt deres Slægter ad
Fra Skabelsens Tid med det bittre Had;
Dog aldrig saae man de To at stride,
De spiste og sov ved hinandens Side.
</body>
</poem>

<poem id="kaalund1999031707">
<head>
   <title>Kyllingerne</title>
   <toctitle>Kyllingerne</toctitle>
   <indextitle>Kyllingerne</indextitle>
   <firstline>Jeg fryser Moder om mine Ben</firstline>
   <source pages="70"/>
   <quality>korrektur1,kilde,side</quality>
</head>
<body>
Jeg fryser Moder om mine Ben,
Og jeg har traadt i en Rendesten,
Og jeg er søvnig, og jeg er træt
I mine smaae Vinger, og jeg er mæt;
O lille Moder, o giv os Ly,
Vi er saa angst for den sorte Sky!

Og Hønen dem gjorde saa gjerne tilpas;
Men under hendes Vinger var neppe Plads.
De myldred derinde, der var en Larm,
Naar Een blev kold, blev en Anden varm;
Her titted et Hoved, her stak et Par Been;
Men Himlen blev atter lys og reen,
Og Solen skinte, da kom tilsyne
Smaakyllingerne under den bløde Dyne.
</body>
</poem>

<poem id="kaalund2003010424" variant="kaalund2001063003">
<head>
   <title>Edderkoppen</title>
   <toctitle>Edderkoppen</toctitle>
   <indextitle>Edderkoppen</indextitle>
   <firstline>Du Edderkop, vil du til Hækken spinde?</firstline>
   <source pages="71"/>
   <quality>korrektur1,kilde,side</quality>
</head>
<body>
Du Edderkop, vil du til Hækken spinde?
Hvor kan Du Vei over Strømmen finde?
Om Dag og Nat du løber din Vei,
Den brusende Bæk omgaaer du ei.
Tys Vandringsmand, hvor ei Flid forslaar,
Man ofte ved Taalmod Maalet naaer.

Der sad den nu med sit lette Spind.
Da sused en sagte Aftenvind,
Den svævende Traad sig til Hækken bandt,
Saa den liden Spinderske Veien fandt;
Den havde jo ventet saa ufortrøden,
Nu sad den derovre i Aftenrøden.
</body>
</poem>

<poem id="kaalund2003010425">
<head>
   <title>Svinet og Anden</title>
   <toctitle>Svinet og Anden</toctitle>
   <indextitle>Svinet og Anden</indextitle>
   <firstline>Hønen gaaer saa vever og reen</firstline>
   <source pages="74"/>
   <quality>korrektur1,kilde,side</quality>
</head>
<body>
Hønen gaaer saa vever og reen
Og nipper til Gaardens Rendesten;
Værre snadrer i Pølen Anden,
Den og Svinet ligne hinanden.
De træde op, midt i Trug og Fad,
De vælte sig i deres egen Mad.

Svinet pløier i Muld med sin Tryne,
Da kommer saa mangen en Orm tilsyne;
Det er Jagt efter Andens Smag,
Svinet gaaer for, og Anden bag,
De tage det ei med Retterne nøie,
Det kan man kalde at høste og pløie!
</body>
</poem>

<poem id="kaalund2003010426">
<head>
   <title>Lækatten</title>
   <toctitle>Lækatten</toctitle>
   <indextitle>Lækatten</indextitle>
   <firstline>Den Lækat titter fra Gjerdet ud</firstline>
   <source pages="75"/>
   <quality>korrektur1,kilde,side</quality>
</head>
<body>
Den Lækat titter fra Gjerdet ud:
Jeg synes det tegner til Sne og Slud,
Henad December det maa vist lakke,
Nu faaer jeg nok snart min Vinterfrakke.
Jeg tager de smaa hvide Handsker paa,
Vorherre mig lod for Kulden faa.

Dens brune Skind fra Sommerens Tid
Nu blev til en Hermelinskaabe hvid;
Naar Jægeren gik paa den lyse Snee,
Han kunde ei Hermelinsdyret se;
Det smuttede ind under Gjerdelyet,
Der sad det og saae paa Nytaarsnyet.
</body>
</poem>

<poem id="kaalund2003010427">
<head>
   <title>Grisene</title>
   <toctitle>Grisene</toctitle>
   <indextitle>Grisene</indextitle>
   <firstline>Skammer jer, Børn, vort Liv er for kort</firstline>
   <source pages="78"/>
   <quality>korrektur1,kilde,side</quality>
</head>
<body>
<nonum><center><w>Soen: </w></center></nonum>

,,Skammer jer, Børn, vort Liv er for kort,
Til vi med Lege tør fjase det bort.
Vænne man maa sig til Alvor itide,
Møddingen, ser I, det er det Solide.
Hvis I ei høre Formaningen min,
Blive I aldrig anstændige Svin.''

Grisene agted paa Moderens Stemme;
Alle de havde det bedste Nemme!
Lytted ei efter Fuglenes Sang,
Grynted og died den Dag saa lang.
Større Fornøielse kjendte de ikke,
End faa sig for Tørsten en Taar at drikke.
</body>
</poem>

<poem id="kaalund2003010428">
<head>
   <title>Hesten og Føllet</title>
   <toctitle>Hesten og Føllet</toctitle>
   <indextitle>Hesten og Føllet</indextitle>
   <firstline>Moder, jeg længes, faaer jeg ei Lov</firstline>
   <source pages="79"/>
   <quality>korrektur1,kilde,side</quality>
</head>
<body>
<nonum><center><w>Føllet: </w></center></nonum>

Moder, jeg længes, faaer jeg ei Lov
Snart til at bære Sko paa min Hov?

<nonum><center><w>Moderen: </w></center></nonum>

Daarlige Barn en Træl vil Du være,
Høit paa din Ryg skal en Rytter du bære,
Følge hans Lune i Skridt og Trav. -
Ei, tænkte Føllet, jeg kaster ham af!

Føllet blev nu til Smedien bragt,
Fik sig Skoe under Hovene lagt,
Blev saa pyntet med Bidsel og Sadel,
Fik sig en Herre af fornem Adel.
Hvad Moderen spaaede, blev dog opfyldt,
Skjøndt Pisken var Silke og Sporen forgyldt.
</body>
</poem>

<poem id="kaalund2003010429">
<head>
   <title>Bissekræmmeren og hans Hund</title>
   <toctitle>Bissekræmmeren og hans Hund</toctitle>
   <indextitle>Bissekræmmeren og hans Hund</indextitle>
   <firstline>Hunden vil gjerne hos Mennesket boe</firstline>
   <source pages="82"/>
   <quality>korrektur1,kilde,side</quality>
</head>
<body>
Hunden vil gjerne hos Mennesket boe;
Ei noget Dyr er sin Herre saa tro,
Og er han Betler hvad eller Drot,
Den mener ham altid det lige godt,
Den deler med ham baade Rigdom og Nød,
Og slikker taknemlig hans Haand for Brød.

For Bissekræmmerens Kærre spændt,
Med Blikket op mod sin Herre vendt,
Den hviler med ham paa den støvede Vei,
Og Herren glemmer sin Hjælper ei -
For hver en Bid, han af Maaltidet nyder,
Et Stykke han først til Hunden byder.
</body>
</poem>

<poem id="kaalund2003010430">
<head>
   <title>Abekatten</title>
   <toctitle>Abekatten</toctitle>
   <indextitle>Abekatten</indextitle>
   <firstline>Ved Havet vandred en Abekat</firstline>
   <source pages="83"/>
   <quality>korrektur1</quality>
</head>
<body>
Ved Havet vandred en Abekat,
Da fik han en opskyllet Østers fat.
Han banked paa den af alle Kræfter;
Men haard var Skallen, den gav ei efter.
Ei, ei, da tænkte den snilde Abe,
Engang maa Østersen dog vel gabe!

Der sad nu Aben og passed paa,
Derinde Østersen søvnig laa.
Nu aabned den sig, da stak han ind,
Behændigt, dybt i dens Gab en Pind;
Og medens han skilte Skallerne ad,
Han sagde: Herr Østers, tak for Mad!
</body>
</poem>

<poem id="kaalund2003010431">
<head>
   <title>Nissen</title>
   <toctitle>Nissen</toctitle>
   <indextitle>Nissen</indextitle>
   <firstline>Du lille Nisse med Huen rød</firstline>
   <source pages="86"/>
   <quality>korrektur1</quality>
</head>
<body>
<nonum><center><w>Kokkepigen: </w></center></nonum>

Du lille Nisse med Huen rød,
Du skal ogsaa have din Julegrød.

<nonum><center><w>Husmoderen: </w></center></nonum>

Der er ingen Nisse, lad Dig sige! -
Da smiled den gamle Kokkepige:
Han bor i Kjelder, i Stald, paa Qvist,
Den Skjelm, han stjal mig dog Pølsen sidst.

Og Grøden blev ned i Stalden sat.
Da listed fra Kjøkkenet Husets Kat. -
Den næste Morgen den Gamle kom
og raabte, da hun fandt Skaalen tom:
Hvo uden Nissen kan Grøden spise!
Da maatte Katten i Krogen fnise.
</body>
</poem>

<poem id="kaalund2003010432">
<head>
   <title>Stormen</title>
   <toctitle>Stormen</toctitle>
   <indextitle>Stormen</indextitle>
   <firstline>Hu, hu! hvor du bider, du skarpe Vind</firstline>
   <source pages="87"/>
   <quality>korrektur1</quality>
</head>
<body>
<nonum><center><w>Drengen: </w></center></nonum>

Hu, hu! hvor du bider, du skarpe Vind.

<nonum><center><w>Vinden: </w></center></nonum>

Jeg vil kun kysse din røde Kind.

<nonum><center><w>Drengen: </w></center></nonum>

Af saadanne Kys faar man hastig nok.

<nonum><center><w>Vinden: </w></center></nonum>

Ei Snak, jeg leger kun med din Lok.

<nonum><center><w>Drengen: </w></center></nonum>

Du Tyv, nu løber Du med min Hat.

<nonum><center><w>Vinden: </w></center></nonum>

Jeg vil kun lege med Dig Tagfat.

Men Stormen dansed med Sus og Brus,
Over Kongens Slot og Fattigmands Huus.
Da titted Drengen fra Hyttens Rude:
Nu er vist Vorherre vred derude.
Nej, svared Moderen mild og glad,
Men Storm og Solskin maa følges ad.
</body>
</poem>

<poem id="kaalund2003010433">
<head>
   <title>God Nat!</title>
   <toctitle>God Nat!</toctitle>
   <indextitle>God Nat!</indextitle>
   <firstline>Nu lægger sig hele Naturen til Ro</firstline>
   <source pages="90"/>
   <quality>korrektur1</quality>
</head>
<body>
<nonum><center><w>Paafuglen: </w></center></nonum>

,,Nu lægger sig hele Naturen til Ro,
Til Hvile gaaer baade Hest og Ko,
Smaafuglene sætte sig til at sove,
Men Ræven lister fra sorte Skove -
Kom hid! kom hid! mine Unger smaa,
Heroppe kan os ei Røveren naa.''

Og Ungerne gjorde, som Moderen bad -
Den Ene under hendes Vinge sad,
Den Anden slumred ved Siden tryg,
Den Tredie tog Plads paa Moderens Ryg;
Men Vinden hvisked i Busk og Krat:
Sov sødeligt Alle! god Nat! god Nat!
</body>
</poem>

<poem id="kaalund2003010434">
<head>
   <title>Vogterdrengen</title>
   <toctitle>Vogterdrengen</toctitle>
   <indextitle>Vogterdrengen</indextitle>
   <firstline>Deroppe bag den høie Alee</firstline>
   <source pages="91"/>
   <quality>korrektur1</quality>
</head>
<body>
Deroppe bag den høie Alee
Man kan den prægtige Herregaard see,
Der holdes Baller og rige Fester,
Der komme og gaae de pyntede Gjester;
Men nede gjennem Aleen gaar
Den fattige Pog med sin Husbonds Faar.

Han fløiter og tænker paa Ingenting. -
Dog sælsomt vender sig Lykken omkring;
Den Dreng blev med Tiden en Herremand.
Ei skammed han sig ved sin fattige Stand,
Men hængte høit i sin Sal til Skue
Sine Træskoe med samt den røde Hue.
</body>
</poem>

<poem id="kaalund2003010435">
<head>
   <title>Tudsen</title>
   <toctitle>Tudsen</toctitle>
   <indextitle>Tudsen</indextitle>
   <firstline>Jeg er styg og rynket, jeg veed det nok</firstline>
   <source pages="93"/>
   <quality>korrektur1</quality>
</head>
<body>
Jeg er styg og rynket, jeg veed det nok,
Et Skumpelskud mellem Skabningers Flok;
Mennesket ønsker mig Pokker i Vold,
Kalder mig ret en forgiftig Trold.
Ikke det veed, bag mit runkne Skind
Har jeg igrunden et ærligt Sind.

Spottet i Verden, forstødt og hadet,
Har jeg min Bolig bag Skræppebladet.
Røres Du vilde, hvis Du blot saae,
Hvor mine fattige Unger smaa,
Ligesom Menneskebørn, med Glæde
Hilse paa deres Fader dernede.
</body>
</poem>

<poem id="kaalund2003010436">
<head>
   <title>De to Heste</title>
   <toctitle>De to Heste</toctitle>
   <indextitle>De to Heste</indextitle>
   <firstline>Naar Godtfolk mødes de hilse: God Dag!</firstline>
   <source pages="96"/>
   <quality>korrektur1</quality>
</head>
<body>
Naar Godtfolk mødes de hilse: God Dag!
Med Heste er det en anden Sag,
De see paa hinanden; men havde de Ord,
De taled' vist om det lækre Fo'er;
Nu tie de stille, de savne Sproget
Og see saa enfoldigt hen i Taaget.

Det gjør saa deiligt at kløes en Smule -
Hestene tænke: Mule for Mule!
En Tjeneste er den anden værd;
Saa blive de hjulpne hver især.
Fy skamme Dig, du, som bortstøder din Næste,
Tjenstvillighed lære dig disse Heste.
</body>
</poem>

<poem id="kaalund2003010437">
<head>
   <title>Møllehesten</title>
   <toctitle>Møllehesten</toctitle>
   <indextitle>Møllehesten</indextitle>
   <firstline>Hvi stirrer du Hest fra det gamle Skuur</firstline>
   <source pages="97"/>
   <quality>korrektur1</quality>
</head>
<body>
Hvi stirrer du Hest fra det gamle Skuur
Saa sorrigfuld ud i Guds Natur?
Om Jorden suse nu Vaarens Vinde;
Men der er saa mørkt og skummelt inde.
Du vilde nok gjerne herud engang
I det høie Græs paa den grønne Vang?

Hesten, den svarede ei et Muk,
Drog kun et tungt, et smerteligt Suk,
Kunde ei klage og kunde ei græde,
Sukked for Livets Frihed og Glæde,
Synes, den var til bedre skabt,
End at ødsle i Møllen, sit Mod, sin Kraft.
</body>
</poem>

<poem id="kaalund2003010438">
<head>
   <title>Ræven</title>
   <toctitle>Ræven</toctitle>
   <indextitle>Ræven</indextitle>
   <firstline>Ræven lister sig til sin Hule</firstline>
   <source pages="100"/>
   <quality>korrektur1</quality>
</head>
<body>
Ræven lister sig til sin Hule:
Nu er det nok Tid, at jeg maa mig skjule;
I Østen glimter alt Dagens Spor.
Saa smutted den ned i den sorte Jord;
Der skrege og græd med arrige Tunger
De smaa rødhaarede Ræveunger.

I Middagens Hede de fik dog Lov,
At lege lidt ved den kjøle Skov.
Men Rævemoderen speidede rundt,
At Ingen skulde forvolde dem Ondt;
Til Jorden hun lyttende Øret pressed,
Mens Ungerne dandsed omkring i Græsset.
</body>
</poem>

<poem id="kaalund2003010439">
<head>
   <title>Duerne</title>
   <toctitle>Duerne</toctitle>
   <indextitle>Duerne</indextitle>
   <firstline>Duerne sidde paa Husets Tag</firstline>
   <source pages="102"/>
   <quality>korrektur1</quality>
</head>
<body>
Duerne sidde paa Husets Tag,
Kurre i Solen den lange Dag.
Da kommer lumsk den blodige Glente,
Vil sig en Steg mellem Duerne hente,
Svæver paa mægtige Vinger i Sky,
Stiger og synker og stiger paany.

Skytten sigter og skyder: Paf!
Ei, hvor blev da den Røver af?
Truffen han sank til Jorden med Hast.
Skytten ham nagled paa Muren fast,
Andre hans Lige til Varsel og Spot -
Nu kunde Røveren ha'e det saa godt.
</body>
</poem>

<poem id="kaalund2003010440">
<head>
   <title>Hønsene og Ænderne</title>
   <toctitle>Hønsene og Ænderne</toctitle>
   <indextitle>Hønsene og Ænderne</indextitle>
   <firstline>I Luften taarner sig Sky ved Sky</firstline>
   <source pages="103"/>
   <quality>korrektur1</quality>
</head>
<body>
I Luften taarner sig Sky ved Sky;
Smaafuglene søge sig neppe et Ly,
Før Uveiret kommer med Lyn og Torden,
Og Regnen styrter med Plask til Jorden;
Det er, som om Himmelens Hvælving brast -
Eia! hvor faae da Hønsene Hast.

De krybe i Læ under Gaardens Mur -
Det Vaade er ei efter deres Natur.
Men Ænderne, de maa det bedre forstaae,
De plaske jo alt i Vandet fra Smaa;
Sletintet volder dem større Glæde,
End at lade af Regnen sig vaske og væde.
</body>
</poem>
</workbody>
</kalliopework>

<?xml version="1.0" encoding="UTF-8"?>
<!DOCTYPE kalliopework SYSTEM "../../data/kalliopework.dtd">
<kalliopework id="1895" author="karlfeldt" status="incomplete" type="poetry">
<workhead>
    <title>Vildmarks- och kärleksvisor</title>
    <year>1895</year>
</workhead>
<workbody>

<text id="karlfeldt2019072301">
<head>
   <title>Villgräset</title>
   <firstline>Det gror i de gamla skogar en ört</firstline>
   <!-- http://www.karlfeldt.org/bibliotek/diktarkivet/item/villgräset -->
</head>
<body>
<poetry>
Det gror i de gamla skogar en ört 
med blågröna, späda strån.
Hon växer dold av grenarnas skört, 
djupt under vindarnas dån.

Det sägs att ej mången den gömda sett, 
men den som i skogen gått
har kanske, fast akt ej därpå han gett, 
en dag hennes stänglar trått.

Då har han känt, som bak grönskande mur
all världen där ute försvann,
som han och den sköna drottning Natur 
vore brudgum och brud med varann.

Vid hennes, den endas, ledsagande hand 
han gått som i mystiskt rus;
allt djupare in i sagornas land
han lockats av toner och sus.    
</poetry>
</body>
</text>

</workbody>
</kalliopework>

<?xml version="1.0" encoding="UTF-8"?>
<!DOCTYPE kalliopework SYSTEM "../../data/kalliopework.dtd">
<kalliopework id="1921" author="kie" status="complete" type="poetry">
<workhead>
    <title>Floden</title>
    <year>1921</year>
    <notes>
        <note>Teksten følger Alfred Kie: <i>Floden</i>, Brdr. Sandgrens Forlag, Kbh., 1921</note>
    </notes>
    <pictures>
        <picture src="1921-p1.jpg">Titelbladet til <i>Floden</i> (1921) lyder ,,Alfred Kie / Floden / Digte // Brødrene Sandgrens Forlag / København 1921''.</picture>
    </pictures>
    <source facsimile="130025450151-color.pdf" facsimile-pages-num="45" facsimile-pages-offset="7">Alfred Kie: <i>Floden</i>, Brdr. Sandgrens Forlag, Kbh., 1921</source>
</workhead>
<workbody>

<text id="kie2025060801">
<head>
    <title>Mod vaar</title>
    <firstline>Liv! Det er liv!</firstline>
    <source pages="9-11"/>
    <quality>korrektur1,kilde,side</quality>
</head>
<body>
<poetry>
Liv!
Det er liv!
Ulmende liv,
Som gærende syder
Og stiger i alle de
Fine porer;
Vældende ud i
Brus af store
Duftfyldte blomster,
Blomster af tusind farvers pragt.

Sig:
Har du ikke mærket,
Livskildens varme rislende strøm
Igennem dit blod,
Naar tiden rinder mod vaar?
Har du ikke mærket brystet
Hæve sig i undrende anelse,
Naar solen stiger, rund og rød,
Bag de fjøerne bjerge,
Og blomsterne hæve
De blege sænkede kalke,
Aabnende de duftfyldte bægre,
Og vinden toner
Brusende gennem,
Træers kroner.

Og hører du?
Hører du,
Bag bruset
Hymners dybe sang?
Sang om kraftens
Higende væld,
Hærdet under storm
Og onde tiders
Vrede stamp,
Hærdet i kamp mod
Vintres golde aand.

Nu bliver det vaar!

Vaar!
Og urkræfter
Hæver sig brystende
Paa store brede vinger,
Omfavnende,
Væltende golde tiders
Skygge,
Sprænger alle gamle
Kloders net.

Nye vaar!
Nye vaar!
Nye Slægt,
Og nye aand!

Aand!
Mon tiden er moden?
</poetry>
</body>
</text>

<text id="kie2025060802">
<head>
    <title>Livet kalder</title>
    <firstline>Livet kalder!</firstline>
    <source pages="12-14"/>
    <quality>korrektur1,kilde,side</quality>
</head>
<body>
<poetry>
Livet kalder!
Kalder med solfulde toner,
Nu skal det vaares,
Vaares og knoppes,
Grønnes og formeres,
Leves! leves!
Men hør!
Hør:
Svøbers hvinende fløjt,
Brændende bønners raab
Og angrende sjæles
Vaandende suk;
Hør smærtens tone fra
Blodets nedtraadte higen.

Livets lysende sang
Kæmper og brydes
Med svøbers hvin,
Som stiger til storm,
Og suk som bliver til støn;
Stønnene dør,
Hvinene stilner.
Solen hæver sig
Besvangrende muldet,
Muldet som føder
Blomsters og planters liv.

Og se:
Græs og blomster,
Rene hvide blomster
Vokser og gror af
Blodvædet jord;
Vaarens blomster.

Skoven suser,
Vinden bruser,
Og alle de blade,
De gulnede blade,
Som faldt i fjor,
Se de lever!
Lever i saftfulde knoppers gem.
Nu skal det vaares!
Det er paaskemorgen,
Opstandelsens morgen!
</poetry>
</body>
</text>

<text id="kie2025060803">
<head>
    <title>De dandsende</title>
    <firstline>To sjæle</firstline>
    <source pages="15-16"/>
    <quality>korrektur1,kilde,side</quality>
</head>
<body>
<poetry>
To sjæle,
Som dansende svæver,
I toners vuggende bølger;
Bryster ved bryst,
Stiger og synker.
Vildere og vildere
Tonerne bruser,
Tonerne skifter,
Luftbølger hvirvler.

Det som ulmer:
Aanden som vaagner,
Blodet som fraader,
Stiger!

Knugende favne,
Sanseløst danse,
Sansernes dans.
Svingende svæve
I sfærernes rytmer,
Alle de levende,
Besvangrende,
Formerende rytmer;
Livets rytmer.
</poetry>
</body>
</text>

<text id="kie2025060804">
<head>
    <title>Blomsten</title>
    <firstline>Ser du blomsten</firstline>
    <source pages="17-18"/>
    <quality>korrektur1,kilde,side</quality>
</head>
<body>
<poetry>
Ser du blomsten,
Hvor den vokser
Fra det sorte muld;
Vokser og breder
Livfuldt bølgende
De store blade
I den solskinsmættede
Blaa luft.

Og ser du,
Hvor den
Strækker sig stræbende
Mod solen,
Løftende sit store tunge bæger:
Det brændende røde,
Det attraafulde,
Som spreder ud,
Sin stærke berusende duft.

Ser du bladene, de nederste
Mod muldet,
Hvor de sig bøjer,
Krøllende visner
Og falder,
Mens bægeret
Attraafuldt og svangert vugger,
I den lune Vind.

Ser du livet?
</poetry>
</body>
</text>

<text id="kie2025060805">
<head>
    <title>Mod vinter</title>
    <firstline>Store skygger</firstline>
    <source pages="19-20"/>
    <quality>korrektur1,kilde,side</quality>
</head>
<body>
<poetry>
Store skygger,
Sorte skygger
Svøbende sniger,
Favnende,
Favner livet.

Skygger flakker,
Hævende bølger
Og voksende brede,
Skrumper ind
Og fødes atter,
Langstrakt lyset æder,
Blusser graadigt op;
Borende i sjælen
Et isnende gys.

Ensomme træer svejer,
Manet frem
Af en skumrings taager,
Og sukkene jamrer,
Som havde de en sjæl,
Der led og klaged.

Sordinstemte toner,
En enlig klokkes,
Ringer savnets sørgmodige sang,
Ringer fjærnt
Og ringer nært,
Og dirrer opløst ud i Rummet,
Mod dagens rødgustne Øjne.

Slyng nu vinter,
Slyng nu
Dit kolde gus over sletteland,
Lad sne falde,
Dryssende dale,
Tystnende tæt,
Dulmende dække
Og køle mit sind,
Et aabent og følsomt saar er mit sind.
</poetry>
</body>
</text>

<text id="kie2025060806">
<head>
    <title>Portræt</title>
    <firstline>Saa sygeligt blege</firstline>
    <source pages="21-22"/>
    <quality>korrektur1,kilde,side</quality>
</head>
<body>
<poetry>
Saa sygeligt blege
Hviler hænderne,
Med de lange smidige fingre
Paa bordet,
Lidt trætte maaske,
Men sagte,
Næsten umærkeligt dirrer de
Af pulserende liv.

Store sorgfulde øjne
I det ludende hoved;
Øjne som seer,
Seer saa fjærnt,
Fjærnt hen,
Hvor ingen støj
Rasler gennem rummet,
Hvor ene,
Tavst og ubønhørligt
Livet skrider
- - -

Saa vandrer,
Vandrer,
De skygger forbi.
- - - - -

Han gyser,
Retter sig op,
Stryger varsomt,
Men hastigt henover
Sit haar
Og gaar.
</poetry>
</body>
</text>

<text id="kie2025060807">
<head>
    <title>Floden</title>
    <firstline>Tyste, tyste</firstline>
    <source pages="23-28"/>
    <quality>korrektur1,kilde,side</quality>
</head>
<body>
<poetry>
Tyste, tyste
Lange linier løber blinde
Under himlens dybe hvælv;

Glidende sniger,
Snigende slangesnoet
Floden vej sig æder
Mellem bjerges stejle kamme,
Over sletters milevide marker
Hastigt strømmer,
Som af længsel baaret;
Gennem haver baaret
Skummende vildt
Af savn og smærte,
Under falmende rosers
Pirrende duft.

Vaagnende,
Tonebrus voksende
Jublende sang!
Bore!
Higende bore,
Som safter i trange porer,
Borende sig vej imod sol
Og piple rindende
Ud af revner og sprækker
Perleglinsende,
Paa stammers brune bark.

Svulme,
Svulmende bruse
Sanseløst gennem
Aarers aabne Veje,
Brændende gløde,
Løftende som en bølge
I drifters hede attraa,
Spændende hver pore,
I kraftens sidste væld;
Besvangrende sitre,
Skabende liv
Liv i høstens sidste blussende stund.

Vildvins hængende have
Af blod,
Dryppende langsomt
Fælder sin blodige graad,
Som kæmpende hæves
Og hvirvlende svinder
I flodens grav.

Et smærtende streif fra elskovs kyst.
Og sanseløst
Styrtende
Vælder
Floden frem i
Golde sletters sand;
Vindens hyl i
Nætters mørke gru,
Bider i det friske
Blødende saar.

Vuggende svejer,
Svejende vugger
Rangiende stammer
I evig stræb
Mod lys og stille højder,
Favnes kun af den kolde
Den klamme taage,
Og i de tynde bladeduske
Høstenvinden spiller
Sit dumpe klokkeklemt
Om livets falmen.

Men i det saaraabne dyb,
Sænker sig taarer,
Sænker sig suk;
Alle de stille rindende taarer,
Rindende uset i nætters dybe skjul,
Rindende saa hedt
Og parret med suk;
Suk som sniger saa tungt o ver j ord.
Klamrende favne stammer
Og langsomt bredende
Fylde luft,
Sjælesukke!
Længselssukke!

Og tung af sin smærtende last,
Rinder floden ud i deltas grene,
Udi havet.
Havet!
Det levende,
Aldrig hvilende,
Ensomt syngende hav,
Som ulmende
Stiger, hvæsende
Fraadende hyler,
Smærteskrigende
Og dønningsrullende farves
Af den synkende sols
Blodige skær.

Haab!
Glimtede der et haab,
Eet eneste haab
Om vaar,
I den synkende sols
Sidste straale?
</poetry>
</body>
</text>

<text id="kie2025060808">
<head>
    <title>Digterdrøm</title>
    <firstline>Se: De store liniers</firstline>
    <source pages="29-30"/>
    <quality>korrektur1,kilde,side</quality>
</head>
<body>
<poetry>
Se:
De store liniers
Lange flugt,
De store drømmes
Tindevej;
Over vidder,
Bræer;
Ensomme hvidglimtende bræer,
Mod himmeldybets gaade.

Træde,
Ensomt træde,
De dunkle skoves
Utraadte stier;
Vandre,
Ensomt vandre over
Golde bræer,
Finde frem,
Det vægtige guld.

Hæve sig,
Stigende flygte,
Flygte med de lange linier,
Ind i det dybe,
Selv en gaade
Blandt gaader.
Mødes!
Som man møder
Det længselsfuldt ventede;
Stille og højtideligt,
Undrende mødes
Med ukendte verdner;
Ukendte verdners
Inderste sjæl.
</poetry>
</body>
</text>

</workbody>
</kalliopework>

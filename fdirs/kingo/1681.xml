<?xml version="1.0" encoding="UTF-8"?>
<!DOCTYPE kalliopework SYSTEM "../../data/kalliopework.dtd">
<kalliopework id="1681" author="kingo" status="incomplete" type="poetry">
<workhead>
   <title>Aandelige Siunge-Koors Anden Part</title>
   <year>1681</year>
   <quality>korrektur1</quality>
   <cvs-timestamp>$Id$</cvs-timestamp>
</workhead>
<workbody>

<poem id="kingo1674a0">
<head>
   <title>Dend II. Sang.</title>
   <subtitle>Er en Bekiendelses og Bedrings-Psalme, hvorudi Synderen bekiender, at Lowen er hans Tugtemestere til Christum. Gal. III. 24. Kand og siungis under dend bekiendte Kircke-Melodie. Jeg raaber fast O HErre! af dybste Nød til dig.</subtitle>
   <toctitle>Dend II. Sang.</toctitle>
   <indextitle>Dend II. Sang.</indextitle>
   <firstline>Kom, Siæl, og lad os græde</firstline>
   <notes>
      <note>Cf. <xref bibel="bibelgalaterne03,24"/>.</note>
      <note>Indtastet af Ole Nielsby.</note>
   </notes>
   <quality>korrektur1</quality>
</head>
<body>
1.
Kom, Siæl, og lad os græde,
    Ach! græd, mit kiød og du,
Øes op en Jammers Væde
    Fra Øyne, Sind og Hu!
Tøm ud det fule Hierte
    Fra ald Urenheds Skam,
Fyld det med Suk og Smerte,
    Kast af ald Ondskabs Ham.

2.
Og om en flyve-tanke
    Af Vellyst banker paa,
Lad dend til Helved vanke
    Og fra dig ude staa!
Kom lad mig Verden kaste
    Bag Ryggen gandske hen,
Og til min JEsum haste
    Med Poenitentz igien.

3.
Mens, ach! Hvor er min Bedring?
    Hvor er de Løfters Ord,
Som jeg i Støvs Fornedring
    Saa mangen gang har gjord?
Hvad frugted det der strømde
    En Flood af Kinden ned,
Da sidst jeg Hiertet tømde
    Paa Skrifte-stolens sted.

4.
Har jeg mit Levnet retted
    Og holdet HErrens Bud?
Er jeg, som da blev tvetted,
    Igien ey sølet ud?
Er Hiertet ey forstokked?
    Er Tungen Løgne-frii?
Har Øyet ikke lokked
    Min Food til Syndens-Stii?

5.
Ach! Jo jeg maa beklage,
    Med Skraal og Himmel-skrig,
At Kræftern' ere svage,
    Der boer ey got i mig!
Min Aand alt got udlover,
    Og Vilien synis good,
Men Gierningen hun sover
    I mit fordærved Blood.

6.
Min Kiærlighed (diß værre)
    Til GUD er ey saa sød,
Som dend jeg veed at bære
    Til Verden, Blood og Kiød:
Jeg elsker ey min Næste
    Med grundig Kierlighed,
Men skakrer mig til beste
    Hans Gods og sure Sved.

7.
Jeg har Afguder dyrket,
    Gods, Ære, Venner, Lyst,
Og mig i Verden styrket,
    Dend til mit Hierte kryst.
Min tunge Løgn og Bander,
    Bedrag og Hykklerj
Med Smigre-sukker blander
    Og giør sig snakke-frj.

8.
Sabbaten, som bør være
    Min søde Hviledag,
For GUD og for hans Ære
    Dend er kun en Behag
Min Vellyst op at fylde,
    En Tjmes Kirke-fær
Kand sminke og forgylde
    Sex Dagis Synds Begier.

9.
Forældre jeg ey lyder,
    Og ey min Øfrighed,
For det de billig byder,
    Jeg ofte giør mig vred:
Min egen Hu og Hoved
    Paa egen Haand vil gaa,
Mit Sind er dødt og doved
    Til lydig Pligt at faa.

10.
Min Næste hâr jeg dræbet,
    om ey til døde slæt,
Dog hâr jeg ofte stræbet,
    At hand er bleven sæt
For Tungens Sverd og Egge
    Foruden nogen skyld,
Jeg hâr og vildet legge
    Saar paa hans ømme Byld.

11.
Utugtig Snak og Tale,
    Løßagtig Ord og Daad,
Begierlighed at svale
    Er Hiertets Lyste-raad:
Vellysters Tindre-øye
    Til Skøgens Fagter staar,
Og Kiødets søde Møye
    Giør Siælen dybe Skaar.

12.
Jeg Tyverj hâr drevet,
    I Handel været sleedsk,
Jeg  X  for  V  hâr skrevet,
    Og været falsk og tredsk:
Med Træck hâr jeg udsuet
    Min Næstis Blood og Sved,
Og hâr dog høyt opskruet
    Min sær Retfærdighed.

13.
Jeg Sandhed ofte sparer,
    Og elsker Løgn og Tant,
Ja legger Reve-snarer
    Tiit for min nær Forvant;
Min Næstis Navn og Lempe
    Jeg bider som en Hund,
Og tør hans Ære dempe
    Med Tunge, Pen og Mund.

14.
Min Næstis Huus at søge
    Jeg treskeligen veed,
Hans Hustro, som en Skiøge,
    Staar i mit Øyis Meed,
Hans Lykke, Gods og Ære
    Jeg ham mißunder slæt,
Og tiit en Flig tør skiære
    Bort fra hans Gavn og Ræt.

15.
See! dette er min Klage,
    Det er mit Hiertis Nag,
Det er min Siælis Plage,
    Min Uroe Nat og Dag!
Jeg skammelig forbryder
    Mig mod GUds Bud og Ord,
Og elsker faure Lyder,
    Som er min Siælis Mord.

16.
Jeg derfor mig indsvøber
    Udi min Synd og Skam,
Og til din Forgaard løber,
    Nedkaster der min Ham:
Jeg for min JEsu knæler
    Og viser mine Saar,
Begierer Læge-væler
    Med mangen modig Taar.

17.
Jeg hierteligen sukker
    Og op til Himlen seer,
Jeg mig mod Jorden bukker,
    Jeg  vaandis meer og meer,
Jeg i min Tunge bider,
    Jeg haanis som en Hund,
Jeg mig i Sindet slider,
    Jeg slaar mig paa min Mund.

18.
Ach! lad dog Himlen drybe
    Med trøste-draaber ned,
Du seer hvor jeg mon krybe
    I Siæls Afmægtighed:
Til JEsu Kors jeg Helder
    Min tørstig Hierte-skaal,
Hvor JEsu Blood nedvelder
    I fulde Himmel-maal.

19.
Det Blod skal mig besprette
    Og give Ljv og Aand,
Mit syndig ljv at rette,
    Hvortil din høyre Haand
Mit Hierte selv skal bøye,
    Jeg har ey selv dend Magt,
Thi Kiødet vil alt krøye
    Mod Siælens Himmel-agt.

20.
Saa vil jeg derpaa træde
    Frem til din Skrifte-stool,
Og om Afløßning græde
    For dig ald Naadis Sool!
Ack! lad mig faa at høre,
    Din Synd er soned, gak:
Saa skal min Mund udføre
    Din Lof med tusind Tak.
</body>
</poem>

<poem id="kingo2000032904">
<head>
   <title>Hierte-Suk</title>
   <toctitle>Hierte-Suk</toctitle>
   <indextitle>Hierte-Suk</indextitle>
   <firstline>Ach! min JEsu, jeg maa klage</firstline>
   <quality>korrektur1</quality>
</head>
<body>
Ach! min JEsu, jeg maa klage,
   At jeg slet er fra dig vendt!
Ach! min JEsu! see tilbage,
   See, jeg er paa Dødsens Skrent!
Mosis Tauler, Lowens Steene
   Støder sig mit Hierte paa,
HErrens Bud-ords Himmel-greene
   I min Jord ey Rood vil faa!
Men naar Moses lader høre
   Trussel, Torden, Død og Band,
Siiger, at hand mig vil føre
   Ned til de Fordømtis Stand,
Da, for Lowens Pidsk og Svøbe
   Krympis jeg med Skrig og Skraal,
Og vil til min JEsum løbe,
   Som er Trøstens rette Maal,
Ja jeg ønsker, GUD vil laue
   Det med mig i Verden saa,
At mig Moses maatte aue,
   JEsus legge Plaster paa.
</body>
</poem>

<poem id="kingo2000032911">
<head>
   <title>Dend IV. Sang</title>
   <subtitle>
      <line>Sorrigfuld og dog trøstefuld</line>
      <line>Kand siungis med dend Melodie:</line>
      <line>HErre JEsu Christ, min Frelser du est, etc.</line>
   </subtitle>
   <toctitle>Dend IV. Sang</toctitle>
   <indextitle>Dend IV. Sang</indextitle>
   <firstline>Ach! HErre see</firstline>
   <quality>korrektur1</quality>
</head>
<body>
1.
   Ach! HErre see
   Min Hierte-vee
Hielp, hielp, thi jeg er bange!
   En syndig Drik
   Mit Hierte fik,
   Som giør mig Stik,
Og bider som en Slange.

2.
   Det Adam brød
   Til dobbelt Død,
Mig tusindfold opskrivis:
   Eet brød kun hand,
   Utald, som Sand
   Hos Hafsens Vand,
Er de af mig bedrivis.

3.
   Naar Solen sig
   Saa prægtelig
Udstraaler paa GUds Himle,
   Feyl stoor' og smaa,
   I hver en Vraa,
   Strax for mig staa
Og for min' Øyne vrimle.

4.
   Fra Hoved-top
   Min syndig Krop
Ræt need til Fodens Saale,
   Er fuld af Saar,
   Hvert Hoved-haar
   Har Skad' og Skaar,
Dend smerte maa jeg taale.

5.
   Tiit tænker vel
   Min arme Siæl,
Jeg vil min Gang forvare,
   Men før jeg veed,
   Gaar af min Leed
   Paa Syndsens Beed,
Til Strikke, Fald og Snare.

6.
   Jeg stoler paa,
   Mit Huus at staa
Paa Verdens faste Klippe:
   Men lidet Vand
   Læt skylle kand
   Min Grund aff Stand,
Saa jeg mit Haab maa slippe.

7.
   Min Ven er mig,
   Saa skuffelig,
Som Flyde-vand og Bekke,
   Jeg i hans Arm
   Og falske Barm,
   Til Siæle-harm
Mig og har ladet giekke.

8.
   Der er ey Grund
   I Haand og Mund,
Hvorpaa mand nu kand bygge:
   Hvert Hiert' er Garn,
   Hver Eed er Skarn,
   Hver Skalk som Barn,
Hvert Løfte som en Skygge.

9.
   For dig, for mig
   Jeg klager mig,
Trofaste GUd og HErre,
   Mit Hierte slaer,
   Min Siæl er baer,
   Min Synd er svaer,
Hielp, JEsu, dend at bære.

10.
   Jeg aldrig faldt,
   Det er jo tallt,
Hvor tiit veed jeg dog ikke:
   Jeg har ey giort,
   Hvit eller sort,
   Lit eller stort,
Du veedst det jo til Prikke.

11.
   Jeg derfor lam
   Af Synd og Skam
Paa din Fodskammel ligger!
   O JEsu kom!
   Vendt Sverdet om,
   En naadig Dom,
Jeg af din Godhed tigger.

12.
   Dog maat du vel
   Med Ræt og Skiel
I Hast og Vrede svare:
   Mand bør jo paa
   Sin Ræt at staa,
   Naar Børn de taae
Sit Brød for Hund' at spare.

13.
   O Frelsermand,
   For Hunde kand
Dog Herre-smuler vanke:<note>Cf. <xref bibel="bibelmarkus07,27-28"/>.</note>
   Min Trang er stoor,
   O Sandheds Ord,
   Jeg hos dit Bord
Vil Naade-smuler sanke.

14.
   Og om jeg maa
   Utrøstet gaa,
Dend gandske Dag i Sorgen,
   Og om jeg plat
   Dend lange Nat
   Er slæt forlat,
Du kommer dog i morgen.

15.
   Lad Verden sig
   Ey glæd' i mig,
Og giør mig ey til Skamme:
   Lad min Uven
   Ey lee mit Meen,
   Men lad en Green
Af Naadens Riis mig ramme.

16.
   Du est dog dend
   Der Herr' og Svend
I Nyrene randsager,
   Ser du jeg er
   Af ond Begiær
   En Hykkler skiær,
Spar da ey dine Plager.

17.
   Mens har Du end
   Din Bue spend,
Og lit med Hielpen lenter,
   Jeg staar saa sagt
   Paa Haabets Vagt,
   Ved Troens Magt,
Og dog din Naade venter.

18.
   Det dyre Blood
   Som JEsus lood
Udaf sit Hierte rinde,
   Har giort mig reen
   Af Syndsens Meen,
   Min Hierte-steen
Skal jeg ey meere finde.

19.
   Des være dig
   Ævindelig
Treenig GUd din Ære!
   Min Tunge skal
   Blant Engle-tall
   I Himlens Sall
Dig ævig Lov frembære.
</body>
</poem>

<poem id="kingo2000032912">
<head>
   <title>Hierte-Suk</title>
   <toctitle>Hierte-Suk</toctitle>
   <indextitle>Hierte-Suk</indextitle>
   <firstline>Aldrig er jeg uden Vaade</firstline>
   <quality>korrektur1</quality>
</head>
<body>
Aldrig er jeg uden Vaade,
Aldrig dog foruden Naade:
   Altid har jeg Suk og Vee,
   Altid kand dog JESUM see:
Altid trykker mine Synder,
Altid JEsus Hielp tilskynder:
   Altid er jeg udi Tvang,
   Altid er jeg fuld af Sang:
Nu i Sorrig, nu i Glæde,
Nu i Fald og nu i Sæde:
   Ofte fuld af stoor Uroo,
   Altid fuld af JEsu Troo!
Saa er Sorg og Glæde lenked,
Saa er Begeret iskienked
   I mit Levnets Omgang Skaal,
   Slig er mine Levnets Maal!
Men, O JEsu, jeg vil græde,
Hielp Du til at Troens Glæde
   Fra min Synd og Sorrig maa
   Altid Over-vegten faa!
</body>
</poem>

<poem id="kingo2000032902">
<head>
   <title>Dend IX. Sang</title>
   <subtitle>
      <line>bestaar af Hellige Andagter dend stund Det Høyværdige Alterens Sacremente uddelis.</line>
      <line>Siungis under den Melodie:</line>
      <line>JEsu søde Hukommelse, etc.</line>
   </subtitle>
   <toctitle>Dend IX. Sang</toctitle>
   <indextitle>Dend IX. Sang</indextitle>
   <firstline>O JEsu, paa din Alter-food</firstline>
   <quality>korrektur1</quality>
</head>
<body>
1.
O JEsu, paa din Alter-food
Med Hiertens Troo, med Bøn og Bood
Jeg knæler for Guds søde Lam,
Som bær ald Verdens Synd og Skam.

2.
Mit Hierte jeg til dig frembær,
Hvor Synden skaar og skrammer skiær,
Mens, JEsu, din dend saared Krop
Skal fylde dem med Salver op.

3.
Jeg er i Dag min JEsu Giest,
O Siæl, betænck dend høye Fest,
Hand byder dig til Bords med sig,
Ja med sig selv bespiser dig.

4.
Her rekker hand mig under Brød
Sit legem, som leed Korsens Død,
Og under Viin sit Rosens Blood
Dend dyre Naadis Purpur-flood.

5.
Æd, drik og vær af Hiertet glad
Ved denne meer end Engle-mad,
Og for dend Skaal siig JEsu Tak,
Som aldrig nogen Engel drak.

6.
Jeg troer og veed hvad jeg her faar,
Endog min Sands der ofvergaar!
Jeg faar min JEsum gandske slæt
Og af ham selv jeg bliver mæt.

7.
Seer, I GUds Engle, seer herned
Og ærer dend Hemmelighed,
At JEsus hos GUds høyre Haand
Er her i Testamentets Baand.

8.
Der er hand udi Glæden sød,
Her er hand i velsigned Brød,
Der er hand i sin Æriss Kraft,
Her i Vjndruens signed Saft.

9.
Hvordan det skeer det veed jeg ey,
Hand har ey vildet viist dend Vey,
Min Sands saa høyt sig ey bør snoo,
Det er mig nok, hans Ord at troo.

10.
Saa fryd dig da min Siæl og Aand,
At dog GUds Tieners ringe Haand,
Maa rekke dig det salig Pant,
Hvor i sig GUd til dig forbandt.

11.
Det Bord det er min Siælis Kraft,
Der faar jeg Livets Himmel-saft,
Det er mit Hiertis styrckis Rood,
Det er min Trøst, min Troo, mit Mood.

12.
Det Bord er bridt ved Sandheds Mund,
Til Salighedens faste Grund,
Det er mit Haab som qveger mig,
Mit Liv og Lyst ævindelig.

13.
O JEsu, lad mig aldrig gaa
Fra dette Bord, hvor du est paa,
Jeg kaster jo ald Verden hen,
Og længis altjd did igien.

14.
Indtil du mig i Himmerrjg
Forflytte vil hen op til Dig,
Hvor mig skal ævig Ære skee,
Og jeg har nok i Dig at see.
</body>
</poem>

<poem id="kingo2000032903">
<head>
   <title>Dend X. Sang</title>
   <subtitle>Er en Taksigelse efter HErrens Nadvere</subtitle>
   <toctitle>Dend X. Sang</toctitle>
   <indextitle>Dend X. Sang</indextitle>
   <firstline>Tak JEsu, Siælens Hyrde good</firstline>
   <quality>korrektur1</quality>
</head>
<body>
1.
Tak JEsu, Siælens Hyrde good
      Ævindelig,
Tak for din Død, min Siæle-bood
   Hvorved du frelste mig.

2.
Tak for dit Legem og dit Blood,
      Min Siæle-mad,
Dend Paradise-frugt og Flood
   Mod Slangens Bid og Had.

3.
Jeg smagte nu hvor sød du est
      For Mund og Sind,
Mit Hierte veed det allerbest,
   Der blefstu prentet ind.

4.
I Verdens Lyster viger hen,
      Thi aldrig meer,
Og aldrig er jeg eders Ven,
   Jeg eder nu beleer.

5.
O JEsu, lad dit Legems Brød
      Og Blode-skaal,
Mig vederqvæge til min Død,
   Saa har jeg naaet mit Maal.
</body>
</poem>

<poem id="kingo2003092701">
<head>
   <title>Hierte-Suk</title>
   <subtitle>Hellige Betænkninger over Herrens Nadvere.</subtitle>
   <toctitle>Hierte-Suk</toctitle>
   <indextitle>Hierte-Suk</indextitle>
   <firstline>Min Siæl, hvo er dog dend, som dig saa kierlig føder</firstline>
   <quality>korrektur1</quality>
   <notes>
      <note>Bidrag fra Nynne Transbøl.</note>
   </notes>
</head>
<body>
Min Siæl, hvo er dog dend, som dig saa kierlig føder,
Og med sit aabne Bryst og rene Hierte møder?
       Hvad er det dog for Mad, som nu dit Kiød og Blood,
       Med Kraft bespiiser saa? Hvad er det for en Flood,
Som Hiertet over alt med Liv og Lyst omrinder?
Hvor ved sig Kierlighed i alle Aarer finder!
       Det er jo visselig, korsfæste JEsu, Dig
       Som med dig selv hâr holt et Maaltjd her med mig!
O Riigdoms store Dyb! Hvi vilde du ey regne
Dit Manna mere ned? Hvad er det høyt at tegne,
       At du, Guds ævig Søn, selv vilde være Brød,
       Som udaf Ævighed leed aldrig Hungers Nød.
Hvi vilde du saa høyt dend ringe Jordens Drue
Velsigne, at mand der livagtig kunde sue
       Dit rene Hierte-Blood? Min Siæl dend staar i Brand
       Og leder smaalig, dog ey dette finde kand!
I Guldet kunde Du dit Billede ladet trykke,
Og hengd det paa mit Bryst som deilig gylden Smycke,
       Med konstig Demants Spill: Du kund' i Perler hengd
       Dit liflig Kontrafey, med Roosen-Blood omsprengd!
Mens, ach! Det kunde mig saa gandske lidet nytte,
At jeg din Lignelse udvortis kunde flytte
       Fra Lem til anden, i det allerbeste Guld,
       Jeg blev indvortis dog af Synd og Ondskab fuld!
Hvad gavned det min Siæl, om end jeg fik at æde
Nyfaldet Himmel-man? Og om jeg kunde væde
       Min Synde-tørred Siæl med Klippe-sprungne Vand
       Om jeg ey JEsu Brød og Blode-kilde fand?
Du derfor vilde mig, O søde JEsu, give
Dit eget Kiød og Blood, som for mig skulde blive
       En hellig Spiise, til at rydde Siæl og Krop
       Fra Verdens Lyste-mad og Synde-vedsker op!
Saa deler du din Kraft til mine svage Lemmer,
Og Slangens Hoved hos mit Hierte sønderklemmer!       
       Dit sande Kiød og Blood, mit rene Maaltjd er,
       Hvor Du dig gandske selv i Kierlighed frembær!
Og vaar det ey dig selv, da kunde jeg vel æde
Et slagted Paaske-Lam, og mig i Skygger glæde:
       Men du togst Skyggen bort, og sagde selv: Det er
       Mit Legeme, mit Blood; der er ey Skygger her.
Lad andre nøyis med din Tilsagns bare Skygge,
Og deris Salighed og Troo der paa opbygge!
       Mens det er Glæden som mig ind i Hiertet gaar,
       At jeg min JEsum selv i Sacramentet faar!
</body>
</poem>

<poem id="kingo1681a2">
<head>
   <title>Dend XI. Sang</title>
   <subtitle>Keed af Verden, og kier ad Himmelen</subtitle>
   <toctitle>Dend XI. Sang</toctitle>
   <indextitle>Dend XI. Sang</indextitle>
   <firstline>Far, Verden, far vel</firstline>
   <quality>korrektur1,korrektur2</quality>
</head>
<body>
  Far, Verden, far vel,
Jeg keedis nu længer at være din Træl,
De Byrder, som du mig har bylted oppaa,
Dem hvister jeg fra mig og vil dem forsmaa,
Jeg river mig løß, og jeg keedis nu ved
  Forfængelighed,
  Forfængelighed.

  Hvad er det dog alt
Som Verden opsminker med fauer Gestalt?
Det er jo kun Skygger og skinnende Glar,
Det er jo kun Bobler og skrattende Kar,
Det er jo kun Ise-skrog, Skarn og Fortred,
  Forfængelighed,
  Forfængelighed.

  Hvad er mine Aar,
Som smugende svinder og snigende gaar?
Hvad er min Bekymring? mit Tanke-fuld Sind?
Min Sorrig? min Glæde? mit Hovedis Spind?
Hvad er mit Arbeyde? min Møye? min Sved?
  Forfængelighed,
  Forfængelighed.

  O Riigdom og Guld,
Du Jorderiigs Afgud i skinnende Muld,
Du est dog af Verdens bedragelig Ting,
Som voxer, aftager og vexlis omkring,
Du est dog, i høyeste Mercke og Meed,
  Forfængelighed,
  Forfængelighed.

  Ach, Ære, hvad er?
Hvad er dine Kroner og Krandse du bær?
Misundelse sidder dig aldjd paa Ryg,
Du hemmelig stødis og sielden est tryg!
Du ofte der snubler, hvor andre de gleed,
  Forfængelighed,
  Forfængelighed.

  Ach, Yndist og Gunst,
Du hastig opførte og faldende Dunst,
Du konstig opblæsere, hvegende Vind,
Som tusind har Øyen og dog løber blind,
Hvad est du naar mand dig ved Soolen hâr seed?
  Forfængelighed,
  Forfængelighed.

  Ach, Venskab og Troo,
Som alt efter Lykken veedst Fløyet at snoo!
Du smukke Bedragere, heldige Skalk,
Som skuffer saa ofte i Drøfvelsens Kalk
Du est, som og jeg af Forfarenhed veed,
  Forfængelighed,
  Forfængelighed.

  Ach, kiødelig Lyst,
Som mangen med dødelig Læber hâr kyst,
Dit fengende Tynder, din flyvende Gnist,
Hâr mangen i ævige Luer henhvist,
Din Skaal synis Hunning, men Drikken er leed
  Forfængelighed,
  Forfængelighed.

  Saa far da, far vel,
Du skalt nu ey lenger bedrage min Siæl,
Bedragelig Verden, jeg takker dig af,
Og synker dig ned i Forglemmelsens Grav,
Jeg lengis at bøde min Sorrig og Nød
  I Abrahams Skiød<note>Cf. <xref bibel="bibellukas16,22"/></note>,
  I Abrahams Skiød.

  Der skal mine Aar
Begyndis i Ævigheds deylige Vaaer,
Der skal ikke Dagen ved Solen opgry,
Ey Maanen tilmaale mig Næde og Ny,
Men JEsus er Solen, hvis Straaler er strød
  I Abrahams Skiød,
  I Abrahams Skiød.

  Min Rigdom og Guld
Skal være af idel Bestandighed fuld,
Dend skal ikke Tyven bestiele mig da,
Dend skal ey Spitzfindighed skakre mig fra,
Min Rigdom er frj for ald Jorderigs Stød
  I Abrahams Skiød,
  I Abrahams Skiød.

  Jeg Ære skal faa
Fra Thronen min JEsus hand sidder oppaa,
Mig Kronen skal givis med Herlighed fyldt,
Med Blodet af Lammet alt over forgyldt,
Dend faar jeg, om Satan end selv det fortrød,
  I Abrahams Skiød,
  I Abrahams Skiød.

  Med Yndist jeg skal
Fremskinne blant Englenis hellige Tall,
Misundeligt Øye mig ikke skal see,
GUds Ansigt mig altjd i Øyne skal lee,
Der skal jeg bespotte dend avindsyg Død
  I Abrahams Skiød,
  I Abrahams Skiød.

  Der hâr jeg en Ven,
Min JEsus, som elsker og elskis igien,
Mit Øye der seer ham saadan som hand er,
Hand Kierligheds Himmel-bluß stedse frembær,
Ved Aanden staar Kierlighed ævig i Glød
  I Abrahams Skiød,
  I Abrahams Skiød.

  Min Lyst og min Fryd
Forfriskis ved Engle-basuner og Lyd,
Men GUd er ald Lysten for mig og for dem!
Far op da, min Siæl, og ald Verden forglem!
Mens glem ey at Lysten er ævig og sød
  I Abrahams Skiød,
  I Abrahams Skiød.
</body>
</poem>

<poem id="kingo1681a0">
<head>
   <title>Dend XIV. Sang</title>
   <subtitle>Hver har sin Skæbne</subtitle>
   <toctitle>Dend XIV. Sang</toctitle>
   <indextitle>Dend XIV. Sang</indextitle>
   <firstline>Sorrig og Glæde de vandre tilhaabe</firstline>
   <quality>korrektur1,korrektur2</quality>
</head>
<body>
Sorrig og Glæde de vandre tilhaabe,
  Lykke, Ulykke de ganger paa Rad,
Medgang og Modgang hin anden anraabe,
  Soelskin og Skyer de følgis og ad!
    Jorderiigs Guld
    Er prægtig Muld,
Himlen er Ene af Salighed fuld.

Kroner og Scepter i Demant-spill lege,
  Leeg er dog ikke dend kongelig Dragt!
Tusinde Byrder i Kronerne hvege,
  Tusindfold Omhu i Scepterets Magt!
    Kongernis Boe
    Er skiøn Uroe!
Himlen allene giør salig og froe!

Alle Ting hâr sin foranderlig Lykke!
  Alle kand finde sin Sorrig i Barm!
Tiit ere Bryst, under dyrebar Smykke,
  Fulde af Sorrig og hemmelig Harm!
    Alle hâr sit,
    Stort eller Lit!
Himlen allene for Sorgen er qvit!

Velde og Vijßdom og timelig Ære,
  Styrke og Ungdom i blomstrende Aar,
Høyt over andre kand Hovedet bære,
  Falder dog af og i Tjden forgaar!
    Alle Ting maa
    Enden opnaa,
Himmelens Salighed Ene skal staa!

Deyligste Roser hâr stindeste Toorne,
  Skiønneste Blomster sin tærende Gift,
Under en Rosen-kind Hiertet kand foorne,
  For dog at Skæbnen saa sælsom er skift!
    I Vaade-vand
    Flyder vort Land,
Himlen hâr Ene Lyksaligheds Stand.

Vel da! saa vil jeg mig aldrig bemøye
  Om ikke Verden gaar efter min Agt!
Ingen Bekymring skal kunde mig bøye,
  Intet skal giøre mit Hierte forsagt!
    Sorrig skal døe,
    Lystigheds Frøe
Blomstris paa Himle-Lyksaligheds Øe!

Angist skal aule en varende Glæde,
  Qvide skal vinde sin Tott udaf Teen!
Armod skal prydis i rjgeste Klæde,
  Svaghed skal reysis paa sundeste Been!
    Avind skal staa
    Fengsled i Vraae,
Himlen kand Ene alt dette formaa!

Lad da min Lod og min Lykke kun falde
  Hvordan min GUd og min HErre hand vill,
Lad ikkun Avind udøse sin Galde,
  Lad kun og Verden fulddrive sit Spill!
    Tjdernis Bom
    Bliver dog tom,
Himlen skal kiøre altingest her-om!
</body>
</poem>

<poem id="kingo1681a1">
<head>
   <title>Sonnet eller Suk i Klingeriim</title>
   <toctitle>Sonnet eller Suk i Klingeriim</toctitle>
   <indextitle>Sonnet eller Suk i Klingeriim</indextitle>
   <firstline>Hvor ofte sukker jeg, fordi dend haarde Lykke</firstline>
   <quality>korrektur1</quality>
   <keywords>sonnet</keywords>
</head>
<body>
Hvor ofte sukker jeg, fordi dend haarde Lykke,
Som dog af HErrens Haand uddelis til enhver,
I allis Lodde ey med lige Skrammer skiær,
Mens alle dog i Fleng, oc hver i sær mon trykke,
  Om end de Kroner vel paa deris Hoved bær,
  Og om blant Betler-tall de slæt indregned er!
Dog skal hver tage mod sit Skæbne-skaaren Stykke,
Og saa sin Lykke-palt af beste Æfne smykke!
Hvi skal jeg da, O GUd! mig i min Deel ey skikke?
Imens jeg veed, at ey en Toorn min Food kand stikke,
  Hvor ey din Haand er hos! Mens Tjden er kort,
  Som Alting hâr paa Rygg, og blæser dennem bort.
Saa blæser jeg, og giør mig Taal, og blæß igien
Ad alle Ting, som dog af Tjden blæsis hen!
</body>
</poem>

<poem id="kingo2000061802">
<head>
   <title>Sonnet eller Klinge-Riim</title>
   <toctitle>Sonnet eller Klinge-Riim</toctitle>
   <indextitle>Sonnet eller Klinge-Riim</indextitle>
   <firstline>Saa skal dog alle Ting sig efter dennem føye</firstline>
   <quality>korrektur1</quality>
   <keywords>sonnet</keywords>
</head>
<body>
Saa skal dog alle Ting sig efter dennem føye,
   Som frygte HErrens Navn, ald Verdens Sirkelring
   Og Lykkens Middel-punct, ihvor det gaar omkring,
Skal, efter HErrens Raad, til deris Haand sig bøye:
   Men Verden Verksted er for Himlens Lykke-ting,
   Som giør vel mangen Bukt og mange sælsom Sving,
Der synis verkelig for Kiødets stær-blind Øye,
Og dog en ædel Siæl saa herlig kand fornøye,
At dend i alle Ting GUds Himmel-haand kand kiende,
Til hvilket Hiørne sig end Lykkens Vind vil vende,
Saa seer dend dog sin Gud, hver Streeg i sit Kompas,
Og aldrig anker paa det skiøre Lykke-glas,
Om Skæbnen aldrig vaar saa ankelig og hvas,
GUd giør dog alle Ting, og giør dem vel tilpas.
</body>
</poem>

<poem id="kingo2000061803">
<head>
   <title>Den XVI. Sang</title>
   <subtitle>
      <line>er Boord-Andagt</line>
      <line>eller</line>
      <line>En Sang at siunge for Maaltjd,</line>
      <line>Under dend Melodie:</line>
      <line>Siunge vi af Hiertens Grund, etc.</line>
   </subtitle>
   <toctitle>Den XVI. Sang</toctitle>
   <indextitle>Den XVI. Sang</indextitle>
   <firstline>Hierte Fader, Godheds Rood</firstline>
   <quality>korrektur1</quality>
</head>
<body>
1.
Hierte Fader, Godheds Rood,
Sundheds Kilde, Livsens Flood,
Af hvis bundløs Naade-veld
Flyder Lykke, Liv og Held,
Spiisemester viis og klog,
Som i Verdens mindste Krog
Holder ævig Opholds Bog.

2.
Fra min første Form og Skik,
Som jeg lønlig af dig fik,
I min Moders Liv og Barm
Blev jeg ved din Naade varm,
Og fik Føde før jeg saae
Frugtbar Sky paa Himlen gaa,
Brødkorn udi Furren staa.

3.
I min  spæde Barndoms Stand,
Før min Gumme hafde Tand,
Gav du Melk af Moders Bryst,
Som med kierlig Kys blev kryst,
I min Ungdom daglig Brød
Jeg hos Roos og Aue nød,
Tugtens Graad er nu saa sød.

4.
Hvor jeg haver reyst omkring,
Trædt i Verdens Vandre-ring,
Har du Brødet med mig deelt
Nu i halft og nu i heelt,
Jeg ved din Forsynlighed,
I mit loulig Kald og Sved,
Intet hungrigt Maaltid veed.

5.
Du hâr givet Huus og Hiem,
Hiulpet mig i Verden frem,
Og min Hustro yndelig
Som et Viintræ breder sig,<note>Se <xref bibel="bibelsalme128,3"/>.</note>
See til Frugten som her staar,
Mine Børn jeg af dig faar
I mit korte Levnets Aar.

NB: Dend som GUD hâr ey velsignet med Børn,
kan siunge dette Vers saaledis:

Du hâr givet Huus og Hiem,
Hiulpet mig i Verden frem,
Saa jeg hâr til min' og mig
Ald min Nødtørft rundelig,
Giv, O GUd! min Siælis Frugt
Maa, dig til en søder Lugt,
Spire frem i Dyd og Tugt.

6.
Du hâr skienkt mit Kar og Skaal
Til en vel-fornøyed Maal,
At min Fiende ogsaa maa
Harme-brusten see derpaa!
Gid jeg aldrig glemsom er
For det Brød din Haand mig skiær,
Og din Forsyn til mig bær.

7.
Signed ved dit Ord og Aand,
Alt hvad din, den runde Haand
Haver nu paa Borde sat
Af din rige Forraads Skat,
Giv og Styrke ved vor Mad,
Drøyelse leg i vort Fad,
Hver maa blive sund og glad.

8.
Hold ved lige Kirkens Bord,
Sacramentern' og dit Ord,
Til vor Siælis Leve-brød,
Som er sundt i Liv og Død:
Signe Kongen, at hans Land
Rige Madbord blive kand
I lyksalig Trive-stand.

9.
Giør os af dit Gode mæt,
Hold os i dit Bud og Ræt,
Gid vi, med en kierlig Aand,
Gierne fylder Armis Haand,
Lad os leve i din Fred,
Med en god Samvittighed
Døe i Troen vel bered.
</body>
</poem>

<poem id="kingo2000061806">
<head>
   <title>Hierte-Suk</title>
   <toctitle>Hierte-Suk</toctitle>
   <indextitle>Hierte-Suk</indextitle>
   <firstline>En fattig Pillegriim jeg er</firstline>
   <quality>korrektur1</quality>
</head>
<body>
En fattig Pillegriim jeg er,
Som Adams Synde-palter bær!
Fra først jeg fik min Vandre-stav,
Faa Triin kun fra min Føde-grav,
Du lille Barn, du Jesu veed
Hvor tiit min spæde Food hand gleed.
Jeg hâr udi min Ungdoms Tiid
Giort Reyse-pladsen skiøn og viid,
Og meent, at Verdens Reyse klodd
Dend hafde ingen Stød og Odd,
Jeg tænkte tiit at Hunning flød,
Hvor Veyen grønnist faldt og blød,
Da dog dend slibrig vaar og slem
I Henge-dynd at træde frem,
Dog slag jeg vel, og gik forbi
Ved Jesu Gienveys trygge Sti.
Endnu jeg vandrer daglig Dag,
Alt som det er min GUds Behag,
Og søger Lykken hvor jeg kand
At nære mig udi min Stand!
Gid jeg fra Syndens Veye maa
I JEsu Foodspoor daglig gaa,
Og fra Ulykkis Vaade-fald
Bevaris i mit loulig Kald,
O JEsu, lad din Engle-hær
Mig altid blive huld og nær,
Gid Alting vel i Haande gaar,
Indtil mit Reyse-pas jeg faar
Herfra til Himlens Hiem og Boo,
Saa hâr jeg naat min Reyse-roo!
</body>
</poem>

<poem id="kingo2000061805">
<head>
   <title>Dend XX. Sang. For Søefarende</title>
   <subtitle>
      <line>Under dend Melodie:</line>
      <line>Beklage af ald min Sinde, etc.</line>
   </subtitle>
   <toctitle>Dend XX. Sang. For Søefarende</toctitle>
   <indextitle>Dend XX. Sang. For Søefarende</indextitle>
   <firstline>O store GUd og HErre</firstline>
   <quality>korrektur1</quality>
</head>
<body>
1.
O store GUd og HErre,
   Som Himmel, Jord og Land
Aldmægtig kand regiere,
   Ja Havets grumme Vand,
      Vi paa dit Ord
Os nu til Søes begive,
Vort Verk og Værv at drive
   Og gaar fra Land og Jord.

2.
Vort Seyl vi nu ophidse
   For Vindens Puste-kast,
GUd! hielp det selv at tridse
   Og holt derved saa fast,
      At Storm og Stød
Og grumme Sky-kast ikke
Skal os til Graven skikke
   I Havets vaade Skiød.

3.
De veedst vor Skibe-planke
   Er næp tre Fingre breed,
Som Havets Bølger banke
   Med Vold og Fyrighed:
      Saa lit og er
Imellem Dødsens Hule
Og os, om Stormens Kule
   Med Magt igiennemskiær.

4.
Dend første Seyle-snekke,
   Som i Syndfloden flød,
Du vilde selv tildekke,
   Der Synd og Vand sig skiød
      Med Grumhed ud
Oppaa dend beged Kiiste,
Da Noah laa og priiste
   Din Naade, Hierte Gud.

5.
Du haver og af Naade
   Ført dine fordum vel
Igiennem Havets Vaade,
   Og reddet deris Siæl!
      Det røde Hav
Med Vand i Vand du mured,
At Pharao blev lured
   Udi dend slibrig Grav.

6.
De som endnu skal fare
   Ud paa de dybe Vand,
Befinder obenbare,
   At tusind Ting i Strand
      De Vidne bær,
At din' aldmægtig Hænder
Alt Havet overspender,
   Og hersker ene der.

7.
De kanst med Fingren true
   Dend kaade bruse-søe,
Og Bølgers Stolthed kue,
   Som skryde grumt og giøe;
      Du kand saa snart
En Blik af Stormen giøre,
Og af en Blik opføre
   En Storm med hastig Fart.

8.
O GUd! de seer vi ere
   En liden Flyde-flok
Lad Bølgens Huus os bære,
   Og lad din Engle-skok
      Os stedse fri
Fra Luftens Fyrstis Fare,
Fra Leviathans Snare,
   I Havets farlig Sti.

9.
Lad Væir og Vind os føye,
   Lad Lykken i vort Seyl
Og til vor Gierning bøye,
   O GUd! slae os ey feyl
      Men hielp os frem,
At vi med Tak og Glæde
Paa Lande-jorden træde
   Og kommer til vort Hiem.

10.
Gid og vi kunde lære
   At vore Dage far,
Som Skib der seylend' ere
   I Havets Bølge-glar
      Vi mod vor Død
Os daglig kand berede,
Indtil GUd vil os lede
   I Himlens Havn og Skiød.
</body>
</poem>

<poem id="kingo2000061804">
<head>
   <title>Hierte-Suk</title>
   <toctitle>Hierte-Suk</toctitle>
   <indextitle>Hierte-Suk</indextitle>
   <firstline>Naar jeg, O GUd paa Havet er</firstline>
   <quality>korrektur1</quality>
</head>
<body>
Naar jeg, O GUd paa Havet er
Og Bølge-ryggen giennemskiær,
   Da kand jeg mig erindre,
At i mig selv der er et Hav
Ræt ved min dybe Hierte-grav
   Hvor sterke Storme tindre
Og tunder om ved Dag og Nat,
Endog en Stang der for er sat,
   Saa hver dog ikke kiender,
Hvordan det ulmer i min Barm,
Hvordan det pebler, naar jeg varm
   Af Harm og Vrede brender,
Hvordan Bekymrings Storme gaae
I mine Aarers lønlig Vraa,
   Hvor Frygt udi mig velter,
Hvor Blodet rutter om min Aand,
Hvor Pulsen pikker ved min Haand,
   Til Hiertet nesten smelter!
Da seer jeg salte Taare-vand
Igiennem Øyet trilde kand,
   At viise mig dend Kilde,
Som i mit Bryst sin Udspring hâr,
Hvor salt dend er, hvor suur og baêr,
   Og hvor dend smager ilde!
Da sukker jeg: O JEsu! giv
At Havet ikke skal mit Liv
   Med Vold og Grumhed stekke:
Men skal jeg qvælis i en Søe,
Da, søde JEsu, lad mig døe
   I Øynis Boode-bekke.
      AMEN

Alt det som haver Aande love
   HERREN.
</body>
</poem>
</workbody>
</kalliopework>

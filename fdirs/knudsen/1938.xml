<?xml version="1.0" encoding="UTF-8"?>
<!DOCTYPE kalliopework SYSTEM "../../data/kalliopework.dtd">
<kalliopework id="1938" author="knudsen" status="incomplete" type="poetry">
<workhead>
   <title>Digte</title>
   <year>1938</year>
   <cvs-timestamp>$Id$</cvs-timestamp>
</workhead>
<workbody>

<poem id="knudsen2001102401">
<head>
   <title>Aftenvers</title>
   <toctitle>Aftenvers</toctitle>
   <indextitle>Aftenvers</indextitle>
   <firstline>Tunge, mørke Natteskyer</firstline>
   <notes>
      <note>Efter <i>Digte</i>, 1938, red. Ejnar Thomsen.</note>
      <note>s. 49</note>
      <note>Første gang trykt i <i>Tidens Strøm</i>, 5. december, 1890.</note>
   </notes>
   <quality>kilde,side</quality>
</head>
<body>
Tunge, mørke Natteskyer
Op ad Himlen drager,
Hjem til Skovs af Marken flyer
Hist de sorte Krager,
Skumringen sig breder ud,
Det er mørkt omsider.
Vær os nær, du kjære Gud,
Medens Natten lider.

Vær mig nær, thi uden Dig
Ensomhed mig truer;
Vær mig nær, thi uden Dig
Jeg for Mørket gruer;
Hold mig med Din Faderhaand,
Saa jeg Dig fornemmer,
Fri mig ud af Mørkets Baand.
Saa min Frygt jeg glæmmer.

Lad mig føle, hver Gang naar
Verden bli'r mig øde,
At Du, Fader, hos mig staar,
Og i saadan Møde;
Og naar Natten i mit Bryst
Hjærtet vil omlejre,
O, da skjænk mig Livsens Trøst,
Vind mig Lysets Sejre.

Og naar Dødens Nat en Gang
Over mig sig sænker,
Lad mig høre Morgensang,
Før end ret jeg tænker,
Dine Fugles Morgensang
I den høje Sommer,
Dér, hvor Dag er al Tid lang,
Natten aldrig kommer.

Tung og mørk den tavse Nat
Over Jorden spænder,
Hist kun bag et Vindve mat
Vaagelys der brænder.
Du, som lindrer Sorg og Nød,
Al vor Synd forlader,
Lyser op den mørke Død,
Tak! Du Lysets Fader!
</body>
</poem>

<poem id="knudsenandrea0">
<head>
   <title>Morgensang</title>
   <toctitle>Morgensang</toctitle>
   <indextitle>Morgensang</indextitle>
   <firstline>Se, nu stiger Solen af Havets Skjød</firstline>
   <notes>
      <note>Efter <i>Digte</i>, 1938, red. Ejnar Thomsen.</note>
      <note>s. 51</note>
      <note>Første gang trykt i <i>Højskolebladet</i>, nr. 12, 1891.</note>
   </notes>
   <quality>kilde,side</quality>
</head>
<body>
Sé, nu stiger Solen af Havets Skjød,
Luft og Bølge blusser i Brand, i Glød;
Hvilken salig Jubel, skjønt Alt er tyst,
Medens Lyset lander paa Verdens Kyst.

Jeg vil aande Luften i fulde Drag,
Synge Gud en Sang for den lyse Dag,
Takke ham, at Morgnen mig end er sød,
At mig Dagen fryder, trods Synd og Død.

Takke ham, som gav mig, naar Sol staar op,
Selv at føle Morgen i Sjæl og Krop,
At al Mørkhed svinder og Sjælevé,
Blot jeg trygt vil sige: Din Vilje ské!

O, at jeg tør favne Dig, skære Dag,
Kalde Dig med Navne, min Sjæls Behag,
Alle gode Navne, som bedst jeg véd:
Moder, Søster, Elskte: min Kjærlighed!

Lysvæld bag ved Lysvæld i Himlen ind,
Did, hvorfra den kommer nu, Morgnens Vind,
Ret, som om den aanded af Lyset ud - -
O, Du milde Fader, min Skaber, Gud!

Lad mig nu kun drage ad natmørkt Hav,
Lad mig ikkun stævne imod min Grav:
Livets Gud mig skjærmer, jeg er hans Barn,
Ud hans Haand mig river af Dødens Garn.

Sé, da stiger Solen af Hav paany,
Alle Dødens Skygger for evig fly,
O, for Sejers-Jubel, for salig Lyst:
Lyset stander stille paa Livets Kyst!
</body>
</poem>

<poem id="knudsen2006072501">
<head>
   <title>Bryllupssang</title>
   <firstline>Som Blomst til liden Tue</firstline>
   <notes>
      <note>Indtastet af Ejnar Nørager Pedersen.</note>
      <note>Efter <i>Digte</i>, 1938, red. Ejnar Thomsen.</note>
      <note></note>
   </notes>
   <quality>korrektur1</quality>
</head>
<body>
Som Blomst til liden Tue
Er bundet ved sin Rod,
Saa er til Hjemmet bundet
Hver Ætling med sit Blod;
Forunderligt at tages
Da fra sit eget Sted,
Forunderligt at drages
Og længes langt af Led.

Hvor underligt at stævne
Did, hvor vel Haabet bor,
Men Stuerne staar tomme
For Mindets Blomsterflor;
Vidunderligt at bygge
Det nye Haabets Hjem
Og langsomt i dets Skygge
Sé Minder spire frem.

Forunderligt at sige
Og sært at tænke paa -
Og var ej Kjærligheden,
Det lod sig ej forstaa!
Ved dén bli`r Mindet Moder,
Og Haabet - hendes Søn;
Hun sér i ham sit Billed
Og har i ham sin Løn.
</body>
</poem>

</workbody>
</kalliopework>

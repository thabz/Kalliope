<?xml version="1.0" encoding="UTF-8"?>
<!DOCTYPE kalliopework SYSTEM "../../data/kalliopework.dtd">
<kalliopework id="1858" author="krossing" status="incomplete" type="poetry">
<workhead>
   <title>Digte</title>
   <year>1858</year>
   <quality>korrektur1</quality>
   <cvs-timestamp>$Id$</cvs-timestamp>
</workhead>
<workbody>

<poem id="krossing1999031901">
<head>
   <title>Ride, ride, Ranke</title>
   <toctitle>Ride, ride, Ranke</toctitle>
   <indextitle>Ride, ride, Ranke</indextitle>
   <firstline>Ride, ride, Ranke!</firstline>
   <quality>korrektur1</quality>
</head>
<body>
  Ride, ride, Ranke!
Greven er saa højt paa Straa,
Bonden maa med Træsko gaa.
  Ride, ride, Ranke!

  Ride, ride, Ranke!
Junkren paa sin fine Hest,
Som kan dandse, ret gjør Blæst.
  Ride, ride, Ranke!

  Ride, ride, Ranke!
Frøknen sidder let som Fjer,
Som min lille Rytter her.
  Ride, ride, Ranke!

  Ride, ride, Ranke!
Hvorhen skal nu Vejen gaae?
Bedstefar Besøg skal faae.
  Ride, ride, Ranke!

  Ride, ride, Ranke!
Og naar vi saa stige af,
Sige vi: Goddag, Goddag!
  Ride, ride, Ranke!

  Ride, ride, Ranke!
Bedstemoer af Hjertensgrund
Trykker os et Kys paa Mund.
  Ride, ride, Ranke!

  Ride, ride, Ranke!
Tantes Stuedør vil vi
Heller ikke gaae forbi.
  Ride, ride, Ranke!

  Ride, ride, Ranke!
Nu til Onkel i Galop.
Er han hjemme? Ja. Saa stop.
  Ride, ride, Ranke!

  Ride, ride, Ranke!
Men nu er det Aftenstid;
Lille Hest, til Stalden hid.
  Ride, ride, Ranke!

  Ride, ride, Ranke!
Til imorgen staa i Ro.
Havre først: et Kys, ja to.
  Ride, ride, Ranke!
</body>
</poem>

<poem id="krossing1999031902">
<head>
   <title>Fingrene</title>
   <toctitle>Fingrene</toctitle>
   <indextitle>Fingrene</indextitle>
   <firstline>Søskende jeg kjender fem</firstline>
   <quality>korrektur1</quality>
</head>
<body>
Søskende jeg kjender fem;
Stakkel, som ej kjender dem:
Ved hverandres Side sat
Blev de Mennesket en Skat.

<i>Tommeltot</i> er Patriark,
Lille, buttet, rørig Knark,
Styrer Flokken som Regent,
Ellers var det slet bevendt.

<i>Slikkepot</i> har Tyvsnatur,
Sidder fremmest og paa Luur;
Han er Barnets Pegepind,
Naar det faae sin Fibel ind.

<i>Langemand</i> højt rækker op
Midt i Klyngen med sin Krop;
Naar tilvæds man trækker Krog,
Gavner godt det store Skrog.

<i>Guldbrand</i> har den søde Rang,
Bærer Ringen, gyldentrang;
Om hans Lykke tier Sang,
Ellers Visen blev for lang.

<i>Lille Peter Spillemand,</i>
Ikke meget højner han;
Morer sig saa jevnt og godt,
Som en stakkels Askepot.

Rækker jeg dig alle frem,
Giver du mig dine Fem;
Er et Tryk: Farvel, min Ven!
Og til Velkomst et igjen.
</body>
</poem>
</workbody>
</kalliopework>

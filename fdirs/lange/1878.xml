<?xml version="1.0" encoding="UTF-8"?>
<!DOCTYPE kalliopework SYSTEM "../../data/kalliopework.dtd">
<kalliopework id="1878" author="lange" status="complete" type="poetry">
<workhead>
    <title>Nogle Folkeviser</title>
    <year>1878</year>
    <notes>
        <note>Teksten følger Thor Lange: <i>Nogle Folkeviser</i>, Gyldendalske Boghandels Forlag, Kbh., 1878.</note>
    </notes>
    <pictures>
        <picture src="1878-p1.jpg">Forsiden til <i>Nogle Folkeviser</i> (1878).</picture>
        <picture src="1878-p2.jpg">Mellemside i <i>Nogle Folkeviser</i> (1878).</picture>
        <picture src="1878-p3.jpg">Titelbladet til <i>Nogle Folkeviser</i> (1878) lyder ,,Nogle Folkeviser / oversatte og efterlignede / af / Thor Lange. // Kjøbenhavn. / Gyldendalske Boghandels Forlag (F. Hegel &amp; Søn). / Thieles Bogtrykkeri. / 1878.''.</picture>
    </pictures>
    <source facsimile="130016727491_color" facsimile-pages-num="106" facsimile-pages-offset="8">Thor Lange: <i>Nogle Folkeviser</i>, Gyldendalske Boghandels Forlag, Kbh., 1878.</source>
</workhead>
<workbody>

<poem id="lange2019101301">
<head>
    <title>Kosakken</title>
    <firstline>Ingen Stjerne staaer over Marken hist</firstline>
    <source pages="7-8"/>
    <quality>korrektur1,kilde,side</quality>
</head>
<body>
Ingen Stjerne staaer over Marken hist,
Men paa Marken hist er der tændt et Baal;
Og en ung Kosak er ved Baalet strakt,
I sin hvide Haand han et Klæde har;
Om sit dybe Saar snoer han Klædet fast.
Og hans sorte Hest ved hans Side staaer,
Og den bøjer sig til sin Herre ned,
Og den taler saa til den raske Ørn:
»Du min raske Ørn, min Befalingsmand!
Sæt Dig op, Kosak, paa min stærke Ryg;
Til din unge Brud gaa vi hjem igjen.« -
- Men den raske Ørn, dens Befalingsmand,
Brister ud i Graad, da han hører det,
Og han taler saa til den sorte Hest:
»»Du min sorte Hest, Du min bedste Ven!
Ene maa Du nu finde Vejen hjem;
I den mørke Nat løb forsigtigt frem,
At en ond Tartar ikke fanger Dig
Og med Pidsk Dig slaaer paa Din smækkre Hals.
Og naar hjem Du naaer til mit Fædreland
Ved den dybe Flod, ved den stille Don,
Gak paa Steppen ud, hvor mit Hus er bygt,
Bank paa Husets Dør med din lette Fod,
Og fortæl, fortæl til min Ungdomsbrud,
At en anden Viv er mig nu valgt ud;
Skarpe Sværd sang op til et Bryllupschor,
Da jeg viet blev til den sorte Jord.««

<nonum><small><right>Efter det Russiske.</right></small></nonum>
</body>
</poem>

<poem id="lange2019101302">
<head>
    <title>Kan Du kjende mig</title>
    <firstline>Kan Du kjende mig</firstline>
    <source pages="9-10"/>
    <quality>korrektur1,kilde,side</quality>
</head>
<body>
Kan Du kjende mig,
Du min Kjærlighed!
Har Du hørt min Sang,
Du mit hele Liv!
I den grønne Busk
Slaaer en Nattergal,
Og den kalder højt
Og den fløjter klart.
Og dens Stemme gaaer
Gjennem Skoven bort,
Gjennem Skoven bort
Til det høje Hus,
Til min Ungdomsbrud,
Til min Kjærlighed,
At hun kjende kan,
At jeg kommer nu.

<nonum><small><right>Efter det Russiske.</right></small></nonum>
</body>
</poem>

<poem id="lange2019101303">
<head>
    <title>Det er ingen Blomst, der falder</title>
    <firstline>Det er ingen Blomst, der falder</firstline>
    <source pages="11-12"/>
    <quality>korrektur1,kilde,side</quality>
</head>
<body>
Det er ingen Blomst, der falder
Ned til Jord fra Æbletræet,
Det er kun min Ven, der springer
Ned til Jorden fra mit Vindu.
Og han springer ned til Jorden,
At min Fader ej skal skjænde,
Og min Moder ikke slaa mig
Med sit nye Silkebælte.
I den mørke Nat han løber,
Og han løber gjennem Haven,
Gjennem Haven ned til Floden,
Floden med de høje Bølger.
Ude paa de høje Bølger
Kun en lille Baad der sejler,
I den lille Baad ved Roret
Staaer min bedste Ven og styrer.
Ak, Du kjære Gud i Himlen!
Tænd et Voxlys oppe hos Dig,
At min Ven kan finde Vejen
Hjem i Mørket over Floden!

<nonum><small><right>Efter det Russiske.</right></small></nonum>
</body>
</poem>

<poem id="lange2019101304">
<head>
    <title>Min Ven er ikke kommet</title>
    <firstline>Ak, Du tynde Lyseklyne, tynde Birkespaan!</firstline>
    <source pages="13"/>
    <quality>korrektur1,kilde,side</quality>
</head>
<body>
Ak, Du tynde Lyseklyne, tynde Birkespaan!
Hvorfor vil Du, Lyseklyne, ikke brænde klart?
Har min onde Svigermoder dyppet Dig i Vand,
Eller er min blanke Taare faldet paa Dig ned?
- Gak tilsengs, Veninder alle, alle Søstre smaa!
Ingen af Jer andre har en Ven at vente paa.
Men jeg sidder selv og venter paa min bedste Ven,
Hele Natten venter jeg, til Dagen gryer igjen.
Og min tynde Lyseklyne brænder ganske ned,
Men min Ven er ikke kommet, han er blevet vred.

<nonum><small><right>Efter det Russiske.</right></small></nonum>
</body>
</poem>

<poem id="lange2019101305">
<head>
    <title>Ak, Du Birketræ</title>
    <firstline>Ak, Du Birketræ, hvide Birketræ!</firstline>
    <source pages="14"/>
    <quality>korrektur1,kilde,side</quality>
</head>
<body>
Ak, Du Birketræ, hvide Birketræ!
Er det tungt at staa paa den øde Mark
Og se stedse hen til den grønne Skov,
Til den grønne Skov, Du kan aldrig naa?

- Ak, Du Kjærlighed, unge Kjærlighed!
Er det tungt at bo hos din gamle Mand
Og se stedse hen til din første Ven,
Til din første Ven, Du kan aldrig faa?

<nonum><small><right>Efter det Russiske.</right></small></nonum>
</body>
</poem>

<poem id="lange2019101306">
<head>
    <title>Ak, I Snefnug</title>
    <firstline>Ak, I Snefnug, hvide Snefnug!</firstline>
    <source pages="15"/>
    <quality>korrektur1,kilde,side</quality>
</head>
<body>
Ak, I Snefnug, hvide Snefnug!
Alting har I dækket til;
En Ting har I ikke dækket,
Hjertesorgen i mit Bryst.

Ak, I Stjerner, klare Stjerner!
Alt paa Jorden kan I se.
I kan ikke se paa Jorden
Pigen, som jeg mest har kjær.

<nonum><small><right>Efter det Russiske.</right></small></nonum>
</body>
</poem>

<poem id="lange2019101307">
<head>
    <title>Ak min Ungdom Du!</title>
    <firstline>Ak min Ungdom Du</firstline>
    <source pages="16-17"/>
    <quality>korrektur1,kilde,side</quality>
</head>
<body>
Ak min Ungdom Du,
Du min Ungdomstid!
Sig, hvorhen Du gik,
Da Du gjemte Dig.

Gik Du fra mig ud
Paa den vide Mark?
Har Du gjemt Dig dér
I det høje Græs?

Og min sorte Hest
Sadler strax jeg op,
Og jeg rider langt
Over Marken ud.

Og jeg leder der
I det høje Græs
Om min Ungdomstid,
Indtil Sol gaaer ned.

Men naar Sol gaaer ned,
Falder Mørket paa,
Og min Ungdomstid
Ser jeg aldrig mer!

<nonum><small><right>Efter det Russiske.</right></small></nonum>
</body>
</poem>

<poem id="lange2019101308">
<head>
    <title>Løs mig ud igjen af det mørke Hus</title>
    <firstline>Syng i Luften blaa, lille Lærke graa</firstline>
    <source pages="18-19"/>
    <quality>korrektur1,kilde,side</quality>
</head>
<body>
Syng i Luften blaa, lille Lærke graa,
Snart er Græsset grønt, Du kan sidde paa!

I det mørke Hus gaaer den fangne Mand;
Han har Ingenting, han kan skrive med,
Med sin bittre Graad skriver Brev han hjem:
»Du min Fader kjær, kjære Moder Du,
Løs mig ud igjen af det mørke Hus!«
Og hans Brev kom hjem til dem beggeto,
Og hans Moder selv lukked Brevet op,
Og hans Fader selv skrev ham Svar derpaa:
»»Du er ingen Søn, men en Røver kun.
Sid dit hele Liv i det mørke Hus!«« -

Syng i Luften blaa, lille Lærke graa,
Snart er Græsset grønt, Du kan sidde paa!

I det mørke Hus gaaer den fangne Mand;
Han har Ingenting, han kan skrive med,
Med sin bittre Graad skriver Brev han hjem:
»Du min Ungdomsbrud, Du min Kjærlighed,
Løs mig ud igjen af det mørke Hus!«
Og hans Ungdomsbrud raaber højt derved:
»»Læg mit Guld i Skrin, mine Søstre smaa,
Til hans Dommer hen vil jeg hastigt gaa,
Og med snilde Ord og for meget Guld
Faa min Ven løst ud af det mørke Hus!««

Syng i Luften blaa, lille Lærke graa,
Snart er Græsset grønt, Du kan sidde paa!

<nonum><small><right>Efter det Russiske.</right></small></nonum>
</body>
</poem>

<poem id="lange2019101309">
<head>
    <title>Snart er Duggen tørret bort</title>
    <firstline>Øde Bjerge, tørre Bjerge</firstline>
    <source pages="20-21"/>
    <quality>korrektur1,kilde,side</quality>
</head>
<body>
Øde Bjerge, tørre Bjerge,
Ingen Blomst paa Bjerget trives,
Trives vil kun Gyvelbusken;
Og paa Gyvelbusken sidder
Ungen Ørn med blanke Vinger.
I sin Klo en Ravn han holder,
Dog han hugger ikke Ravnen,
Men han basker den og spørger:
»Sorte Ravn, hvor har Du været?«
»»Jeg har været fjernt paa Steppen
Fjernt paa Steppen ved Saràtow,
Om en fældet Falk jeg kredsed.
Trende Fugle sad hos Falken,
Første Fugl var Falkens Moder,
Men hans Søster var den anden
Og hans unge Brud den tredie.
Stride randt hans Moders Taarer,
Mere stridt end Volga ruller,
Søstren græd, som Bækken flyder,
Bruden græd, som Duggen falder;
Solen skinner over Steppen,
Snart er Duggen tørret bort!««

<nonum><small><right>Efter det Russiske.</right></small></nonum>
</body>
</poem>

<poem id="lange2019101310">
<head>
    <title>Ikke gaaer en snehvid Svane hist</title>
    <firstline>Ikke gaaer en snehvid Svane hist</firstline>
    <source pages="22-23"/>
    <quality>korrektur1,kilde,side</quality>
</head>
<body>
Ikke gaaer en snehvid Svane hist
I det lange, lysegrønne Græs,
Men den unge Pige gaaer der selv.
Og hun græder og er ikke glad:
»Du min egen, allerbedste Yen,
Sig mig, over hvem Du har mig glemt?
Alt forlod jeg for med Dig at gaa,
Fader jeg forlod og Moder med,
Og min Hjemstavn gav jeg bort for Dig.
Nu jeg vil min Skjønhed give bort,
Give den til Markens Blomster smaa;
Ud i Skoven vil jeg ene gaa,
Skovens Ulve vil jeg kalde paa:
Kom, I vilde Dyr, og slug mig op!
Kun mit Hjerte skal I levne helt,
Gaa med Hjertet til min bedste Ven,
Læg det i min Vens den hvide Haand;
Kjende skal han, hvor jeg elsked ham.«

<nonum><small><right>Efter det Russiske.</right></small></nonum>
</body>
</poem>

<poem id="lange2019101311">
<head>
    <title>Spred Dig vidt omkring, Du min tætte Skov!</title>
    <firstline>Spred Dig vidt omkring, Du min tætte Skov</firstline>
    <source pages="24-25"/>
    <quality>korrektur1,kilde,side</quality>
</head>
<body>
Spred Dig vidt omkring, Du min tætte Skov,
Du min dybe Flod, rind Du ganske tør,
Rind Du ganske tør, at jeg komme kan
Til min bedste Ven paa den anden Bred.

Paa den anden Bred gaaer den store Hær;
Foran Hæren gaaer Generalen selv,
Men min bedste Ven gaaer der allersidst,
Og han gaaer tilsidst, og han vakler stærkt.

Og han vakler ej af den søde Vin,
Men han vakler kun af sit dybe Saar,
Og min bedste Ven tager Huen af,
Og han hilser dybt og han bøjer sig:

»Nu farvel, farvel, Du mit Fædreland,
Du min Fader kjær, kjære Moder Du,,
Og min hele Sjæl, Du min Ungdomsbrud,
Du min Ungdomsbrud og min Kjærlighed!«

<nonum><small><right>Efter det Russiske.</right></small></nonum>
</body>
</poem>

<poem id="lange2019101312">
<head>
    <title>Plagen</title>
    <firstline>Hvor skal jeg Pige løbe hen fra Plagen?</firstline>
    <source pages="26"/>
    <quality>korrektur1,kilde,side</quality>
</head>
<body>
Hvor skal jeg Pige løbe hen fra Plagen?
Jeg løber ud og gjemmer mig i Skoven;
Men Plagen løber efter med en Øxe
Og raaber: »Alle Træer vil jeg fælde
Og rydde Skoven, til jeg finder Pigen!« -
Jeg løber ud og gjemmer mig paa Marken;
Men Plagen løber efter med en Hølé
Og raaber: »Hele Marken vil jeg meje
Og slaa hvert Græsstraa, til jeg finder Pigen!« -
Jeg løber bort og gjemmer mig i Jorden;
Og Plagen staaer og stamper Muldet sammen
Og gaaer omkring og roser sig og siger:
»Nu har jeg faaet Pigen lagt i Jorden!«

<nonum><small><right>Efter det Russiske.</right></small></nonum>
</body>
</poem>

<poem id="lange2019101313">
<head>
    <title>Hvorfor hælder Piletræet?</title>
    <firstline>Over Vandet Piletræet</firstline>
    <source pages="27-28"/>
    <quality>korrektur1,kilde,side</quality>
</head>
<body>
Over Vandet Piletræet
Bøjer sig og hælder,
Over Kinden ned Kosakken
Bittre Taarer fælder.

Hvorfor hælder Piletræet,
Før end Løvet falder?
Hvorfor vil Kosakken græde
I sin Ungdomsalder?

Derfor hælder Piletræet,
At dets Rødder bristed;
Derfor vil Kosakken græde,
At sit Hjem han misted.

Fra Ukràine red Kosakken
Ud mod Tyrker mange,
Mange Tyrker kom imod ham,
Tog ham selv tilfange,

Og en Grav de hastigt grave,
Gjør den til ham rede:
»Plant en Hindbærbusk paa Graven,
Hvor jeg ligger nede!

Hjemmefra en Fugl der flyver,
Flyver allevegne,
Sætter sig i Hindbærbusken,
Synger om Ukràine.«

<nonum><small><right>Efter det Lillerussiske.</right></small></nonum>
</body>
</poem>

<poem id="lange2019101314">
<head>
    <title>Ak paa Gjærdet Pilen</title>
    <firstline>Ak paa Gjærdet Pilen tætte Knopper sætter</firstline>
    <source pages="29-30"/>
    <quality>korrektur1,kilde,side</quality>
</head>
<body>
Ak paa Gjærdet Pilen tætte Knopper sætter,
Og den unge Pige tæt sin Flætning flætter.

Og hun flætter den med røde Baand og brede,
Derfor vil en Svend om Pigen gjerne bede.

Fire lange Aar han bad, som han formaaede;
Fire korte Dage var de sammen baade.

Fire korte Dage, siden ikke flere;
Da de skiltes begge, saaes de aldrig mere.

Hos sin Moder ligger Pigen død paa Pude,
Ene ligger Svenden død paa Marken ude.

Og for Pigen mange Frænder Bønnen sige,
Og for Svenden mange sorte Krager skrige.

Og, hvor Pigen ligger, klare Taarer rinde;
Og, hvor Svenden ligger, klare Stjerner skinne.

- »Ak, Du gamle Moder, før os sammen begge,
I den samme Grav Du skal os sammen lægge!

Munden imod Munden, Panden imod Panden,
Under Jorden kan vi tale til hinanden!«

<nonum><small><right>Efter det Lillerussiske.</right></small></nonum>
</body>
</poem>

<poem id="lange2019101315">
<head>
    <title>Frændeløs</title>
    <firstline>Ak, paa Marken voxe frem de store Blomster røde</firstline>
    <source pages="31-32"/>
    <quality>korrektur1,kilde,side</quality>
</head>
<body>
Ak, paa Marken voxe frem de store Blomster røde;
Ak for mig, det lidet Barn, er alle Frænder døde.

Hvorfor blev jeg ikke selv en Blomst paa vilde Hede?
Hvorfor er Enhver mig ond, og Alle paa mig vrede?

Derfor blev jeg ingen Blomst, at Gud jeg skulde kjende,
Derfor er Enhver mig ond, at jeg har ingen Frænde.

Allesammen hade mig og slaa mig mangelunde,
Gjerne slog jeg dem igjen, om ellers jeg det kunde.

Allesammen vil de mig som vilde Dyr forfølge,
Ingen vil mig lade gaa, og Ingen vil mig dølge.

Ak, Du kjære Gud i Himlen, luk mig hos Dig inde;
Sig til Ingen, hvor jeg er, at Ingen skal mig finde.

<nonum><small><right>Efter det Lillerussiske.</right></small></nonum>
</body>
</poem>

<poem id="lange2019101316">
<head>
    <title>Ak paa Marken, fjernt paa Marken vide</title>
    <firstline>Ak paa Marken, fjernt paa Marken vide</firstline>
    <source pages="33-34"/>
    <quality>korrektur1,kilde,side</quality>
</head>
<body>
  Ak paa Marken, fjernt paa Marken vide
  Ser jeg mig omkring til hver en Side;
Over grønne Enge Blomster trindt sig trænge,
  Og paa Busken Hindbær hænge.

  Og der hænge røde Bær og rige,
  Og der gaaer Kosakken og hans Pige;
Og hans Pige græder, og hvorhen hun træder,
  Falde Taarer allesteder.

  »Ak, om før jeg unge Pige vidste
  Om den værste Skade, jeg maa friste,
Hvad der værst mig skader, naar Du mig forlader,
  Var jeg blevet hos min Fader!

  Men nu gaaer jeg paa den vilde Hede,
  Og den hvide Maane vil jeg bede:
Ak, Du Maane hvide, lys ved Nattetide,
  Mens jeg selv saa ondt maa lide!

  Jeg gaaer ganske bort, jeg unge Pige,
  Hvor jeg er, jeg vil til Ingen sige.
Lykken, jeg fik kjende, faldt mig ud af Hænde,
  Og min Sorg faaer aldrig Ende.«

<nonum><small><right>Efter det Lillerussiske.</right></small></nonum>
</body>
</poem>

<poem id="lange2019101317">
<head>
    <title>Hej, Du Maane, klare Maane</title>
    <firstline>Hej, Du Maane, klare Maane!</firstline>
    <source pages="35-36"/>
    <quality>korrektur1,kilde,side</quality>
</head>
<body>
Hej, Du Maane, klare Maane!
Skin for ingen Andre,
Skin alene for min Ven,
Naar han til mig skal vandre!

Skin Du vidt, og skin Du bredt,
Og skin Du højt foroven;
Naar min Ven er kommet til mig,
Gaa Du ned bag Skoven!

Gaa Du hastigt ned af Himlen,
Ned bag Skovens Side;
Hvad min Ven vil tale til mig,
Maa Du aldrig vide.

Hej, Du Maane, klare Maane,
Store Lys og rene,
Skin igjen, saasnart min Ven
Skal vandre hjem alene!

<nonum><small><right>Efter det Lillerussiske.</right></small></nonum>
</body>
</poem>

<poem id="lange2019101318">
<head>
    <title>Skin Du frem, skin atter frem</title>
    <firstline>Skin Du frem, skin atter frem</firstline>
    <source pages="37-38"/>
    <quality>korrektur1,kilde,side</quality>
</head>
<body>
»Skin Du frem, skin atter frem,
Klare Stjerne, Du min Stjerne klar!
Kom herud, kom til mig ud,
Du min Skat, Du største Skat, jeg har!«

»»Gjerne skinned Stjernen frem,
Men de sorte Skyer gaa forbi;
Gjerne kom jeg til Dig ud,
Men min Moder lukker Døren i.

Nu er Skyen trukket bort,
Og den klare Stjerne skinner ned;
Nu er Døren lukket op
For min allerstørste Kjærlighed!««

»Allerstørste Kjærlighed!
Der er ingen Fremmed ved din Dør;
Der er kun en ung Kosak,
Som Du mangen Gang har ventet før!«

<nonum><small><right>Efter det Lillerussiske.</right></small></nonum>
</body>
</poem>

<poem id="lange2019101319">
<head>
    <title>Petar Doitschni og Kong Matthias</title>
    <firstline>Megen Vin drak Petar Doitschni, Hærens Høvedsmand</firstline>
    <source pages="39-40"/>
    <quality>korrektur1,kilde,side</quality>
</head>
<body>
Megen Vin drak Petar Doitschni, Hærens Høvedsmand;
Først saa drak han alle sine Guldducater op,
Derpaa drak han op sin Stridshest og sit skarpe Sværd.
Og det hørte Kong Matthias, Landets Hospodar,
Og han trued Petar Doitschni, Hærens Høvedsmand,
Og han løfted sine Hænder, og han raabte højt:
»Gud skal slaa Dig, Petar Doitschni, Hærens Høvedsmand!
Først saa drak Du alle dine Guldducater op,
Derpaa drak Du op din Stridshest og dit skarpe Sværd!« -
Og da svared Petar Doitschni, Hærens Høvedsmand:
»»Tru Du ikke, Kong Matthias, Landets Hospodar!
Om Du drak i samme Kro, hvor jeg nu drukket har,
Og den samme Pige skjænked, som da jeg var Gjæst,
Drak Du Byen Buda op og dertil Staden Pesth!««

<nonum><small><right>Efter det Serbiske.</right></small></nonum>
</body>
</poem>

<poem id="lange2019101320">
<head>
    <title>Op mod Himlen voxer Asketræet</title>
    <firstline>Op mod Himlen voxer Asketræet</firstline>
    <source pages="41-42"/>
    <quality>korrektur1,kilde,side</quality>
</head>
<body>
Op mod Himlen voxer Asketræet,
Og dets Grene brede sig foroven,
Men forneden groer der Græs omkring det,
Og i Græsset sover min Veninde.
Selv jeg nænner ej at vække hende,
Hendes røde Mund jeg kysser ikke,
Men det høje Asketræ jeg beder:
»Ryst Dig, høje Asketræ, i Vinden,
Lad et lille Blad til Jorden falde
Lige ned paa min Venindes Ansigt!«
Og det skete, som jeg havde bedet:
Asketræet rysted sig i Vinden,
Saa der faldt et lille Blad til Jorden,
Lige ned paa min Venindes Ansigt.
Op af Søvne vaagned min Veninde,
Og vi tog hinanden rundt om Halsen,
Og hinanden kyssed vi paa Munden,
Indtil Sol kom frem i Morgenstunden. -
Min Venindes Moder saa det ikke,
Ingen Andre vidste Noget om det
End den klare Himmel ovenover
Og det lysegrønne Græs forneden.

<nonum><small><right>Efter det Serbiske.</right></small></nonum>
</body>
</poem>

<poem id="lange2019101321">
<head>
    <title>Janko skoer sin hvide Hest paa Broen</title>
    <firstline>Janko skoer sin hvide Hest paa Broen</firstline>
    <source pages="43-44"/>
    <quality>korrektur1,kilde,side</quality>
</head>
<body>
Janko skoer sin hvide Hest paa Broen;
Hans Veninde seer ham fra sit Vindu,
Og fra Vindvet ud en Blomst hun kaster,
I hans Favn hun kaster den og taler:
»Spænd Dit Bælte fast om Livet, Janko,
At min Blomst skal ikke falde fra Dig,
Og Du selv skal ingen Skade lide,
Naar ad fjerne Veje Du maa ride.
Sidste Nat den værste Drøm jeg drømte,
At din hvide Hest paa’ Vejen snubled,
Saa Du tabte Bæltet ned paa Jorden
Og din Lykke trilled bort i Græsset.« -
Og da svarer Janko sin Veninde,
Og han sidder paa sin Hest og taler:
»»Frygt Du aldrig mere, min Veninde!
Siden dengang Du mig faldt paa Sinde,
Har jeg Lykken lænket ved min Side,
Hvor jeg end skal hen i Verden ride!««

<nonum><small><right>Efter det Serbiske.</right></small></nonum>
</body>
</poem>

<poem id="lange2019101322">
<head>
    <title>Jowo og Jela</title>
    <firstline>Der var to, som vandt hinanden kjære</firstline>
    <source pages="45-47"/>
    <quality>korrektur1,kilde,side</quality>
</head>
<body>
Der var to, som vandt hinanden kjære
Fra den første Tid, de begge fødtes,
Fra den første Tid, de kom tilsammen,
Vennen Jowo og Veninden Jela.
Af det samme Bæger drak de begge,
I det samme Vand de tvætted Haanden,
Tørred Haanden af i samme Klæde;
Under Klædet mødtes deres Hænder.
Og saa talte Vennen til Veninden:
»Du mit Hjerte, Jela, min Jelina!
Gjerne vil jeg Ungersvend Dig bede
Vil Du love Dig til Ungersvenden?« -
Og Veninden taled saa til Vennen:
»»Du mit Hjerte, Jowo, min Jovàne!
Naar Du beder, vil jeg gjerne love,
Jeg vil spørge strax min gamle Moder!««
Og hun spurgte strax sin gamle Moder:
»»Du min Moder, Du mit hvide Snebær,
Ungersvenden Jowo beder om mig,
Vil Du love mig til Ungersvenden?««
Og da svared hendes gamle Moder:
»Du min Datter, Du min røde Rose!
Du skal gives til en anden Bejler,
Til en anden Bejler, til en bedre.« -
Og til Jowo taled Pigen Jela:
»»Ak, Du Hjerte, Jowo, min Jowàne!
Læg Du Elskov til en anden Pige,
Til en anden Pige, til en bedre,
Til min Plejesøster, til Maruscha,
Naar vi selv kan aldrig komme sammen!««
Og da svared Jowo Pigen Jela:
»Ak, Du Hjerte, Jela, min Jelina!
Giv Du Agt paa Sol og alle Stjerner,
Og naar snart det bliver næste Lørdag,
Dø saa Du den næste Lørdagaften;
Jeg vil dø den næste Søndagmorgen.«
Og det skete, som de havde talet,
Og da snart det blev den næste Lørdag,
Døde Pigen Jela Lørdagaften,
Ungersvenden Jowo Søndagmorgen.
I den samme Grav de blev begravne,
Under Jord de gav hinanden Haanden.
Ingen vidste, hvor de var begravne,
Men da snart en lille Tid var gaaet,
Groede frem et Asketræ af Jowo,
Og en Rose groede frem af Jela.
Rosen snoer sig rundt om Asketræet,
Og de voxe begge op til Himlen.

<nonum><small><right>Efter det Serbiske (fra Herzegowina).</right></small></nonum>
</body>
</poem>

<poem id="lange2019101323">
<head>
    <title>Mange Blomster plukker Pigen Zejna</title>
    <firstline>Mange Blomster plukker Pigen Zejna</firstline>
    <source pages="48-49"/>
    <quality>korrektur1,kilde,side</quality>
</head>
<body>
Mange Blomster plukker Pigen Zejna
I det grønne Bed i Rosenhaven;
Hendes kjære Moder hende kalder:
»Kom Du, Zejna, kom Du røde Rose,
Kom Du ind, og drik Du Vin og Scherbet!«
Men sin kjære Moder svarer Zejna:
»»Kjære Moder, jeg vil ikke komme,
Intet agter jeg paa Vin og Scherbet,
Helt jeg agter paa den Harm, jeg havde,
Thi min Ven kom til mig ind i Haven;
Hver en Blomst han rev mig ud af Favnen,
Og han kyssed mine Kinder røde.
Derfor, Moder, vil jeg strengt ham straffe:
Paa mit Skjød han sidde skal i Fængsel,
Mine Arme skal ham holde lænket;
Om min hvide Hals jeg vil ham hænge,
Og min Mund skal drikke ud hans Øjne.««

<nonum><small><right>Efter det Serbiske.</right></small></nonum>
</body>
</poem>

<poem id="lange2019101324">
<head>
    <title>Nær ved Dragaz nær ved Floden Drina</title>
    <firstline>Nær ved Dragaz, nær ved Floden Drina</firstline>
    <source pages="50-51"/>
    <quality>korrektur1,kilde,side</quality>
</head>
<body>
Nær ved Dragaz, nær ved Floden Drina
Snoer sig Vinløv rundt om Asketræet;
Det er ingen Ask og intet Vinløv,
Det er kun en Ven og hans Veninde.
Og saa taler Vennen til Veninden,
Og de græde begge, før de skilles:
»Gaa nu bort herfra, gaa bort, min Lykke
Gaa Du langvejs bort og gaa tilbage,
Til Du kommer til den grønne Have;
I den grønne Have staaer en Rose,
Staaer en Rose, rød som Guld det rene.
Sæt Du Rosen indenfor dit Bælte,
Og som snart den røde Rose falmer,
Falmer ogsaa mine røde Kinder,
Naar jeg elsker den, jeg aldrig vinder!« -
- Og Veninden taler saa til Vennen,
Og de græde begge, før de skilles:
»»Gaa nu bort herfra, gaa bort, min Lykke!
Gaa Du langvejs bort og gaa Du fremad,
Til Du kommer til de høje Bjerge,
Paa de høje Bjerge ligger Sneen, .
Ligger Sneen hvid som Sølv det klare.
Læg Du Sneen indenfor dit Bælte,
Og som snart den hvide Sne maa smelte,
Smelter snart mit Hjerte bort og svinder,
Naar jeg elsker den, jeg aldrig vinder!««

<nonum><small><right>Efter det Serbiske.</right></small></nonum>
</body>
</poem>

<poem id="lange2019101325">
<head>
    <title>Giv mig ikke bort til den, jeg ikke elsker</title>
    <firstline>Sol gaaer under Lide bagved Bjergets Side</firstline>
    <source pages="52"/>
    <quality>korrektur1,kilde,side</quality>
</head>
<body>
Sol gaaer under Lide bagved Bjergets Side,
Paa den grønne Mark der falder Dug den blide;
Paa den grønne Mark gaaer Hesten om og græsser,
Og den græsser først og lytter siden efter,
Hvad den unge Pige taler til sin Moder:
»Du min gamle Moder, Du min hvide Rose,
Giv mig ikke bort til den, jeg ikke elsker,
Giv mig kun til ham, jeg elsker over alle!
Hos min Hjertenskjære sød min Søvn skal være
Selv med Markens kolde Sten til Hovedgjærde;
Af de grønne Blade, ej af Sølverfade,
Vil vi sammen spise, være sammen glade.«

<nonum><small><right>Efter det Serbiske.</right></small></nonum>
</body>
</poem>

<poem id="lange2019101326">
<head>
    <title>Mujo Ture og hans Broder Ale</title>
    <firstline>To Janaker leved vel tilsammen</firstline>
    <source pages="53-56"/>
    <quality>korrektur1,kilde,side</quality>
</head>
<body>
To Janaker leved vel tilsammen,
Mujo Ture og hans Broder Ale;
Saadant Venskab var imellem baade,
At de bytted deres hvide Heste,
Og de skifted Vaaben med hinanden.
Ned ad Bjerget red de tvende Brødre,
Og de fulgtes til den mørke Indsø;
Men en lille And i Søen svømmed,
Og af Guld dens Fjedre skinned blanke.
Mujo slap sin rappe Falk mod Anden,
Men Alija slap sin Høg imod den,
Og de fanged Anden ind fra Søen.
Mujo sagde: »Falken har den fanget!«
Men Alija sagde: »»Høgen tog den!««
Og da blev de begge meget vrede;
Ved det grønne Grantræ de sig satte
Og drak liflig Vin og stærk Rakija
Til de begge faldt i Blund ved Træet.
Men da begge to de faldt i Dvale,
Kom tre hvide Piger op af Søen,
Og den ældste talte til de andre:
»Under Træet sover to Junaker,
Vi vil gjøre deres Sjæl forvirret! -«
Og de fløj paa deres lange Vinger,
Og den ene satte sig hos Mujo,
Men de andre satte sig hos Ale,
Og de kyssed Begges røde Kinder,
Indtil Begges røde Kinder brændte.
Op af Blund da sprang de to Junaker,
Og til Ale talte Mujo Ture:
»Gaa nu hastig bort, min Broder Ale,
Der er to, som kysse Dig paa Kinden,
Men mig selv er der kun en, der kysser!« -
Og da blev de begge meget vrede,
Og sin skarpe Kniv tog Mujo Ture,
Og han stak sin Broder Ale med den.
Om i Græsset faldt hans Broder Ale,
Og hans hvide Piger blev til Krager.
Men paa Hesten op sprang Mujo Ture,
Og hans hvide Pige fulgte med ham.
Men Ali ja raabte til sin Broder:
»»Du min Morder, Du min Broder Mujo,
Kom Du hid og tag de sorte Krager,
At de Intet skal i Lejren sige,
Saa Du mister begge dine Øjne.«« -
Og tilbage vendte Mujo Ture,
Og han tog de sorte Krager med sig,
Bort fra Søen red han op ad Bjerget,
Og hans hvide Pige fulgte med ham.
Men da op paa Bjerget han var kommet,
Faldt af Kragerne den ene Vinge.
Og da spurgte Mujo begge Krager:
»Ak, I Krager, ak I sorte Fugle!
Hvordan er det Jer foruden Vinge?« -
Og da svared begge sorte Krager,
Og de talte til ham og de pipped:
»»Saadan er det os foruden Vinge,
Som det er Dig selv foruden Broder.«« -
Til sig sely da talte Mujo Ture:
»Ond er Daaden, Mujo, Du har øvet,
Og det værste Værk det har Du fuldbragt!« -
Men den hvide Pige talte til ham:
»»Græd Du ikke mere, Mujo Ture!
Følg Du med mig til den mørke Indsø:
Mange Urter har min Moder kjendt mig,
Jeg vil læge Dig din Broder Ale.«« -
Og han red med Pigen ned ad Bjerget,
Og de fulgtes til den mørke Indsø,
Men da kun han saa sig lidt tilbage,
Blev den hvide Pige til en Krage.
Mange Taarer græd da Mujo Ture,
Mange Taarer for sin Broder Ale,
Og han drog sin skarpe Kniv af Bæltet,
Og han stak den i sit eget Hjerte.

<nonum><small><right>Oversat fra Serbisk, fra Tschernògbrien (Montenegro).</right></small></nonum>
</body>
</poem>

<poem id="lange2019101327">
<head>
    <title>Pigen fra Tschernogorien</title>
    <firstline>Hej, Zetinje, kolde Flod og klare!</firstline>
    <source pages="57-59"/>
    <quality>korrektur1,kilde,side</quality>
</head>
<body>
Hej, Zetinje, kolde Flod og klare!
Midt i Floden sejler der en Sølvbaad,
Og i Baaden roer den skjønne Pige,
Hendes Fødder er af Guld til Knæet,
Men af Elfenben er hendes Arme.
Og den skjønne Pige højt sig roser:
»Jeg har ingen Kvindedaad isinde,
Jeg vil ikke sy og ikke spinde,
Jeg vil ingen broget Kappe virke,
Jeg vil bygge selv den største Kirke;
Muren bygger jeg af Marmorstene,
Kuplen dækker jeg med Guld det rene.« -
Men det hørtes hen til Zargrads Sultan,
Og han sendte sine to Ulaker,
To Ulaker, tvende stærke Stridsmænd,
For at fange strax den skjønne Pige.
Men da Pigen de for Øjne skued,
Blev de begge rædde for at stride;
Foran Huset sad hun paa sin Guldstol
Med sin Silkehue paa sit Hoved
Og med Sablen fattet fast i Haanden.
Og de gik og hilste Zargrads Sultan:
»Stærke Sultan, Du vort klare Solskin!
Stærke Sultan, Du vor gyldne Krone!
Tag din Sabel, tag Du strax vort Hoved,
Vi tør ikke fange Pigen til Dig! -«
Men da harmed sig den stærke Sultan,
Og sin hele Hær han lod forsamle,
Hundred Maurer, hundred Janitscharer,
Og til Kamp mod Pigen gik de alle.
Men da raabte højt den skjønne Pige:
»»Lovet være Gud for hvert et Under,
Nu gaaer alle Tyrkerne imod mig! -««
Og hun tømmed op sin Hest med Slanger,
Med den værste Slange slog hun Hesten,
Men med Sablen hug hun ind paa Hæren,
Og den halve Hær hun slog med Sablen,
Men den halve drukned hun i Floden.
Og da vilde Zargrads Sultan flygte,
Men den skjønne Pige raabte til ham:
»»Staa nu, Sultan, og løb ikke fra mig!««
Og med Hænder tog hun Zargrads Sultan,
Og hun kasted ham omkuld i Græsset,
Med sin Kniv hun stak ham ud hans Øjne,
Slap ham derpaa løs at gaa paa Bjerget,
Og fra Sten til Sten omkring han hopper,
Som en Fugl, der hopper mellem Grene.

<nonum><small><right>Oversat fra Serbisk (fra Tschernogorien).</right></small></nonum>
</body>
</poem>

<poem id="lange2019101328">
<head>
    <title>Bjergfruerne</title>
    <firstline>Hyrden drager sin Kappe paa</firstline>
    <source pages="60-61"/>
    <quality>korrektur1,kilde,side</quality>
</head>
<body>
Hyrden drager sin Kappe paa,
Han lod sine Faar at græsse gaa
Ind under Bjergets Side
Mellem de Birke hvide.

Der kom to Bjergfruer gangende ned,
Og dem bad Hyrden have Guds Fred;
De vilde ham Intet svare,
De lo med Øjnene klare.

Den ene talte, som Svalen sang,
Den anden talte, som Klokken klang,
Den ene var hvid som en Due,
Den anden var rød som en Lue.

- Og kom Du, Hyrde! Gaa med os bort,
I Bjerget gjøres Dig Natten kort;
Og lad Du Faarene fare,
Dem kan dine Hunde vare. -

Den ene ham ind i Armen tog,
Den anden ham ind i Bjerget drog,
Men alle hans Faar og Hunde
De løbe vilde i Lunde.

<nonum><small><right>Efter det Czechiske.</right></small></nonum>
</body>
</poem>

<poem id="lange2019101329">
<head>
    <title>Herligst over alle</title>
    <firstline>Højt paa Bjerget staa de hvide Birke</firstline>
    <source pages="62-63"/>
    <quality>korrektur1,kilde,side</quality>
</head>
<body>
Højt paa Bjerget staa de hvide Birke,
Allerhøjest staaer den hvide Kirke.

Ud af Kirken gaaer der Piger mange,
Som Guds Engle ud af Himlen gange.

Og for alle fremmerst gaaer der trende
Havde aldrig dem jeg lært at kjende!

Og den ene er som Sølv det hvide,
Hun gjør alle mine Tanker blide.

Og den anden er som Guld det røde,
Og hun lægger mig mit Hjerte øde.

Men den tredje kan som Solen skinne,
Hende er der Ingen, der tør vinde.

- Jeg tør vinde den, jeg vinde vilde!
Maa jeg end mit unge Liv forspilde.

<nonum><small><right>Efter det Czechiske.</right></small></nonum>
</body>
</poem>

<poem id="lange2019101330">
<head>
    <title>Svalen</title>
    <firstline>Gaa Du kun i Krig</firstline>
    <source pages="64-65"/>
    <quality>korrektur1,kilde,side</quality>
</head>
<body>
»Gaa Du kun i Krig,
    Du hjertenskjære!
Jeg vil komme selv
    Og hos Dig være.«

»»— Hvad vil Du da gjøre,
    Min Veninde!
At Du midt i Krigen
    Maa mig finde? -««

»Jeg vil blive strax
    En Svale liden,
Flyve foran Hesten
    Hele Tiden!

Jeg vil blive strax
    En liden Svale,
Sidde paa din Haand
    Og med Dig tale.«

<nonum><small><right>Efter det Czechiske.</right></small></nonum>
</body>
</poem>

<poem id="lange2002033001">
<head>
    <title>Skin ud, Du klare Solskin</title>
    <firstline>Skin ud, Du klare Solskin</firstline>
    <notes>
        <note>Digtet er kendt især fordi P. E. Lange-Müller komponerede melodien til det (1882). Kan høres indsunget af den dansk-amerikanske operasanger Lauritz Melchior (1890-1973) på <a href="http://www.statsbiblioteket.dk/dlh/melchior/lm15.html">Dansk Lydhistorie</a>.</note>
    </notes>
    <source pages="66"/>
    <quality>korrektur1,kilde,side</quality>
</head>
<body>
Skin ud, Du klare Solskin,
Og før os Vaaren til,
Og før to Elskende sammen,
Der gjerne tilsammen vil!

Henover de høje Bjerge
Der ligger den dybe Sne,
Den kan ikke tø og smelte,
Før Gud vil lade det ske.

Nu lader Gud Sneen smelte,
Nu grønnes det fjernt og nær;
Christ glæde Fader og Moder,
Jeg gaaer til min Hjertenskjær!

<nonum><small><right>Gammel tydsk Folkevise.</right></small></nonum>
</body>
</poem>

<poem id="lange2019101332">
<head>
    <title>Det hjælper mig Intet, jeg er Dig saa god</title>
    <firstline>I Wurtzburg ringe de Klokker til Fest</firstline>
    <source pages="67"/>
    <quality>korrektur1,kilde,side</quality>
</head>
<body>
I Wurtzburg ringe de Klokker til Fest;
I Wurtzburg hue mig Pigerne bedst.

Forneden i Dalen gaa Bækkene smaa,
Der gaaer og hun, min Hu ligger paa.

De Bække de vorde den stride Flod -
Det hjælper mig Intet, jeg er Dig saa god.

Og Floden rinder i salten Hav -
Der rinder med' hvert Ord, Du mig gav.

Hundrede Ord og Løfter ti,
Lidt Falskhed er der altid deri.

Dog var Du. min Kjærest en ringe Tid,
Derfor gjøre Gud din Lykke blid!

<nonum><small><right>Efter en gammel tydsk Folkevise.</right></small></nonum>
</body>
</poem>

<poem id="lange2019101333">
<head>
    <title>Alle de Urter er sprungne ud</title>
    <firstline>Alle de Urter er sprungne ud</firstline>
    <source pages="68-69"/>
    <quality>korrektur1,kilde,side</quality>
</head>
<body>
Alle de Urter er sprungne ud
  Paa Marken saa mangefold;
Jeg under en høvisk Jomfru vel,
  Min Glæde har hun i Vold.

Hver en Gang, jeg den Jomfru saa,
  Mig yppedes højt at sjunge,
Men den, der mister sin bedste Ven,
  Ham falder Sorgen tung.

Der kom de Tidender til vor Bv,
  At de havde skilt os ad;
Saa traadte jeg selv saa mangen Sti,
  Det gjorde mig lidet glad.

Lærkens Sang er ikke lang,
  Naar Regn og Kulde ham tvinger;
Ikkun udi den blide Sol
  Han løfter op sine Vinger.

Men nu er jeg som den mindste Fisk,
  Der svømmer i stride Sund;
Naar andre Smaafiske lege Dands,
  Den dølger sig nede paa Bund.

<nonum><small><right>Efter en gammel svensk Folkevise.</right></small></nonum>
</body>
</poem>

<poem id="lange2019101334">
<head>
    <title>I bie mig vel!</title>
    <firstline>Silde den Aften, Dug driver paa</firstline>
    <source pages="70-71"/>
    <quality>korrektur1,kilde,side</quality>
</head>
<body>
Silde den Aften, Dug driver paa,
Udleder Svenden sin Ganger graa.
    I bie mig vel.

Sadel af Sølv og Bidsel af Guld;
Selv rider Svenden saa frydefuld.

Maanen er lys, og Natten er klar,
Saa mangefold Glæde hans Hjerte bar.

Han bandt sin Hest udi Rosenslund,
Han minded sin skjønne Jomfru paa Mund:

»Vi sees vel atter en Sommertid,
Der Dagen er lang og Natten er blid.

Vi sees vel atter saa god en Vaar,
At aldrig mere jeg fra Dig gaaer.
    I bie mig vel!«

<nonum><small><right>Efter en gammel svensk Folkevise.</right></small></nonum>
</body>
</poem>

<poem id="lange2019101335">
<head>
    <title>Det dages udi Østen</title>
    <firstline>Det dages udi Østen</firstline>
    <source pages="72-74"/>
    <quality>korrektur1,kilde,side</quality>
</head>
<body>
Det dages udi Østen,
Der skinner Sol paa Sky;
Men den, der slog sin Fjende ned,
Han rider saa langt af By.

»Og om jeg havde Venner,
Som jeg har Fjender nok,
Saa drog jeg Dig, Skjønjomfru, med,
Om end ved din gule Lok.«

Det var den skjønne Jomfru,
Saa højt hun ad ham lo:
»»Jeg har en Ven, der vogter mig,
Du lader mig vel i Ro!«« -

»Har Du en Ven, der vogter Dig,
Og om Du end det troer,
Saa gak Dig til den grønne Lind,
Der ligger han død paa Jord.« -

Den Jomfru gik en lønlig Gang
Ud til den grønne Lind,
Der laa den Herre død paa Jord
Med falmet Rosenskind:

»»Og ligger Du nu død paa Jord
Og slagen i dit Blod,
Det voldte Dig din faure Sang,
Dertil dit vilde Mod!

Og ligger Du nu død paa Jord,
Som var min største Skat,
Da levned Du mig efter kun
Stor Sorrig ved Dag og Nat.«« -

Saa gik hun til det høje Hus,
Hvor Mænd sad over Bord:
»Og hvem af Jer vil hjælpe mig
At lægge min Ven i Jord?« -

Slet ingen Mand gav Svar derpaa,
Men alle drak de Vin;
Alene gik den Jomfru bort
Til kjære Fæstemand sin.

Og det var med sit gule Haar
Hun tørred Blodet af,
Og det var med hans blanke Sværd
Hun grov den Ridder en Grav.

Og det var med sin hvide Haand
Hun Røgelsekarret svang,
Og det var med sin klare Røst
Hun Messen over ham sang. -

»Nu vil jeg gaa i Kloster ind
Og bære sorte Skrud,
Og gjerne mindes min Hjertenskjær
Og bede for ham til Gud.«

<nonum><small><right>Efter det Flamske.</right></small></nonum>
</body>
</poem>

<poem id="lange2019101336">
<head>
    <title>Den skjønne Jolanthe</title>
    <firstline>Jolanthe sidder i Bur og syer</firstline>
    <source pages="75-76"/>
    <quality>korrektur1,kilde,side</quality>
</head>
<body>
Jolanthe sidder i Bur og syer
Og sømmer ud baade Blomst og Dyr,
Hun sømmer en Hue med Silkerand,
Hendes Moder skjænder saa højt, hun kan.
    Nu skjænder jeg paa Dig, Jolanthe!

Jolanthe spørger kjær Moder sin:
»Og skjænder Du nu, kjære Moder min,
Fordi jeg har krøllet min Hovedtop,
Hvadeller fordi jeg staaer sildigt op?« -
    Nu skjænder jeg o. s. v.

»»Jeg skjænder ej for din Hoyedtop,
Ejheller fordi Du staaer sildigt op;
Jeg skjænder, for Du gaaer til Døren hen
Og taler med fremmede Riddersmænd.
    Nu skjænder jeg o. s. v.

Du taler for meget med Grev Mahi,
Og griber din gamle Mand Dig deri,
Saa gjør han det Værste, Du tænke kan,
- Tilsidst vil han slet ikke være din Mand!
    Nu skjænder jeg paa Dig, Jolanthe!««

<nonum><small><right>Efter en gammel fransk Romance.</right></small></nonum>
</body>
</poem>

<poem id="lange2019101337">
<head>
    <title>Fangen</title>
    <firstline>Det er den blide Sommer</firstline>
    <source pages="77-78"/>
    <quality>korrektur1,kilde,side</quality>
</head>
<body>
Det er den blide Sommer,
Og Solen skinner klar,
Og taler den ene Sangfugl,
Den faaer vel hundrede Svar.

Og hver en Svend og Pige
De dandse nu Haand i Haand;
Men jeg er en ussel Fange,
Der ligger i haarde Baand.

Selv seer jeg aldrig Dagen,
Naar Solen skinner paa Sky;
Der sad en I risk derude,
Den sang i Morgengry.

Den sang de glade Sange,
Den bar saa mangt et Bud.
Nu har min Fjende skudt den,
- Men derfor straffer ham Gud!

<nonum><small><right>Efter en gammel spansk Romance.</right></small></nonum>
</body>
</poem>

<poem id="lange2019101338">
<head>
    <title>Hr. Spynje</title>
    <firstline>Hr. Spynje, jag Du den store Ørn</firstline>
    <source pages="79-80"/>
    <quality>korrektur1,kilde,side</quality>
</head>
<body>
Hr. Spynje, jag Du den store Ørn,
Men ikke den liden Svale,
Saatidt Du gaaer i den grønne Lund
Og vil med Jomfruer tale!

Og pluk Du heller en Rosmarin,
Men ingen Forglemmigej,
Thi grædt jeg har, jeg fattige Mø,
Saatidt Du kom paa min Vej.

Selv gaaer Du med mig og taler Ord
Faure, foruden Lige;
Den Mand er aldrig i Verden fød,
Der kunde dem bedre sige.

Og hver en Jomfru, der lytter til,
Hun bliver din bedste Ven;
Saa vinder Du Dig Jomfruens Tro
Og giver ingen igjen.

Men nu skal Du ikke lokke mig,
Holdt end Du Himlen i Hænde;
Der er saa Mangen, bær Sorg for Dig,
- Min Sorg fanger, aldrig Ende.

<nonum><small><right>Efter en skotsk Romance.</right></small></nonum>
</body>
</poem>

<poem id="lange2019101339">
<head>
    <title>Ung Ellen</title>
    <firstline>Hr. Jon beder lægge Sadel paa Hest</firstline>
    <source pages="81-87"/>
    <quality>korrektur1,kilde,side</quality>
</head>
<body>
Hr. Jon beder lægge Sadel paa Hest,
  Af Landet vilde han ride;
Ung Ellen stander i Buredør,
  Hendes Taarer runde saa stride:

»Solen skinner den Sommerdag,
  Og snart bliver Kornet mod;
Rid Du kun paa din høje Hest,
  Jeg følger Dig paa min Fod.« -

»»Og hvorfor skulde Du følge mig,
  Naar helst jeg rider alene?
Mig følger kun en liden Smaadreng,
  Han kan mig vel bedre tjene.«« -

»Selv vil jeg være den liden Smaadren
  Der sadler din Ganger rød;
Selv vil jeg være den liden Smaadreng
  Der giver din Hund sit Brød!« -

»»Hunden æder Dig Brødet fra,
  Kun Skorpen faar Du tilbage;
Ung Ellen, saa glemmer Du vist Din Tro,
  Og bitterlig vil Du Dig klage.«« -

»Om Hunden æder mig Brødet fra,
  Mens jeg faar Skorpen tilbage,
Jeg glemmer aldrig min Tro mod Dig,
  Jeg elsker Dig alle Dage!« -

Saa bandt hun op sit gule Haar
  Og kilted sit løvgrønne Skrud,
At hun maatte ligne de Pilte smaa,
  Der gange for Riddere Bud.

Hr. Jon sad op paa sin høje Hest,
  Saa hastig monne han ride;
Ung Ellen løb paa sin bare Fod,
  Hun traadte fast ved hans Side.

Aldrig var han saa høvisk i Sind,
  At hun til at ride kom;
Aldrig var hun saa gjæv i sit Ord,
  At hun turde bede derom.

Hun fulgte med ham den hele Dag,
  Til Sol imod Aften led,
Og da de kom til Clydes Strøm,
  Den var baade dyb og bred.

Saa svam hun efter hans gode Hest
  Igjennem Vover og Væde;
Det lidet Barn, hun bar under Bryst,
  Af Kulde tog til at græde.

»Lig Du stille, Du lidet Barn,
  Alt som Du forhen laa;
Din Fader sidder saa højt paa Hest,
  Dig passer han aldrig paa!« -

Der de kom til den anden Bred,
  Da blev hende Skrænten brat;
Saa mindeligt spurgte hun Hr. Jon,
  Hvor de skulde hviles om Nat.

»Og ser Du ikke det høje Slot,
  Der falder Sol over Tinde;
Der fæster jeg Dig til en Riddersvend,
  Helt mange har jeg derinde.« -

»»Vel kan jeg se dit høje Slot,
  Og tung er Vejen derhen;
Tungest er det at elske ham,
  Der aldrig elsker igjen!«« -

»Ung Ellen, jeg veed mig en lønlig Sti,
  Hvor Solen skinner saa varm;
Der har jeg en anden Jomfru fæst.
  Det bliver Din værste Harm.«

»»Og har Du en anden Jomfru fæst,
  Saa vil Du hos hende bo;
Og mere skjøn er vel hun end jeg,
  Vist aldrig dog mere tro.«« -

Da han kom til det høje Slot,
  Saa fast han bankede paa;
Da rapped sig den liden Portner,
  At lade Hr. Jon indgaa.

Mange var de Fruer og Møer,
  Der hilste Hr. Jon paa Trappe;
Ung Ellen hun gik allersidst
  Og efter ham bar hans Kappe.

Det mæled Hr. Jons den yngste Søster,
  Og hun var en Lillievand:
»Aldrig saae jeg vænere Smaasvend
  Udi det hele Land!«

De bænked Hr. Jon ved det høje Bord,
  Da Messen var sjungen til Ende;
Ung Ellen sad ved den lave Disk
  Imellem de andre Svende.

»Drik Du Vin, Du liden Smaadreng,
  Og tag Du det hvide Brød!« -
»»Hvor skulde jeg tage Vin og Mad?
  Mit Hjerte slaaer mig tildøde!«« -

Hr. Jon han bød sin Moder Godnat,
  Hun gav ham et Ord igjen:
»Din Smaadreng ligner en Ægteviv
  Mer, end han ligner en Svend.« -

»»Tal ikke saa, kjær Moder min,
  Om Du vil hue mig bedst. -
Gaa ned i Stalden, liden Smaadreng,
  Og sov Du hos min Hest!««

Ung Ellen lagde Korn for hans Hest
  Og strøede under den Stråa;
Saa læned hun sig mod Staldens Væg,
  Stor Møde kom hende paa.

Saa mange Heste var der i Stald,
  Men ingen Viv eller Mø;
Ung Ellen fødte en liden Søn
  Og dækked ham til med Hø.

»Stat op, stat op, Du Herre Jon,
  Og klæd Dig for din Seng,
For vist der græder et lidet Barn
  Alt hos din liden Smaadreng!«

Hr. Jon han gik over Gaarden ud,
  Alle de Stjerner skinne;
Staldens Dør var lukket og stængt,
  Ung Ellen hun sang derinde:

»Visselulle, Du lidet Barn,
  Sov sagte, mit Hjerteguld;
Jeg vilde, din Fader en Konning var,
  Din Moder var lagt under Muld!«

Hr. Jon han bad hende lukke op, -
  Hun vilde det ikke for Blu.
Saa drog han ud sit gode Sværd
  Og rendte Døren itu.

Ung Ellen vugged det lidet Barn,
  Hun vugged det i sin Haand:
»Du sende din ringeste Tjenestekvind,
  Hun giver mig en Drik Vand!«

Det var Hr. Jon, han vendte sig om,
  Han fældte saa mødige Taare:
»»Krist elske Dig og vor unge Søn,
  For Du har elsket mig saare!««

Klokkerne ringe den Morgenstund,
  Det lyser paa hvert et Straa;
Ung Ellen var den faureste Brud,
  Som Nogen i Verden saae.

<nonum><small><right>Efter en skotsk Romance.</right></small></nonum>
</body>
</poem>

<poem id="lange2019101340">
<head>
    <title>Kempion</title>
    <firstline>Jarlens Datter af Estmereland</firstline>
    <source pages="88-91"/>
    <quality>korrektur1,kilde,side</quality>
</head>
<body>
Jarlens Datter af Estmereland,
Og hun er femten Aar;
Hendes kjære Moder faldt hende fra,
Thi sørger den Jomfru saa saare.

Hendes Fader fæsted en anden Viv,
Den værste paa Jorden vide,
For hvert det Trin, den Jomfru tren,
Hun var hende Stedmoder stride.

»Kom hid til mig, Du lidet Barn,
Og sæt Dig ned for min Fod;
Den Dom, jeg nu vil dømme Dig,
Den vorder Dig ikke god.

Du skal blive den værste Orm,
I røde Luer at skinne;
Du skal svømme den salte Sø,
Og sove paa Fjeldenes Tinde.

Aldrig vorder Du Kvindes Lige,
Aldrig saa god en Stund,
Forinden Kempion, Kongens Søn,
Vil kysse Dig paa din Mund.«

Saa slog hun om hende Ormeham
Af lyse Luer og røde.
Ormen svam over salten Sø
Sig selv til Sorrig og Møde.

Ormen ligger paa høje Fjeld,
Den fælder Taare paa Kind;
Den kalder paa Kempion, Kongens Søn,
At den maatte Frelse finde.

Den kalder ud over salten Sø,
Dens Stemme den ganger vide;
Det hørte Kempion, Kongens Søn,
Han roer under Fjeldets Side.

- »Hør mig, Kempion, Kongens Søn,
Og styr din Baad til Land,
Og kys Du mig paa min lede Mund
Om Du er en christnet Mand!« -

Længe sad Kempion, Kongens Søn,
Han bøjed sig over Aare:
»»Og jeg tør kysse den lede Orm,
Der beder mig om det saa saare.«« -

Ormen vinder sig ind og ud,
Og Fjeldet staaer udi Brand;
Hr. Kempion holdt sine Øjne til
Alt med sin hvide Hand.

Først saa holdt han Øjnene til,
At vel han maatte sig tvinge,
Saa kyssed han Ormens lede Mund,
Hans Hjerte vilde ham springe.

Saa kyssed han Ormens lede Mund
Med Sorgen udi sit Sind,
Der gik frem den skjønneste Jomfru
Gjennem det Ormeskind.

Saa lidet var da Jomfruen klædt
Mod alle de Vinde kolde,
Hr. Kempion drog sin Kappe af,
Hun maatte den om sig folde.

»»Sig Du nu det, Du skjønne Jomfru,
Mens vi er ene to:
Og vil Du være min Hjertenskjær,
Og love mig vel din Tro?«« -

Glad blev Kempion, Kongens Søn,
Den Jomfru gik ham tilhaande;
De takked begge den rige Christ,
Der løst haver al vor Vaande.

<nonum><small><right>Efter en gammel skotsk Folkevise.</right></small></nonum>
</body>
</poem>

</workbody>
</kalliopework>

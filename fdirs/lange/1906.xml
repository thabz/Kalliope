<?xml version="1.0" encoding="UTF-8"?>
<!DOCTYPE kalliopework SYSTEM "../../data/kalliopework.dtd">
<kalliopework id="1906" author="lange" status="incomplete" type="poetry">
<workhead>
   <title>Strengespil</title>
   <subtitle>Folkeviser og Smaadigte</subtitle>
   <year>1906</year>
   <quality>korrektur1</quality>
   <cvs-timestamp>$Id$</cvs-timestamp>
</workhead>
<workbody>

<poem id="lange2001101101">
<head>
   <title>Hvorfor?</title>
   <subtitle>(Russisk)</subtitle>
   <toctitle>Hvorfor?</toctitle>
   <indextitle>Hvorfor?</indextitle>
   <firstline>Naar Solen dog skal slukkes, hvorfor tændes den?</firstline>
   <quality>korrektur1</quality>
</head>
<body>
Naar Solen dog skal slukkes, hvorfor tændes den?
Naar Glæden dog skal tages, hvorfor sendes den?
   O, Moder, hvad er Glæde, hvortil vendes den?

Naar Hjertet fødes, elsker det og favner det
en stakket Stund, saa lider det og savner det.
   O, Moder, hvad er Hjertet, hvortil gavner det?

Til Liv paa Jorden mod min Vilje nødtes jeg,
af Sorg fra Gud og Mennesker forødtes jeg.
   O, Moder, Moder, Moder, hvorfor fødtes jeg?
</body>
</poem>

<poem id="lange2001101102">
<head>
   <title>Vise fra Ukraine</title>
   <toctitle>Vise fra Ukraine</toctitle>
   <indextitle>Vise fra Ukraine</indextitle>
   <firstline>Ak, Kosakken ligger fuld i Grøften</firstline>
   <quality>korrektur1</quality>
</head>
<body>
Ak, Kosakken ligger fuld i Grøften,
og hans Hest ser til med Graad og Snøften.

Og sin Hals den ned i Grøften strækker
og med Rusk og Ryk sin Ven den vækker:

Vaagn, min Ven, Kosak, det er paa Tide;
kravl nu op igen og lad os ride.

Til Mariana vil vor Vej vi lægge;
hun er god og gavnlig for os begge.

Med at fri til hende har Du biet;
bedst nu straks at faa Dig gift og viet,

at Marina kan med Tugt og Sømme
fodre mig og holde Dig i Tømme.
</body>
</poem>

<poem id="lange2001101103">
<head>
   <title>Magnus den Gode</title>
   <subtitle>(Indskrift paa Niels Skovgaards Mindesten i Skibelund Krat)</subtitle>
   <toctitle>Magnus den Gode</toctitle>
   <indextitle>Magnus den Gode</indextitle>
   <firstline>Magnus, tvende Rigers Pryd</firstline>
   <quality>korrektur1</quality>
</head>
<body>
Magnus, tvende Rigers Pryd,
unde Gud din Kongesjæl
at se Nordens Grænsepæl
atter rykket frem mod Syd.
</body>
</poem>
</workbody>
</kalliopework>

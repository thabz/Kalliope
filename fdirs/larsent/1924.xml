<?xml version="1.0" encoding="UTF-8"?>
<!DOCTYPE kalliopework SYSTEM "../../data/kalliopework.dtd">
<kalliopework id="1924" author="larsent" status="complete" type="poetry">
<workhead>
   <title>Sapfos Digte</title>
   <subtitle>Oversættelse fra Græsk (Aiolisk)</subtitle>
   <year>1924</year>
   <notes>
      <note>Noter med foranstillet * er Thøger Larsens egne.</note>
      <note>Bidrag fra Henrik W. Gade.</note>
   </notes>
   <quality>korrektur1</quality>
   <cvs-timestamp>$Id$</cvs-timestamp>
</workhead>
<workbody>

<prose id="larsent2005050638">
<head>
   <title>Indledning</title>
   <notes>
      <note>Efter Thøger Larsen: <i>Sapfos Digte</i>, Lemvig, 1924, pp. 5-8.</note>
   </notes>
   <quality>korrektur1,kilde</quality>
</head>
<body>

,,Oldtidens Døtre sang af Himlens Naade,
lo mod Gudinden, som var født af Fraade,
Sangen, som fik en evig Vej at vandre,
   synger nu andre''.
                                T. L.

For ca. 2500 Aar siden fødtes i Byen <i>Mytilene</i> paa Østkysten af Øen <i>Lesbos</i> ved den lillesiatiske Side i det græske Øhav en Digterinde, hvis Navn vil vedblive at leve blandt de ypperstes, saalænge den Aandskultur lever, som regnes for Jordens mest udviklede. Og skønt der egentlig til vor Tid kun er bevaret et enkelt fuldstændigt Digt fra <i>Sapfos</i> Haand, en Hymne til Elskovsgudinden Afrodite, samt en Del større og mindre Brudstykker, er disse Rester til fulde nok til at overbevise ogsaa vor Tid om, at denne Digteraand i Sandhed fortjente det Navn, Oldtiden hædrede hende med: ,,den lesbiske Nattergal''. Om hendes Person er Meddelelserne ikke talrige og langtfra paalidelige. Efter de fleste og ældste Vidnesbyrd hed hendes Fader Skamandrônymos og hendes Moder Klaïs. Dog nævnes ogsaa andre som hendes Fader, bl.a. Navnene Simon, Eunominos, Eurygyos, Ekrytos, Semos, Skamon, Euarkhos. Hun var gift med en meget rig Mand fra Andros ved Navn <i>Kerkôlas</i>, med hvem hun havde en Datter, der opkaldtes med hendes Moders Navn <i>Klaïs</i>. Hun havde tre Veninder, Atthis, Telesippa og Megara, til hvem hun sagdes at staa i erotisk Forhold, noget, som var almindeligt på Lesbos.<footnote>* Andre nævner Gyrinna, Atthis, Anaktoria, og som Rivalinder Gorgo og Andromeda.</footnote> Hendes lyriske Digte skal have udgjort 9 Bind, saa at dømme efter de Rester, Tiden har levnet, maa der være gaaet store Værdier tabt af denne mærkelige og egenartede Produktion, der hører til alle Tiders lødigste Poesi. Om hendes Udseende er Overleveringerne afvigende, Hun skal have været lille og mørk og ikke egentlig smuk. Der rejstes Statuer til hendes Ære og modelleredes Buster af hende, men skønt nogle er bevarede, giver de ikke et saa samstemmende Billede, at man med nogen Sikkerhed kan slutte sig til hendes Ydre. Ovid, som levede 600 Aar senere, lægger hende følgende opdigtede Ord i Munden: ,,Lille er jeg ganske vist, men jeg har et Navn, som fylder Verden.'' Platon betegnede hende som den tiende Musa.
   Et Leksikon fra ca. 1000 e. K. (Suidas' Lex.) siger: ... ,,En lyrisk Digterinde; fremstod i den 42. Olympiade (612-609 f. K.) ... Hun havde 3 Brødre, <i>Larikhos, Kharaxos og Eurygyos</i>''. Om Kharaxos (el. -es) fortæller Herodot (ca. 484-424 f. K.) følgende:
   Mykerinos (Menkaura) efterlod sig ogsaa en Pyramide, men meget mindre end Kheops'. Denne tilskriver nogle Hellenere Skøgen <i>Rhodopis</i> (,,Rosenkind''), men med Urette. Thi Rhodopis levede meget senere under Kong Amasis. Hun var af Fødsel Thrakerinde og Slavinde hos <i>Jadmon</i> fra Samos, der ogsaa have Fabeldigteren <i>Aisopos</i> som Slave. Men Rhodopis bragtes til Ægypten af Xanthos fra Samos, der vilde tjene Penge paa hende. Hun blev for en stor Sum løskøbt af Sangerinden Sapfos Broder Kharaxos. Efter at være blevet fri, forblev hun i Ægypten, og da hun var meget smuk, tjente hun mange Penge, ,,mange for en Rhodopis, men ikke nok til en saadan Pyramide.'' Hun blev paa Grund af sin Skønhed saa berømt, at enhver i Hellas kendte hendes Navn. Men da Kharaxos efter at have frikønt hende, kom tilbage til Mytilene, haanede Sapfo ham i et Digt. Andre kalder den frikøbte Pige <i>Dorikha</i>, og det fortælles, at Sapfo beskyldte hende i nævnte Digt for at have udnyttet Broderen økonomisk.
   Omkring 596 f. K. maatte Sapfo, vistnok paa Grund af politiske Uroligheder, flygte til Sicilien, men sine sidste Aar tilbragte hun i sin Fødeby Mytilene, omgivet af en skare Veninder, deriblandt Digterinden Erinna. Det er sikkert en Fabel, at hun paa Grund af ulykkelig Kærlighed til en Yngling <i>Faôn</i> fra Mytilene skal have endt sine Dage ved at styrte sig i Havet fra den leukadiske Klippe.
   En særlig Art Vers kaldes efter hende ,,det sapfiske Vers''. Det er bl.a. anvendt i hendes to bekendteste Digte, de, som indleder efterfølgende Oversættelser. Oehlenschläger og nogle andre har modificeret det (,,Evig Naturen skænker sine Gaver'', Salmen ,,O stærke Kriste, Menighedens Herre''). Det er dog hos disse kun Slutlinjen, der er ren sapfisk. De følgende Oversættelser benytter det oprindelige Versemaal.
   Af Tekster har jeg væsentlig benyttet J. M. Edmondes ,,Lyra Graeca'' (London, New York, 1922) og P. Petersen ,,Græsk Anthologi til Skolebrug'' (Kbh. 1873). Til yderligere Sammenligning har jeg haft Jacob Stählin ,,Sapphus melê, Gedichte der Sappho'' (Leipzig 1734).
</body>
</prose>

<poem id="larsent2005050639">
<head>
   <firstline>Luftige er mine Ord, nyttige dog jeg dem tror</firstline>
   <notes>
      <note>Efter Thøger Larsen: <i>Sapfos Digte</i>, Lemvig, 1924, p. 11.</note>
   </notes>
   <quality>korrektur1,kilde,side</quality>
</head>
<body>
Luftige er mine Ord, nyttige dog jeg dem tror.
</body>
</poem>

<poem id="larsent2005050501">
<head>
   <title>Til Afrodite</title>
   <firstline>Elskovs-snilde, evige Afrodite</firstline>
   <notes>
      <note>Efter Thøger Larsen: <i>Sapfos Digte</i>, Lemvig, 1924, p. 12.</note>
   </notes>
   <quality>korrektur1,kilde,side</quality>
</head>
<body>
Elskovs-snilde, evige Afrodite,
Barn af Zeus paa vidunderfarvet Trone!
Tæm i Sorg og Tynge min Længsel aldrig!
         Hør mig, Gudinde!

Men kom atter nu som i fordums Dage,
naar min Røst dig naaede fra det fjerne,
og i gylden Vogn fra din Faders Bolig
         hastig du iled.

Skønne fugle <note>* <w>Struthoi</w> (nom. plur.) ell. <w>struthô</w> (nom. dual.) forklares alm. som ,,Spurve'' (bl.a. ældre Overs. og Prellers græske Mytologi). Forklaringen er usandsynlig. J. M. Edmonds mener Svaner, men i saa Fald vilde <w>kyknoi</w> have passet ligesaa godt i Rythmen og givet klar Mening.</note> førte paa stærke Vinger,
dig i Buer gennem den Luft, som skiller,
vidt fra Himmelhvælvingens høje Bolig,
         Mulden den sorte.

Snart var du her. Lykken omkring dig lyste
fra dit Smilende, udødelige, skønne Ansigt!
Om min Ve, du spurgte og hvi dine Klager,
         atter dig kaldte.

Spurgte: ,,Hvad mon dette forrykte Hjerte,
hedest savner? Hvem vil du helst, der favner?
Hvem skal fristes? Sig mig nu, saa saare,
         piner dig, Sapfo?

Tro mig: den som flyr dig, skal selv dig søge,
den, som vrager Gaver, skal give Gaver,
den, som ej dig elsker, skal snart dig elske
         selv mod sin Vilje''. -

Kom som før og stil du min tunge Kummer!
Hvad min Higen vilde den elskte volde,
lad det Gengæld møde! giv Sejr i Kampen,
         staa ved min Side!
</body>
</poem>

<poem id="larsent2005050502">
<head>
   <title>Til en ung Pige</title>
   <firstline>Lykkerig, ja Guderne lig jeg finder</firstline>
   <notes>
      <note>Efter Thøger Larsen: <i>Sapfos Digte</i>, Lemvig, 1924, p. 14.</note>
   </notes>
   <quality>korrektur1,kilde,side</quality>
</head>
<body>
Lykkerig, ja Guderne lig jeg finder.
ham, du giver lov til at sidde nær dig,
vendt imod dig, lyttende til din Læbes
         liflige Vellyd.

O - din længsel-vækkende hede Latter!
Hjertets Banken bæver mig gennem Barmen.
Naar mit Øje hastig din Skønhed møder,
         svigter mit Mæle.

Tungen lammes brat, som en Pil, der knækkes,
lette Luer hen under Huden løber,
min Øjne dummes, en Brænding koger
         i mine Øren.

Sveden springer ud mig af alle Porer,
Kroppen ryster, og som et Græs jeg blegner.
Alt mit Ydre falmer, som have Døden
         rørt ved mit Hjerte.
- - -
</body>
</poem>

<section level="1">
<head>
   <toctitle>Brudstykker</toctitle>
</head>
<content>


<poem id="larsent2005050602">
<head>
   <title>I</title>
   <firstline>Alle Stjerner rundt om den skønne Maane</firstline>
   <toctitle>I</toctitle>
   <notes>
      <note>Efter Thøger Larsen: <i>Sapfos Digte</i>, Lemvig, 1924, p. 15.</note>
   </notes>
   <quality>korrektur1,kilde,side</quality>
</head>
<body>
Alle Stjerner rundt om den skønne Maane
hyller ind de skinnende klare Aasyn,
naar dens fulde sølverne Glød i Natten
         lyser paa Jorden.
</body>
</poem>

<poem id="larsent2005050603">
<head>
   <title>II</title>
   <firstline>Nu er baade maanens Skive</firstline>
   <notes>
      <note>Efter Thøger Larsen: <i>Sapfos Digte</i>, Lemvig, 1924, p. 16.</note>
   </notes>
   <quality>korrektur1,kilde,side</quality>
</head>
<body>
Nu er baade maanens Skive
og de syv Plejader nede,
det er Midnat, Tiden iler,
og jeg ligger her alene.
</body>
</poem>

<poem id="larsent2005050604">
<head>
   <title>III</title>
   <firstline>Tit hun mindes, hvordan engang vi leved</firstline>
   <notes>
      <note>Efter Thøger Larsen: <i>Sapfos Digte</i>, Lemvig, 1924, p. 17.</note>
   </notes>
   <quality>korrektur1,kilde,side</quality>
</head>
<body>
[Tit hun mindes], hvordan engang vi leved,
da Gudinden i <w>dig</w> hun saa,
og hun valgte din Sang for alle Sange.

Nu i Lydien straaler hun blandt Kvinder,
som saa tit efter Solnedgang
rosenblussende<note>* Egl. ,,rosenfingret''.</note> Maanen ses blandt Stjerner.

naar den spreder sit Skin paa salten Hav og
Mark, hvor Dug over Roser faldt,
over Kørvel og frodig Honningkløver.

Tit naar hun paa sin Vandring venligt mindes
<i>Atthis'</i> ømme Hengivenhed,
lægger Sorgen sin Byrde tungt i Barmen.

Og hun raaber og højt os to hun kalder,
Natten tværs over Havets dyb
tusindøjet<note>* J. M. Edmonds kompletterer det molesterede <w>polyô</w> til <w>polyôs</w>, mangeøret. Jeg antager <w>polyôps</w>, mangeøjet.</note> vor fælles Viden synger.
</body>
</poem>

<poem id="larsent2005050605">
<head>
   <title>IV</title>
   <subtitle>Til Anaktoria</subtitle>
   <firstline>Spredt man siger: Skønnest paa sorten Jord er</firstline>
   <notes>
      <note>* Fem følgende Strofer er Brudstykker.</note>
      <note>Efter Thøger Larsen: <i>Sapfos Digte</i>, Lemvig, 1924, p. 18.</note>
   </notes>
   <quality>korrektur1,kilde,side</quality>
</head>
<body>
Spredt man siger: Skønnest paa sorten Jord er
Hestfolk, Fodfolk eller en Hær paa Søen.
Men for mig det ypperste er to aabne,
         elskede Øjne.
- - - 	 
</body>
</poem>

<poem id="larsent2005050606">
<head>
   <title>V</title>
   <firstline>Sapfo - nej sandelig, saadan kan jeg ikke</firstline>
   <notes>
      <note>Efter Thøger Larsen: <i>Sapfos Digte</i>, Lemvig, 1924, p. 19.</note>
   </notes>
   <quality>korrektur1,kilde,side</quality>
</head>
<body>
- - -
Sapfo - nej sandelig, saadan kan jeg ikke
elske dig. Vis os dig nu i din vante Kraft!

Riv dig fra Lejet løs, og - som en Lilje fin
nærved en Kilde - spring ud af dit Tæppe,
som du fra Khios fik! Køl dig i Badets Vand!

Og lad saa <i>Klaïs</i> bringe dit Smykkeskrin,
hylle dig i Særken, safran-farvet,
og over denne atter din Purpurdragt,

yderst Kappen, og øverst en Blomsterkrans,
være din Krone ...............................
- - -
</body>
</poem>

<poem id="larsent2005050607">
<head>
   <title>VI</title>
   <subtitle>Til Klaïs</subtitle>
   <firstline>Ej er man vant</firstline>
   <notes>
      <note>Efter Thøger Larsen: <i>Sapfos Digte</i>, Lemvig, 1924, p. 20.</note>
   </notes>
   <quality>korrektur1,kilde,side</quality>
</head>
<body>
1.
Ej er man vant
         i et Hus, hvor Muserne dyrkes,
Klage at høre,
         hos os det ej heller sig sømmer.

2.
O hvor dejligt er mit Barn, lig et Foraars gyldne Blomster,
er det unge Legems Ynder, <i>Klaïs</i>, som jeg elsker.
- - -
</body>
</poem>

<poem id="larsent2005050608">
<head>
   <title>VII</title>
   <subtitle>Til Afrodite</subtitle>
   <firstline>Kom, o Kypris</firstline>
   <notes>
      <note>Efter Thøger Larsen: <i>Sapfos Digte</i>, Lemvig, 1924, p. 21.</note>
   </notes>
   <quality>korrektur1,kilde,side</quality>
</head>
<body>
1.
............................... kom, o Kypris,
fyld med Nektar Skaalernes gyldne Buge,
dæk tillige bugnende rige Borde,
      for vore Venner.

festlig samlet, dine og mine Venner -
- - -

2.
- - -
Gid, jeg, gyldenkransede Afrodite,
denne Skæbne maatte opnaa ......
- - -

3.
- - -
Ned over begge dine Kinder
hænger Haandklædet purpurfarvet,
kostbar Gave, som <i>Timas</i> sendte
dig fra Fokaia.

4. 
O Kytherea, den skønne
         Adonis er døende. Raad os!
Slaa jer for Brystet, Piger,
         og sønderriv jeres Klæder!

5.
Ve for Adonis.
</body>
</poem>

<poem id="larsent2005050609">
<head>
   <title>VIII</title>
   <firstline>Kypris! og han fandt dig end mere spydig</firstline>
   <notes>
      <note>* Usikkert. Strofen er molesteret og Dele af Ord Gætning [Edmonds]. Om Saphos Broder Kharaxos og den løskøbte <w>Dirikha</w> eller Rhodopis se Indledningen.</note>
      <note>Efter Thøger Larsen: <i>Sapfos Digte</i>, Lemvig, 1924, p. 22.</note>
   </notes>
   <quality>korrektur1,kilde,side</quality>
</head>
<body>
- - - 
Kypris<note>Afrodite.</note>! og han<note>Kharaxos.</note> fandt dig [end mere spydig]
og [de andre] brystede sig [og sagde]:
,,Saadan fik da <i>Dorikha</i> sig paany den
      [ønskede] Elskov.''
</body>
</poem>

<poem id="larsent2005050610">
<head>
   <title>IX</title>
   <subtitle>Til Atthis</subtitle>
   <firstline>Atthis, jeg elskede dig engang</firstline>
   <notes>
      <note>Efter Thøger Larsen: <i>Sapfos Digte</i>, Lemvig, 1924, p. 23.</note>
   </notes>
   <quality>korrektur1,kilde,side</quality>
</head>
<body>
1.
<i>Atthis</i>, jeg elskede dig engang
         fjernt i en svunden Tid,
[dengang endnu jeg som Jomfru selv
         stod i min fulde Blomst],
mens du mig syntes kun et Barn,
         lille og lidet skøn.

2.
<nonum><small>[Om Andromeda. Vistnok til Atthis]</small></nonum>
Og hvilken skindklædt Bondepige dog
bestandig tænder op dit Sind, skønt ej hun
veed, hvordan den stakkels Pjaltedragt
bæres skal ved Anklerne.

3.
Eros, Lammeren, atter berører mig.
han, Uhyret, som bittersød bøjer mig,
ak, men <i>Atthis</i>, du hader at mindes mig,
mens du vender din Hu mod <i>Andromeda.</i>
</body>
</poem>

<poem id="larsent2005050611">
<head>
   <title>X</title>
   <firstline>Jeg elsker yppigt svulmende Liv</firstline>
   <notes>
      <note>Efter Thøger Larsen: <i>Sapfos Digte</i>, Lemvig, 1924, p. 24.</note>
   </notes>
   <quality>korrektur1,kilde,side</quality>
</head>
<body>
.................................. Jeg elsker
yppigt svulmende Liv, og det skinnende skønne
er for mig, at min Elskov er kommen i Solen.
</body>
</poem>

<poem id="larsent2005050612">
<head>
   <title>XI</title>
   <firstline>Du kom hid. Og hvor gjorde du vel deri!</firstline>
   <notes>
      <note>Efter Thøger Larsen: <i>Sapfos Digte</i>, Lemvig, 1924, p. 25.</note>
   </notes>
   <quality>korrektur1,kilde,side</quality>
</head>
<body>
Du kom hid. Og hvor gjorde du vel deri!
Ej jeg glemte dig. Nu blusser Længslens Ild
op i mit Hjerte paany.  Velkommen!
Hvor vi dog i en lang lang Tid var skilt,
du og jeg fra hinanden borte.
</body>
</poem>

<poem id="larsent2005050613">
<head>
   <title>XII</title>
   <firstline>Kære Ven [jeg dig raader]</firstline>
   <notes>
      <note>Efter Thøger Larsen: <i>Sapfos Digte</i>, Lemvig, 1924, p. 26.</note>
   </notes>
   <quality>korrektur1,kilde,side</quality>
</head>
<body>
Kære Ven [jeg dig raader]:
sov en yngre i Armene,
intet Samliv udholder jeg
med en yngre, jeg aldrende.
</body>
</poem>

<poem id="larsent2005050614">
<head>
   <title>XIII</title>
   <subtitle>Hektors og Andromakhes Bryllup</subtitle>
   <firstline>Dejligt Budskab iled til Idafolkene</firstline>
   <notes>
      <note>Efter Thøger Larsen: <i>Sapfos Digte</i>, Lemvig, 1924, p. 27.</note>
   </notes>
   <quality>korrektur1,kilde,side</quality>
</head>
<body>
- - - -
Dejligt Budskab iled til Idafolkene
..........................................,
og det Sagn vared ved over Resten af Asien:
,,Hektor med samt hans Følge ud fra det hellige
Theben og ud fra det evigfrodige Plakien
fører den straaleøjede Kvinde Andromakhe
hid over salten Hav og med Skibet utallige
gyldne Slangeringe og purpurfarvede
Bændler og brogede Smykker og mange sølverne
Bægre og Skatte af Elfenben.'' - Det var Budets Ord. -
Hastig den kære Fader<note>* Hektors Fader.</note> sprang op, og det rygtedes
over den store Ilos-Stad. Iliaderne
spændte de hurtige Æsler for Stridsmands-Vognene.
Kvindeflokken og Piger, slanke i Anklerne,
fulgte, og særskilt fulgte dem Peramos-Døtrene.<note>* Priamos' Døtre.</note>
- - - -
Flokken af ældre Kvinder et Skrig opløftede,
Mændene hæved en tonende herlig Takkesang
op mod den Pilen langt udslyngende Lyregud<note>Apollon.</note>
priste guddommelig Hektor og hans Andromakhe.
</body>
</poem>

<poem id="larsent2005050615">
<head>
   <title>XIV</title>
   <firstline>Min sødeste Mor, jeg mægter</firstline>
   <notes>
      <note>Efter Thøger Larsen: <i>Sapfos Digte</i>, Lemvig, 1924, p. 28.</note>
   </notes>
   <quality>korrektur1,kilde,side</quality>
</head>
<body>
Min sødeste Mor, jeg mægter
         ej mer at virke dig Væven,
en smidig Ynglings Elskov
         omspænder mig Afrodite.
</body>
</poem>

<poem id="larsent2005050616">
<head>
   <title>XV</title>
   <subtitle>Om en Brud</subtitle>
   <firstline>Hele din Skabning er dejlig</firstline>
   <notes>
      <note>Efter Thøger Larsen: <i>Sapfos Digte</i>, Lemvig, 1924, p. 28.</note>
   </notes>
   <quality>korrektur1,kilde,side</quality>
</head>
<body>
- - -
Hele din Skabning er dejlig.

Øjnene sødmestraalende,
Elskov har gydt sin fulde Glød
over det skønne Aasyn.

Særlige Gaver skænkede dig
Afrodite ......
- - -
</body>
</poem>

<poem id="larsent2005050617">
<head>
   <title>XVI</title>
   <firstline>Jomfruværen, Jomfruværen</firstline>
   <notes>
      <note>Efter Thøger Larsen: <i>Sapfos Digte</i>, Lemvig, 1924, p. 29.</note>
   </notes>
   <quality>korrektur1,kilde,side</quality>
</head>
<body>
Jomfruværen, Jomfruværen -
      hvor gaar du hen fra <i>mig</i> nu?
Ikke længer og aldrig mer,
      Brud, jeg kommer til <i>dig.</i>
</body>
</poem>

<poem id="larsent2005050618">
<head>
   <title>XVII</title>
   <firstline>Kære Brudgom, ved hvad skal</firstline>
   <notes>
      <note>Efter Thøger Larsen: <i>Sapfos Digte</i>, Lemvig, 1924, p. 30.</note>
   </notes>
   <quality>korrektur1,kilde,side</quality>
</head>
<body>
Kære Brudgom, ved hvad skal
         jeg helst dig ligne?
helst ved en slank ung Spire
         vil jeg dig ligne.
</body>
</poem>

<poem id="larsent2005050619">
<head>
   <title>XVIII</title>
   <firstline>Op nu, op nu med Taget</firstline>
   <notes>
      <note>Efter Thøger Larsen: <i>Sapfos Digte</i>, Lemvig, 1924, p. 30.</note>
   </notes>
   <quality>korrektur1,kilde,side</quality>
</head>
<body>
Op nu, op nu med Taget,
      i Hymens navn,
hæv det, Tømmermænd, hæv det
      i Hymens navn,
Brudgommen ligner Ares
      [i Hymens navn],
langt større han er end en stor Mand
      [i Hymens navn],
og han rager som Digter
      [i Hymens navn],
den lesbiske over hver fremmed
      [i Hymens navn].
</body>
</poem>

<poem id="larsent2005050620">
<head>
   <title>XIX</title>
   <firstline>Salige Brudgom, der fik</firstline>
   <notes>
      <note>Efter Thøger Larsen: <i>Sapfos Digte</i>, Lemvig, 1924, p. 31.</note>
   </notes>
   <quality>korrektur1,kilde,side</quality>
</head>
<body>
Salige Brudgom, der fik
      Brylluppet, som du vilde,
der desuden fik den,
      Pige, du vilde have.
Se hendes Sødme lyser
      ud af det skønne Ansigt.
</body>
</poem>

<poem id="larsent2005050621">
<head>
   <title>XX</title>
   <firstline>Blandingsskaalen var nyligt</firstline>
   <notes>
      <note>Efter Thøger Larsen: <i>Sapfos Digte</i>, Lemvig, 1924, p. 31.</note>
   </notes>
   <quality>korrektur1,kilde,side</quality>
</head>
<body>
Blandingsskaalen var nylig
      fyldt med Ambrosia,
Hermes greb Læderflasken,
      skænked for Guderne.
Alle Mand løfted Skaalen
      op til en Libation,
alle ønsked den bedste
      Lykke Brudgommen til.
</body>
</poem>

<poem id="larsent2005050622">
<head>
   <title>XXI</title>
   <firstline>Ret som det sødeste Æble</firstline>
   <notes>
      <note>* Uvist, om hørende til samme Digt</note>
      <note>Efter Thøger Larsen: <i>Sapfos Digte</i>, Lemvig, 1924, p. 32.</note>
   </notes>
   <quality>korrektur1,kilde,side</quality>
</head>
<body>
...............
ret som det sødeste Æble,
      siddende yderst paa Grenen,
højest i Toppen af Træet -
      glemt af de plukkendes Skare,
nej, o slet ikke glemt - 
      <i>de</i> kunde blot ikke naa det -
- - -
.........................................
.........................................
- - -
ret som en Bjerg-Hyacint, der,
      knust under Hyrdernes Fødder,
ligger paa Jorden og viser
      stadig sit blomstrende Purpur -
...............
</body>
</poem>

<poem id="larsent2005050623">
<head>
   <title>XXII</title>
   <firstline>Langs det svale Vand</firstline>
   <notes>
      <note>Efter Thøger Larsen: <i>Sapfos Digte</i>, Lemvig, 1924, p. 33.</note>
   </notes>
   <quality>korrektur1,kilde,side</quality>
</head>
<body>
...................... langs det svale
Vand gaar Vinden syngende gennem svaje
Æblegrene, under hvis Bladeviften
      Døsighed daler.
</body>
</poem>

<poem id="larsent2005050624">
<head>
   <title>XXIII</title>
   <subtitle>Til Aftenstjernen</subtitle>
   <firstline>Hesperos, alting du bringer</firstline>
   <notes>
      <note>Efter Thøger Larsen: <i>Sapfos Digte</i>, Lemvig, 1924, p. 34.</note>
   </notes>
   <quality>korrektur1,kilde,side</quality>
</head>
<body>
1.
Hesperos, alting du bringer,
hvad Dagningen lysende spredte,
bringer Faar, bringer Ged hjem,
bringer Barnet igen til dets Moder.

2.
Stjernen, skønnest af alle Stjerner ....
- - -
</body>
</poem>

<poem id="larsent2005050625">
<head>
   <title>XXIV</title>
   <firstline>Nattergalen, som Vaaren saa lifligt bebuder</firstline>
   <notes>
      <note>Efter Thøger Larsen: <i>Sapfos Digte</i>, Lemvig, 1924, p. 35.</note>
   </notes>
   <quality>korrektur1,kilde,side</quality>
</head>
<body>
Nattergalen, som Vaaren saa lifligt bebuder ......
</body>
</poem>

<poem id="larsent2005050626">
<head>
   <title>XXV</title>
   <firstline>Areus siger, at han kan styre Afaistos med Vold.</firstline>
   <notes>
      <note>Efter Thøger Larsen: <i>Sapfos Digte</i>, Lemvig, 1924, p. 35.</note>
   </notes>
   <quality>korrektur1,kilde,side</quality>
</head>
<body>
Areus<note>Ares</note> siger, at han kan styre Afaistos<note>Hefaistos</note> med Vold.
</body>
</poem>

<poem id="larsent2005050627">
<head>
   <title>XXVI</title>
   <firstline>Dørens Vogter har syv Favnes Fødder</firstline>
   <notes>
      <note>Efter Thøger Larsen: <i>Sapfos Digte</i>, Lemvig, 1924, p. 35.</note>
   </notes>
   <quality>korrektur1,kilde,side</quality>
</head>
<body>
Dørens Vogter har syv Favnes Fødder,
hver Sandal af fem Høv'ders Huder,
ti Mands Flid fik rimpet dem sammen.
</body>
</poem>

<poem id="larsent2005050628">
<head>
   <title>XXVII</title>
   <firstline>For Fisker Pelagon</firstline>
   <notes>
      <note>Efter Thøger Larsen: <i>Sapfos Digte</i>, Lemvig, 1924, p. 36.</note>
   </notes>
   <quality>korrektur1,kilde,side</quality>
</head>
<body>
For Fisker <i>Pelagon</i>
       oprejste hans Fader <i>Meniskos</i>
Ruse og Aareblad
       til Minde om usle Kaar.
</body>
</poem>

<poem id="larsent2005050629">
<head>
   <title>XXVIII</title>
   <firstline>Her ligger Timas begravet</firstline>
   <notes>
      <note>Efter Thøger Larsen: <i>Sapfos Digte</i>, Lemvig, 1924, p. 36.</note>
   </notes>
   <quality>korrektur1,kilde,side</quality>
</head>
<body>
Her ligger <i>Timas</i> begravet. Inden sit Bryllup hun døde,
blev af Persefone ført ind i det mørke Gemak.
Alle den dødes Veninder, fælles med hende i Ungdom,
mejed med nyhvæsset Kniv bort deres dejlige Haar.
</body>
</poem>

<poem id="larsent2005050630">
<head>
   <title>XXIX</title>
   <subtitle>Strøtanker</subtitle>
   <firstline>Raser Lidenskab vildt i Brystet</firstline>
   <notes>
      <note>Efter Thøger Larsen: <i>Sapfos Digte</i>, Lemvig, 1924, p. 37.</note>
   </notes>
   <quality>korrektur1,kilde,side</quality>
</head>
<body>
1.
Raser Lidenskab vildt i Brystet,
Tungen glammer som Vogter forgæves.

2.
Se, den smukke er just saa smuk,
         som jo dit Blik ham ser,
den, som er god, vil du tillige
         snart erkende som smuk.

3.
Foruden <i>Retsind (?)</i> er <i>Rigdom</i>
ofte en farlig Fælle,
men følges de enige ad,
de fører mod højeste Tind.
</body>
</poem>

<poem id="larsent2005050631">
<head>
   <title>XXX</title>
   <subtitle>Personlige Ytringer</subtitle>
   <firstline>Bort med Honning saa vel som Bier</firstline>
   <notes>
      <note>Efter Thøger Larsen: <i>Sapfos Digte</i>, Lemvig, 1924, p. 38.</note>
   </notes>
   <quality>korrektur1,kilde,side</quality>
</head>
<body>
1.
Bort med Honning saa vel som Bier. <note>* Vist et Ordspil, idet <w>méli</w> baade kan betyde Honning og ,,sød Tale'', ,,Smiger'', og <w>mélissa</w> baade Bi, ,,digterinde'' og en slags Nymfe.</note>

2.
......................... de, jeg gjorde
vel imod, gør netop den største Skade
mig til Gengæld ......................

3.
Ingenlunde er jeg af vred Natur,
tværtimod; jeg ejer et barnligt Sind.

4.
Ej jeg prøver at strække min toalens Krop til Himlen.

</body>
</poem>

<poem id="larsent2005050632">
<head>
   <title>XXXI</title>
   <firstline>Jeg sagde helst dig noget</firstline>
   <notes>
      <note>* Alkaios var en berømt Digter, der levede i Mytilene samtidig med Sapfo. Hans Replik synes afbrudt, men begyndt i det saakaldte alkaiiske Vers, i hvilket Sapfos Svar er formet.</note>
      <note>Efter Thøger Larsen: <i>Sapfos Digte</i>, Lemvig, 1924, p. 39.</note>
   </notes>
   <quality>korrektur1,kilde,side</quality>
</head>
<body>
<i>Alkaios</i>
Jeg sagde helst dig noget, men Skamfuldhed
forbød det ..............

<i>Sapfo</i>
I Fald du havde ædelt og skønt Begær
og ej din Tunge brygged paa slette Ord,
vist ej dit Ansigt røbed Blusel,
men du kom frem med frimodig Tale.
</body>
</poem>

<poem id="larsent2005050633">
<head>
   <title>XXXII</title>
   <subtitle>[Om og til Khariterne (Gratierne)]</subtitle>
   <firstline>En Krans til dit Haar, o Dika</firstline>
   <notes>
      <note>Efter Thøger Larsen: <i>Sapfos Digte</i>, Lemvig, 1924, p. 40.</note>
   </notes>
   <quality>korrektur1,kilde,side</quality>
</head>
<body>
1.
En Krans til dit Haar, o <i>Dika</i>,
      - de dejligt udslaaede Lokker -,
flet med de yndige Hænder
      af Dild, af de yngste Spirer,
de salige høje Khariter
      for Øje du Blomsterne bære,
bort deres Øjne de vender
      fra dem, som ej Kranse smykker.
 
2.
Rosenarm-fagre kyske Khariter,
      Zeus's Jomfruer, kom!
</body>
</poem>

<poem id="larsent2005050634">
<head>
   <title>XXXIII</title>
   <firstline>Naar du er død, vil ingen mere</firstline>
   <notes>
      <note>Efter Thøger Larsen: <i>Sapfos Digte</i>, Lemvig, 1924, p. 41.</note>
   </notes>
   <quality>korrektur1,kilde,side</quality>
</head>
<body>
Naar du er død, vil ingen mere
      nogen Sinde dig mindes,
thi af Pieriens Roser du fik
      ingen at pryde dig med,
men usynlig du evig vil sværme
      mellem de andre døde
dybt under Jorden i Hades' Hus,
      ænset af ingen Sjæl.
</body>
</poem>

<poem id="larsent2005050635">
<head>
   <title>XXXIV</title>
   <firstline>Fjernt i fordums Tid</firstline>
   <notes>
      <note>Efter Thøger Larsen: <i>Sapfos Digte</i>, Lemvig, 1924, p. 42.</note>
   </notes>
   <quality>korrektur1,kilde,side</quality>
</head>
<body>
Fjernt i fordums Tid
      dansede Kretas Piger
fint paa taktfast Fod
      rundt om et herligt Alter.
Græsset maatte der
      ofre de skønne Blomster.
</body>
</poem>

<poem id="larsent2005050636">
<head>
   <title>XXXV</title>
   <firstline>Dersom Zeus vilde give Blomsternes</firstline>
   <notes>
   <note>Ovenstaaende tilskriver Jacob Stählin Sapfo og opfatter det som Prosa. Jeg har forsøgt at inddele det i verslinjer.</note>
      <note>Efter Thøger Larsen: <i>Sapfos Digte</i>, Lemvig, 1924, p. 43.</note>
   </notes>
   <quality>korrektur1,kilde,side</quality>
</head>
<body>
Dersom Zeus vilde give Blomsternes
skønne Flok en Dronning, blev Rosen vel
kronet til Blomsternes Herskerinde.
Jordens Smykke, Planternes Stolthed,
Blomsternes Sol og Engens dejligt
lysende Røde er Rosenblomsten.
Elskov den aander, er Afrodites
Ven, som dufter Pigen fra Haaret,
Vellyst breder den, og gennem bladene
aander Zefyr liflig og lattermild.
</body>
</poem>

<prose id="larsent2005050637">
<head>
   <title>Efterskrift</title>
   <notes>
      <note>Efter Thøger Larsen: <i>Sapfos Digte</i>, Lemvig, 1924, p. 44.</note>
   </notes>
   <quality>korrektur1,kilde,side</quality>
</head>
<body>
Denne Bog indeholder i alt væsentlig, hvad der er bevaret af Sapfos Digtning. Der findes derudover enkelte Brudstykker af tvivlsom Herkomst og en del saa molesterede, at de ingen sammenhængende Mening giver. Disse har kun til en vis Grad Interesse for Sprogforskningen.
</body>
</prose>

</content>
</section>

</workbody>
</kalliopework>

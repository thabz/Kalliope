<?xml version="1.0" encoding="UTF-8"?>
<!DOCTYPE kalliopework SYSTEM "../../data/kalliopework.dtd">
<kalliopework id="andre" author="lembcke" status="incomplete" type="poetry">
<workhead>
   <title>Andre digte</title>
   <year>?</year>
   <quality>korrektur1</quality>
   <cvs-timestamp>$Id$</cvs-timestamp>
</workhead>
<workbody>

<poem id="lembcke1999100501">
<head>
   <title>For Sønderjylland</title>
   <toctitle>For Sønderjylland</toctitle>
   <indextitle>For Sønderjylland</indextitle>
   <firstline>Du skønne Land med Dal og Bakker fagre</firstline>
   <quality>korrektur1</quality>
</head>
<body>
Du skønne Land med Dal og Bakker fagre,
med grønne Enge og med gyldne Agre;
med Kløfterne, hvor Bækken
sig gennem Krattet snor,
og langs med Vejen Hækken,
hvor Fugleskaren bor! -
Skønne Land! i din rige Have
Mindets Blomst gror paa Heltegrave,
Mindets Blomst!

En Kampens Pris din Dejlighed er vorden;
en Bejler kom fra Syd og en fra Norden;
den ene kom i Glandsen
af Rigdom og af Magt
og bød dig Brudekrandsen
og Herlighed og Pragt;
fagre Ord talte han med Liste;
fagre Ord mange Hjerter friste,
fagre Ord!

Den anden rakte Haanden jevnt og stille
og havde ikke mange Ord at spilde;
dog var der i hans Stemme
den gamle, kendte Klang,
som Ingen kan forglemme,
der hørte den engang:
det var Sang fra din Barndoms Dage,
Minderøst om din Fryd og Klage,
Minderøst!

Thi du er voxet af hans egen Stamme,
og du er fostret af den fælles Amme,
og før han lod dig fare,
og før han dig forlod,
før vilde han ej spare
sit bedste Hjerteblod.
Ej paa Skrømt foer hans Sværd af Skeden;
tunge Slag drøned over Heden,
tunge Slag!

Den fagre Kampens Pris har Dansken vundet,
og Bruden har sin rette Brudgom fundet;
nu vil han Jaord drikke
alt med sin Liljevand,
og mellem dem slet ikke
er Plads til Tredjemand.
Før hun skal rives fra hans Side,
end en Dyst tør vel Dansken ride,
end en Dyst!
</body>
</poem>

<poem id="lembcke2001122801">
<head>
   <title>Vort Modersmaal</title>
   <toctitle>Vort Modersmaal</toctitle>
   <indextitle>Vort Modersmaal</indextitle>
   <firstline>Vort Modersmaal er dejligt</firstline>
   <notes>
      <note>1859</note>
      <note>Kilde er <i>Fest-Sange</i>, udg. af Arthur Arnholtz, Karl Clausen og Finn Viderø, 1947.</note>
      <note>Inspireret af Hertz' <xref poem="hertz2002032201"/>.</note>
      <note type="credits">Bidrag fra Sven Sørensen.</note>
   </notes>
   <quality>korrektur1,kilde</quality>
</head>
<body>
Vort Modersmaal er dejligt, det har saa mild en Klang;
hvormed skal jeg ligne og prise det i Sang?
En højbaaren Jomfru, en ædel Kongebrud,
og hun er saa ung og saa yndig ser hun ud.

Hun lægger os paa Læben hvert godt og kraftigt Ord
til Elskovs sagte Bønner, til Sejrens stolte Kor;
er Hjertet trangt af Sorgen, og svulmer det af Lyst,
hun skjænker os Tonen, som lette kan vort Bryst.

Og om i Øst og Vest vi har sværmet og søgt
de svundne Tiders Visdom, de fjerne Landes Kløgt,
hun lokker og hun drager, vi følger hendes Bud,
for hun er saa ung og saa yndig ser hun ud.

De fremmede de tænkte at volde hende Sorg,
de bød hende Trældom i hendes egen Borg;
men just som de mente, hun var i Baand og Bast,
da lo hun saa hjerteligt, at alle Lænker brast.

Og alle de Skjalde, hun skjænked Ordets Magt,
de blev om hendes Sæde en stærk og trofast Vagt;
hver Sang, som Folket kjender og lytter til med Lyst,
den blev en Ring i Brynjen, som dækker hendes Bryst.

Hver kraftig Skjæmt, der lokker om Læben frem et Smil,
den blev i hendes Kogger en hvas og vinget Pil;
hvert Ord, der kom fra Hjertet, og som til Hjertet naar,
det blev en Sten i Muren, der hegner hendes Gaard.

Og Aarene rulle og skiftes om paa Jord,
og vore Navne glemmes som Sne, der faldt i Fjor,
og Slægt efter Slægt segner hen paa Nornens Bud;
men hun er saa ung og saa yndig ser hun ud.
</body>
</poem>

<poem id="lembcke2002032201">
<head>
   <title>For Danmark</title>
   <toctitle>For Danmark</toctitle>
   <indextitle>For Danmark</indextitle>
   <firstline>Blev nu til Spot dine tusindaars Minder?</firstline>
   <notes>
      <note>1864.</note>
      <note>Til melodien <xref poem="bellman2001061377"/>.</note>
      <note>Efter Lembcke, <i>Digte</i>,Vilhelm Andersen (red.), 1901.</note>
      <note>Fra Sven Sørensen.</note>
   </notes>
   <quality>korrektur1,kilde</quality>
</head>
<body>
Blev nu til Spot dine tusindaars Minder?
er dit Sværd nu brustent og plettet dit Skjold?
blev dine Mænd nu til klagende Kvinder?
trampe dine Fjender den sløjfede Vold?
er nu paa Sange din Bøgelund tom?
maa vi nu blues med Blikket mod Jorden
ved hver en Tone, der minder os om,
at du var Dronning i Norden? -

Svigtet af Venner og svigtet af Frænder, -
hver en Stjerne skjult i den bælmørke Nat, -
Banneret baaret af famlende Hænder: -
havde baade Himmel og Jord dig forladt?
Slangen, du fostrede selv ved din Barm,
frem af sin Hule sig snigende voved,
sløved dit Værge og lammed din Arm,
bøjed i Støvet dit Hoved.

Skibet er strandet; - saa lad os da bjerge
rask igennem Brændingen alt, hvad vi kan:
Viljen, der mægter vor Frihed at værge,
Troskab indtil Døden mod Fædrenes Land,
levende Haab, der kan svinge vort Flag,
dødeligt Had, der kan hvæsse vor Klinge,
klippefast Tro paa den Fremtidens Dag,
der skal Genfødelsen bringe!

Lad os da vente og ikke forsage,
agte paa de varslende Tegn under Sky,
bære de tunge Forsmædelsens Dage: -
atter skal i Danmark en Morgen dog gry.
Kommer da Luftningen frisk over Strand,
ruller da vældigt den vækkende Torden,
da skal du atter, mit Fædreneland,
løfte dit Hoved fra Jorden!

Da skal du se dine Sønner staa rede,
og da skal den hvislende, giftige Snog,
som nu tør frækt sig i Solskinnet brede,
flygte for dit Blik til den mørkeste Krog.
Da skal dit ældgamle Banner paany
vinke til Sejr de faa mod de mange,
og da skal atter blandt Sværdenes Gny
runge de frejdige Sange.
</body>
</poem>
</workbody>
</kalliopework>

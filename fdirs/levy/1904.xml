<?xml version="1.0" encoding="UTF-8"?>
<!DOCTYPE kalliopework SYSTEM "../../data/kalliopework.dtd">
<kalliopework id="1904" author="levy" status="complete" type="poetry">
<workhead>
    <title>Børnerim</title>
    <year>1904</year>
    <notes>
        <note>Teksten følger Louis Levy: <i>Børnerim</i>, Gyldendalske Boghandel, Nordisk Forlag, Kbh., 1904.</note>
        <note>Bogen bærer dedikationen ,,Til Bent og Gerd og Ester Susanne''.</note>
    </notes>
    <pictures>
        <picture src="1904-p2.jpg">Forsiden til <i>Børnerim</i> (1904).</picture>
        <picture src="1904-p1.jpg">Titelbladet til <i>Børnerim</i> (1904) lyder ,,Louis Levy / Børnerim / med Tegninger af / Vald. Andersen // København og Kristania / Gyldendalske Boghandel / Nordisk Forlag / 1904''.</picture>
    </pictures>
    <source facsimile="11530807585A_color" facsimile-pages-num="62" facsimile-pages-offset="10">Louis Levy: <i>Børnerim</i>, Gyldendalske Boghandel, Nordisk Forlag, Kbh., 1904.</source>
</workhead>
<workbody>

<poem id="levy2019030901">
<head>
    <title>Indledning</title>
    <firstline>Her bygger jeg en lille By</firstline>
    <source pages="7-8"/>
    <quality>korrektur1,kilde,side</quality>
</head>
<body>
Her bygger jeg en lille By
i Sommerens grønne Gade.
Under det skærmende Poppeltag
stiller jeg Stade ved Stade.

De vilde Bier fanger jeg
og bringer dem til Huse.
De suger Honning, sveder Voks
og lader Poplerne suse.

De muntre Bier til Arbejd gaar
og løber aldrig af Skole.
De ælter Dug med lidt Blomsterstøv,
der pudrer deres Kjole.

Saa vender de hjem under Kubens Tag
og iler fra Celle til Celle.
Det er det daglige Eventyr,
som Evigheder fortælle.

Selv gaar jeg om i min lille By,
jeg gaar fra Stade til Stade
under det skærmende Poppeltag
i Sommerens grønne Gade.

Jeg mærker en Duft - af Honning og Sol
i Luften saa frodig stille.
Den lille Verden bliver saa stor,
den store Verden saa lille.

Jeg husker Kysset, min Fader gav,
jeg husker min Moders Stemme.
Da ser jeg Livet - et fattigt Barn,
der spørger: hvor har jeg hjemme?

Lad Barnet spørge - hvem kender Svar?
Der spørges fra hver en Celle.
Det er det daglige Eventyr,
som Evigheder fortælle.

Den store By og den lille By
har slet intet Svar til Huse.
De samler Honning, de samler Voks
og lader Poplerne suse.
</body>
</poem>

<poem id="levy2019030902">
<head>
    <title>Sørens Fa'r -</title>
    <toctitle><num>I.</num>Sørens Fa'r -</toctitle>
    <firstline>Sørens Fa’r har Penge</firstline>
    <source pages="9"/>
    <quality>korrektur1,kilde,side</quality>
</head>
<body>
Sørens Fa’r har Penge
og Ko og Kalv i Vænge
og Hø og Halm i Lo.
- Lille Fa’r har ingen Ko
og han har ingen Penge.

Sørens Fa’r har Heste
og guldbroderte Veste
og Strømper lysegraa.
- Lille Fa’r har Sokker paa
og han har ingen Heste.

Sørens Fa’r har Søren
og mange andre Bø-rn
og bitte smaa som jeg.
- Lille Fa’r har bare mig
og jeg er ingen Søren!
</body>
</poem>

<poem id="levy2019030903">
<head>
    <title>Snegl</title>
    <toctitle><num>II.</num>Snegl</toctitle>
    <firstline>Snegl, Snegl du sorte</firstline>
    <source pages="11"/>
    <quality>korrektur1,kilde,side</quality>
</head>
<body>
Snegl, Snegl du sorte
er dit Hus blevet borte?
Er du løbet hjemmefra
i den bare Skjorte?

Snegl, Snegl du sorte,
jeg ved ej, hvor du turde,
jeg løber aldrig hjemmefra
- jeg bliver her hos Dorthe!
</body>
</poem>

<poem id="levy2019030904">
<head>
    <title>Præsten og Degnen</title>
    <toctitle><num>III.</num>Præsten og Degnen</toctitle>
    <firstline>Øverst paa Bakken gaar Præsten</firstline>
    <source pages="13"/>
    <quality>korrektur1,kilde,side</quality>
</head>
<body>
Øverst paa Bakken gaar Præsten
og midt paa Bakken gaar Degnen.
Præsten kæmper med Blæsten
og Degnen kæmper med Regnen.

Præsten tygger paa Talen
og Degnen messer forkølet.
Præsten blæser paa Halen
og Degnen segner i Sølet.

Øverst paa Bakken gaar Præsten
og midt paa Bakken gaar Degnen.
Himlen vil straffe Blæsten
- men Bonden beder for Regnen!
</body>
</poem>

<poem id="levy2019030905">
<head>
    <title>Lille Regn</title>
    <toctitle><num>IV.</num>Lille Regn</toctitle>
    <firstline>Lille Regn, lille Regn</firstline>
    <source pages="15"/>
    <quality>korrektur1,kilde,side</quality>
</head>
<body>
Lille Regn, lille Regn
fald sagte og længe
over hele vor Egn
og alle smaa Enge.

Ingenting glæder
min Moder mer.
Hun græder og græder,
mens Fader ler.

Lille Regn! Han vil gaa
fra Moder og mig.
Naar Himlen bli’r blaa,
han rejser sin Vej.

Lille Regn, lille Regn
fald sagte og længe
over hele vor Egn
og alle smaa Enge.
</body>
</poem>

<poem id="levy2019030906">
<head>
    <title>Klavs</title>
    <toctitle><num>V.</num>Klavs</toctitle>
    <firstline>En gammel Droskehest løb løbsk</firstline>
    <source pages="17"/>
    <quality>korrektur1,kilde,side</quality>
</head>
<body>
En gammel Droskehest løb løbsk,
det var et sølle Skind.
Og da den Porten aaben fandt,
den løb i Cirkus ind.

Men dumme August slog et Knald
med Pisken, da han saa
den gamle Dromedarius
midt i Manegen staa.

Han slog et Knald, slog to, slog tre
og raabte: Hyp, mit Øg!
Da gjorde Klavs et Rejespring
og gennem Luften fløj.

Den segned i det bløde Sand,
Folk klapped som besat.
Da raabte August: Den er død
. . . dens Synd er den forladt!

Og dumme August faldt paa Knæ,
der laa de begge to.
Men Folk begreb vist ingenting,
de klappede og lo.
</body>
</poem>

<poem id="levy2019030907">
<head>
    <title>Ved Ruden</title>
    <toctitle><num>VI.</num>Ved Ruden</toctitle>
    <firstline>Det sner. Det sner. Det sner.</firstline>
    <source pages="19"/>
    <quality>korrektur1,kilde,side</quality>
</head>
<body>
Det sner. Det sner. Det sner.
Jeg bliver blind af Sneen, jeg ser,
og det mørkner alle Steder,
kun Lygterne staar og ler.

Jeg synes, Lygterne ler.
Men aander jeg paa Ruden og ser,
saa synes jeg, Lygterne græder -
hvad er det mon der sker?
</body>
</poem>

<poem id="levy2019030908">
<head>
    <title>Fortælling</title>
    <toctitle><num>VII.</num>Fortælling</toctitle>
    <firstline>Tre Soldater gik en Tur</firstline>
    <source pages="21"/>
    <keywords>kuplet</keywords>
    <quality>korrektur1,kilde,side</quality>
</head>
<body>
Tre Soldater gik en Tur
i Vorherres fri Natur.

Over Marker, over Enge
gik de langt og gik de længe.

Solen, stor og stolt og tapper,
lo i deres Trøjeknapper.

Vinden svøbte sig om Kinden,
saa de alle var i Vinden.

Mellem Sol og grønne Ranker
tre Soldater gik i Tanker.

Glade vendte de tilbage
efter Marsch paa flere Dage.

Til Kasernen fandt de hjem.
Tænk - man havde savnet dem!

Dér de fik en varm Salut,
alle tre blev nemlig skudt.
</body>
</poem>

<poem id="levy2019030909">
<head>
    <title>Foraar</title>
    <toctitle><num>VIII.</num>Foraar</toctitle>
    <firstline>Aa, før du rigtig faar set dig om</firstline>
    <source pages="23"/>
    <quality>korrektur1,kilde,side</quality>
</head>
<body>
Aa, før du rigtig faar set dig om,
det myldrer frem i de sorte Bede!
Frem af sit Løg Hyazinten kom,
da stod en Krokus der allerede.

Den lille Krokus var himmelblaa
og Hyazinten med røde Klokker.
For første Gang de paa Verden saa:
Dér sneg en Kat sig paa Listesokker!

De spurgte Katten: Hvor er dit Løg?
Og er du vokset i disse Bede?
Men Dyret højt gennem Luften fløj
og tog en Spurv, der stjal Dun til Rede
</body>
</poem>

<poem id="levy2019030910">
<head>
    <title>Stjerneskud</title>
    <toctitle><num>IX.</num>Stjerneskud</toctitle>
    <firstline>Der faldt en Stjerne</firstline>
    <source pages="25"/>
    <quality>korrektur1,kilde,side</quality>
</head>
<body>
Der faldt en Stjerne
fra Himlens Bue,
en Myre saa det
fra sin Tue.

Den lille Myre,
den store Stjerne
med Blikket mødtes
i det Fjerne.

Og Myren sagde
ved dette Skue:
Dér faldt en Myre
fra Himlens Bue!
</body>
</poem>

<poem id="levy2019030911">
<head>
    <title>Mikkels Farvel</title>
    <toctitle><num>X.</num>Mikkels Farvel</toctitle>
    <firstline>Valdhornsklang under Himlens Blaa!</firstline>
    <source pages="27"/>
    <quality>korrektur1,kilde,side</quality>
</head>
<body>
Valdhornsklang under Himlens Blaa!
Mikkel sprang op med Burrer paa
- dem kan man nemt nok paa Pelsen faa.

Stakkels Mikkel fløj vildt omkring:
Mynderne halsed - det gik som i Ring,
Mikkel blev taget i sidste Sving.

Burrer saa let sig i Jorden saar.
Der gik Vinter og det blev Vaar:
Mikkels Farvel nu paa Marken staar!
</body>
</poem>

<poem id="levy2019030912">
<head>
    <title>Hanevers</title>
    <toctitle><num>XI.</num>Hanevers</toctitle>
    <firstline>Gal du røde Hane</firstline>
    <source pages="29"/>
    <quality>korrektur1,kilde,side</quality>
</head>
<body>
Gal du røde Hane
morgenfrisk og fro,
spankuler i Grøften,
hvor Nællerne gro.

Kølig Duggen kildrer
dine lange Laar -
mindes du din Kone,
som blev spist igaar?

Mange Koner flokkes
om din Hanekam.
Den, der blev til Postej,
var en sejg Madam.

Hun var gul og gammel,
jeg siger Tak for Mad!
Gal du røde Hane
og vær himmelglad.
</body>
</poem>

<poem id="levy2019030913">
<head>
    <title>Juli</title>
    <toctitle><num>XII.</num>Juli</toctitle>
    <firstline>De Klokkeblomster blaaned</firstline>
    <source pages="31"/>
    <quality>korrektur1,kilde,side</quality>
</head>
<body>
De Klokkeblomster blaaned,
det var i Juli Maaned,
hvor dejlig store røde
Jordbær er vor Føde
og naar det ikke regner,
faar vi Fregner!

De Klokkeblomster blaaned
den hele lange Maaned
og Jordbær smagte søde,
vi spiste dem med Fløde,
de smagte efter mere,
og der kom flere.

De Klokkeblomster blaaned,
<i>blaa</i> var den hele Maaned:
Vi spiste alt det røde
og al den hvide Fløde,
og kun en Rødtop regner
med brune Fregner!
</body>
</poem>

<poem id="levy2019030914">
<head>
    <title>Spørgsmaal og Svar</title>
    <toctitle><num>XIII.</num>Spørgsmaal og Svar</toctitle>
    <firstline>Først faldt der paa min Næse</firstline>
    <source pages="33"/>
    <quality>korrektur1,kilde,side</quality>
</head>
<body>
Først faldt der paa min Næse
en lille Draabe Regn.
Jeg spurgte højst forundret:
Er du fra denne Egn?

Saa faldt der mange Draaber -
det blev et Styrtebad!
- - Svar dog en Smule venlig,
jeg spurgte høflig ad -!
</body>
</poem>

<poem id="levy2019030915">
<head>
    <title>Klovn</title>
    <toctitle><num>XIV.</num>Klovn</toctitle>
    <firstline>Klovn skal le -</firstline>
    <source pages="35"/>
    <quality>korrektur1,kilde,side</quality>
</head>
<body>
Klovn skal le -
i Drømme græder han!
Ud af Sengen
i Søvne træder han.

Staar paa Taa
ved Sengekanten,
Taarer falder
paa Servanten.

Hunden, som i
alt forstod ham -
han har drømt,
at den forlod ham.

Klovn skal le -
i Drømme græder han!
Da med eet
en Hale træder han.

Ho! Halloh!
Den gamle Lire:
Begge gøer. Og
gaar paa fire.
</body>
</poem>

<poem id="levy2019030916">
<head>
    <title>Det flotte Hus</title>
    <toctitle><num>XV.</num>Det flotte Hus</toctitle>
    <firstline>Her bygger jeg et Hus</firstline>
    <source pages="37"/>
    <quality>korrektur1,kilde,side</quality>
</head>
<body>
Her bygger jeg et Hus,
min Mo’r skal bo deri.
- Saa gaar jeg ned ad Gaden
og kommer der forbi.

Jeg banker dristig paa:
Goddag! Goddag! Goddag!
- - Nej, det er jo Jens Peter,
hvor kommer du dog fra?

Jeg letter paa min Hat
og klapper Mo’r paa Kind:
- Kom just forbi det flotte Hus,
fik Lyst at kigge ind!
</body>
</poem>

<poem id="levy2019030917">
<head>
    <title>Eventyr</title>
    <toctitle><num>XVI.</num>Eventyr</toctitle>
    <firstline>I Ægget ligger en Hvide</firstline>
    <source pages="39"/>
    <quality>korrektur1,kilde,side</quality>
</head>
<body>
I Ægget ligger en Hvide,
i Hviden er der en Blomme.
I Blommen gror vort Eventyr,
det pipper, naar det skal komme.

Det pipper bag Æggets Skal
- ja, kunde vi vente paa Lyden!
Men Mo’r vil koge vort Eventyr,
nu putter hun det i Gryden.
</body>
</poem>

<poem id="levy2019030918">
<head>
    <title>Sommerlyst</title>
    <toctitle><num>XVII.</num>Sommerlyst</toctitle>
    <firstline>Skarnbasse blev saa glad, saa glad</firstline>
    <source pages="41"/>
    <quality>korrektur1,kilde,side</quality>
</head>
<body>
Skarnbasse blev saa glad, saa glad,
den hørte Græshoppesang.
Græshoppe praled fra grønne Blad:
Du skulde prøve en Gang!

Skarnbasse sagde: Jeg bliver saa glad
ved at høre dit fine Spil.
Kostelig smager min Skarnbassemad,
naar jeg maa lytte dertil.

Græshoppe løfted sin skingre Røst
og lo af Alverdens Snak.
Skarnbasse sad paa sit Sommerlyst
og røg og spiste og drak.
</body>
</poem>

<poem id="levy2019030919">
<head>
    <title>Prinsesse Klare</title>
    <toctitle><num>XVII.</num>Prinsesse Klare</toctitle>
    <firstline>Højt paa Kransekagens Top</firstline>
    <source pages="43"/>
    <quality>korrektur1,kilde,side</quality>
</head>
<body>
Højt paa Kransekagens Top
staar Prinsesse Klare.
Røde Støvler har hun paa-
Himlen hende bevare!

Røde Støvler, en Hat med Fjer,
de sødeste Pusselanker.
Men i det skønne Sukkerbryst
en Bittermandel banker.

Ak, en grusom Konditorsvend
forbitred hende Lykken!
Dogmaa hun holde sig stiv og strunk,
for hun har Staaltraad i Ryggen.

Himlen bevare Prinsessens Liv
og skærme hendes Vandel.
<w>Den</w> kan sagtens, der har i sit Bryst
en ganske almindelig Mandel.
</body>
</poem>

<poem id="levy2019030920">
<head>
    <title>Forvandling</title>
    <toctitle><num>XVIII.</num>Forvandling</toctitle>
    <firstline>Missekat du hvide</firstline>
    <source pages="45"/>
    <quality>korrektur1,kilde,side</quality>
</head>
<body>
Missekat du hvide,
der spinder ved min Side,
du vokser, bli’r en Vildkat,
vild ved Dag og vild ved Nat,
du vokser, bli’r en Panther,
der jager Elefanter,
du vokser, bli’r en Tiger,
en Skræk for Land og Riger
- imens bli’r jeg den lille,
jeg svinder musestille,
jeg bli’r en lille Mus.
Jeg kryber i et Musehul
og snart er jeg det rene Nul,
en gammel Fatter Lus!
</body>
</poem>

</workbody>
</kalliopework>

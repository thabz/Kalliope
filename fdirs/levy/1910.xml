<?xml version="1.0" encoding="UTF-8"?>
<!DOCTYPE kalliopework SYSTEM "../../data/kalliopework.dtd">
<kalliopework id="1910" author="levy" status="complete" type="poetry">
<workhead>
    <title>Børnevers</title>
    <year>1910</year>
    <notes>
        <note>Teksten følger Louis Levy: <i>Børnevers</i>, Gyldendalske Boghandel, Nordisk Forlag, Kbh., 1910.</note>
    </notes>
    <pictures>
        <picture src="1910-p1.jpg">Titelbladet til <i>Børnevers</i> (1910) lyder ,,Louis Levy / Børnevers // København og Kristania / Gyldendalske Boghandel / Nordisk Forlag / 1910''.</picture>
    </pictures>
    <source facsimile="115308075886_color" facsimile-pages-num="62" facsimile-pages-offset="8">Louis Levy: <i>Børnevers</i>, Gyldendalske Boghandel, Nordisk Forlag, Kbh., 1910.</source>
</workhead>
<workbody>

<text id="levy2019033001" variant="levy2019030901">
<head>
    <title>Indledning til «Børnerim»</title>
    <firstline>Her bygger jeg en lille By</firstline>
    <source pages="7-8"/>
    <quality>korrektur1,kilde,side</quality>
</head>
<body>
<poetry>
<nonum><small><right>Til Bent og Gerd, Ester</right></small></nonum>
<nonum><small><right>Susanne og Johannes.</right></small></nonum>

<i>Her bygger jeg en lille By</i>
<i>i Sommerens grønne Gade.</i>
<i>Under det skærmende Poppeltag</i>
<i>stiller jeg Stade ved Stade.</i>

<i>De vilde Bier fanger jeg</i>
<i>og bringer dem til Huse.</i>
<i>De suger Honning, sveder Voks</i>
<i>og lader Poplerne suse.</i>

<i>De muntre Bier til Arbejd gaar</i>
<i>og løber aldrig af Skole.</i>
<i>De ælter Dug med lidt Blomsterstøv,</i>
<i>der pudrer deres Kjole.</i>

<i>Saa vender de hjem under Kubens Tag</i>
<i>og iler fra Celle til Celle.</i>
<i>Det er det daglige Eventyr,</i>
<i>som Evigheder fortælle.</i>

<nonum><center>*</center></nonum>

<i>Selv gaar jeg om i min lille By,</i>
<i>jeg gaar fra Stade til Stade</i>
<i>under det skærmende Poppeltag</i>
<i>i Sommerens grønne Gade.</i>

<i>Jeg mærker en Duft - af Honning og Sol</i>
<i>i Luften saa frodig stille.</i>
<i>Den lille Verden bliver saa stor,</i>
<i>den store Verden saa lille.</i>

<i>Jeg husker Kysset, min Fader gav,</i>
<i>jeg husker min Moders Stemme.</i>
<i>Da ser jeg Livet - et fattigt Barn,</i>
<i>der spørger: hvor har jeg hjemme?</i>

<i>Lad Barnet spørge - hvem kender Svar?</i>
<i>Der spørges fra hver en Celle.</i>
<i>Det er det daglige Eventyr,</i>
<i>som Evigheder fortælle.</i>

<i>Den store By og den lille By</i>
<i>har slet intet Svar til Huse.</i>
<i>De samler Honning, de samler Voks</i>
<i>og lader Poplerne suse.</i>
</poetry>
</body>
</text>

<text id="levy2019033002">
<head>
    <title>Aften</title>
    <firstline>I din Sæbeboble ser jeg</firstline>
    <source pages="9"/>
    <quality>korrektur1,kilde,side</quality>
</head>
<body>
<poetry>
I din Sæbeboble ser jeg
Jord og Himmel, Hus og Have
og den sidste Aftensol
og din lille runde Mave
i den brede Kurvestol.

Sæbeboblen spejler Verden
og fortæller dine Øjne,
mens den flygter, hvad den ser.
Er de sidste Bobler fløjne
staar vi med lidt Pibeler.
</poetry>
</body>
</text>

<text id="levy2019033003">
<head>
    <title>Maanen</title>
    <firstline>En Maane sank i Sundet</firstline>
    <source pages="10"/>
    <quality>korrektur1,kilde,side</quality>
</head>
<body>
<poetry>
En Maane sank i Sundet
langtude, langtude.
En Fisker saa den synke
bag Pynten fra sin Rude.

Det var en herlig Fisker,
en egensindig Krop.
Han raabte: Jeg vil fiske
den sunkne Maane op!

Men uden Held han meded
i Vester og i Sønder.
Forlængst den skønne Maane
var snappet af en Flynder.
</poetry>
</body>
</text>

<text id="levy2019033004">
<head>
    <title>De to Krokus</title>
    <firstline>To gule Krokus</firstline>
    <source pages="11"/>
    <quality>korrektur1,kilde,side</quality>
</head>
<body>
<poetry>
To gule Krokus
i Stuen stod
med Blomst og Blad
og Løg og Rod.

Som gode Venner
de fulgtes ad
med Løg og Rod
og Blomst og Blad.

De vented Vaarens
Atterkomst
med Rod og Løg
og Blad og Blomst.

Men døde som en
Vinterspøg
med Blomst og Blad
og Rod og Løg.
</poetry>
</body>
</text>

<text id="levy2019033005">
<head>
    <title>Spildpadden</title>
    <firstline>En Skildpadde er kun et langsomt Dyr</firstline>
    <source pages="12"/>
    <quality>korrektur1,kilde,side</quality>
</head>
<body>
<poetry>
En Skildpadde er kun et langsomt Dyr
i Livets stormende Eventyr.
Dens Skal er for haard, dens Brusk er for blød
dens Vej er kun kort mellem Liv og Død

Men den, der er træt af Dagens Besvær
han faar sin Skildpadde inderlig kær.
Ved Ovnen han finder sin Ven uden Savn,
i Skjoldet en Aften han ridser sit Navn.
</poetry>
</body>
</text>

<text id="levy2019033006" variant="levy2019030910">
<head>
    <title>Stjerneskud</title>
    <firstline>Der faldt en Stjerne</firstline>
    <source pages="13"/>
    <quality>korrektur1,kilde,side</quality>
</head>
<body>
<poetry>
Der faldt en Stjerne
fra Himlens Bue,
en Myre saa det
fra sin Tue.

Den lille Myre
den store Stjerne
med Blikket mødtes
i det Fjerne.

Og Myren sagde
ved dette Skue:
Dér faldt en Myre
fra Himlens Bue!
</poetry>
</body>
</text>

<text id="levy2019033007" variant="levy2019030919">
<head>
    <title>Prinsesse Klare</title>
    <firstline>Højt paa Kransekagens Top</firstline>
    <source pages="14"/>
    <quality>korrektur1,kilde,side</quality>
</head>
<body>
<poetry>
Højt paa Kransekagens Top
staar Prinsesse Klare.
Røde Støvler har hun paa -
Himlen hende bevare!

Røde Støvler, en Hat med Fjer,
de sødeste Pusselanker.
Men i det skønne Sukkerbryst
en Bittermandel banker.

Ak, en grusom Konditorsvend
forbitred hende Lykken!
Dog maa hun holde sig stiv og strunk,
for hun har Staaltraad i Ryggen.

Himlen bevare Prinsessens Liv
og skærme hendes Vandel.
Den kan sagtens, der har i sit Bryst
en ganske almindelig Mandel.
</poetry>
</body>
</text>

<text id="levy2019033008" variant="levy2019030918">
<head>
    <title>Sommerlyst</title>
    <firstline>Skarnbasse blev saa glad, saa glad</firstline>
    <source pages="15"/>
    <quality>korrektur1,kilde,side</quality>
</head>
<body>
<poetry>
Skarnbasse blev saa glad, saa glad,
den hørte Græshoppesang.
Græshoppe praled fra grønne Blad:
du skulde prøve en Gang!

Skarnbasse sagde: Jeg bliver saa glad
ved at høre dit fine Spil.
Kostelig smager min Skarnbassemad,
naar jeg maa lytte dertil.

Græshoppe løfted sin skingre Røst
og lo af Alverdens Snak.
Skarnbassen sad paa sit Sommerlyst
og røg og spiste og drak.
</poetry>
</body>
</text>

<text id="levy2019033009">
<head>
    <title>Den flotte Hus</title>
    <firstline>Her bygger jeg et Hus</firstline>
    <source pages="16"/>
    <quality>korrektur1,kilde,side</quality>
</head>
<body>
<poetry>
Her bygger jeg et Hus,
min Mo'r skal bo deri.
- Saa gaar jeg ned ad Gaden
og kommer der forbi.

Jeg banker dristig paa:
Goddag! Goddag! Goddag!
Nej, det er jo Jens Peter,
hvor kommer du dog fra?

Jeg letter paa min Hat
og klapper Mo'r paa Kind:
- Kom just forbi det flotte Hus,
fik Lyst at kigge ind!
</poetry>
</body>
</text>

<text id="levy2019033010" variant="levy2019030917">
<head>
    <title>Eventyr</title>
    <firstline>I Ægget ligger en Hvide</firstline>
    <source pages="17"/>
    <quality>korrektur1,kilde,side</quality>
</head>
<body>
<poetry>
I Ægget ligger en Hvide,
i Hviden er der en Blomme.
I Blommen gror vort Eventyr,
det pipper, naar det skal komme.

Det pipper bag Æggets Skal
- ja, kunde vi vente paa Lyden!
Men Mo'r vil koge vort Eventyr,
nu putter hun det i Gryden.
</poetry>
</body>
</text>

<text id="levy2019033011" variant="levy2019030915">
<head>
    <title>Klovn</title>
    <firstline>Klovn skal le -</firstline>
    <source pages="18"/>
    <quality>korrektur1,kilde,side</quality>
</head>
<body>
<poetry>
Klovn skal le -
i Drømme græder han!
Ud af Sengen
i Søvne træder han.

Staar paa Taa
ved Sengekanten,
Taarer falder
paa Servanten.

Hunden, som i
alt forstod ham -
han har drømt,
at den forlod ham.

Klovn skal le -
i Drømme græder han!
Da med eet
en Hale træder han.

Ho! Halloh!
Den gamle Lire:
Begge gøer. Og
gaar paa fire.
</poetry>
</body>
</text>

<text id="levy2019033012">
<head>
    <title>Danske Drenge</title>
    <firstline>Jeg ruster mit Skib</firstline>
    <source pages="19"/>
    <quality>korrektur1,kilde,side</quality>
</head>
<body>
<poetry>
Jeg ruster mit Skib
til en Langfart ud.
Til fremmede Havne
det skal bringe Bud.

Vi sejler i Dage,
vi sejler i ti.
Den tiende Dag
gaar vi Ceylon forbi.

Hvem kender derude
det vajende Flag?
Vi vinker og hilser:
Goddag! Goddag!

Vi sejler og sejler,
naar kun vi har Fragt
og Grejerne rede:
Ohoj! Giv nu Agt!

Vi Danske har hjemme,
hvor blot vi er fri.
Den tiende Dag
gaar vi Ceylon forbi!
</poetry>
</body>
</text>

<text id="levy2019033013">
<head>
    <title>Sommerfugleleg</title>
    <firstline>Vi Sommerfugle, vi Sommerfugle</firstline>
    <source pages="20"/>
    <quality>korrektur1,kilde,side</quality>
</head>
<body>
<poetry>
Vi Sommerfugle, vi Sommerfugle,
vi kender Vejen fra Blomst til Blomst
og hver en Knop, der forsigtig brister,
vi byder Lykke og glad Velkomst.

Vi Sommerfugle, vi Sommerfugle,
vi leger gerne paa Solens Vej.
Og Vinden kommer med Blomsterhilsen
og Duft, der siger: o kom til mig!

Vi Sommerfugle, vi Sommerfugle
i Engens brogede Blomsterlæs,
vi skælver sagte, vi skælver bange,
naar Vingen rører lidt Hjertegræs.
</poetry>
</body>
</text>

<text id="levy2019033014">
<head>
    <title>Nattergalen og Telegrafpælen</title>
    <firstline>En Nattergal slog ud et Væld</firstline>
    <source pages="21"/>
    <quality>korrektur1,kilde,side</quality>
</head>
<body>
<poetry>
En Nattergal slog ud et Væld
af Toner fulde, søde
og Roserne i Haven hist
begyndte tyst at bløde.

Alverden tav, da Fuglens Røst
maatte af Sorg forstumme.
Straks sa'e en Telegrafpæl: Hm!
og gav sig til at brumme.
</poetry>
</body>
</text>

<text id="levy2019033015" variant="levy2019030906">
<head>
    <title>Klavs</title>
    <firstline>En gammel Droskehest løb løbsk</firstline>
    <source pages="22"/>
    <quality>korrektur1,kilde,side</quality>
</head>
<body>
<poetry>
En gammel Droskehest løb løbsk,
det var et sølle Skind.
Og da den Porten aaben fandt,
løb den i Cirkus ind.

Men dumme August slog et Knald
med Pisken, da han saa
den gamle Dromedarius
midt i Manegen staa.

Han slog et Knald, slog to, slog tre
og raabte: Hyp, mit Øg!
Da gjorde Klavs et Rejespring
og gennem Luften fløj.

Den segned i det bløde Sand,
Folk klapped som besat.
Da raabte August: Den er død
. . . dens Synd er den forladt!

Og dumme August faldt paa Knæ
der laa de begge to.
Men Folk begreb vist ingenting,
de klappede og lo.
</poetry>
</body>
</text>

<text id="levy2019033016">
<head>
    <title>Den ladte Bøsse</title>
    <firstline>Se nu er Natten borte</firstline>
    <source pages="23"/>
    <quality>korrektur1,kilde,side</quality>
</head>
<body>
<poetry>
Se nu er Natten borte.
Vi staar ved Dagens Porte.
Hvad drømte du i Nat . . .?
Du skød? Var Bøssen ladt?
Du skød igen . . . Hvorhen?
Og een Gang til . . . Ved Gud,
jeg ser din pæne Skjorte
er brun af dine Skud!
</poetry>
</body>
</text>

<text id="levy2019033017">
<head>
    <title>Blæst</title>
    <firstline>En Blæst løb om og larmed</firstline>
    <source pages="24"/>
    <quality>korrektur1,kilde,side</quality>
</head>
<body>
<poetry>
En Blæst løb om og larmed
og rysted Skovens Trær.
Saa fo'r den hen ad Vejen
ned til vort Gadekær.

Her er Atlanterhavet,
den skreg og gjorde Brus.
Nu skal jeg lave Bølger,
saa høje som et Hus -!

Den gjorde, hvad den kunde,
det skal man gøre helst.
En gammel Træsko stranded;
Besætningen blev frelst!
</poetry>
</body>
</text>

<text id="levy2019033018">
<head>
    <title>Samfundet</title>
    <firstline>Jeg drømte, jeg var en Myre</firstline>
    <source pages="25"/>
    <quality>korrektur1,kilde,side</quality>
</head>
<body>
<poetry>
Jeg drømte, jeg var en Myre,
der løb fra Tuen en Nat.
Men saa blev jeg bange for Skoven,
krøb op i en Paddehat.

En Tæge gik Skildvagt derinde.
Den sagde: du gaar vist fejl!
Her er vi et sluttet Selskab
- en Myg, en Tæge, en Snegl!

Hvert Samfund har sine Love
og saaledes ogsaa vort:
Beder du høflig om Husly,
vi beder dig høflig gaa bort!
</poetry>
</body>
</text>

<text id="levy2019033019" variant="levy2019030902">
<head>
    <title>Sørens Fa'r har Penge</title>
    <firstline>Sørens Fa'r har Penge</firstline>
    <source pages="26"/>
    <quality>korrektur1,kilde,side</quality>
</head>
<body>
<poetry>
Sørens Fa'r har Penge
og Ko og Kalv i Vænge
og Hø og Halm i Lo.
- Lille Fa'r har ingen Ko
og han har ingen Penge.

Sørens Fa'r har Heste
og guldbroderte Veste
og Strømper lysegraa.
- Lille Fa'r har Sokker paa
og han har ingen Heste.

Sørens Fa'r har Søren
og mange andre Bø-rn
og bitte smaa som jeg.
- Lille Fa'r har bare mig
og jeg er ingen Søren!
</poetry>
</body>
</text>

<text id="levy2019033020" variant="levy2019030912">
<head>
    <title>Hanevers</title>
    <firstline>Gal du røde Hane</firstline>
    <source pages="27"/>
    <quality>korrektur1,kilde,side</quality>
</head>
<body>
<poetry>
Gal du røde Hane
morgenfrisk og fro,
spankuler i Grøften,
hvor Nællerne gro.

Kølig Duggen kildrer
dine lange Laar -
mindes du din Kone,
som blev spist igaar?

Mange Koner flokkes
om din Hanekam.
Den, der blev til Postej,
var en sejg Madam.

Hun var gul og gammel,
jeg siger Tak for Mad!
Gal du røde Hane
og vær himmelglad.
</poetry>
</body>
</text>

<text id="levy2019033021" variant="levy2019030914">
<head>
    <title>Spørgsmaal og Svar</title>
    <firstline>Først faldt der paa min Næse</firstline>
    <source pages="28"/>
    <quality>korrektur1,kilde,side</quality>
</head>
<body>
<poetry>
Først faldt der paa min Næse
en lille Draabe Regn.
Jeg spurgte højst forundret:
Er du fra denne Egn?

Saa faldt der mange Draaber -
det blev et Styrtebad!
- - Svar dog en Smule venlig,
jeg spurgte høflig ad -!
</poetry>
</body>
</text>

<text id="levy2019033022" variant="levy2019030913">
<head>
    <title>Juli</title>
    <firstline>De Klokkeblomster blaaned</firstline>
    <source pages="29"/>
    <quality>korrektur1,kilde,side</quality>
</head>
<body>
<poetry>
De Klokkeblomster blaaned,
det var i Juli Maaned,
hvor dejlig store røde
Jordbær er vor Føde
og naar det ikke regner,
faar vi Fregner!

De Klokkeblomster blaaned,
den hele lange Maaned
og Jordbær smagte søde,
vi spiste dem med Fløde,
de smagte efter mere,
og der kom flere.

De Klokkeblomster blaaned,
<i>blaa</i> var den hele Maaned:
Vi spiste alt det røde
og al den hvide Fløde,
og kun en Rødtop regner
med brune Fregner!
</poetry>
</body>
</text>

<text id="levy2019033023" variant="levy2019030911">
<head>
    <title>Mikkels Farvel</title>
    <firstline>Valdhornsklang under Himlens Blaa!</firstline>
    <source pages="30"/>
    <quality>korrektur1,kilde,side</quality>
</head>
<body>
<poetry>
Valdhornsklang under Himlens Blaa!
Mikkel sprang op med Burrer paa
- dem kan man nemt nok paa Pelsen faa.

Stakkels Mikkel fløj vildt omkring:
Mynderne halsed - det gik som i Ring,
Mikkel blev taget i sidste Sving.

Burrer saa let sig i Jorden saar.
Der gik Vinter og det blev Vaar:
Mikkels Farvel nu paa Marken staar!
</poetry>
</body>
</text>

<text id="levy2019033024">
<head>
    <title>Agurkesnak</title>
    <firstline>Et Græskar fik Mave</firstline>
    <source pages="31"/>
    <quality>korrektur1,kilde,side</quality>
</head>
<body>
<poetry>
Et Græskar fik Mave
som Græskar skal have
- er Livet en Gave
man bære det maa!

Og derfor skal ikke
Agurkerne ligge
og fnise og nikke
og spotte og spaa:

Lad briste, lad bære
- du revner, min Kære,
snart intet skal være
hvor Græskarret laa

- dig Døden har Pant i,
erkend derfor mandig:
<i>de lange</i> bestandig
skal længere naa!
</poetry>
</body>
</text>

<text id="levy2019033025" variant="levy2019030909">
<head>
    <title>Foraar</title>
    <firstline>Aa, før du rigtig faar set dig om</firstline>
    <source pages="32"/>
    <quality>korrektur1,kilde,side</quality>
</head>
<body>
<poetry>
Aa, før du rigtig faar set dig om,
det myldrer frem i de sorte Bede!
Frem af sit Løg Hyazinten kom,
da stod en Krokus der allerede.

Den lille Krokus var himmelblaa
og Hyazinten med røde Klokker.
For første Gang de paa Verden saa:
Dér sneg en Kat sig paa Listesokker!

De spurgte Katten: Hvor er dit Løg?
Og er du vokset i disse Bede?
Men Dyret højt gennem Luften fløj
og tog en Spurv, der stjal Dun til Rede.
</poetry>
</body>
</text>

<text id="levy2019033026">
<head>
    <title>Hjertet</title>
    <firstline>Et Hjerte banker Dag og Nat</firstline>
    <source pages="33"/>
    <quality>korrektur1,kilde,side</quality>
</head>
<body>
<poetry>
Et Hjerte banker Dag og Nat,
jeg lytter tit dertil.
Det er saa trofast Hjertet,
det vil, det vil, det vil!

Det banker trøstig i sin Krog,
tit undres jeg derpaa.
Og spørger jeg, saa svarer det,
jeg maa, jeg maa, jeg maa!
</poetry>
</body>
</text>

<text id="levy2019033027" variant="levy2019030905">
<head>
    <title>Lille Regn</title>
    <firstline>Lille Regn, lille Regn</firstline>
    <source pages="34"/>
    <quality>korrektur1,kilde,side</quality>
</head>
<body>
<poetry>
Lille Regn, lille Regn
fald sagte og længe
over hele vor Egn
og alle smaa Enge.

Ingenting glæder
min Moder mer.
Hun græder og græder,
mens Fader ler.

Lille Regn! Han vil gaa
fra Moder og mig.
Naar Himlen bli'r blaa,
han rejser sin Vej.

Lille Regn, lille Regn
fald sagte og længe
over hele vor Egn
og alle smaa Enge.
</poetry>
</body>
</text>

<text id="levy2019033028" variant="levy2019030904">
<head>
    <title>Præsten og Degnen</title>
    <firstline>Øverst paa Bakken gaar Præsten</firstline>
    <source pages="35"/>
    <quality>korrektur1,kilde,side</quality>
</head>
<body>
<poetry>
Øverst paa Bakken gaar Præsten
og midt paa Bakken gaar Degnen.
Præsten kæmper med Blæsten.<note>Blæsten] Blæsten.</note>
og Degnen kæmper med Regnen.

Præsten tygger paa Talen
og Degnen messer forkølet.
Præsten blæser paa Halen
og Degnen segner i Sølet.

Øverst paa Bakken gaar Præsten
og midt paa Bakken gaar Degnen.
Himlen vil straffe Blæsten
- men Bonden beder for Regnen!
</poetry>
</body>
</text>

<text id="levy2019033029" variant="levy2019030903">
<head>
    <title>Snegl</title>
    <firstline>Snegl, Snegl du sorte</firstline>
    <source pages="36"/>
    <quality>korrektur1,kilde,side</quality>
</head>
<body>
<poetry>
Snegl, Snegl du sorte
er dit Hus blevet borte?
Er du løbet hjemmefra
i den bare Skjorte?

Snegl, Snegl du sorte,
jeg ved ej, hvor du turde,
jeg løber aldrig hjemmefra
- Jeg bliver her hos Dorthe!
</poetry>
</body>
</text>

<text id="levy2019033030" variant="levy2019030907">
<head>
    <title>Ved Ruden</title>
    <firstline>Det sner. Det sner. Det sner</firstline>
    <source pages="37"/>
    <quality>korrektur1,kilde,side</quality>
</head>
<body>
<poetry>
Det sner. Det sner. Det sner.
Jeg bliver blind af Sneen, jeg ser,
og det mørkner alle Steder,
kun Lygterne staar og ler.

Jeg synes, Lygterne ler.
Men aander jeg paa Ruden og ser,
saa synes jeg Lygterne græder -
hvad er det mon der sker?
</poetry>
</body>
</text>

<text id="levy2019033031">
<head>
    <title>Den syge Ferdinand</title>
    <firstline>Til Barnets Leje førtes</firstline>
    <source pages="38"/>
    <quality>korrektur1,kilde,side</quality>
</head>
<body>
<poetry>
Til Barnets Leje førtes
Livet og Døden ned
- Stakkels syge Ferdinand,
hvem vil du følges med,
vi drager langt afsted,
o langt afsted!

Og Livet aabned Døren
for Solens Straalespil.
Stakkels syge Ferdinand
kneb Øjnene til.
- Sig mig, om du vil,
o om du vil!

Men Døden lukked sagte
den aabnede Dør.
Stakkels syge Ferdinand
blev rolig som før.
- Sig blot, at du tør,
o at du tør!

Sig bøjed over Lejet
Livet og Døden ned:
- Stakkels syge Ferdinand,
hvem vil du følges med,
vi drager langt afsted,
o langt afsted . . .
</poetry>
</body>
</text>

<text id="levy2019033032">
<head>
    <title>Ved Vandfadet</title>
    <firstline>Saa tit har vi jo vasket os</firstline>
    <source pages="39"/>
    <quality>korrektur1,kilde,side</quality>
</head>
<body>
<poetry>
Saa tit har vi jo vasket os
fra vi var ganske smaa,
at vi har glemt den første Gang
vi i vort Vandfad saa.

Engang har det vel undret os,
at Vandet var saa klart
og at det dejlig klare Vand
blev grumset i en Fart . . .

Naar Hænderne er snavsede,
saa gør de Vandet sort.
Vi plumrer - ak! - det klare Vand
og gaar saa rene bort.
</poetry>
</body>
</text>

<text id="levy2019033033">
<head>
    <title>Stæren</title>
    <firstline>Min Bedstefa'r var Fisker</firstline>
    <source pages="40"/>
    <quality>korrektur1,kilde,side</quality>
</head>
<body>
<poetry>
Min Bedstefa'r var Fisker,
men trak ej Lykkens Vaad.
En gammel Stærekasse
blev Faders Arvelod.

Da Stæren gik i Kassen,
var Fader syg af Sult.
Men hvor de Fugle fløjted,
saa ungt, saa længselsfuldt!

Og Svaret blev en Trille
dybt i min Faders Sind
og i sin egen Længsel
han lukked Stæren ind.

Der byggedes i Kassen
fra Gry til Aftenstund.
Da fandt min Faders Længsel
Vej til min Moders Mund.

Og nu kan jeg bevidne,
hvorledes det kan gaa:
Jeg er en Stæreunge,
der fløjter som faa.
</poetry>
</body>
</text>

<text id="levy2019033034">
<head>
    <title>Den bedrøvede Peter</title>
    <firstline>Peter hed en Hane</firstline>
    <source pages="41"/>
    <quality>korrektur1,kilde,side</quality>
</head>
<body>
<poetry>
Peter hed en Hane,
han var Invalid.
Mangen Strid han havde stridt
i sin Ungdomstid.

Nu var Peter gammel,
egenraadig, mut.
Brækket var hans ene Ben
som hans Mod var brudt.

Sørgeligt han galed
ved Ædetrug og Fad.
Hønsegaarden tabte
al sin Lyst til Mad.

Peter uddrog Visdom
af sin Sorg tilsidst.
For at faa den bedste Bid
galed Peter trist!
</poetry>
</body>
</text>

<text id="levy2019033035">
<head>
    <title>Vejen</title>
    <firstline>Skade ved vort Driveri</firstline>
    <source pages="42"/>
    <quality>korrektur1,kilde,side</quality>
</head>
<body>
<poetry>
Skade ved vort Driveri
løber Vejen os forbi.
Vejen over Stok og Sten
løber mellem vore Ben,
o hvor lystig, o hvor fri!

Vejen løber os forbi
ud i Verdens Trylleri.
Gennem Sommer, Vinter, Vaar
den til Verdens Ende naar,
o hvor lystig, o hvor fri!

Vej farvel. Afsted! Afsted!
Tag vor bedste Hilsen med.
Dog du er vor gode Ven,
kommer bag vor Ryg igen,
o hvor lystig, o hvor fri!
</poetry>
</body>
</text>

<text id="levy2019033036" variant="levy2019030908">
<head>
    <title>Fortælling</title>
    <firstline>Tre Soldater gik en Tur</firstline>
    <source pages="43"/>
    <quality>korrektur1,kilde,side</quality>
</head>
<body>
<poetry>
Tre Soldater gik en Tur
i Vorherres fri Natur

Over Marker, over Enge
gik de langt og gik de længe.

Solen, stor og stolt og tapper,
lo i deres Trøjeknapper.

Vinden svøbte sig om Kinden,
saa de alle var i Vinden.

Mellem Sol og grønne Ranker
tre Soldater gik i Tanker.

Glade vendte de tilbage
efter Marsch paa flere Dage.

Til Kasernen fandt de hjem.
Tænk - man havde savnet dem!

Dér de fik en varm Salut,
alle tre blev nemlig skudt.
</poetry>
</body>
</text>

<text id="levy2019033037">
<head>
    <title>Livets Gang</title>
    <firstline>Der var en Klokke</firstline>
    <source pages="44"/>
    <quality>korrektur1,kilde,side</quality>
</head>
<body>
<poetry>
Der var en Klokke,
der vilde kime,
der var et Urværk,
der vilde staa,
men Klokken tav
i den rette Time
og end maa Uret
bestandig gaa.

Vor Smedelærling,
der vilde messe
og kendte Præsten,
som helst var fri,
maa stadig staa
ved sin Mesters Esse,
mens Præsten gaar
til sit Sakristi.

En Flue monne
for Døden grue
en Digter ønsked
sig død i Krig,
en Dag han kvased
den stakkels Flue,
blev samme Dag
selv udødelig.
</poetry>
</body>
</text>

<text id="levy2019033038" variant="levy2019030920">
<head>
    <title>Forvandling</title>
    <firstline>Missekat du hvide</firstline>
    <source pages="45"/>
    <quality>korrektur1,kilde,side</quality>
</head>
<body>
<poetry>
Missekat du hvide,
der spinder ved min Side,
du vokser, bli'r en Vildkat,
vild ved Dag og vild ved Nat,
du vokser, bli'r en Panther,
der jager Elefanter,
du vokser, bli'r en Tiger,
en Skræk for Land og Riger
- imens bli'r jeg den lille,
jeg svinder musestille,
jeg bli'r en lille Mus.
Jeg kryber i et Musehul
og snart er jeg det rene Nul,
en gammel Fatter Lus!
</poetry>
</body>
</text>

<text id="levy2019033039">
<head>
    <title>Fader og Søn</title>
    <firstline>Jeg bygger en By af Grus og Sten</firstline>
    <source pages="46"/>
    <quality>korrektur1,kilde,side</quality>
</head>
<body>
<poetry>
Jeg bygger en By af Grus og Sten
og planter deri mit Flag.
Min By er din. Mit Hus er dit.
Velkommen under mit Tag!

Men er du allerhelst fri for mig,
saa er det en anden Sag.
Saa bygger vi hver vor egen By
og hejser hver vort Flag.
</poetry>
</body>
</text>

<text id="levy2019033040">
<head>
    <title>Løvetand</title>
    <firstline>Ingen Blomst jeg elsker</firstline>
    <source pages="47"/>
    <quality>korrektur1,kilde,side</quality>
</head>
<body>
<poetry>
<i>Ingen Blomst jeg elsker</i>
<i>under det aabne Hvælv</i>
<i>som den saftige Løvetand,</i>
<i>den ligner Solen selv!</i>

<i>Og naar dens Sol er falmet</i>
<i>med alle dens Straaletunger,</i>
<i>saa danner Blostret en Rede</i>
<i>med flyvefærdige Unger.</i>

<i>Pust Ungerne a f Reden,</i>
<i>saa flyver de kækt!</i>
<i>Løvetandsunger - flyv langt af Led,</i>
<i>flyv langt du nye Slægt.</i>
</poetry>
</body>
</text>

</workbody>
</kalliopework>

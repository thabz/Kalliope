<?xml version="1.0" encoding="UTF-8"?>
<!DOCTYPE kalliopework SYSTEM "../../data/kalliopework.dtd">
<kalliopework id="andre" author="liunge" status="incomplete" type="poetry">
<workhead>
   <title>Andre digte</title>
   <year>?</year>
   <quality>korrektur1</quality>
   <cvs-timestamp>$Id$</cvs-timestamp>
</workhead>
<workbody>

<poem id="liunge2001060301">
<head>
   <title>Hvo aldrig sig en Ruus har havt</title>
   <subtitle>Mel.: Wer niemals einen Rausch --</subtitle>
   <toctitle>Hvo aldrig sig en Ruus har havt</toctitle>
   <indextitle>Hvo aldrig sig en Ruus har havt</indextitle>
   <firstline>Hvo aldrig sig en Ruus har havt</firstline>
   <quality>korrektur1</quality>
</head>
<body>
Hvo aldrig sig en Ruus har havt
er ingen danemand;
i pæglevis den ædle Saft
ei gavner meer end Vand.
Nei tømme må man først en Pot,
for man deraf har rigtig godt.

Saaledes, som I see mig her,
jeg alt har tømmet tree,
og at jeg langtfra sluttet er,
I snart skal faa at see.
Naar en Snees Glas er tømmet først,
saa voxer, faae den Skam! min Tørst.

Jeg er en gammel Praktikus
i Bacchus ædle Konst;
ei spiller Man mig let et Puds,
ei er jeg fuld omsonst.
I Rusen stiger mit Genie,
jeg boler da med alle Ni.

Men faaer jeg Øie paa en Tøs,
mig Ild er Druens Saft;
da bryder Kjerligheden løs
med en herkulisk Kraft,
og Bacchus lønner med et Smiil
sin ægte Dyrkers Mod og Ild.

Naar hele Salen cirkelrund
sig dreier om min Stol,
jeg føler stolt i samme Stund
mig denne Verdens Sol.
Men staaer alt Bollen paa vort Bord
jeg som Planet min Bane snoer.

Og snurrer jeg da rundt saa tit,
til jeg mig snoer omkuld;
jeg deraf har en reen Profit:
jeg veed da, jeg er fuld.
Og salig favner jeg den Ven,
som hjelper mig paa Fod igjen.

Mig Jorden er et Paradiis,
(min Jord er denne Sal.)
Med mig jeg kalder hver Mand vis,
som har en Perial.
Og Viismænd er vi Én og Hver,
thi fulde er vi Alle her.

Jeg sjungen har saalænge nu,
min Hals er ganske tør.
Thi staaer til Glasset al min Hu:
jeg drikke maa, som før.
Op! skjenker I, til bredfuldt Maal!
vi ende Visen med en Skaal:

Høit leve hver en Broder her,
som dygtig pimpe kan!
som veed at hævde Klubbens Værd,
og er en Danemand!
Naar hver vil gjøre sit med Flid,
vort selskab staaer til evig Tid.
</body>
</poem>

<poem id="liunge2001070801">
<head>
   <title>Hvor skjønt i Vennekjæde sammen</title>
   <subtitle>Mel.: Os Elskovs hulde Skaberinde.</subtitle>
   <toctitle>Hvor skjønt i Vennekjæde sammen</toctitle>
   <indextitle>Hvor skjønt i Vennekjæde sammen</indextitle>
   <firstline>Hvor skjønt i Vennekjæde sammen</firstline>
   <notes>
      <note type="credits">Bidrag fra Margit Ammentorp.</note>
      <note>Indtastet fra <i>Digter-Krands - En Samling af udkaarede ældre og nyere Selskabssange</i>, Odense, 1826. Trykker og udgiver er S. Hempel "Eier af Fyens Adressekontoir".</note>
   </notes>
   <quality>korrektur1</quality>
   <keywords>drikkevise</keywords>
</head>
<body>
Hvor skjønt i Vennekjæde sammen
at hylde Venskabs Harmonie,
og høit og i fortrolig Gammen
en munter Vise stemme i;
naar Ven hos Ven har taget Sæde
og Hjertet banker høit af Glæde,
naar Vinen blinker i Pokalen
og Chorus toner høit i Salen,
hvert Øie straaler salig Lyst,
og Glæden troner i hvert Bryst.

Ti Fryd os Ungdomsvaaren byder;
see, Blomster spire for vor Sti!
Op! Glædens Rosenalder nyder!
Snart svunden er dens Tryllerie.
Snart Sorgens Byrde os vil bøie
og mørkne Glæden i vort Øie;
snart har af Vaarens lyse Dage
vi Mindets Skygger kun tilbage:
thi lad os nyde Livets Lyst,
mens Glæden aander i vort Bryst!

Hvor riig er ikke hele Jorden,
for raske Ynglings lyse Sjel!
Ham Livets Skat er aabnet vorden
i Kjerligheds Offervæld.
Naar Blik og Blik hinanden møde,
og Hjerter sympathetisk gløde ?
o Elskovs søde Øieblikke!
I svinde, men I glemmes ikke!
Saalænge Hjertet varmt end slaaer,
ei Eders Mindeblomst forgaaer!

Med Længsel Ynglingshjertet lytter
til ærligt Venskabs djærve Ord,
og varmt det Venskabspagten knytter,
og Troskabs Aand i Pagten boer.
Kjærminderne, som Krandsen flette,
en himmelsk Salighed forjætte!
I Sorgen Trøst og Stav i Nøden,
I Livet Ven og Ven i Døden! _
Paa Orkus's Bred, som Livets Vei,
forsager trofast Venskab ei!

Op, lad os slynge friske Krandse
af Glædens Blomster om vort Haar!
I Zephyrlette Glædesdandse
vi svæve hen den skjønne Vaar.
Snart har af Vaarens lyse Dage
vi Mindets Skygger kun tilbage,
snart stiger Sorgen af sin Hule
og Skyer vores Himmel skjule;
thi, lad os nyde Livets Lyst,
mens Glæden aander i vort Bryst!
</body>
</poem>

<poem id="liunge2001070802">
<head>
   <title>Hør til enhver, som Viisdom ynder!</title>
   <subtitle>Mel.: Naar du gaar grumme langt tilbage</subtitle>
   <toctitle>Hør til enhver, som Viisdom ynder!</toctitle>
   <indextitle>Hør til enhver, som Viisdom ynder!</indextitle>
   <firstline>Hør til enhver, som Viisdom ynder!</firstline>
   <notes>
      <note type="credits">Bidrag fra Margit Ammentorp.</note>
      <note>Indtastet fra <i>Digter-Krands - En Samling af udkaarede ældre og nyere Selskabssange</i>, Odense, 1826. Trykker og udgiver er S. Hempel "Eier af Fyens Adressekontoir".</note>
   </notes>
   <quality>korrektur1</quality>
   <keywords>drikkevise</keywords>
</head>
<body>
Hør til enhver, som Viisdom ynder!
Dens høie Sprog jeg her forkynder;
thi Nøglen til dens Skat er min.
Slig Lærdom lærer ei Dottorer,
ei hele Verdens Professorer:
Drik Viin! - drik Viin! - drik Viin!
og Viisdoms Skat er din.

Ei Skjebnens Vægelsind dig røre!
Lad Lykkens Paddehatte kjøre,
mens du maa gaa din jævne Gang!
Naar Guldet gjør dem tusind Sorger,
din Pægl i Kjelderen du borger.
Du leer, - og glad - din Sang
ledsager Glassets Klang.

Og seer du Klodrianner stige,
og du maa ydmyg Pladsen vige
og spises af med tomme Ord;
naar fra de Herrer Exellencer
du gaaer med dybe Reverenser,
en Trøst - for dig - dog groer:
du drikker og er stor.

Naar Amor i dit Bryst camperer
og taalig du hans Lænke bærer,
saa du er næsten heel kaput,
og du da frygter at forkynde:
at Elskovs Spil du vil begynde,
saa drik! - og flux - din Glut
vil mærke, du er skudt.

Men om da Fanden hende rider
at ei din Snak hun høre gider,
men viser dig ad Bloksbjerg til;
du kjøbe dig ei strax en Strikke,
lyd mig, saa hænger du dig ikke.
Stik ud - en Pot! - den vil
nok drukne al din Ild.

Mod alskens Sorger, alskens Fluer,
brug, Broder! kun de røde Druer!
dig Fader Bacchus hjelpe vil,
thi Ingen har vi her i Staden
som mere hædrer Doktorgraden.
For ham - er sligt - kun Spil;
Han flux kurere vil.

Op, Broder! lad os derfor hylde,
den Gud, vi Lægedommen skylde,
og nyde froe hans Medicin!
Naar Druens skjønne Perler spille!
Du strømme seer din Lykkes Kilde.
Drik Viin! - drik Viin! - drik Viin!
Og Viisdoms Skat er din!
</body>
</poem>

<poem id="liunge2001070803">
<head>
   <title>I Salen Festens Jubel gjalder</title>
   <subtitle>Mel.: Til Glæde Nordens raske sønner.</subtitle>
   <toctitle>I Salen Festens Jubel gjalder</toctitle>
   <indextitle>I Salen Festens Jubel gjalder</indextitle>
   <firstline>I Salen Festens Jubel gjalder</firstline>
   <notes>
      <note type="credits">Bidrag fra Margit Ammentorp.</note>
      <note>Indtastet fra <i>Digter-Krands - En Samling af udkaarede ældre og nyere Selskabssange</i>, Odense, 1826. Trykker og udgiver er S. Hempel "Eier af Fyens Adressekontoir".</note>
   </notes>
   <quality>korrektur1</quality>
   <keywords>drikkevise</keywords>
</head>
<body>
I Salen Festens Jubel gjalder,
til Fryd os, Brødre! Evan kalder;
op, følger froe hans Faderbud!
Op, svinde Mismod, Sorg og Griller,
naar mildt i Glæden Vinen spiller
og Sangen vældig strømme ud.

Chor: Op, Brødre! hylder Glædens Bud!

Med hver en skyldfri Fryd at smykke
sin Banes Fjed er ene Lykke,
saa lød den sande Viisdoms Røst.
O, falsk og daarligt Kløgten taler,
naar glædetom den Jorden maler,
og lukker for hver Fryd sit Bryst.

Chor: Nei, Brødre! Hil den skyldfri Lyst!

men Falsk og daarlig den og drømmer,
der troer ei skyldfri glæde sømmer,
hvor Lærdom reiser sit Paulun;
at Sjælen, rørt ved Musers Tale,
ei hulde Charis maa husvale
i salig Glemsels Trylleblund.

Chor: Nei, Hil hver skyldfri Glædesstund!

Op, Broder! op! dit Glas du fylde:
de hulde tre, vi Glæden skylde!
Skjænk i for dem til fulde Maal!
Du høit for dem Pokalen hæve!
Syng: Venskab, Viin og Elskov leve!
Drik: Venskabs, Viins og Elskovs Skaal!

Chor: Ja! Venskabs, Viins og Elskovs Skaal!
</body>
</poem>

<poem id="liunge2001070804">
<head>
   <title>Midnats klokkens Slag alt lyder</title>
   <subtitle>Mel.: Betta, Ziir for smukke Piger.</subtitle>
   <toctitle>Midnats klokkens Slag alt lyder</toctitle>
   <indextitle>Midnats klokkens Slag alt lyder</indextitle>
   <firstline>Midnats klokkens Slag alt lyder</firstline>
   <notes>
      <note type="credits">Bidrag fra Margit Ammentorp.</note>
      <note>Indtastet fra <i>Digter-Krands - En Samling af udkaarede ældre og nyere Selskabssange</i>, Odense, 1826. Trykker og udgiver er S. Hempel "Eier af Fyens Adressekontoir".</note>
   </notes>
   <quality>korrektur1</quality>
   <keywords>drikkevise</keywords>
</head>
<body>
Midnats klokkens Slag alt lyder,
Spøgelsernes Time slaaer;
Nattens Mulm vi gjennembryder
og for Vennens Vindve staaer.
Hollah! vaagn op! ? vaagn op! Hollah!
vaagn op, du drømmer i Sengen!
Hvirvlende hæver sig vor Røst,
Sangen er Jubel, Fryd og Lyst.
Hør os! vaagn op! ? Drømmer! kom ud!
Druer og Glæde er vort Bud.

Trindt om os er Alting stille
alle Lamper slukte er;
men, mens Søvnens Drømme spille,
Liv og Glæde tone her.
Hollah! vaagn op! ? vaagn op! Hollah!
vaagn op, du drømmer i Sengen!
Natten skal vorde frydelig,
glæde vi ville os med dig.
Drømmer! saa kom! ? til Vindvet ud!
Druer og Glæde er vort Bud.

Druens Purpurperler blinke,
Vivat Bacchus, Glædens Gud!
Sang og Lystighed dig vinke,
Ven! kom af din Rede ud!
Hollah! vaagn op! ? vaagn op! Hollah!
vaagn op, du drømmer i Sengen!
Ja! kommer du ei ned endnu,
synge vi dig et Viselu ?
et viselu ? til Kling og Klang ?
tone dig skal affskedssang.

Nu begynder det at dages,
Hør! det oppe rører sig.
Lystig, Venner! han modtages
maa med Fryd og Jubelskrig.
"Kom ind!" Ja, ja! ? Ja, ja! "kom ind!"
"kom ind!" saa lød det deroppe.
Hurra! her dine Venner er,
Alle vi drikke med dig her.
Glæde og Viin! det er vort Bud.
Vivat for Bacchus, Glædens Gud!
</body>
</poem>

<poem id="liunge2001070805">
<head>
   <title>Os vinker Druens Kraft og Ild</title>
   <subtitle>Mel.: Velkommen, varme Purpurskaal!</subtitle>
   <toctitle>Os vinker Druens Kraft og Ild</toctitle>
   <indextitle>Os vinker Druens Kraft og Ild</indextitle>
   <firstline>Os vinker Druens Kraft og Ild</firstline>
   <notes>
      <note type="credits">Bidrag fra Margit Ammentorp.</note>
      <note>Indtastet fra <i>Digter-Krands - En Samling af udkaarede ældre og nyere Selskabssange</i>, Odense, 1826. Trykker og udgiver er S. Hempel "Eier af Fyens Adressekontoir".</note>
   </notes>
   <quality>korrektur1</quality>
   <keywords>drikkevise</keywords>
</head>
<body>
Os vinker Druens Kraft og Ild,
og Skaalen Evan rækker mild;
han henrykt Thyrsusstaven svinger,
og Faun og Nymphe ham omringer,
og, krystende hans Nektardrik,
Apol begeistres ved hans Blik.
:|: Høit prises han, ved Bægerklang,
med Strængeleeg og Jubelsang. :|:

Paa Rosenstien saligfroe
vi Ranken om vor Tinding snoe.
Naar Manddoms Kraft i Hjertet luer,
det hylder Evan og hans Druer,
og seent, selv nær ved Gravens Skjød,
i Vinen funkler Livets Glød.
:|: Thi tone skal ved Bægerklang,
Gud Evan! dig vor Jubelsang! :|:

Ja Hil dig, milde Druegud!
See, Fryd fremtrylles paa dit Bud!
Naar Vinens ædle Draabe rinder,
i den hver jordisk Sorg forsvinder;
det skabte Alt i kjærlig Lyst
omslutter glad det fulde Bryst.
:|: Dig, Glædens Gud! i festlig Sang
lovprise vi ved Bægerklang! :|:

Godgjørenhedens skjønne Aand
udbreder Rankens Epheubaand.
Omsonst ei Armods Taarer flyde,
vi villig Broderskjerven yde,
og hylde ved Pokalen fuld
Gud Evans milde Faderhuld.
:|: Lovpriser ham ved Bægerklang
i Frydelag med Jubelklang! :|:

Og helst til ærligt Venskabs Lag
han smiler ned med Velbehag,
hvor kraftfuld Lyst og fyrig Gammen
mod Himlen hæver offerflammen;
da dobbelt Ild og Dobbelt Mod
hans Nektar gyder i vort Blod.
:|: Thi tone her ved Bægerklang,
Gud Evan! dig vor Jubelsang! :|:
</body>
</poem>

<poem id="liunge2001070806">
<head>
   <title>Salig Fryd besjæler mig</title>
   <subtitle>Mel.: Vil du være stærk og fri.</subtitle>
   <toctitle>Salig Fryd besjæler mig</toctitle>
   <indextitle>Salig Fryd besjæler mig</indextitle>
   <firstline>Salig Fryd besjæler mig</firstline>
   <notes>
      <note type="credits">Bidrag fra Margit Ammentorp.</note>
      <note>Indtastet fra <i>Digter-Krands - En Samling af udkaarede ældre og nyere Selskabssange</i>, Odense, 1826. Trykker og udgiver er S. Hempel "Eier af Fyens Adressekontoir".</note>
   </notes>
   <quality>korrektur1</quality>
   <keywords>drikkevise</keywords>
</head>
<body>
Salig Fryd besjæler mig,
hver en Sorg sig fjerner;
henrykt Aanden hæver sig
op til Himlens Stjerner.
Dog, jeg bliver heller her,
kan jeg ærligt sige:
Sang og Viin, o Brødre! er
nu mit Himmerige.

Undrer eder, Brødre! ei,
jeg er saa til mode.
Ei der findes, mener jeg,
nogen bedre Klode.
Nei den bedste denne er,
jeg for Sanden siger:
har vi ikke Druer her,
Venskab, Sang og Piger?

Da vi sidde nu engang
her saa smukt tilsammen,
tænker jeg, maa Glassets Klang
tone til vor Gammen.
Mange Venner skille ad
vel en hundred' Mile,
derfor skal man her i Rad
snelt til Glæden ile.

Leve Drot og Fædreland!
er min første Lære.
Synge hver, som drikke kan.
dem bør Lov og Ære!
Hver en Borger, gjæv og fri,
bør den Anden gjelde,
Mod ei være Praleri,
Frihed ei en Bjelde!

Saa vi hilse frydelig
Møerne de vene!
Hver sig tænke ridderlig
hvem han vel kan mene;
synge saa af Hjertens Lyst,
Vivat for sin Pige,
love fast, af ærligt Bryst,
aldrig hende svige!

Venskab er det næste Glas,
Venskabs Himmelglæder!
Dog, i støiende Collaz
ei jeg om det leder.
Hil det Par, som troe, men tyst,
Alting med mig nyder,
som i Sorg mig skjænker Trøst,
i mit Held sig fryder!

Hjertet strømmer i vor Sang,
Skaal hver lystig Frater!
Leve høit ved Glassets Klang
brave Kammerater!
som paa Livets brede Vei
dele froe dens Gammen;
som i Vanheld svigte ei,
ærlig holde sammen!

Som vi her nu sammen er,
ere sammen Mange;
gid, som vi, at nu Enhver
Held og Glæde fange!
Hver, som Aander, virker, boer
mellem os hernede;
til den hele vide Jord
smile Fred og Glæde!
</body>
</poem>

<poem id="liunge2001070807">
<head>
   <title>Skjøn og herlig er vor Jord</title>
   <toctitle>Skjøn og herlig er vor Jord</toctitle>
   <indextitle>Skjøn og herlig er vor Jord</indextitle>
   <firstline>Skjøn og herlig er vor Jord</firstline>
   <notes>
      <note type="credits">Bidrag fra Margit Ammentorp.</note>
      <note>Indtastet fra <i>Digter-Krands - En Samling af udkaarede ældre og nyere Selskabssange</i>, Odense, 1826. Trykker og udgiver er S. Hempel "Eier af Fyens Adressekontoir".</note>
   </notes>
   <quality>korrektur1</quality>
   <keywords>drikkevise</keywords>
</head>
<body>
Skjøn og herlig er vor Jord,
naar vi Pligten hylde;
milde Glæder os omfavner
og et Eden trylle.
O, naar Fred i Sjelen boer,
saarer ingen Pile;
Roser dufte Ranken groer,
og Kjærminder smile!

Salig er vor Stræbens Løn,
vore Sysler søde;
hver en Morgen straaler skjøn,
skjøn hver Aftenrøde.
Aftenstjernen tindrer lys,
Druens Perler gløde;
under Sang, og Spøg, og kys
Dagens Værk vi møde.

Brødre! i vort muntre Lag
lad en Pagt os binde;
aldrig nogen Glædesdag
den af Hu os svinde!
Hver som smiler her tilfreds
aldrig Dyden svige!
langt fra vores Vennekreds
Lasten Trælle vige!

Broder række Broder Haand,
sværge Pligt at hylde,
stræbe kjæk med mandig Aand
Løftet at opfylde!
Livets Maal er skjult, men vist
vi det Alle finder:
Held Enhver, som engang hist
Seirens Palme vinder!
</body>
</poem>

<poem id="liunge2001070808">
<head>
   <title>Saa glade vi hæve den fulde Pokal</title>
   <subtitle>Mel.: Saa glade vi drage det lynende Sværd.</subtitle>
   <toctitle>Saa glade vi hæve den fulde Pokal</toctitle>
   <indextitle>Saa glade vi hæve den fulde Pokal</indextitle>
   <firstline>Saa glade vi hæve den fulde Pokal</firstline>
   <notes>
      <note type="credits">Bidrag fra Margit Ammentorp.</note>
      <note>Indtastet fra <i>Digter-Krands - En Samling af udkaarede ældre og nyere Selskabssange</i>, Odense, 1826. Trykker og udgiver er S. Hempel "Eier af Fyens Adressekontoir".</note>
   </notes>
   <quality>korrektur1</quality>
   <keywords>drikkevise</keywords>
</head>
<body>
Saa glade vi hæve den fulde Pokal,
i jublende Sang vi udbryde,
naar Venskabs Røst og den vinkende Skjald
den skummende Nektar os byde.
:|: Høit lyde vort Qvad fra det frydfulde Bryst:
"Leve Venskabs livsalige Lyst!" :|:

Saa glade vi favne i mandige Arm
den Livet forsødende Skjønne,
naar Pigen med elskovsfuld bankende Barm
vor Kjerligheds Stræben vil lønne.
:|: Høit lyde vort Qvad fra det frydfulde Bryst:
"Leve Venskabs livsalige Lyst!" :|:

Saa glade vi klinke for Frihedens Held,
og ønske: det skjænkes al Jorden!
"Langt hellere Døden end Livet som Træl!"
var Fædrenes Løsen i Norden.
:|: Høit lyde vort Qvad fra det frydfulde Bryst:
"Leve Venskabs livsalige Lyst!" :|:

Saa glade vi række hverandre vor Haand,
og ærlige Haandslag skal sige;
"vi Alle besjæles af Enigheds Aand,
vi Alle er' Brødre og Lige."
:|: Høit lyde vort Qvad fra det frydfulde Bryst:
"Leve Venskabs livsalige Lyst!" :|:

Saa glade vi sidde i trofaste Lag,
og dybt fra hvert Hjerte udbryde:|:
"om ti Aar, o Venner! endnu som i Dag
vi Glæden forenede nyde!"
:|: Høit lyde vort Qvad fra det frydfulde Bryst:
"Leve Venskabs livsalige Lyst!" :|:
</body>
</poem>

<poem id="liunge2001070809">
<head>
   <title>Til Glædens Priis lad Hjertets Toner strømme</title>
   <subtitle>Mel.: Mit fulde Glas og Sangens raske Toner.</subtitle>
   <toctitle>Til Glædens Priis lad Hjertets Toner strømme</toctitle>
   <indextitle>Til Glædens Priis lad Hjertets Toner strømme</indextitle>
   <firstline>Til Glædens Priis lad Hjertets Toner strømme</firstline>
   <notes>
      <note type="credits">Bidrag fra Margit Ammentorp.</note>
      <note>Indtastet fra <i>Digter-Krands - En Samling af udkaarede ældre og nyere Selskabssange</i>, Odense, 1826. Trykker og udgiver er S. Hempel "Eier af Fyens Adressekontoir".</note>
   </notes>
   <quality>korrektur1</quality>
   <keywords>drikkevise</keywords>
</head>
<body>
Til Glædens Priis lad Hjertets Toner strømme
i Sangen ud af hvert et Bryst!
Hvem Skjebnen sveeg, dens Huld i Aften drømme,
og nyde dobbelt fro vor lyst!
Hvor Venskab huldt sin Kjæde snoer,
:|: kun der den sande Lykke boer. :|:

Men hvad var Fryd i alle Jordens Zoner
og hvad var Støvets bedste Held,
naar Glæden ei udaandet blev i Toner
af heed Begeistrings fulde Væld?
En aandløs Lyd foruden Klang
:|: var al vor Glæde uden Sang.:|:

Thi synge Hver, som blev en Tone givet!
Med Jubelrøst syng Venskabs Priis!
En flygtig Drøm er Glæden kun i Livet;
Hvor nyder den, er ene vis.
Bryd Rosen, mens den dufter end,
:|: snart duftløs vil den visne hen! :|:

Sig Glæden snoer om alle Jordens Zoner;
dens Almagt fylder hvert et Bryst.
Men Hver, som ei udaanded' den i Toner,
kun halvt har nydt dens høie Lyst.
Ved Sangens Røst fortrylles vi,
:|: og Alt os vorder Harmonie! :|:
</body>
</poem>

<poem id="liunge2001070810">
<head>
   <title>Tre venlige Stjerner de blinke</title>
   <toctitle>Tre venlige Stjerner de blinke</toctitle>
   <indextitle>Tre venlige Stjerner de blinke</indextitle>
   <firstline>Tre venlige Stjerner de blinke</firstline>
   <notes>
      <note type="credits">Bidrag fra Margit Ammentorp.</note>
      <note>Indtastet fra <i>Digter-Krands - En Samling af udkaarede ældre og nyere Selskabssange</i>, Odense, 1826. Trykker og udgiver er S. Hempel "Eier af Fyens Adressekontoir".</note>
   </notes>
   <quality>korrektur1</quality>
   <keywords>drikkevise</keywords>
</head>
<body>
Tre venlige Stjerner de blinke
i Jordlivets dæmrende Sang;
de Stjerner, der funkle saa venligt,
er': Kjerlighed, Druer og Sang.

Der lever i Sangenes Stemme
et følende, ømhedsfuldt Bryst.
I Tonerne Smerten forsvinder,
forynger sig smilende Lyst.

Med Sangen sig Vinen forener
at høine de jordiske kaar,
og maler med glødende Straaler
vor Jord som evindelig Vaar.

Men tindrer med vinkende Smile
den Tred'ie i forbundet ind:
det klinger i Sjelen som Sange,
det gløder i Hjertet som Viin.

Oplys da, o himmelske Stjerner!
den Vandrendes dunkleste Sang!
I Livet og Døden ledsage
os Kjerlighed, Druer og Sang!

Ved Kjerlighed, Druer og Sange
de festlige Nætter os svandt:
Thi leve, Hvo Kjerligheds Kysse,
og Vinen og Sangen opfandt!
</body>
</poem>

<poem id="liunge2001070811">
<head>
   <title>Ud i Verdens vilde Larm</title>
   <subtitle>Mel.: Vil du være stærk og fri</subtitle>
   <toctitle>Ud i Verdens vilde Larm</toctitle>
   <indextitle>Ud i Verdens vilde Larm</indextitle>
   <firstline>Ud i Verdens vilde Larm</firstline>
   <notes>
      <note type="credits">Bidrag fra Margit Ammentorp.</note>
      <note>Indtastet fra <i>Digter-Krands - En Samling af udkaarede ældre og nyere Selskabssange</i>, Odense, 1826. Trykker og udgiver er S. Hempel "Eier af Fyens Adressekontoir".</note>
   </notes>
   <quality>korrektur1</quality>
   <keywords>drikkevise</keywords>
</head>
<body>
Ud i Verdens vilde Larm
raske Yngling higer,
og med aaben, skyldfri Barm
ingen Fryd han sviger.
Nornen er ham huld og god,
ei han kjender Taarer,
og med Ild det unge Blod
ruller i hans Aarer.

Glæde smiler fjern og nær,
end ei Tvang ham binder ?
ak! men stakket Vaaren er,
brat dens Lyst forsvinder.
Snart han føle maa dens Savn,
maa med Veemod klage,
og med udbredt Længselssavn
stirrer han tilbage.

Phantasiens Drøm saa sød
dræber Virk'ligheden,
og et Liv af Sorg og Nød
seer han for sit Eden.
Smaalig Dont at agte paa
i hans Lod nu falder;
Poesien vige maa,
Livets Prosa kalder.

Frihed, ak! var hans Natur,
lænket er hans Vinge;
Fuglen fra sit Fangebuur
sig omsonst vil svinge.
Himlen, før saa klar og blaa,
mangen Sky fordunkler;
Haabet, rosenklædt han saae,
mat og fjernt nu funkler.

Medens varme Ungdomsbryst
længselsfuldt end gløder,
siig, hvad skjænker ham end Trøst,
Livet ham forsøder?
Du, o Venskab! tro og varm,
Du hans Hjerte fryder,
og din Straale i hans Barm
Mulmet gjennembryder.

Tæt foreent i Broderlag,
Ven med Ven tilsammen,
dobbelt paa den travle Dag
qvæger Venskabsstammen.
Evan smiler til vor Lyst,
fri er Aand og Tunge,
og af Glædens fulde Bryst
Venskabs Priis vi sjunge.
</body>
</poem>

<poem id="liunge2001070812">
<head>
   <title>Venner! vælg, som jeg, en Talisman</title>
   <toctitle>Venner! vælg, som jeg, en Talisman</toctitle>
   <indextitle>Venner! vælg, som jeg, en Talisman</indextitle>
   <firstline>Venner! vælg, som jeg, en Talisman</firstline>
   <notes>
      <note type="credits">Bidrag fra Margit Ammentorp.</note>
      <note>Indtastet fra <i>Digter-Krands - En Samling af udkaarede ældre og nyere Selskabssange</i>, Odense, 1826. Trykker og udgiver er S. Hempel "Eier af Fyens Adressekontoir".</note>
   </notes>
   <quality>korrektur1</quality>
   <keywords>drikkevise</keywords>
</head>
<body>
Venner! vælg, som jeg, en Talisman,
intet Uheld Jer da ramme kan.
Men det fulde Glas I maae Jer vælge da.
:|: Ha, ha, ha! :|:
Jeg blandt mine Drikkebrødres Tal
pleier faae min bedste Perial.
froe jeg drikker rundt, og Sangen toner da:
:|: Ha, ha, ha! :|:

Bryder mod mig Livets Uvejr løs,
kives jeg en Smule med min Tøs,
drikkende paa ny, jeg stifter Fred og Ro.
:|: Jo, jo, jo! :|:
Er i Kassen ei en Skilling meer,
jeg ved Flasken dog af Hjertet leer.
Selv i Døden drikker, synger jeg endnu:
:|: Lu, lu, lu! :|:

Men, og tjene skal mit fulde Glas
mig paa Himmelveien til Kompas.
Under Drik og Sang jeg seile skal herfra.
:|: La, la, la! :|:
Petrus lukker op med Nøglen sin,
drikker først med mig en Flaske Viin,
følger mig saa ind, og Dus er han og Jeg!
:|: Ei, ei, ei! :|:

Du, o Petrus! mig nu vinker blid:
"drukken har du al din Levetid;
lystig vist blandt Engle du vil vorde da!"
:|: Ah, ah, ah! :|:
Jeg blandt Engle stander i Geled,
er en Engel, uden jeg det veed,
drikker, synger, springer med dem i Gallop.
:|: Hop, hop, hop! :|:

Seer I nu, hvad Drik kan bringe til?
For en Dranker Alting lykkes vil,
thi, al Plage, Smerte, Sorg bortdrikke vi.
:|: (Fløites) :|:
Synge maa man, naar man Lystig er,
smukke Piger maa Man have kjær;
men paa Sang og Favntag altid hav i Hu:
:|: Glu, glu, glu! :|:
</body>
</poem>
</workbody>
</kalliopework>

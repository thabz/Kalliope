<?xml version="1.0" encoding="UTF-8"?>
<bio>
  <head>
    <author>Sven Sørensen</author>
  </head>
  <body>
Christian Carl Lous, matematiker, kartograf, navigationsdirektør, digter og oversætter. Student 1738. Boede i 1740rne på Borchs Kollegium. Studerede også i udlandet. 1754 "mathematicus" i den dansk-norske marine. 1760 professor mathesos ved Søetaten. 1763 navigationsdirektør.

Lous udgav talrige bøger og afhandlinger på latin og dansk om navigation og astronomi, og han udarbejdede og udgav søkort over danske farvande.

På en tid da kendskab til engelsk sprog var usædvanligt i Danmark, oversatte og udgav han Popes <a work="pope/1733"><i>An Essay on Man</i> (1759)</a> og brudstykker af Miltons <a work="milton/1667"><i>Paradise Lost</i> (1761-62)</a>. Ifølge P. Skautrup synes Milton-oversættelsen at være den første anvendelse af <a keyword=""blankvers"">blankverset</a> på dansk.

Lous deltog i tidens litterære debatter. For eksempel gik han ind for den da nye brug af ordet <i>Taare</i> (tidligere skrev man <i>en Taar</i> - således ofte hos Holberg).


  </body>
</bio>


<?xml version="1.0" encoding="UTF-8"?>
<!DOCTYPE kalliopework SYSTEM "../../data/kalliopework.dtd">
<kalliopework id="1927" author="luetken" status="complete" type="poetry">
<workhead>
   <title>Lys og Skygge</title>
   <year>1927</year>
   <notes>
        <note>Forlægget er Hulda Lütken: <i>Lys og Skygge</i>, Gyldendalske Boghandel, Kbh., 1927.</note>
   </notes>
   <pictures>
       <picture type="titlepage" src="1927-p1.jpg">Titelbladet til <i>Lys og Skygge</i> (1927). ,,Hulda Lütken / Lys og Skygge // Gyldendalske Boghandel / Nordisk Forlag''.</picture>
   </pictures>
   <quality>korrektur1</quality>
</workhead>
<workbody>

<poem id="luetken2018011601">
<head>
    <title>Jeg ejer ej Guld</title>
    <firstline>Jeg ejer ej Guld eller Perler</firstline>
    <notes>
        <note>Teksten følger Hulda Lütken: <i>Lys og Skygge</i>, Gyldendalske Boghandel, Kbh., 1927, p. 7.</note>
    </notes>
    <quality>korrektur1,kilde,side</quality>
</head>
<body>
Jeg ejer ej Guld eller Perler;
men jeg ejer en Violin.
Den trøster mig, naar jeg er ene,
og den er da endelig min!

I Dagenes Ensomhed strømmer
der Tungsind i Tonerne ind —
da er det, som om jeg aner,
at vi har det samme Sind.
</body>
</poem>

<poem id="luetken2018011602">
<head>
    <title>Forventning</title>
    <firstline>Kære, skal vi vaage i denne dybe Nat?</firstline>
    <notes>
        <note>Teksten følger Hulda Lütken: <i>Lys og Skygge</i>, Gyldendalske Boghandel, Kbh., 1927, p. 8.</note>
    </notes>
    <quality>korrektur1,kilde,side</quality>
</head>
<body>
Kære, skal vi vaage i denne dybe Nat?
Himlen er saa herlig, og Stjernen er saa klar.
Ser du Maanen lyser, lystig som en Nar.
Kære, skal vi vaage i denne dybe Nat?

Sig, hvad kan der ske i denne dybe Nat?
Hør, den mørke Skov giver gaadefulde Svar.
Ved du Himlens Fugle hver en Mage har?
Sig, hvad kan der ske i denne dybe Nat?

Vil der ske et Under i denne dybe Nat?
Kommer du og giver mig helt dit unge Sind?
Aa, den kysser Kinden den første Foraarsvind!
Vil der ske et Under i denne dybe Nat?
</body>
</poem>

<poem id="luetken2018011603">
<head>
    <title>Foraarsbølger</title>
    <firstline>Der drømmes dybe Drømme</firstline>
    <notes>
        <note>Teksten følger Hulda Lütken: <i>Lys og Skygge</i>, Gyldendalske Boghandel, Kbh., 1927, pp. 9-10.</note>
    </notes>
    <quality>korrektur1,kilde,side</quality>
</head>
<body>
Der drømmes dybe Drømme,
mens Mørket strømmer ud,
henover Bøgeskovens
første, spæde Skud.

Hvor er der godt at være? —
Hvor sover du, min Skat,
i disse Foraarsbølgers
drømmerige Nat?

Hvorfor er Foraarsnatten
saa skøn og dog saa stum?
Ak, er jeg helt alene
i dette store Rum?

Jeg spørger Foraarsmaanen
paa Himlens blide Bund:
Sig, vil du ikke græde
med mig en liden Stund?

Og alle Blomster spæde
sprang ud af Foraarsmuld,
mens Maanen græd af Glæde -
og Taaren var af Guld.
</body>
</poem>

<poem id="luetken2018011604">
<head>
    <title>Se, mod Stjernerne, hvor tyst de brænder</title>
    <firstline>Se, mod Stjernerne</firstline>
    <notes>
        <note>Teksten følger Hulda Lütken: <i>Lys og Skygge</i>, Gyldendalske Boghandel, Kbh., 1927, p. 11.</note>
    </notes>
    <quality>korrektur1,kilde,side</quality>
</head>
<body>
Se, mod Stjernerne, hvor tyst de brænder.
O Guden holder dem i sine Hænder.

Hør, den mørke Skov har faaet Mæle.
Ved du, Skovens Stammer, det er Sjæle?

Vi er ikke Stjerner — vi er Støvet,
ikke Skovens Stammer, men kun Løvet.

Men en Gang skal vi i Døden knæle —
da skal vi opstaa og blive Sjæle.

Bliver du en Stjerne da foroven,
staar jeg som en Stamme dybt i Skoven,

glem mig ikke der du evigt brænder.
Ræk mig gennem Rummet dine Hænder.
</body>
</poem>

<poem id="luetken2018011605">
<head>
    <title>Vent paa mig ...</title>
    <firstline>Vent paa mig, saa vil jeg komme</firstline>
    <notes>
        <note>Teksten følger Hulda Lütken: <i>Lys og Skygge</i>, Gyldendalske Boghandel, Kbh., 1927, pp. 12-13.</note>
    </notes>
    <quality>korrektur1,kilde,side</quality>
</head>
<body>
Vent paa mig, saa vil jeg komme,
naar de sidste Skygger falder,
naar den dybe Skumring kalder,
og den stærke Dag er omme.
Se, jeg haster mod dig, Kære,
gennem Skovens mørke Indre.
Før de første Stjerner tindre
skal vort store Møde være.

Vent paa mig, som Vaaren venter
under Sneens stille Lagen.
Se, min Længsel, stærk som Dagen,
trodser Skovens høje Skrænter,
trodser Vejens trange Slugter,
iler mod dig gennem Tiden.
— Ak, det er saa længe siden,
dette Hjerte bar paa Frugter.

Vent paa mig, naar Lyset svinder.
Lad mig gribe dine Hænder,
møde dig, jeg ikke kender,
før den stærke Dag oprinder.
Træthed tynger mine Skuldre,
men jeg ænser ingen Smerte.
Lad mig segne mod dit Hjerte
før de sidste Skygger smuldre.
</body>
</poem>

<poem id="luetken2018011606">
<head>
    <title>Lad mig hvile ...</title>
    <firstline>Lad mig hvile ved dit Hjerte</firstline>
    <notes>
        <note>Teksten følger Hulda Lütken: <i>Lys og Skygge</i>, Gyldendalske Boghandel, Kbh., 1927, pp. 14-15.</note>
    </notes>
    <quality>korrektur1,kilde,side</quality>
</head>
<body>
Lad mig hvile ved dit Hjerte -
kun en Time — kun en Time.
Kun en Stund af Evighedens
sagte Rislen gennem Tiden.
Lad mig kysse dine Hænder
og din Mund — og siden — siden
dø med Jubel — Livets Jubel,
naar mit Hjertes Klokker kime.

Dagen synker imod Natten,
og den sidste gyldne Strime
brister stille, som en Tone,
bort i Altets skønne Riger.
Og som Livets Dage, synker
al min Tanke, higer — higer
mod at hvile ved dit Hjerte,
denne sene Skumringstime.

Disse sene Skumringstimer,
disse mørkesvangre Tider.
— Kommer der fra Altets Verden,
færdes der i disse Riger
mon et Væsen, der behersker
denne Nat, som stiger — stiger
i det dunkle Skumringsøde —
denne Nat, der lønligt glider.

Store, dybe, tavse Væsen,
er du Længslen — er du Sorgen?
Skænker du mig Graadens Under,
giver du mit Hjerte Minder?
Stryger du saa blidt min Pande
i en Nat, der rinder — rinder
hemmeligt, som Jordens Kilder,
ventende paa Livets Morgen.
</body>
</poem>

<poem id="luetken2018011607">
<head>
    <title>Skal jeg finde ...</title>
    <firstline>Skal jeg finde den jeg elsker</firstline>
    <notes>
        <note>Teksten følger Hulda Lütken: <i>Lys og Skygge</i>, Gyldendalske Boghandel, Kbh., 1927, pp. 16-18.</note>
    </notes>
    <quality>korrektur1,kilde,side</quality>
</head>
<body>
Skal jeg finde den jeg elsker
i de hvide Stjerners Lande,
naar mit Øje søger Lyset
i de maanegyldne Strimer?
Se, jeg synges frem af Stormen.
Hør, den synger om min Pande.
Og jeg haster frem mod Maalet
i de mørketunge Timer.

Du er her i Universet.
Du er overalt i Rummet.
Du er evig i min Tanke,
naar mit Hjerte Tungsind kræver.
Nattens mørketunge Tider
har min Vandringsgang formummet.
Mon jeg finder dig derude,
der hvor Stjernens Vemod bæver.

Skal jeg evigt, evigt ile
i det skyggedybe Mørke,
haste mod dig, som en Fredløs,
uden Stands og uden Hvile;
bære mod dig mine Tankers
knugende, forbrændte Tørke,
vide dig i Verden smile,
borte — Millioner Mile.

Stormen slynger mig tilbage. —
Under Himlens Tempelbue
trænger Nattens Skyer sig sammen
i en tordensvanger Styrke.
Og jeg segner, ramt af Lynet
fra den fosforgule Lue,
og jeg synker — synker — synker
i det bundløst-dybe Mørke.

Jeg er atter her paa Jorden.
Jeg er atter mellem Dale,
mellem Skovens Dyr, der slumrer
i de nattetunge Timer.
Mine Fødder møder Mulden
i Naturens Kæmpesale,
men min Længsel søger Lyset
i de maanegyldne Strimer.
</body>
</poem>

<poem id="luetken2018011608">
<head>
    <title>Eva</title>
    <firstline>Elskede, vær stille, Keruberne sover!</firstline>
    <notes>
        <note>Teksten følger Hulda Lütken: <i>Lys og Skygge</i>, Gyldendalske Boghandel, Kbh., 1927, pp. 19-20.</note>
    </notes>
    <quality>korrektur1,kilde,side</quality>
</head>
<body>
Elskede, vær stille, Keruberne sover!
Sammen vil vi liste ind i Paradisets Skød,
gribe det vidunderlige, selve Livet lover.
Frygt kun ikke Sværdets forfærdende Glød.

Luk saa Laagen lydløst. — Aa, Luften gør mig svimmel!
Kender du paa Duften, vi er i Paradis?
Se, de bløde Blomster, og den høje Himmel.
Her er ingen Graad og Kamp og intet Livsforlis.

Se, de vilde Fugle, der over Haven glider.
Sammen vil vi drikke af Blomsternes Blod,
være sammen nu og tilsammen alle Tider,
aande ud i Kærligheden, Evighedens Rod.

Kan du føle Livet, det forunderlige?
Jeg er din for Evighed med Legeme og Sjæl.
Du er bleven Hersker, og dit Kongerige
strækker sig fra Issen og til min nøgne Hæl.

Elskov er saa hemmelig, som hede Blomsterkalke,
og saa uudgrundelig, som den dybe Nat.
Den er som en Flugt blandt skønne, hvide Falke,
vidunderlig at eje, som en gylden Skat.

Naar det bliver Morgen, med Dug paa Blomster  stængel,
Solen kysser Jorden, som en Moder mild,
da vil Laagen aabnes af den hvide Engel,
og vi bliver slagne med Flammesværdets Ild.

Men vi frygter ikke at møde Morgenrøden,
og skal vi fordrives, fordi vi Livet nød;
hvad har det at sige, vi er to om Døden,
og jeg bærer Livets Frugter i mit Skød.
</body>
</poem>

<poem id="luetken2018011609">
<head>
    <title>Skumring</title>
    <firstline>Vi sidder ene under Havens Træer</firstline>
    <notes>
        <note>Teksten følger Hulda Lütken: <i>Lys og Skygge</i>, Gyldendalske Boghandel, Kbh., 1927, p. 21.</note>
    </notes>
    <quality>korrektur1,kilde,side</quality>
</head>
<body>
Vi sidder ene under Havens Træer.
Jeg er dig nær — jeg er dig ganske nær.

Ræk mig din Haand. — Se, nu gaar Solen ned.
Snart kommer Nattens store, dybe Fred.

Og Træet bøjer ned sit spæde Hang.
Mit Hjerte synger al sin tyste Sang.

Jeg hører som i Drøm dit Aandedræt;
jeg ser dit Smil, der skælver ganske let.

Dit blide Smil, der brister imod mit,
som Blomsten brister imod Natten blidt.

To Hjerters Bristen i den samme Glød;
to Sjæles Skælven over Dagens Død.
</body>
</poem>

<poem id="luetken2018011610">
<head>
    <title>Se, Taagen stiger ...</title>
    <firstline>Se, Taagen stiger i den dybe Skov</firstline>
    <notes>
        <note>Teksten følger Hulda Lütken: <i>Lys og Skygge</i>, Gyldendalske Boghandel, Kbh., 1927, p. 22.</note>
    </notes>
    <quality>korrektur1,kilde,side</quality>
</head>
<body>
Se, Taagen stiger i den dybe Skov
ved Søen, hvor jeg venter paa min Elskte.
Ved Søen har han lovet mig at møde;
men ingen kommer. — Her er sælsomt øde.
Kun stiger dybe Suk op fra Søen,
og gennem Taagen skimtes Maaneøen.

Der er ej nogen Nat saa kvalfuld lang,
som den, hvori jeg venter paa min Elskte.
Hvor mon han sover? — Ak, hvor mon han drømmer?
Se, Morgensolens Guld fra Østen strømmer.
Af overmægtig Længsel gennembæves
Alverden. — Kun min Længsel er forgæves.
</body>
</poem>

<poem id="luetken2018011611">
<head>
    <title>Se Lyset bølger ...</title>
    <firstline>Se Lyset bølger</firstline>
    <notes>
        <note>Teksten følger Hulda Lütken: <i>Lys og Skygge</i>, Gyldendalske Boghandel, Kbh., 1927, pp. 23-24.</note>
    </notes>
    <quality>korrektur1,kilde,side</quality>
</head>
<body>
Se Lyset bølger,
og Fugle trækker,
mens Taagen letter.

Og Dage følger
i lange Rækker;
men ingen Nætter.

Nu blaaner Zoner,
og det er Sommer
med unge Grene.

Men disse Toner,
som altid kommer,
naar jeg er ene.

De er et Minde
om Ungdomshede
og svunden Lykke.

— Ak, ingen Sinde
kan Lykken smede
sit Mesterstykke!
</body>
</poem>

<poem id="luetken2018011612">
<head>
    <title>Min Kærlighed</title>
    <firstline>Ak, du min angstfulde Kærlighed</firstline>
    <notes>
        <note>Teksten følger Hulda Lütken: <i>Lys og Skygge</i>, Gyldendalske Boghandel, Kbh., 1927, p. 25.</note>
    </notes>
    <quality>korrektur1,kilde,side</quality>
</head>
<body>
Ak, du min angstfulde Kærlighed
du tør ikke græde og ikke le.
Du er som gennemstrømmet
af en usigelig Ve.

Din Glæde maa altid dæmpes,
din Sorg maa du ingen betro.
Du vogter mig, som et Væsen,
der ikke i Lyset tør bo.

Du følger mig som min Skygge,
bestandig, hvor end jeg gaar.
Du lever saa dybt i mit Hjerte,
som et ulægeligt Saar.
</body>
</poem>

<poem id="luetken2018011613">
<head>
    <title>Savn</title>
    <firstline>Du stryger Lokkerne bort fra Panden</firstline>
    <notes>
        <note>Teksten følger Hulda Lütken: <i>Lys og Skygge</i>, Gyldendalske Boghandel, Kbh., 1927, p. 26.</note>
    </notes>
    <quality>korrektur1,kilde,side</quality>
</head>
<body>
Du stryger Lokkerne bort fra Panden.
Der ligger Had i dit Blik begravet.
Uroligt mellem os bruser Havet.
To Verdensdele, langt fra hinanden.

Hvad kan formilde de kolde Øjne?
Jeg ser din Lok er saa fin og gylden.
Det dufter vaarligt fra Havehylden,
men Luften tynges af skjulte Løgne.

Jeg ved din Kind er saa lun som Silke.
Ak, hvem der fødtes foruden Sanser.
Jeg fatter intet, min Tanke standser.
O, hvilke Ord kan bevæge — hvilke? —

Kun Havet mellem os det forstaar jeg.
Det er jo alle de brudte Løfter,
den tunge Tavshed, de dybe Kløfter.
Og i dets Bølger af Savn forgaar jeg!
</body>
</poem>

<poem id="luetken2017092501">
<head>
    <title>Jeg tørster aldrig efter Vin ...</title>
    <firstline>Jeg tørster aldrig efter Vin</firstline>
    <notes>
        <note>Teksten følger Hulda Lütken: <i>Lys og Skygge</i>, Gyldendalske Boghandel, Kbh., 1927, pp. 27-29.</note>
    </notes>
    <quality>korrektur1,kilde,side</quality>
</head>
<body>
Jeg tørster aldrig efter Vin,
    men dine Læber,
endskønt den Drik de skænker mig
    er den, der dræber.

Jeg ejer i min Sjæl en Sum
    af mørke Magter.
Jeg er en Slave af et Sind,
    som jeg foragter.

Imellem os staar som en Mur
    en anden Kvinde.
Det hedder aldrig mere Ven. —
    Det hedder Fjende.

Jeg kommer aldrig mere nær
    din Læbes Lykke.
Men jeg vil sende dig hver Nat
    mit Legems Skygge.

Og den skal kredse om dit Sind
    med stærke Sanser.
Og du skal være viljeløs,
    som Fnug, der danser.

Og jeg vil lade Hadet gro
    dybt i mit Hjerte.
Og aldrig skal en Taare mer
    mit Øje smerte.
- - -

Jeg elsker dig saa dybt, at jeg
    til Tider tænker:
Gud give, at vi begge laa
    i Dødens Lænker.

Vi skulde sove Mund mod Mund
    i Gravens Celle,
saa ubekymrede, som Børn,
    om Livets Vælde.

Vi skulde sove som berust
    af mørke Magter.
Vi skulde sove fra et Liv,
    som vi foragter.

Jeg længes saa usigeligt
    mod dine Læber,
endskønt den Drik, de skænker mig,
    er den, der dræber.
</body>
</poem>

<poem id="luetken2018011615">
<head>
    <title>Man siger ...</title>
    <firstline>Man siger, der gives Fakirer</firstline>
    <notes>
        <note>Teksten følger Hulda Lütken: <i>Lys og Skygge</i>, Gyldendalske Boghandel, Kbh., 1927, p. 30.</note>
    </notes>
    <quality>korrektur1,kilde,side</quality>
</head>
<body>
Man siger, der gives Fakirer,
der sig for Livet dømmer
til Tavshed ved hellige Eder.

Jeg ved, at der gives Hjerter,
der sig for Livet dømmer
til hellig, ulykkelig Elskov.

Og ligesom disse Fakirer
adrig vil kunne tale,
selv om Hjernerne sprænges.

Saaledes vil hine Hjerter
aldrig ophøre at elske,
selv om Hjerterne brister.
</body>
</poem>

<poem id="luetken2018011616">
<head>
    <title>Roser</title>
    <firstline>Roser du sendte mig, straalende, røde</firstline>
    <notes>
        <note>Teksten følger Hulda Lütken: <i>Lys og Skygge</i>, Gyldendalske Boghandel, Kbh., 1927, p. 31.</note>
    </notes>
    <quality>korrektur1,kilde,side</quality>
</head>
<body>
Roser du sendte mig, straalende, røde,
dem har jeg lagt ved mit Bryst.
Hør, hvor de hvisker om Kærtegn søde,
hvisker med hemmelig Røst.

Mørket har bredt sit barmhjertige Klæde
over et Liv, der forladt
venter forgæves, mens Roserne græde
i den sørgmodige Nat.

Venter og venter. — Se, Sommeren segner.
Nu er det langt over Høst! —
Kommer du aldrig? — Roserne blegner
een efter een ved mit Bryst.
</body>
</poem>

<poem id="luetken2018011617">
<head>
    <title>Jeg ved et Navn ...</title>
    <firstline>Jeg ved et Navn, saa evigt stort</firstline>
    <notes>
        <note>Teksten følger Hulda Lütken: <i>Lys og Skygge</i>, Gyldendalske Boghandel, Kbh., 1927, pp. 32-33.</note>
    </notes>
    <quality>korrektur1,kilde,side</quality>
</head>
<body>
Jeg ved et Navn, saa evigt stort
    i Verdens Rum,
der gennem tunge Aar har gjort
    min Glæde stum.

Og brydes Bølgen bred og grum,
    mod ensom Strand,
da staar det skrevet, som med Skum,
    i Kystens Sand.

Og skilles Skyen i en Rift
    for Blæstens Skælv,
da staar det, som med Flammeskrift,
    paa Himlens Hvælv.

Og kommer Mørket som et Had
    en Uvejrsnat,
da staar det skrevet paa hvert Blad
    i Skovens Krat.

Og vælder Stormens vilde Kast
    i Huset ind,
saa hamrer den hvert Bogstav fast
    dybt i mit Sind.

Og stiger Sorgen som en Flod,
    paa Længslens Bud,
da maa jeg samle alt mit Mod
    og holde ud!
</body>
</poem>

<poem id="luetken2018011618">
<head>
    <title>Der findes ...</title>
    <firstline>Der findes Rav under Bølgen</firstline>
    <notes>
        <note>Teksten følger Hulda Lütken: <i>Lys og Skygge</i>, Gyldendalske Boghandel, Kbh., 1927, pp. 34-35.</note>
    </notes>
    <quality>korrektur1,kilde,side</quality>
</head>
<body>
Der findes Rav under Bølgen
    saa maanegult,
som aldrig kommer til Lyset,
    men ligger skjult.

Der ligger Stene i Havet
    saa askegraa,
som aldrig Menneskefødder
    skal vandre paa.

Der hviler Sne paa Bjerget,
    saa uskyldshvid,
der er som tindrende Klarhed
    og evig Tid.

Der er et Mørke i Natten,
    saa lysforladt,
som sad der Trolde og vaaged’
    over en Skat.

Der rinder Dug i min Have
    saa taareskøn,
som sad der sørgende Alfer
    og græd i Løn.

Der findes Sorg i mit Hjerte
    saa solforladt,
der er som Frost i mit Indre
    og Vinternat.
</body>
</poem>

<poem id="luetken2018011619">
<head>
    <title>Mindet</title>
    <firstline>Jeg gaar atter Paa saa kendte Steder</firstline>
    <notes>
        <note>Teksten følger Hulda Lütken: <i>Lys og Skygge</i>, Gyldendalske Boghandel, Kbh., 1927, p. 36.</note>
    </notes>
    <quality>korrektur1,kilde,side</quality>
</head>
<body>
Jeg gaar atter Paa saa kendte Steder
under Løvet, — er igen alene
i en stille Have, hvor det skumrer
sælsomt under Hængeaskens Grene.

Her jeg følger Tankerne, som Fugle,
der har fløjet længe for at finde
hjem til Haven, hvor en fremmed Flygtning
sysler med et ubarmhjertigt Minde.

— Her bor Mindet, her har Mindet hjemme,
og det søger mig, hvor end jeg træder,
sikkert og bestemt, som Lys og Skygge, —
hvisker til mig naar mit Hjerte græder.
</body>
</poem>

<poem id="luetken2018011620">
<head>
    <title>Længsel</title>
    <firstline>Jeg vil vandre der, hvor Skoven</firstline>
    <notes>
        <note>Teksten følger Hulda Lütken: <i>Lys og Skygge</i>, Gyldendalske Boghandel, Kbh., 1927, p. 37.</note>
    </notes>
    <quality>korrektur1,kilde,side</quality>
</head>
<body>
Jeg vil vandre der, hvor Skoven
suser som af Evighed,
langs min Længsels gyldne Floder
til et ensomt Sted, jeg ved.

Gemme mig i Mulm og Mørke
med min Mund mod Mos og Muld,
drømme der en Stund, naar Skoven
lukker sig saa løndomsfuld.

Bøj din Brusen mod mit Øre,
hvisk om dine Nætters Fred,
om det uudsigelige,
ingen fatter — ingen ved,

at mit Hjerte blidt kan bæve,
som en Blomst, der foldes ud.
Denne Evighedens stille,
sagte Susen — er det Gud?
</body>
</poem>

<poem id="luetken2018011621">
<head>
    <title>Aften</title>
    <firstline>Det lider mod Aften — saa stille det bliver</firstline>
    <notes>
        <note>Teksten følger Hulda Lütken: <i>Lys og Skygge</i>, Gyldendalske Boghandel, Kbh., 1927, p. 38.</note>
    </notes>
    <quality>korrektur1,kilde,side</quality>
</head>
<body>
Det lider mod Aften — saa stille det bliver.
Nu synker til Hvile min daadløse Iver.
Hver flakkende Tanke, hver hjælpeløs Søgen
faar Ro i min Sjæl, der var fredløs og nøgen.

Ja, søger til Hvile I rastløse Dage,
som vildsomme Fugle, der kommer tilbage.
Og glem hvad der skete, og glem eders Minder
men hjælp mig at leve, naar Lyset forsvinder!
</body>
</poem>

<poem id="luetken2018011622">
<head>
    <title>Solnedgang</title>
    <firstline>Da Solen drog til Vestens fjerne Riger</firstline>
    <notes>
        <note>Teksten følger Hulda Lütken: <i>Lys og Skygge</i>, Gyldendalske Boghandel, Kbh., 1927, p. 39.</note>
    </notes>
    <quality>korrektur1,kilde,side</quality>
</head>
<body>
Da Solen drog til Vestens fjerne Riger,
blev Horisontens vide Rand som glødet,
Da sank i Flammer Dagens røde Kriger,
og Straalerne fortoned’ sig i Ødet.

Da steg en Trolddom frem af skjulte Zoner,
forvandled’ Himlen til en Rosenhave.
Et Væld i alle Lysets Farvetoner
skød eventyrligt op af gyldne Grave.
</body>
</poem>

<poem id="luetken2018011623">
<head>
    <title>Natten</title>
    <firstline>Der sived Skumring over Lyng og Grætter</firstline>
    <notes>
        <note>Teksten følger Hulda Lütken: <i>Lys og Skygge</i>, Gyldendalske Boghandel, Kbh., 1927, p. 40.</note>
    </notes>
    <quality>korrektur1,kilde,side</quality>
</head>
<body>
Der sived Skumring over Lyng og Grætter.
Nymaanen tændtes over Hedens Høje.
En af de dybe, alvorsfulde Nætter,
hvor Stjernen ser som et sørgmodigt Øje,

steg op af Mulmet fra en Afgrunds Verden
i majestætisk Højhed ud i Rummet.
Dens Svøbe var Taage, og dens tyste Færden
var hemmelig som Døden, og formummet.

Konturer smuldred’ i Mystik og Mørke.
— En Vibe skreg og flygted’ som en Fremmed,
og Nattens uudgrundelige Styrke,
dens Væsens Magt, jeg følte og fornemmed.
</body>
</poem>

<poem id="luetken2018011624">
<head>
    <title>Mørke</title>
    <firstline>Mørke over Heden</firstline>
    <notes>
        <note>Teksten følger Hulda Lütken: <i>Lys og Skygge</i>, Gyldendalske Boghandel, Kbh., 1927, p. 41.</note>
    </notes>
    <quality>korrektur1,kilde,side</quality>
</head>
<body>
Mørke over Heden,
over Vejens dybe Slugt,
og en Vibes bange Flugt.

Mørke over Himlen,
over Maanens blege Bryn,
og et Uvejrs skarpe Lyn.

Mørke over Havet,
over Bølgens brede Brus,
og en Luftnings kolde Gus.

- - -
Mørke i mit Hjerte,
over Livets bitre Nød,
og den sikre, sikre Død!
</body>
</poem>

<poem id="luetken2018011625">
<head>
    <title>Birken paa Heden</title>
    <firstline>Hedens ensomme Palme</firstline>
    <notes>
        <note>Teksten følger Hulda Lütken: <i>Lys og Skygge</i>, Gyldendalske Boghandel, Kbh., 1927, pp. 42-43.</note>
    </notes>
    <quality>korrektur1,kilde,side</quality>
</head>
<body>
Hedens ensomme Palme,
fattige Birk, du hvide,
syng for mig Dødens Salme,
den om Efteraarstide.
Syng med din blide Stemme
Salmen om sildige Dage.
Syng, saa jeg aldrig kan glemme
din skælvende Stemmes Klage.

Fattige Birk, du hvide,
intet er svært som at falme.
Intet er tungt som at vide,
nu synges den sidste Salme.
Stormen er over din Krone,
ryster de spinkle Grene.
Livet vi alle maa sone.
Alle i Døden er ene.

Tak for din grønne Sommer
Tak for de hvide Minder.
Alt, som lever og kommer,
skælver og dør og forsvinder.
Fattige Birk, du hvide,
krymp dig i Nætternes Øde.
Nu er det Efteraarstide,
nu gaar vi Vint’ren i Møde.
</body>
</poem>

<poem id="luetken2018011626">
<head>
    <title>Der staar en Stjerne ...</title>
    <firstline>Der staar en Stjerne i Nat og ulmer</firstline>
    <notes>
        <note>Teksten følger Hulda Lütken: <i>Lys og Skygge</i>, Gyldendalske Boghandel, Kbh., 1927, p. 44.</note>
    </notes>
    <quality>korrektur1,kilde,side</quality>
</head>
<body>
Der staar en Stjerne i Nat og ulmer
    med dæmpet Glød.
Og Blomster lever endnu og svulmer
    trods Sorg og Død.
Det ringler sildigt en høstlig Stund
af Blades Falden mod Skovens Bund.

Saa tungt det risler, saa hastigt, lønligt,
    saa helt fortabt.
Saa dybe Kilder, der sukker bønligt,
    af Livet skabt.
Aljorden lytter — Alskabning ser —
hver bærer noget til det, som sker.

Jeg fatter ej, at man atter høster
    med evig Magt,
selv om det hvisker saa mildt, og trøster
    med Farvers Pragt.
Er det fordi mon mit eget Sind
ej bærer noget til Høsten ind?
</body>
</poem>

<poem id="luetken2018011627">
<head>
    <title>Der kommer ingen ...</title>
    <firstline>Der kommer ingen mere hvor jeg gaar</firstline>
    <notes>
        <note>Teksten følger Hulda Lütken: <i>Lys og Skygge</i>, Gyldendalske Boghandel, Kbh., 1927, p. 45.</note>
    </notes>
    <quality>korrektur1,kilde,side</quality>
</head>
<body>
Der kommer ingen mere hvor jeg gaar.
Se, Løvet brænder tyst i Høstens Flamme
Saa alvorsfulde staar nu Skovens Stammer,
thi nu er alt forbi og Efteraar.

Jeg kender Dagene fra Høst til Vaar,
og Tidens sagte Dryp fra Evigheden.
— Ak, det jeg søger er jo bare Freden,
thi nu er alt forbi og Efteraar.

Jeg ved, det store Maal jeg aldrig naar,
at snart det sidste svage Lys vil svinde.
— Nu møder jeg dig aldrig nogen Sinde!
thi nu er alt forbi og Efteraar.

Bestandig falder Skyggen hvor jeg gaar.
Se, Lyset flygter bort bag Skovens Stammer.
Mit Hjerte brænder tyst i Høstens Flammer,
thi nu er alt forbi og Efteraar.
</body>
</poem>

<poem id="luetken2018011628">
<head>
    <title>Livsdrømmen</title>
    <firstline>Tiden er inde, Natten er nær</firstline>
    <notes>
        <note>Teksten følger Hulda Lütken: <i>Lys og Skygge</i>, Gyldendalske Boghandel, Kbh., 1927, pp. 46-48.</note>
    </notes>
    <quality>korrektur1,kilde,side</quality>
</head>
<body>
Tiden er inde, Natten er nær,
Somren har blomstret ud.
Ludende duver de skumrende Træer,
ribbet for hvert et Skud.

Bølgende glider de gule Alleer,
Skygger og Blade og Siv,
glider, som hulkende Sorger og Veer
gennem et Menneskeliv.

Ensomme Bænke ved Stierne staar,
og kender til Drøm og Forlis,
kender til Tanker, der trælsomme naar
at lænkes til Død og befries.

Ensomme Bænke er som smaa Liv,
der lever i daglige Træk,
kender til Drømme, Længsler og Kiv,
der svinder som Dagene væk.

Himlen er som et hældende Tag
udover Rovfugles Flok,
dristig paa Flugt under Skyernes Jag,
Himlen er ikke dem nok!

Vidderne mætter den hungrige Strøm.
— Evighedsvældet er vidt —
Tiden og Rummet er som en Drøm,
hvori de har kæmpet og stridt.

Tungsindet gror i Mulmet bedst,
dybt i den gamle Skov —
er, som en ensom Rytter til Hest,
ude paa Menneskerov.

Dybest i Skovens sumpede Ro,
dulgt som et lønligt Blik,
flammende, sælsomme Ildblomster gro,
og gemmer din Drøm, der forgik.
- - -

Lykken, den er som den flygtende Hjort.
Du jager den, som en besat,
stønnende gennem Dagene bort.
— Da kommer den dybe Nat!

Kommer med Mørke, med Kulde og Is,
gemmer den flygtende Hjort,
stævner din Drøm til Død og Forlis,
er som en haanende Tort.

Kaster dig ned paa den kolde Jord.
Du favnes af Storme og Slud.
— Lykken, den er som et vekslende Spor
der viskes af Livet ud.

Hulkende slider i Jorden din Mund.
Drømmen om Daad er forbi —
Vigende høres paa Skovbundens Grund
dens Flugt, som en fjern Melodi.
</body>
</poem>

<poem id="luetken2018011629">
<head>
    <title>Hører du Stormen ...</title>
    <firstline>Hører du, Stormen tuder</firstline>
    <notes>
        <note>Teksten følger Hulda Lütken: <i>Lys og Skygge</i>, Gyldendalske Boghandel, Kbh., 1927, p. 49.</note>
    </notes>
    <quality>korrektur1,kilde,side</quality>
</head>
<body>
Hører du, Stormen tuder
over vort gamle Hus.
Ser du, at Egen luder
tungt imod Gangens Grus.

Ser du, at Egens Knuder
er skarpe i Maanens Skær.
— Hvor er vor Ungdoms Guder,
— hvor er vor Ungdoms•Begær?

Borte er Egens Vilje,
knust er dens stolte Mod.
— Maanen gaar, hvid som en Lilje,
bort mod en natsort Flod.
</body>
</poem>

<poem id="luetken2018011630">
<head>
    <title>Sne</title>
    <firstline>Nu ebber Dagen ud</firstline>
    <notes>
        <note>Teksten følger Hulda Lütken: <i>Lys og Skygge</i>, Gyldendalske Boghandel, Kbh., 1927, pp. 50-51.</note>
    </notes>
    <quality>korrektur1,kilde,side</quality>
</head>
<body>
Nu ebber Dagen ud
med Skygger lange.
Du læser mine Sange,
    Aarets Høst.

Hvad skal det blive til?
Nu kommer Natten!
Den sorte Nat, som ingen
    af os vil.

Ja, ude er det Høst,
som i din Stemme.
Der kommer som en Falmen
    i din Røst.

Du skælver som i Ve,
og peger stille
ud mod Novemberdagens
    første Sne.

- - -
Nu ebber Dagen ud
med Skygger lange.
— Hvad hjælper mine Sange,
    Aarets Høst?

Jeg ved, at denne Høst,
det er den sidste;
de sidste spinkle Toner
    i mit Bryst.

Og mens det sneer og sneer,
og Mørket vokser,
saa ønsker jeg, at intet
    mere sker!
</body>
</poem>

<poem id="luetken2018011631">
<head>
    <title>Vinter i Skoven</title>
    <firstline>Vinteren kommer fra Norden</firstline>
    <notes>
        <note>Teksten følger Hulda Lütken: <i>Lys og Skygge</i>, Gyldendalske Boghandel, Kbh., 1927, pp. 52-53.</note>
    </notes>
    <quality>korrektur1,kilde,side</quality>
</head>
<body>
Vinteren kommer fra Norden
og fra det yderste Hav.
Rytteren drager Sværdet,
rider i skarpe Trav,
hugger sig ufortrøden
Vej til det spædeste Liv.
Skoven er stærk, men Døden
bøjer den som et Siv.

Skoven stod ribbet og hærget,
stirred’ paa mig som en Blind.
Sneen saa, den var nøgen,
hylled’ barmhjertig den ind,
sænked’ sin hvide Stilhed
over de ludende Træer,
skænked’ dem i sin Mildhed
den skønneste Kaabe hver.

Brandrød staar Solen i Vester,
Luer omkring den slaar —
Det er, som om Solen bløder,
som om dens Hjerte forgaar.
Fuglene tier bange,
fryser sammen paa Kvist,
Nætterne bliver saa lange,
— min Tanke saa fattig tilsidst.

Men i de hvide Nætter,
udover Vintermuld,
fjernt over sovende Skove
fjæler en Maane sit Guld;
glider, som ved et Under,
frem af et Skytæppes Rand.
Skoven i Nattens Stunder
bli’r til et Eventyrland.
</body>
</poem>

<poem id="luetken2017092509">
<head>
    <title>Sorg</title>
    <firstline>Mens Sneen dryssed</firstline>
    <notes>
        <note>Teksten følger Hulda Lütken: <i>Lys og Skygge</i>, Gyldendalske Boghandel, Kbh., 1927, pp. 54-55.</note>
    </notes>
    <quality>korrektur1,kilde,side</quality>
</head>
<body>
Mens Sneen dryssed,
vi bar dig bort.
Jeg undredes over,
den ikke var sort.

Oppe fra Kirken
en Klokke klang.
Jeg undredes over,
den ikke sprang.

Over min Smerte
gled Dagen lang.
Jeg undredes over,
hver Times Gang.

Og Natten gæsted’
mit øde Hus.
— Jeg undredes over
Stilhedens Sus.

Jeg sad og lytted ...
— Om nogen kom —
Jeg undredes over,
min Stue var tom.

Da skælved mit Hjerte,
det slog i Hast.
Jeg undredes over,
det ikke brast.
</body>
</poem>

<poem id="luetken2018011633">
<head>
    <title>Tre gule Liljer</title>
    <firstline>Foran mig staar i en snehvid Vase</firstline>
    <notes>
        <note>Teksten følger Hulda Lütken: <i>Lys og Skygge</i>, Gyldendalske Boghandel, Kbh., 1927, p. 56.</note>
    </notes>
    <quality>korrektur1,kilde,side</quality>
</head>
<body>
Foran mig staar i en snehvid Vase
tre gule Liljer — en Paaskehilsen.
De to er døde, den tredie lever;
men det er Liljernes sidste Time.

Den tredie aander endnu paa Stilken,
den hæver blidt sine blege Blade,
den drages opad og ud mod Lyset,
mod Paaskelyset i Livets Aften.

Du Paaskelilje, der tror paa Livet,
og frygtløs ser dine Søstre segne,
gid jeg som du kunde trodse Døden,
og hæve op imod Lys mit Ansigt.
</body>
</poem>

<poem id="luetken2018011634">
<head>
    <title>I Dødens Have</title>
    <firstline>Det regner stille i Dødens Have</firstline>
    <notes>
        <note>Teksten følger Hulda Lütken: <i>Lys og Skygge</i>, Gyldendalske Boghandel, Kbh., 1927, pp. 57-58.</note>
    </notes>
    <quality>korrektur1,kilde,side</quality>
</head>
<body>
Det regner stille i Dødens Have.
Det er en Aften i tidligt Foraar,
at Livet viser sit blege Ansigt
herinde mellem de tyste Grave.

Og Regnen siler ned til de Døde.
De stille Døde, som ikke elsker,
som ikke lider, og ikke længes,
hvis Sjæle slumrer i evigt Øde.

Jeg længes stadig mod disse Døde,
mod dem, der tømte det tunge Bæger,
som kender det, som jeg ikke kender,
den sidste Smerte, som jeg skal møde.

Hvor alt er smaat imod denne Viden,
hvis Sandhed ikke er søgt og kunstig,
som viser sig i sit fulde Væsen
og er saa stærk, at al Kraft er liden.

Jeg søger Lyset — jeg vandrer Mile.
Jeg elsker det, som jeg ikke kender.
— Ak, Livet er som en haabløs Higen
for den, der aldrig har kendt til Hvile.
</body>
</poem>

<poem id="luetken2018011635">
<head>
    <title>Foran Livets Ansigt</title>
    <firstline>Jeg sidder foran Livets Ansigt</firstline>
    <notes>
        <note>Teksten følger Hulda Lütken: <i>Lys og Skygge</i>, Gyldendalske Boghandel, Kbh., 1927, pp. 59-61.</note>
    </notes>
    <quality>korrektur1,kilde,side</quality>
</head>
<body>
Jeg sidder foran Livets Ansigt
    opfyldt af Ve,
og kan dets store, stærke Linjer
    og Furer se.

Og ved, at her er ingen Naade
    og ingen Trøst,
thi Livet ejer intet Hjerte
    i sit Bryst.

Det kræver Mod, det kræver Styrke,
    det kræver Kraft.
Har ingen Brug for vege Viljer,
    har aldrig haft.

Det vaager ubarmhjertigt over
    Alverdens Ve.
Og Millioner spørger Livet:
    hvad vil der ske?

Men ubevægelig som Sfinksen,
    med Træk af Sten,
det hører ingen, svarer ingen;
    men ser paa En

med dette Blik, der som en Afgrund
    indgyder Skræk,
med dette store, stærke Ansigts
    forslidte Træk.

Jeg ved det knuser mig med Tiden,
    maaske i Dag.
Dog elsker jeg dets triste Ansigt,
    dets tunge Drag.

- - -
Jeg elsker Livet — elsker Livet,
    som kun den kan,
der er af Livet — selve Livet
    lyst i Ban.

Jeg elsker al dets Graad, dets Glæde,
    dets Sorg, dets Savn,
elsker, om det saa er Klangen
    af dets Navn.

Elsker det, som den kun elsker,
    der kender Tab.
Elsker det med sand og levende
    Lidenskab.

Giver det mit Blod, min Taare,
    mit Hjertes Sang.
Giver det, naar Timen kommer,
    mit Liv en Gang.

Giver det, naar Døden træder
    mig under Hæl, —
atter i min sidste Aften
    min tabte Sjæl.
</body>
</poem>

<poem id="luetken2018011636">
<head>
    <title>De samme Veje</title>
    <firstline>De samme Veje</firstline>
    <notes>
        <note>Teksten følger Hulda Lütken: <i>Lys og Skygge</i>, Gyldendalske Boghandel, Kbh., 1927, p. 62.</note>
    </notes>
    <quality>korrektur1,kilde,side</quality>
</head>
<body>
De samme Veje,
de samme Sving.
Det samme Kredsløb
om ingen Ting.

Den samme Higen,
det samme Sind.
Den samme halsende,
haarde Vind.

De samme Stene
i Vejens Grus.
De samme Lyde
i Skovens Sus.

Det samme Mørke
i Vejens Slugt.
Den samme haabløse,
trange Flugt.
</body>
</poem>

<poem id="luetken2018011637">
<head>
    <title>Vandreren</title>
    <firstline>Jeg kæmper mig frem paa de ensomme Øer</firstline>
    <notes>
        <note>Teksten følger Hulda Lütken: <i>Lys og Skygge</i>, Gyldendalske Boghandel, Kbh., 1927, pp. 63-64.</note>
    </notes>
    <quality>korrektur1,kilde,side</quality>
</head>
<body>
Jeg kæmper mig frem paa de ensomme Øer,
    i Trængsler og Kiv.
Tilværelser fødes — Tilværelser dør,
    og Liv føder Liv.

Lad fødes, lad falme, lad segne og dø
    de Tusinders Liv.
Jeg vandrer ved Hav — jeg vandrer ved Sø
    og susende Siv.

Om Vejen er kroget, sort eller smal,
    jeg vandrer afsted,
og kæmper mig frem gennem Mørke og Fald,
    Angst og Fortræd.

Om Natten er lys, om Natten er sort,
    saa vandrer jeg her.
Og Maanen kommer — Maanen gaar bort
    mod fjernere Skær.

Og kommer jeg frem med min Byrde saa tung
    til en sovende Stad,
jeg kender mig selv baade gammel og ung,
    bedrøvet og glad.

Og møder jeg mange, nien ingen mig tror,
    det fatter jeg bedst.
— Thi hvem er vel her paa den ensomme Jord
    en velset Gæst?

Og Maalet er intet — maaske kun et Straa
    — maaske kun et Blad,
som vokser et Sted, og engang skal naa,
    at gøre mig glad.
</body>
</poem>

<poem id="luetken2018011638">
<head>
    <title>Alle Sjæles Nat</title>
    <firstline>Dødsstilhed hersker om mig. — Ude over</firstline>
    <notes>
        <note>Teksten følger Hulda Lütken: <i>Lys og Skygge</i>, Gyldendalske Boghandel, Kbh., 1927, p. 65.</note>
    </notes>
    <quality>korrektur1,kilde,side</quality>
</head>
<body>
Dødsstilhed hersker om mig. — Ude over
den vide Verden Nattens Skygger strømmer,
og daler ned i Mørkets dybe Mildhed.

Som i en stille Undren alting sover.
Jeg lytter — alle Livets Sjæle drømmer
derude, hvor der hersker Dødens Stilhed.

Vidunderlig er denne dybe Pavse
i Livets Storme, medens Tanken hviler,
og dysses ned i Mørkets dybe Under.

Er du bedrøvet, søg ud i det Tavse.
I Verdensrummet Livets Kræfter iler,
og som en Evighed er faa Sekunder.
</body>
</poem>

</workbody>    
</kalliopework>


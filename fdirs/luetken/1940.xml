<?xml version="1.0" encoding="UTF-8"?>
<!DOCTYPE kalliopework SYSTEM "../../data/kalliopework.dtd">
<kalliopework id="1940" author="luetken" status="complete" type="poetry">
<workhead>
   <title>Drømmen</title>
   <year>1940</year>
   <notes>
        <note>Teksten følger Hulda Lütken: <i>Drømmen</i>, Gyldendalske Boghandel, Kbh., 1940.</note>
   </notes>
   <pictures>
       <picture type="titlepage" src="1940-p1.jpg">Titelbladet til <i>Drømmen</i> (1940) siger ,,Hulda Lütken / Drømmen / Digte // Gyldendalske Boghandel · Nordisk / Forlag · København · MCMXXXX''.</picture>
   </pictures>
   <source facsimile="115308077190_color.pdf" facsimile-pages-num="93" facsimile-pages-offset="6">Hulda Lütken: <i>Drømmen</i>, Gyldendalske Boghandel, Kbh., 1940.</source>
   <quality>korrektur1</quality>
</workhead>
<workbody>

<poem id="luetken2018011701">
<head>
    <title>Skød</title>
    <firstline>Jeg skuer dybt i Slægtens tunge Spor</firstline>
    <source pages="9-10"/>
    <quality>korrektur1,kilde,side</quality>
</head>
<body>
Jeg skuer dybt i Slægtens tunge Spor,
og ser en fremmed Mor, som vugger mig,
min Stammes Moder, mine Mødres Mor:
Almægtig stiger hun af Dybet op.
Jeg skuer dybt i Slægtens tunge Krop,
og ser det første Skød, som fødte mig.

Jeg skuer frem i Tidens dunkle Løb,
og ser en ukendt Grav, som skjuler mig,
min egen Grav, mig selv i Gravens Svøb:
Afmægtig hviler jeg blandt Jordens Kryb.
Jeg skuer frem i Tidens dunkle Dyb,
og ser det sidste Skød, som venter mig.

Jeg skuer ind i Evighedens Skakt,
og ser et flygtigt Stof, som formed mig
en Hvirvelsol, en evig Elskovsakt:
Guddommelig jeg ler i Havets Salt.
Jeg skuer ind i Verdensrummets Alt,
og ser det Gudeskød, som skabte mig.
</body>
</poem>

<poem id="luetken2018011702">
<head>
    <title>Som et Tegn</title>
    <firstline>Som et Tegn paa den urokkelige Kærlighed</firstline>
    <source pages="11"/>
    <quality>korrektur1,kilde,side</quality>
</head>
<body>
Som et Tegn paa den urokkelige Kærlighed,
staar disse Vintergækker paa mit Bord —
endnu matte af den tyngende Frostluft,
men dog med en forjættende Kalk:
en lysende Sol i deres lønlige Bægre —
som et Tegn paa den urokkelige Vaar.
</body>
</poem>

<poem id="luetken2018011703">
<head>
    <title>Se Dagen er ny</title>
    <firstline>Se, Dagen er ny!</firstline>
    <source pages="12-13"/>
    <quality>korrektur1,kilde,side</quality>
</head>
<body>
Se, Dagen er ny! — Jeg forfærdes:
Hvor lever min Dag fra i Gaar?
Skal Time for Time jeg hærdes
i samme Bevidsthed om Vaar?
Naar skarpt i Erindring jeg færdes
i Vinterens Dag fra i Gaar.

Der synger en Fugl bag min Rude.
Der knoppes et Træ ved min Dør.
Den samme Forventningens Knude
skal løses igen nu, som før.
Kun jeg er den samme derude —
kun jeg er mismodig, som før.

Der springer en Dag paa min Pude.
En brændende Morgen er vakt.
Det segner og sortner derude
i Vinterens bundløse Skakt.
— Kun Sjælen har svøbt sig i Klude
af Tungsind og Sorg og Foragt!
</body>
</poem>

<poem id="luetken2018011704">
<head>
    <title>Vaar</title>
    <subtitle>Til Ludvig Holstein</subtitle>
    <firstline>Nu svulmer i alle Skove</firstline>
    <source pages="14"/>
    <keywords>holstein</keywords>
    <quality>korrektur1,kilde,side</quality>
</head>
<body>
Nu svulmer i alle Skove
den evige unge Vaar.
— Nu sidder den hvide Digter
og drømmer om sine Aar.

Vi bringer ham Æbleblomster,
med Duft af en evig Vaar:
De røde er til hans Hjerte —
de hvide er til hans Haar.

Vor Fader og hvide Mester,
som skabte en evig Vaar:
Taknemligt vort Hjerte banker —
saa længe vort Hjerte slaar.
</body>
</poem>

<poem id="luetken2018011705">
<head>
    <title>Som en ung Jomfru</title>
    <firstline>Som en ung Jomfru</firstline>
    <source pages="15"/>
    <quality>korrektur1,kilde,side</quality>
</head>
<body>
Som en ung Jomfru,
der ømt giver sin rene Uskyld
til sin Elsker —
giver du ømt din skære Ynde
til mig, o, lyse Nat!
</body>
</poem>

<poem id="luetken2018011706">
<head>
    <title>Fjernt i det luende Foraar</title>
    <firstline>Fjernt i det luende Foraar</firstline>
    <source pages="16"/>
    <quality>korrektur1,kilde,side</quality>
</head>
<body>
Fjernt i det luende Foraar
lever min eneste Ven.
— Alle de brændende Dage
kommer tilbage igen.

Længslerne atter skal bæve,
Elskoven atter skal le.
— Alle de brændende Glæder
dræber min Tusmørkeve.

Fjernt i det luende Foraar
venter min eneste Ven.
— Alle de brændende Timer
kommer tilbage igen.
</body>
</poem>

<poem id="luetken2018011707">
<head>
    <title>Ingen maa det vide</title>
    <firstline>O, du store Maane</firstline>
    <source pages="17-18"/>
    <quality>korrektur1,kilde,side</quality>
</head>
<body>
O, du store Maane,
store, gule Maane,
skin for mig, som gaar i Natten,
store, gule Maane!

O, I klare Stjerner,
klare, hvide Stjerner,
bed for mig, som gaar i Natten,
klare, hvide Stjerner!

O, I Blomster kære,
alle Blomster kære,
spred for mig jer Duft i Natten,
alle Blomster kære!

Til min Ven jeg iler.
Ingen maa det vide.
Ham jeg møde skal i Natten.
Ingen maa det vide.
</body>
</poem>

<poem id="luetken2018011708">
<head>
    <title>Halvmaanen</title>
    <firstline>Det var Dag</firstline>
    <source pages="19-20"/>
    <quality>korrektur1,kilde,side</quality>
</head>
<body>
Det var Dag. —
Saa du noget? —
Halvmaanen saa jeg:

Den laa paa Himlen,
paa det blaa og blændende Ansigt,
som et sænket Øjelaag.

Bleg, som Dug,
som Blomstens beaandede Blade,
sløret af Skyer:

Som Guds eget Øjelaag,
smertet af Taarer
over Mennesket.

Saaledes lukker Gud
sit Øje over Dagen —
over Dagens Synd.
</body>
</poem>

<section>
<head>
    <title>Solvarme Dage</title>
</head>
<content>

<poem id="luetken2018011709">
<head>
    <title>En Haand blev stille</title>
    <subtitle>Til Frejlif Olsen</subtitle>
    <firstline>En Haand blev stille</firstline>
    <source pages="23-24"/>
    <pictures>
        <picture src="luetken2018011709-p1.jpg">Frejlif Olsen (1868-1936), journalist og chefredaktør af Ekstra Bladet. Fotografi, Det Kongelige Bibliotek.</picture>
    </pictures>
    <quality>korrektur1,kilde,side</quality>
</head>
<body>
En Haand blev stille —
en Haand, som skrev.
Og Ordet blev
saa stumt og lille.

Det stod tilbage,
i Sorg klædt ud:
En livløs Brud,
en lydløs Klage.

Og Fingre satte
det sidste Tegn —
og blev saa matte
i Dødens Egn.

Den Haand, som iled,
mens Dagen gled,
som aldrig hviled
for Nidkærhed,

den visner stille
i Gravens Gru —
skønt al dens Hu
stod til: at ville.

Men Aanden bliver —
trods Lyset skred —
den Haand, som skriver
i Evighed.
</body>
</poem>

<poem id="luetken2018011710">
<head>
    <title>Spørgende Øjne</title>
    <firstline>Vi fødes til Verden</firstline>
    <source pages="25-26"/>
    <quality>korrektur1,kilde,side</quality>
</head>
<body>
Vi fødes til Verden
med spørgende Øjne.
Øjne, der spørger,
stirrer paa os.

Vi lever og lider,
med spørgende Øjne.
Uløste Spørgsmaal
stirrer paa os.

- - -

De lukkes i Døden,
de spørgende Øjne.
Lukkede Spørgsmaal
stirrer paa os.

De svarer os aldrig,
de lukkede Døde.
Vi spørger og spørger
med stirrende Øjne.
</body>
</poem>

<poem id="luetken2018011711">
<head>
    <title>Dybt smerter i min Sjæl</title>
    <firstline>Dybt smerter i min Sjæl en evig Ve</firstline>
    <source pages="27-28"/>
    <quality>korrektur1,kilde,side</quality>
</head>
<body>
Dybt smerter i min Sjæl en evig Ve:
De Somre, som jeg aldrig fik at se.

— Var jeg en Fugl, der sang i gylden Sky?
Var jeg det første spæde Morgengry?

Var jeg den Døde, som var bleg og kold?
Kanske en Skøge, der drev ud paa Sold?

Kanske var jeg engang en ensom Vild?
Kanske en Sten, en Gnist, en stakket Ild?

Det smerter mig, at jeg slet intet véd —
end ikke aner, hvad jeg fordum hed.

At jeg slet intet kender til mig selv. —
Jeg beder tit til Stjernens stumme Hvælv:

O, gode Gud, saa sig mig, hvem jeg er!
— Var jeg kanske en Blomst, et fattigt Bær?

Du, som er evig Een — og evig alt,
til dig har jeg min Smerte tit fortalt.

Skal jeg da dø — og intet faa at se? —
Dybt smerter i min Sjæl en evig Ve!

Vil du, at jeg skal leve op paa ny —
som dette første spæde Morgengry?

De Somre suser stadig om mit Haar.
Og evig er hver Dag, der forestaar.
</body>
</poem>

<poem id="luetken2018011712">
<head>
    <title>Tidedryp</title>
    <firstline>I Nat gik jeg</firstline>
    <source pages="29-30"/>
    <quality>korrektur1,kilde,side</quality>
</head>
<body>
I Nat gik jeg
grublende
langs de duftende Hegn:
En silende Regn
faldt fra et graatungt Himmeløde.

Jeg stod lidt
under de dryppende Træer,
tyst —
som hensunken i noget ulegemligt,
evigt.

Et Fugleskrig vækkede mig,
kaldte mig tilbage
til mit Selv.
Jeg for sammen,
ramt af noget Levende.

Mit Hjerte tog til at banke
angst —
som havde Døden strejfet mig
i denne Stund,
der føltes som uendelig.

Og dér i Natten,
tyst, under Bladehanget,
fornam jeg Regnen,
som et Tidedryp
fra Evigheden.
</body>
</poem>

<poem id="luetken2018011713">
<head>
    <title>De røde Roser</title>
    <firstline>De røde Roser staar og gløder nu</firstline>
    <source pages="31-"/>
    <quality>korrektur1,kilde,side</quality>
</head>
<body>
De røde Roser staar og gløder nu —
som stod og gløded før. — Ak, husker du?

Jeg staar, opfyldt af Dødens tunge Gru,
og kommer fjerne Rosers Glød i Hu.

Ak, hvad er Liv og hvad er Form og Glød? -
Et Liv er endt, en Form gaar mod sin Død.

En Glød staar atter tændt et stakket Nu. -
Men evigt lever Mindets røde Gru!
</body>
</poem>

<poem id="luetken2018011714">
<head>
    <title>Svar mig, Maane</title>
    <firstline>Svar mig, Maane, dunkle Maane</firstline>
    <source pages="32"/>
    <quality>korrektur1,kilde,side</quality>
</head>
<body>
Svar mig, Maane, dunkle Maane,
blege Lys paa Himmelhavet,
sejler du mod fjerne Strande?
Tag min Længsel med paa Rejsen

Svar mig, Maane, du, som iler
som en Pilgrim gennem Rummet,
med dit Smil, det gaadefulde,
vendt sørgmodigt imod Jorden,

medens Skyer om dig skifter
Form, som Bølgerne i Havet —
svar mig, Maane, vil du lande
dér, hvor al min Længsel lever?
</body>
</poem>

<poem id="luetken2017092504">
<head>
    <title>Jeg havde en Lilje</title>
    <firstline>Jeg havde en Lilje</firstline>
    <source pages="33"/>
    <quality>korrektur1,kilde,side</quality>
</head>
<body>
Jeg havde en Lilje:
Den levede halvt skjult i min Have.
Om Dagen stod den kysk og jomfruelig -
som en Blomstens uberørte Maria.

Men om Natten blottede den sit Køn,
og lyste brændende i Mørket
af en sødmefuld Glød —
som en syndig Magdalena.
</body>
</poem>

<poem id="luetken2018011716">
<head>
    <title>I skal dø</title>
    <firstline>I skal dø, I skønne Blomster</firstline>
    <source pages="34"/>
    <quality>korrektur1,kilde,side</quality>
</head>
<body>
I skal dø, I skønne Blomster —
alt skal dø:
Kind skal blegne, Knopper segne
blive Frø.
Men fra Jordens mørke Rige
vil vor Sjæl mod Lyset stige —
aldrig dø!

Dér vil ingen Angst dig møde,
bange Sjæl.
Du vil smile, evigt ile,
frie Sjæl.
Intet mer vil dig formene.
Du vil stige mod dit rene,
skønne Selv.
</body>
</poem>

<poem id="luetken2018011717">
<head>
    <title>Guds Dag</title>
    <firstline>Jeg sad en Nat paa en Sten ved Havet</firstline>
    <source pages="35-38"/>
    <quality>korrektur1,kilde,side</quality>
</head>
<body>
Jeg sad en Nat paa en Sten ved Havet.
Mit Sind var vendt mod Morgenen:
Dér, bag den heftigt røde Bræmme,
vilde Morgenen komme!
Og mit Sind var fyldt
med en heftig Forventning.

Da skød en Skare sorte Fugle
op over Havet.
De kom fra Øst.
De flygtede fra Morgenen —
som jaget af en panisk Frygt.
De fløj mod Vest —
mod Nattelandet.

Og jeg vendte mig og saa mod Vest,
hvor Fuglene forsvandt:
Et tordenblaat Mørke
gled hastigt ud i Horisonten.
Og en dyb Undren betog mig:
Hvorfor flygtede disse Fugle mod Mørket
af Angst for Morgenen? —
Deres Instinkter jog dem ...
Var det kanske Guds Ansigt, de frygtede?

Og jeg rejste mig.
Og som jaget af en panisk Frygt,
flygtede jeg selv fra Morgenen.
Mit Instinkt jog mig:
Bort mod det tordenblaa Mørke —
bort fra Guds Ansigt!

Og jeg kom til Skoven.
Og bag Træernes Løv skjulte jeg mig ...
Som Kain skjulte jeg mig.
Og jeg spejdede ud imellem Løvet —
ræd for Guds Ansigt:

Da i en heftig, rød Brand laa Havet.
Morgenen fødtes!
Som et guddommeligt Hjerte, der glødede.
Og jeg betoges af en ufattelig Glæde:
Dette var Guds Hjerte!
Dette var Guds levende, ufattelige Hjerte!
Dette var Guds Blod,
der flød paa Havet!
Dette var Guds Ansigt,
der spejlede sig i Havet!

Og uværdig gik jeg frem
for Guds Ansigt.
Herre, bad jeg,
uværdig er jeg til din Dag —
din store, ufattelige Dag.
Men lad din Sol skinne i mit Hjerte,
at Mørket maa flygte —
som dine Fugle mod Natten!

Og se, Gud bønhørte mig:
Dér, rundt omkring mig sad Fugle —
de sorte Fugle.
Og de sang en tindrende Sang til Dagen
en stor, ufattelig Sang
til Guds ufattelige Dag.

Og atter gik jeg mod Havet.
Og atter sad jeg paa Stenen.
Mit Sind takkede for Morgenen.
Den heftige Forventning
var gaaet i Opfyldelse:
Dagen levede —
Guds Dag.
</body>
</poem>

<poem id="luetken2018011718">
<head>
    <title>Blod og Ild</title>
    <firstline>De store, graa og skarpe Sten</firstline>
    <source pages="39-41"/>
    <quality>korrektur1,kilde,side</quality>
</head>
<body>
De store, graa og skarpe Sten
ligger paa Stranden,
hvor jeg træder.

De store, graa og skarpe Sten
skærer mine Fødder.
Havet vasker Blodet af.

De store, graa og skarpe Sten
er uden Medlidenhed!

- - -

Som et aabent Saar paa Himlen
ser jeg Maanen —
som en Flænge i en Sky,
der stadig bløder
uhjælpeligt —
som et Saar, der aldrig læges.

Selv Himlen er uden Medlidenhed!

- - -

I Aftes saa jeg Solnedgangen:
Som et Blodskær paa Himlen
fra en Kamp, som ingen aner,
en Front, som var uendelig,
laa denne røde Krig over Jorden.

Himlen dryppede af
Blod. Og store, sindssyge Farver
sprang ud i Rummet.

Jeg drak disse Farver.
Jeg drak dette Blod.
Og jeg fornam Urinstinktet
brænde som Ild
i mit Blods Ild.

Og jeg raabte mod Himlen:
Hvorfor dræbte du Solen?
Du dræbte Solen!
Jeg saa det!
Du skabte denne Krig i Universet!

Og Himlen raabte tilbage:
Hans Blod skal komme over dit Hoved
og dine Fødder.
Dine Fødder skal bløde
af de skarpe Sten paa Stranden,
naar du higer i Mørket
mod det sidste Ildskær paa Himlen.
Afmægtig skal du sidde i Natten
og slikke dine Saar.

Thi jeg er Guden —
den store Dræber!
</body>
</poem>

<poem id="luetken2018011719">
<head>
    <title>Høst</title>
    <firstline>Saa du Stien i Dag</firstline>
    <source pages="42"/>
    <quality>korrektur1,kilde,side</quality>
</head>
<body>
Saa du Stien i Dag:
Den var graa og ensom.
Vel grønnedes Græsset,
Augustgræsset for min Fod.
Men ude over Himlen
tegnede det truende Efteraar
sine afblegede Træk.

Nu skal det falme.
Syng, mine Skove!
Snart er det Slut.
Hør, mine Stjerner!
Frels mig fra Mørket!
Atter mit Hjerte
høster igen.
</body>
</poem>

<poem id="luetken2018011720">
<head>
    <title>Nu smuldrer Dagen</title>
    <firstline>Nu smuldrer Dagen</firstline>
    <source pages="43-44"/>
    <quality>korrektur1,kilde,side</quality>
</head>
<body>
Nu smuldrer Dagen.
Nu synker Lyset.
— Hvad vil min Tanke,
som stedse haster?

Nu lever Mørket
og siver langsomt
mod sorte Skove
og store Flader.

Engang i Tiden,
naar Livets Skove
for stedse lukkes,
skal du, min Tanke,

for evigt smuldre —
for evigt synke,
som Dagens Farver,
i Intetheden.
</body>
</poem>

</content>
</section>

<section>
<head>
    <title>Natten</title>
</head>
<content>

<poem id="luetken2018011721">
<head>
    <title>Hvor færdes du</title>
    <firstline>Hvor færdes du i denne mørke Nat?</firstline>
    <source pages="47"/>
    <quality>korrektur1,kilde,side</quality>
</head>
<body>
Hvor færdes du i denne mørke Nat?
Er du til Stede her i Rummets Taage?
Har ogsaa Angsten i dit Hjerte sat
sit dybe Spor — og dømt dig til at vaage?

Er ogsaa Hvilen den, du søger her
i denne Nat, hvis kolde Aande isner?
— Véd du da ikke, Hvilen er kun dér,
hvor Livets sidste spinkle Kræfter visner?

Jeg er vel kun en Flygtning paa en Jord,
hvor alting flygter bort af Frygt for Døden. —
Men om mig lever Mørket, om mig gror
saa dyb en Nat — hvis Død er Morgenrøden.
</body>
</poem>

<poem id="luetken2018011722">
<head>
    <title>Som en Døende</title>
    <firstline>Som en Døende</firstline>
    <source pages="48"/>
    <quality>korrektur1,kilde,side</quality>
</head>
<body>
Som en Døende,
der aabner sin bristefærdige Mund
mod en Skaal med livsgylden Vin —
aabner jeg min Mund mod dig —
bristefærdig af Sang —
o, underfulde Høst!
</body>
</poem>

<poem id="luetken2018011723">
<head>
    <title>Den sene Nat</title>
    <firstline>Den sene Nat blev næppe til</firstline>
    <source pages="49-50"/>
    <quality>korrektur1,kilde,side</quality>
</head>
<body>
Den sene Nat blev næppe til,
før du, min Sorg, blev ogsaa til.
— Hvad skænker Dagen vel af Savn,
som Natten ikke giver Navn?

Den blege Himmel sælsom blev —
alt sælsomt og uroligt blev.
Alt flygted fra Naturens Favn,
og stormed mod en øde Havn.

En Stjerne tændes nu i Vest,
hvor Solen gløded før, i Vest.
Og Maanen stiger, skumringsmat.
Forunderlige, sene Nat!

Det stormer i den sene Nat —
det stormer i en evig Nat.
Og Kloder stirrer mod vor Jord,
hvor gaadefuldt en Verden gror.

Den sene Nat den sived bort —
hver Time sived langsomt bort.
Forlængst stod Sorgen ved min Dør,
saa bleg og tavs, som aldrig før.

Gaa bort, du Blege! Dagen gryr —
den lyse Morgen hastigt gryr.
Den kommer som et Sendebud —
en Frelse fra den gode Gud.
</body>
</poem>

<poem id="luetken2018011724">
<head>
    <title>Det er vist det</title>
    <firstline>Det er vist det, jeg er bedrøvet over</firstline>
    <source pages="51"/>
    <quality>korrektur1,kilde,side</quality>
</head>
<body>
Det er vist det, jeg er bedrøvet over:
at du er tabt for mig — for evigt tabt.
Det er vist det, mit Hjerte undres over.
At længes efter dig, jeg vover knapt.

Det er vist det, jeg gaar til Grunde over!
</body>
</poem>

<poem id="luetken2018011725">
<head>
    <title>Ingen at elske</title>
    <firstline>Ingen at elske</firstline>
    <source pages="52-53"/>
    <quality>korrektur1,kilde,side</quality>
</head>
<body>
Ingen at elske,
som giver i Nat
mig sin glødende Mund!
Længslen maa rase,
som Stormen, og dø,
som en herreløs Hund.

Lever her intet —
kun Maane og Skygger
og svajende Stammer —
end ikke Anelsen
kun af et Hjerte,
som hemmeligt flammer?

Strækker jeg Hænderne frem,
kan i Mørket usynligt jeg møde
den, som forskyldte,
at alle Dage
og Nætter er døde!
</body>
</poem>

<poem id="luetken2018011726">
<head>
    <title>Et Møde</title>
    <firstline>Min Tanke vandrer</firstline>
    <source pages="54-55"/>
    <quality>korrektur1,kilde,side</quality>
</head>
<body>
Min Tanke vandrer
i Drømmens Skyggeland,
ad de natlige Stier,
mod dig,
du, som bestandig er min Længsel
som i vor Kærligheds Morgen.

Men de tunge Skygger
holder mig fast
og fører mig bort fra Stierne
og ud i den kogende Nat.
Og det altopslugende Mørke
klamrer sig til mig
med sit sørgmodige Væsen.

Da spejder mit Øje
i Nattens Mulm
efter det evige Lys
fra min Kærligheds Stjerne,
som har sat mig Stævne her
i Drømmens tidløse Nat.

Og jeg ser:
at Himlens Skyer
kaster deres Kapper til Side
for det evige Lys.
Og i et flammende Nu,
som omspænder Tiden,
møder jeg din Sjæl!

Saaledes møder jeg dig,
du, min Kærligheds Stjerne,
i Rummet.
Og for bestandig
er mine Dage Nætter —
og mine Nætter Dage.
</body>
</poem>

<poem id="luetken2018011727">
<head>
    <title>Sejr</title>
    <firstline>I Nat saa jeg</firstline>
    <source pages="56"/>
    <quality>korrektur1,kilde,side</quality>
</head>
<body>
I Nat saa jeg:
at Maanen adsplittede
de stormende Skykolonner.

Med lysende Daggert
slog den dem med Ild,
og fordrev dem mod Horisonten,
hvor de sønderrevne
sank i deres Skæbne.

Tilbage stod
paa Himlens uendelige Front,
smilende, sejrsstolt,
Maanen —
hin straalende Ridder.
</body>
</poem>

<poem id="luetken2018011728">
<head>
    <title>Manna</title>
    <firstline>Jeg gik i den blændende Maanenat</firstline>
    <source pages="57-58"/>
    <quality>korrektur1,kilde,side</quality>
</head>
<body>
Jeg gik i den blændende Maanenat
forbi en Have,
naget af Uro.
Jeg saa ikke Nattens Skønhed —
Guds Klædning.
Jeg fornam kun mit eget knugende Mørke.

Da pludselig faldt der en moden Frugt
foran min Fod,
saa tyst, som havde Gud rørt den
med sin Finger.
Et Manna dalede ned fra Himlen —
et Tegn fra Gud —
et Varsko!

Jeg bøjede mig og greb den.
Det var et Æble.
Det lyste dunkelt i Maanemørket,
det saa paa mig i Natten,
kyskt, som et Barns Øje.

Og jeg følte en dyb Glæde
risle igennem mig:
Gud havde skænket mig
en Frugt fra sin Have;
han havde rørt mig med sin Finger:
Jeg stod med en Flig af hans Klædning.
</body>
</poem>

<poem id="luetken2018011729">
<head>
    <title>Memento Mori</title>
    <firstline>I Nat stod Stjernen bag hvide Hegn</firstline>
    <source pages="59-60"/>
    <quality>korrektur1,kilde,side</quality>
</head>
<body>
I Nat stod Stjernen bag hvide Hegn,
og Aftenrøden bar sære Tegn.

Det skjalv af Mørke omkring min Fod,
og Angstens Syner jog i mit Blod.

En gammel Angst, i saa ny en Form.
Det voldte en Nat med en øde Storm.

Det hvisked en Nat med sin sorte Mund -
som laante mig Døden en evig Stund:

Jeg er den Dag, som blev født i Gaar.
Jeg er den Sæd, som ej nogen saar.

Jeg er den Sandhed, som alle tror.
Jeg er den Angst, som bestandig gror.

Jeg er det dybeste, som du véd.
Jeg er den evige Hemmelighed!
</body>
</poem>

<poem id="luetken2018011730">
<head>
    <title>Mørket er kun i Mennesket</title>
    <firstline>Det er Nat</firstline>
    <source pages="61-62"/>
    <quality>korrektur1,kilde,side</quality>
</head>
<body>
Det er Nat —
dyb Vinternat.
Jeg staar paa en aaben Mark
og ser ind mod en oplyst By:
Det elektriske Lys blinker i Horisonten —
Menneskets urolige Lys.

Men ude over den dybe Vinterhimmel,
der er sort, som en Diamant,
straaler de evige Stjerner —
Rummets rolige Lys.

Og jeg aner dunkelt en Modsætning
i Mennesket:

Thi dybt i mit eget Sinds Nat,
der er mørk, som den dybeste Vinternat,
spejder jeg forgæves efter en Stjerne —
ét eneste flakkende Lys af et Menneske ...
Der er kun en knugende Bevidsthed —
med en isnende Horisont:
Mørket er kun i Mennesket!
</body>
</poem>

</content>
</section>

<section>
<head>
    <title>Forfald</title>
</head>
<content>

<poem id="luetken2018011731">
<head>
    <title>Jeg har ikke mere Sorg</title>
    <firstline>Jeg har ikke mere Sorg</firstline>
    <source pages="65"/>
    <quality>korrektur1,kilde,side</quality>
</head>
<body>
Jeg har ikke mere Sorg.
Jeg er ikke mere Digter:
Sorgen gjorde mig til Digter.
Jeg har ikke mere Sorg.

Nu er alle Dage graa.
Nu er alle Dage Sorger:
Sorger, som jeg bare digter.
— Nu er Sangen ogsaa graa!
</body>
</poem>

<poem id="luetken2018011732">
<head>
    <title>Fyrre</title>
    <firstline>De vanskelige Fyrre</firstline>
    <source pages="66"/>
    <quality>korrektur1,kilde,side</quality>
</head>
<body>
De vanskelige Fyrre:
Er det det, at man bli’er voksen?
Eller er det det, at man bli’er Barn igen?
Jeg synes, at min Ungdom var en Oldings.
Hvad skal nu blive næste Skridt paa Vejen?
Er det det, som jeg har haabet?
Eller er det det, som jeg har frygtet?
Det vanskelige Skridt:
at blive Menneske?
</body>
</poem>

<poem id="luetken2018011733">
<head>
    <title>Det er kommet saa vidt</title>
    <firstline>Det er kommet saa vidt med mig</firstline>
    <source pages="67"/>
    <quality>korrektur1,kilde,side</quality>
</head>
<body>
Det er kommet saa vidt med mig,
at jeg ikke længere lever —
skønt mine Øjne er fulde af Liv
og mine Hænder bevæger sig hastigt.
Jeg lever ikke —
skønt jeg er levende:
Saadan er Døden —
den levende Død!

Det er kommet saa vidt med mig,
at jeg ikke længere elsker —
skønt mit Hjerte er fuldt af Elskov
og mit Blod i ustandselig Feber.
Jeg elsker ingen —
skønt jeg elsker alt:
Saadan er min Elskov —
min døde Elskov!
</body>
</poem>

<poem id="luetken2018011734">
<head>
    <title>Kain</title>
    <firstline>Du, som bærer Løgnens Mærke</firstline>
    <source pages="68"/>
    <quality>korrektur1,kilde,side</quality>
</head>
<body>
Du, som bærer Løgnens Mærke
paa din Pande —
du, som skabte Døden
for de første Mennesker —
sig mig:
Hvad er Sandhed?

Er det Sandheden,
du bærer paa din Pande —
Løgnens Sandhed?
Var du uskyldig —
du, som blev en Dræber,
før du kendte Døden?
</body>
</poem>

<poem id="luetken2018011735">
<head>
    <title>Som de store Dyr</title>
    <firstline>Som de store Dyr i Naturen</firstline>
    <source pages="69"/>
    <quality>korrektur1,kilde,side</quality>
</head>
<body>
Som de store Dyr i Naturen,
der søger dybt ind i Junglen,
mærkede af Døden —
søger jeg dybt ind i Ensomheden,
mærket af Mennesket:

Mennesket har skambidt mig —
Mennesket har skambidt min Sjæl!

Her, fra Dybet af min vældige Ensomhed,
advarer jeg Mennesket:
Vær varsom mod Livet!
Vogt jer:
I, som har faaet Magt til at dræbe!
</body>
</poem>

<poem id="luetken2018011736">
<head>
    <title>Medusa</title>
    <firstline>Min store Smerte!</firstline>
    <source pages="70"/>
    <quality>korrektur1,kilde,side</quality>
</head>
<body>
Min store Smerte!
Jeg vil ikke flygte fra dig —
thi da forfølger du mig,
og jeg vil heller ikke
bedøve dig med Laster —
thi da er du Herre over mig;
men jeg vil se dig i Øjnene,
og tvinge dig i Støvet,
med min Sjæls Kraft!
</body>
</poem>

<poem id="luetken2018011737">
<head>
    <title>Til min syge Broder</title>
    <firstline>Det Sindets Mørke</firstline>
    <source pages="71"/>
    <quality>korrektur1,kilde,side</quality>
</head>
<body>
Det Sindets Mørke,
som her indhyller dig —
og adskiller os —
er det det samme Dødens Mørke,
som engang vil indhylle os begge -
og adskille os for evigt?

Eller: vil vore Sjæle opnaa,
at blive befriede og klare
ved Døden —
og endeligt forenede,
som to glade Søskende,
i Lysets Evighed?
</body>
</poem>

<poem id="luetken2018011738">
<head>
    <title>Forstening</title>
    <firstline>Jeg holdt et Stykke Marmor i min Haand</firstline>
    <source pages="72"/>
    <quality>korrektur1,kilde,side</quality>
</head>
<body>
Jeg holdt et Stykke Marmor i min Haand:
Det var køligt, som det ufølsomme Hjerte.
I dets kolde Træk
stod indridset Skæbnens uløselige Runer.
Smertens Kaos lyste af dets sprængte Indre.
Tidernes Angst
havde forstenet sig i dets spaltede Aarer —
Livets Skrig:
Døden levede uforgængelig
i dets livløse Ansigt.
</body>
</poem>

</content>
</section>

<section>
<head>
    <title>Drømmen</title>
</head>
<content>

<poem id="luetken2018011739">
<head>
    <title>Drømmen</title>
    <firstline>I Nat har jeg mødt ham</firstline>
    <source pages="75-78"/>
    <quality>korrektur1,kilde,side</quality>
</head>
<body>
I Nat har jeg mødt ham —
ham, jeg har elsket altid:
Han kom pludselig imod mig i Drømme,
høj, rank og uforfærdet,
svøbt i sit mørke Haar —
det natteblonde.

Det var en Nat, som ingen Nætter —
som kun en Drøm formaar at forme:
Purpuret svævede over Himlen
og Stjernerne straalede evighedshvide
i Æterens guddommelige Blaa.
De store, fuldt svulmende Roser
og Liljernes brændende Sjæle
vuggede sig i samme salige,
uforlignelige Nat.

Vi gik sammen:
Hans Legeme bølgede om mit —
og mit Legeme bølgede om hans.
Hans Haar aandede paa mit —
og mit Haar aandede paa hans.
Saadan var hin vidunderlige,
natteberuste Kærlighed.

Men intet skete —
thi Drømmen opfylder intet ...

Alle mine Venner!
Nu véd jeg, hvad Kærlighed er:
Kærlighed er ikke Begær ...
Kærlighed er en Drøm —
en usigelig Drøm!

- - -

Du spurgte mig, om jeg vilde være din —
den samme Nat, du havde set mig.
Jeg svarede dig: at jeg havde været din altid -
saa, hvorfor ikke nu? —
Men intet skete —
thi Drømmen opfylder intet:
Drømmen er det ulegemlige Liv.
Drømmen er det Liv, hvortil vi skal vaagne
og blive salige — som vi har drømt.

Og i Døden véd jeg, at jeg skal møde dig;
thi du er død — og har været død længe.
Og derfor er jeg ogsaa død — allerede.
Jeg døde af Sorg over at skilles fra dig,
da jeg fødtes til Verden.
Derfor jog jeg, som en Beruset,
omkring i Verden, for at finde dig;
men fandt dig ikke — før nu i Drømmen.

I store Maanenætter kom du mig nær.
I mægtige Storme brusede min Længsel mod dig -
mod fjerne Kloder, hvor du maatte leve:
Du maatte leve — thi du levede i mig.
Det kunde ikke være en Drøm, at du var til —
jeg selv var til ...
Det blev en Drøm, som blev Beviset!
- - -

Du lyste af et guddommeligt Lys.
Jeg saa, at jeg selv lyste af det samme Lys.
Det var vore Sjæle, der lyste hin Nat -
som Æterlegemer i Drømmenatten ...
Saaledes gik vi, Side om Side,
som to lykkeberuste Sjæle,
to lysende Himmellegemer,
bort i den evige Nat.
</body>
</poem>

</content>
</section>

</workbody>    
</kalliopework>



<?xml version="1.0" encoding="UTF-8"?>
<!DOCTYPE kalliopework SYSTEM "../../data/kalliopework.dtd">
<kalliopework id="1941" author="luetken" status="complete" type="poetry">
<workhead>
   <title>Klode i Drift</title>
   <year>1941</year>
   <notes>
       <note>Teksten følger førsteudgaven af Hulda Lütken: <i>Klode i Drift</i>, Gyldendal, Kbh., 1941.</note>
   </notes>
   <pictures>
       <picture type="frontpage" src="1941-p1.jpg">Forsiden til <i>Klode i Drift</i> (1941).</picture>
       <picture type="titlepage" src="1941-p2.jpg">Titelbladet siger ,,Hulda Lütken / Klode i Drift / Digte // København / Gyldendalske Boghandel / Nordisk Forlag/ 1941''.</picture>
   </pictures>
   <quality>korrektur1</quality>
</workhead>
<workbody>

<section>
<head>
    <title>Klode i Drift</title>
</head>
<content>

<poem id="luetken2018012601">
<head>
    <title>Kun en Streg</title>
    <firstline></firstline>
    <notes>
        <note>Teksten følger Hulda Lütken: <i>Klode i Drift</i>, Gyldendalske Boghandel, Kbh., 1941, pp. 9-10.</note>
    </notes>
    <quality>korrektur1,kilde,side</quality>
</head>
<body>
Gider du at lytte,
skal jeg synge for dig ...
Ikke om min Fader,
som er død og borte nu —
og som vandrer i de blanke Nætter,
fjern og ensom — som en Sjæl:
Har du mødt ham?

Heller ikke om min Moder,
som er syg og gammel nu —
og som gemmer sig, som Dyret,
i en Krog — og ser mod Døden ...

Jeg vil synge om mit Hjerte,
som er træt og falmet nu —
og som aldrig mere venter
paa sin Elsker, naar det mørkner...

Kun en Streng skal dig fortælle,
hvad jeg véd.
</body>
</poem>

<poem id="luetken2018012602">
<head>
    <title>Mit Hjerte</title>
    <firstline>Der brænder i mit Hjerte</firstline>
    <notes>
        <note>Teksten følger Hulda Lütken: <i>Klode i Drift</i>, Gyldendalske Boghandel, Kbh., 1941, pp. 11-12.</note>
    </notes>
    <quality>korrektur1,kilde,side</quality>
</head>
<body>
Der brænder i mit Hjerte
et evigt Baal,
der svier i mit Indre,
som glødet Staal.

Der luer i mit Hjerte
en Flammeglød,
der tærer, som en langsom
og kvalfuld Død.

Der kæmper i mit Hjerte
en graadig Hær.
Mit stakkels Hjerte bløder
af skarpe Sværd.

Der rinder i mit Hjerte
et Tungsind bort. —
Det drypper Blod i Natten,
saa hedt og sort.
</body>
</poem>

<poem id="luetken2018012603">
<head>
    <title>Grædende Latter</title>
    <toctitle>Grædende Latter (Til den ukendte Digter)</toctitle>
    <firstline>Din Latters Ekko ler i mine Ører</firstline>
    <notes>
        <note>Teksten følger Hulda Lütken: <i>Klode i Drift</i>, Gyldendalske Boghandel, Kbh., 1941, pp. 13-14.</note>
    </notes>
    <quality>korrektur1,kilde,side</quality>
</head>
<body>
<nonum><small><right><i>Til den ukendte Digter.</i></right></small></nonum>

Din Latters Ekko ler i mine Ører,
naar Haanden fatter hed om Glædens Bæger.
Men dybest dog din Graad mit Hjerte rører;
thi Taaren er et Salt, som os bevæger.
Med Smil og Latter vil vi os forsvare;
men Graaden blev for os den dyrebare.

Vi hilste den: et Barn af Sorg og Smerte —
med knyttet Haand, da vi blev født til Verden.
Vi næred den i Drømmen om et Hjerte;
den fulgte os i Elskov, al vor Færden.
Men i vor Manddom Graaden blev til Latter:
Vor Latter blev for os et Panser atter.

Med Dyret kan vi ikke le og græde;
thi Graad og Latter blev hin Skabning nægtet.
Vor Sjæl af Smil og Taarer, Sorg og Glæde:
et Skabnings Under — er med Aand beslægtet.
Naturens Ekko ler i vore Munde —
livsalig Graad i Hjertets dybe Grunde.
</body>
</poem>

</content>
</section>

<section>
<head>
    <title>Gry</title>
</head>
<content>

<poem id="luetken2017092510">
<head>
    <title>Højt over Nætternes</title>
    <firstline>Højt over Nætternes Gru og dæmoniske Mørke</firstline>
    <notes>
        <note>Teksten følger Hulda Lütken: <i>Klode i Drift</i>, Gyldendalske Boghandel, Kbh., 1941, p. 17.</note>
    </notes>
    <quality>korrektur1,kilde,side</quality>
</head>
<body>
Højt over Nætternes Gru og dæmoniske Mørke,
stiger den nyfødte Dag, som et Genfærd, i Østen,
blotter sit blændende Bryst, som en Elskov sin Glæde,
leende, lueforgyldt for den diende Morgen.
</body>
</poem>

<poem id="luetken2018012605">
<head>
    <title>Morgenen er Livets Sødme</title>
    <firstline>Morgenen er Livets Sødme</firstline>
    <notes>
        <note>Teksten følger Hulda Lütken: <i>Klode i Drift</i>, Gyldendalske Boghandel, Kbh., 1941, pp. 18-19.</note>
    </notes>
    <quality>korrektur1,kilde,side</quality>
</head>
<body>
Morgenen er Livets Sødme —
Dagens Smil.
Som det leende Barn,
der leger ved Moderens Bryst,
leger Morgenen ved Dagens Hjerte.

Middagen er Livets Højdepunkt —
Dagens Klimaks.
Som den hungrige Vandrer,
der forgæves slukker sin Tørst
ved Livets Brønd,
erkender vi Erfaringens Bitterhed —
og bliver voksne.

I Aftenens Timer
gaar vi med stærke, urolige Stormskridt,
blændede af Dagens Solnedgang,
mod Nattens Søvn —
mod Døden.

I Søvnens Mørke
spejder vor Sjæl efter Dagens Smil —
den leende Morgen,
der legede ved Livets Bryst —
det store Moderhjerte —
Gryet —
Opstandelsen.
</body>
</poem>

<poem id="luetken2018012606">
<head>
    <title>Vintergæk</title>
    <firstline>Tusmørkebleg jeg sneg mig ud,</firstline>
    <notes>
        <note>Teksten følger Hulda Lütken: <i>Klode i Drift</i>, Gyldendalske Boghandel, Kbh., 1941, pp. 20-21.</note>
    </notes>
    <quality>korrektur1,kilde,side</quality>
</head>
<body>
Tusmørkebleg
jeg sneg mig ud,
og saa, du stod her:
Vaarens Brud.

Med bøjet Nakke,
jomfrubly,
stod du i Sneens
rene Sky.

Dit Ansigt lyste
barnligt, fromt. —
Her var ej længer
øde, tomt.

Du var til Stede:
Gryets Blomst —
en ny og salig
Atterkomst!
</body>
</poem>

<poem id="luetken2018012607">
<head>
    <title>Gry</title>
    <firstline>Splintret af Ild stod Skyen rød</firstline>
    <notes>
        <note>Teksten følger Hulda Lütken: <i>Klode i Drift</i>, Gyldendalske Boghandel, Kbh., 1941, pp. 22-23.</note>
    </notes>
    <quality>korrektur1,kilde,side</quality>
</head>
<body>
Splintret af Ild stod Skyen rød,
kasted i Bølgens Favn sin Glød.

Gylden som Rav brød Solen frem,
skød som en Blomst af Gryets Gem.

Moderlig øm og honninggul,
steg den af Havets vaade Skjul.

Smeltede Jordens frosne Krop -
kaldte hver Sjæl til Lyset op.
- - -

Min Sjæl, som før sad bøjet, graa,
og som i Vinterdvale laa.

Den brød af Mulmets Puppelag,
fløj som en Fugl mod Lys og Dag.

Den sprang paa lette Fødder ud,
fløj som en Brudgom mod sin Brud.

Genfødt ved Vaarens Morgengry,
og jublede: paa ny, paa ny!
</body>
</poem>

<poem id="luetken2018012608">
<head>
    <title>Paaskemaane</title>
    <firstline>Jeg mindes en Paaskemaane</firstline>
    <notes>
        <note>Teksten følger Hulda Lütken: <i>Klode i Drift</i>, Gyldendalske Boghandel, Kbh., 1941, pp. 24-25.</note>
    </notes>
    <quality>korrektur1,kilde,side</quality>
</head>
<body>
Jeg mindes en Paaskemaane:
Den steg over Heden,
hvor jeg legede som Barn —
stor og forunderlig —
som forløst fra Jorden
i dette hellige Øjeblik.

I dette hellige Øjeblik,
syntes Maanen større end Jorden,
blodrød
og svulmende —
som blødende af uendelig Lidelse:
Kristi Lidelse!

Det var, som Maanen
havde drukket Kristi Blod -
som stod hans Hjerte —
den Usigeliges Hjerte —
deroppe paa Himlen,
som en dryppende Kalk.
</body>
</poem>

</content>
</section>

<section>
<head>
    <title>Dagen er stille og død</title>
</head>
<content>

<poem id="luetken2018012609">
<head>
    <title>Jeg frygtede intet</title>
    <firstline>Jeg frygtede intet, da jeg var Barn</firstline>
    <notes>
        <note>Teksten følger Hulda Lütken: <i>Klode i Drift</i>, Gyldendalske Boghandel, Kbh., 1941, pp. 29-31.</note>
    </notes>
    <quality>korrektur1,kilde,side</quality>
</head>
<body>
Jeg frygtede intet, da jeg var Barn:
Dyret kom og aad af min Haand.
Det skænkede mig ikke sin Fortrolighed;
thi Dyret er tavs om de evige Ting,
som Gud har betroet Skabningen:
Dyret er Guds Tjener.

Jeg spejlede mig i dets fromme Øjne,
og plukkede Blomster paa Marken
ved min Faders Hus,
og vendte mig tillidsfuldt mod Solen.
Og den store Ildmoder aandede paa mig.

Jeg lo, og kastede Blomsterne
i Straalerne fra hendes Smil,
og løb, med Dyret efter mig.

Vi legede den lange Dag —
til Skumringen steg,
og min Moder kaldte mig ind.
Jeg kastede mig i hendes Arme,
og begravede mit Haar ved hendes Bryst.
Og Dyret sad ved vore Fødder og logrede.

Og igennem Ruden saa vi Gudsmoder
gaa til Hvile.
De røde Skyer laa som et Lintæppe
over hendes Fødder.
Og Stjernerne kom frem
og legede paa Himlen.
Og min Moder sang —
og vuggede ogsaa mig til Hvile.
Dyret sov allerede trygt ved vore Fødder:
Dets Ører lyttede spejdende ud i Rummet.

Da sov ogsaa jeg.
Jeg saa ikke den dunkle Halvmaane
stige af Havet.
Jeg saa ikke Træet i Haven
løfte sine Grene mod Himlen,
beruset af Lykke.
Jeg fornam det kun i Søvne —
som Drømmebilleder,
der strejfede min Pande.

Der var tyst i min Faders Hus,
da jeg som Barn drømte ved min Moders Bryst:
Kun Menneskemoderen vaagede.
</body>
</poem>

<poem id="luetken2018012610">
<head>
    <title>Mod Aften</title>
    <firstline>De røde Roser folder deres Blade</firstline>
    <notes>
        <note>Teksten følger Hulda Lütken: <i>Klode i Drift</i>, Gyldendalske Boghandel, Kbh., 1941, p. 32.</note>
    </notes>
    <quality>korrektur1,kilde,side</quality>
</head>
<body>
De røde Roser folder deres Blade
i stille Andagt mod den lyse Aften.

Hvem fatter al den Ømhed, de besidder —
hvem gransker disse Rosers blide Drømme?

Ak, Roser — Livets skønne, røde Roser!
Mit Hjerte skælver længselsfuldt mod Aften.
</body>
</poem>

<poem id="luetken2018012611">
<head>
    <title>Jomfruen</title>
    <firstline>Timerne æder af Tiden</firstline>
    <notes>
        <note>Teksten følger Hulda Lütken: <i>Klode i Drift</i>, Gyldendalske Boghandel, Kbh., 1941, pp. 33-34.</note>
    </notes>
    <quality>korrektur1,kilde,side</quality>
</head>
<body>
Timerne æder af Tiden,
mens Duggen drypper saa tyst.
Stjernerne leger paa Himlen
og Maanen lyser af Lyst.

- - -

Der vandrer en Jomfru i Haven,
blandt duggede Roser, som ser,
at Blikket er blændet af Drømme,
og Munden i Drømme ler.

Dybt inde i dunkle Skove
fløjter en vaagen Fugl.
Og Drømmene flyver mod Skoven
mod Skovens dragende Skjul.

De duggede Roser hvisker:
I Skoven venter en Ven!
Og Fødderne flyver mod Skoven -
mod alt det dragende hen.

De standser med ét i Farten:
Nu fløjter Fuglen igen.
— Ak, Roserne var saa kloge —
men hun har blot ingen Ven!

Det er, som om Hjertet skal sprænges.
Det stemmer for Brystet af Savn.
— Hun venter i Natten paa ingen.
Hun véd hverken Vej eller Navn.
</body>
</poem>

<poem id="luetken2018012612">
<head>
    <title>Brev</title>
    <toctitle>Brev (Til Knud Hamsun)</toctitle>
    <firstline>Jeg forestiller mig altid</firstline>
    <notes>
        <note>Teksten følger Hulda Lütken: <i>Klode i Drift</i>, Gyldendalske Boghandel, Kbh., 1941, pp. 35-36.</note>
    </notes>
    <quality>korrektur1,kilde,side</quality>
</head>
<body>
<nonum><small><right><i>Til <i>Knut Hamsun</i></i></right></small></nonum>

Jeg forestiller mig altid:
at De sidder og pudser Perler.
Og naar De saa har pudset
en Perle skinnende blank,
rækker De den til den Nærmeste,
som tilfældigt staar og ser paa Dem —
og giver Dem straks i Lag med
at pudse næste Perle blank.

Eller De ror en Nat over Havet.
Maanen ler paa Bølgerne.
De samler al denne spillende Latter
op i Deres hule Hænder,
og kaster den op paa Maanen igen.
Og Maanen ler,
og kaster den atter ned paa Havet:
Fremdeles!

Eller en grøn Have,
hvor Solen skinner.
Børnene kommer hjem:
Mama!
Her staar en Mand,
som aabner alle Blomsterne.
Forsigtig med ham —
han er en Troldmand!

Eller De staar i et Bjerg
og hugger i Malmet.
Hallo!
Hvem hugger i Bjerget?
Det er mig —
Hamsun!
Ja, saa.
Og til evig Tid. —
</body>
</poem>

<poem id="luetken2018012613">
<head>
    <title>Den himmelske Elsker</title>
    <firstline>Det var en diset Sommernat</firstline>
    <notes>
        <note>Teksten følger Hulda Lütken: <i>Klode i Drift</i>, Gyldendalske Boghandel, Kbh., 1941, pp. 37-38.</note>
    </notes>
    <quality>korrektur1,kilde,side</quality>
</head>
<body>
Det var en diset Sommernat.
Mørket syntes hvidt.
Da saa jeg Maanen komme frem,
bleg og sløret
af dunlette Skyer.

Mere og mere klar blev Maanen.
Og pludselig kaldte du
fra Himmelkuplen,
hvor du stod,
du Store, du Rene.

Jeg sprang ud,
og aabnede min Favn mod dig —
du himmelske Elsker!
</body>
</poem>

<poem id="luetken2018012614">
<head>
    <title>Markblomst</title>
    <firstline>Duggen perlede i Græsset</firstline>
    <notes>
        <note>Teksten følger Hulda Lütken: <i>Klode i Drift</i>, Gyldendalske Boghandel, Kbh., 1941, pp. 38-39.</note>
    </notes>
    <quality>korrektur1,kilde,side</quality>
</head>
<body>
Duggen perlede i Græsset,
hvor jeg badede mine nøgne Fødder,
og vilde Margueriter hang sorgløse i Engen —
hvide og gule —
Dagligbrød bredte sig i Kløveren,
og Stedmoderen smilede i Marken,
med sine blaa Øjne.

Jeg plukkede dem alle —
og fortrød det.
Jeg stjal dem fra Natten;
jeg rev dem brutalt fra hinanden,
de søde Elskende —
begærligt, som Mennesket.

Jeg kyssede dem alle,
og bar dem hjem,
trykket til Brystet.
Jeg satte dem i det kølige Brøndvand.
Dér stod de og duftede forlegne.
</body>
</poem>

<poem id="luetken2018012615">
<head>
    <title>Sølvstien</title>
    <firstline>Luften skælvede af Lys</firstline>
    <notes>
        <note>Teksten følger Hulda Lütken: <i>Klode i Drift</i>, Gyldendalske Boghandel, Kbh., 1941, pp. 40-41.</note>
    </notes>
    <quality>korrektur1,kilde,side</quality>
</head>
<body>
Luften skælvede af Lys
over det levende Korn.
En Sti løb igennem Kornet —
en Sølvsti —
som traadt af rappe Barnefødder.

Jeg stod ganske stille paa Stien -
i Erindringens Sølvdis
angst for at røre mig.
Jeg blev næsten ét med Luften
og det lysende Korn.
</body>
</poem>

<poem id="luetken2018012616">
<head>
    <title>Dammark</title>
    <firstline>Verden er som et Orkester</firstline>
    <notes>
        <note>Teksten følger Hulda Lütken: <i>Klode i Drift</i>, Gyldendalske Boghandel, Kbh., 1941, pp. 41-42.</note>
    </notes>
    <quality>korrektur1,kilde,side</quality>
</head>
<body>
Verden er som et Orkester,
hvis Røst har en vældig Klang.
Men Danmark er som en Moders
nynnende Vuggesang.

Det var i en Sommeraften,
en Skumringstime i Høst,
at Danmarks skønneste Toner
rørte sig i mit Bryst.

Og det, der bevæged mit Hjerte,
var Markens uskyldige Neg,
der slumrede sammen som Søstre,
mens Høstmaanen langsomt steg.

Jeg følte Trang til at græde
og tage hvert Neg i Favn:
Det var, som de lønligt i Drømme
hviskede Danmarks Navn.
</body>
</poem>

<poem id="luetken2018012617">
<head>
    <title>Dit Hjerte</title>
    <firstline>Jeg sidder og lytter til den store Verden</firstline>
    <notes>
        <note>Teksten følger Hulda Lütken: <i>Klode i Drift</i>, Gyldendalske Boghandel, Kbh., 1941, pp. 43-44.</note>
    </notes>
    <quality>korrektur1,kilde,side</quality>
</head>
<body>
Jeg sidder og lytter til den store Verden
igennem Æteren:
En Stemme synger danske Folkeviser —
Sange, som er fødte af Folkets Ve og Længsel,
blevet til i den stridige Blæst,
vemodige, som en Moders Minder,
og yndige, som et Barns Blomster.
Jeg sidder og lytter til Folkets Tungsind —
Folkets Hjerte.

Jeg véd, at du ogsaa lytter —
langt borte lytter du til det samme Hjerte.
Vi elsker det begge —
det store, enfoldige Hjerte ...

Jeg kan næsten høre din Aande,
naar jeg lægger Øret ganske nær.
Jeg kan høre dit Hjerte banke —
det banker i Rummet —
ganske nær —
i den store, ulykkelige Verden —
det Hjerte, som er min Verden.

Og den store Verden bliver lille:
Det er kun dit Hjerte, der banker!
</body>
</poem>

</content>
</section>

<section>
<head>
    <title>Afmagt</title>
</head>
<content>

<poem id="luetken2018012618">
<head>
    <title>Røde Æbler</title>
    <firstline>Hun bød ham de røde Æbler</firstline>
    <notes>
        <note>Teksten følger Hulda Lütken: <i>Klode i Drift</i>, Gyldendalske Boghandel, Kbh., 1941, pp. 47-48.</note>
    </notes>
    <quality>korrektur1,kilde,side</quality>
</head>
<body>
Hun bød ham de røde Æbler
fra Havens gyldne Høst.
Og hun lo saa højt, at en Sløjfe
vuggede paa hendes Bryst.

En Sløjfe, hun havde fæstet
fast med sin grusomme Haand:
To bugtende, sorte Snoge —
ikke to blide Baand.

Der var noget ved denne Sløjfe,
der minded ham om, det var Høst:
Den laa, som en bitter Betoning,
tæt ved det leende Bryst.

Og Stuen og disse Sekunder,
der gled som paa gyngende Grund,
hun selv og de røde Æbler
alt lo med én Trolddomsmund.
</body>
</poem>

<poem id="luetken2018012619">
<head>
    <title>Dødvande</title>
    <firstline>Kære, jeg tænker tilbage</firstline>
    <notes>
        <note>Teksten følger Hulda Lütken: <i>Klode i Drift</i>, Gyldendalske Boghandel, Kbh., 1941, pp. 49-50.</note>
    </notes>
    <quality>korrektur1,kilde,side</quality>
</head>
<body>
Kære, jeg tænker tilbage
paa Ungdommens Kærlighedsglød,
paa vore tindrende Dage,
da Maanen var blussende rød.

Hører du Stormens Klage,
ser du, at Maanen er død?
— Aldrig kan kaldes tilbage
Ungdommens Kærlighedsglød!

Vi sejler i stille Vande
bort fra det brusende Hav,
ud imod Dødens Strande,
saa øde — som i en Grav.

Og alle Sunde vil tørre.
Vor Glæde fik vi forgjort.
— Smerternes Tal er større,
end Stjernernes Tal er stort.
</body>
</poem>

<poem id="luetken2018012620">
<head>
    <title>Kommer du til mig</title>
    <firstline>Kommer du til mig i Nat gennem Mørket?</firstline>
    <notes>
        <note>Teksten følger Hulda Lütken: <i>Klode i Drift</i>, Gyldendalske Boghandel, Kbh., 1941, p. 51.</note>
    </notes>
    <quality>korrektur1,kilde,side</quality>
</head>
<body>
Kommer du til mig i Nat gennem Mørket?
Sanser mit Øre din ilsomme Gang?
Rejser min Tanke sig, længselsfuldt styrket,
ved dine Fodtrins forjættende Sang?
— O, om du kommer nu, mens jeg kan længes,
mens jeg kan lytte til Timernes Brusen!
Mens mine Tanker kan rumme den Sødme,
Natten har undt mig i Stilhedens Susen.

Briste vil Blomster og skælve vil Skove.
Tone vil Høsthymnen ud over Have.
Segne vil Blade og Somre skal sove
tyste i Tidernes evige Grave.
— Intet er til, som til Støv ej skal blive.
Intet er vort, som vi ikke skal miste.
Elskede, endnu en Nat er i Live!
Kommer du til mig i Nat gennem Mørket? —
</body>
</poem>

<poem id="luetken2018012621">
<head>
    <title>Hver Morgen</title>
    <firstline>Hver Morgen vil mit Hjerte kime</firstline>
    <notes>
        <note>Teksten følger Hulda Lütken: <i>Klode i Drift</i>, Gyldendalske Boghandel, Kbh., 1941, pp. 52-53.</note>
    </notes>
    <quality>korrektur1,kilde,side</quality>
</head>
<body>
Hver Morgen vil mit Hjerte kime
af Glæde over Dagens Fest:
Hver Dag for mig er som en Time —
hver Time som en evig Gæst.

Hver Morgen tror jeg, jeg skal møde
den skønne Dag, du komme vil.
Hver Nat mit Hjerte maa forbløde
for Dagen, som blev aldrig til.

Hver Morgen ser jeg Dagen fødes,
saa skøn, som den, der intet véd.
Hver Aften ser jeg Dagen ødes,
og synke ned i Evighed.

Hver Aften ser jeg, Dagen glider
af Skumring bleg i Døden ind.
— Det aner mig, at Dagen lider
af samme Længsel, som mit Sind.
</body>
</poem>

<poem id="luetken2018012622">
<head>
    <title>Afmagt</title>
    <firstline>Véd du, hvad det er, at miste en Ven?</firstline>
    <notes>
        <note>Teksten følger Hulda Lütken: <i>Klode i Drift</i>, Gyldendalske Boghandel, Kbh., 1941, pp. 54-55.</note>
    </notes>
    <quality>korrektur1,kilde,side</quality>
</head>
<body>
Véd du, hvad det er, at miste en Ven? —
Sorgen er evig.
Udenfor raser den rastløse Vind.
Elskov er ensom.

Véd du, hvad det er, at miste sig selv? —
Gold er din Glæde.
Afmægtig slider din spaltede Sjæl
i sine Lænker.

Véd du, hvad det er, at leve sit Liv? —
Alt har en Grænse.
End ikke han, som sig kaldte: Guds Søn,
slap for sin Afmagt.

Kend da din Elskov, dit Liv — som dig selv:
Maalet er Døden. —
Døden alene kan skænke dig Fred —
ud over Grænser.
</body>
</poem>

</content>
</section>

<section>
<head>
    <title>Nu er Nætterne sene</title>
</head>
<content>

<poem id="luetken2018012623">
<head>
    <title>Nu er Nætterne sene</title>
    <firstline>Nu er Nætterne sene</firstline>
    <notes>
        <note>Teksten følger Hulda Lütken: <i>Klode i Drift</i>, Gyldendalske Boghandel, Kbh., 1941, p. 59.</note>
    </notes>
    <quality>korrektur1,kilde,side</quality>
</head>
<body>
Nu er Nætterne sene.
Nu har Mulmet naaet sit højeste:
At skygge for de døde Ting,
som jeg møder paa min Vej.

Disse døde Ting,
hvorom min Tanke véd:
at de lever —
at de aander,
som tyste, indvævede Tankefnug
i Erindringens Taagedis.
</body>
</poem>

<poem id="luetken2018012624">
<head>
    <title>Sad jeg i en Nat</title>
    <firstline>Sad jeg i en Nat og stirred</firstline>
    <notes>
        <note>Teksten følger Hulda Lütken: <i>Klode i Drift</i>, Gyldendalske Boghandel, Kbh., 1941, p. 60.</note>
    </notes>
    <quality>korrektur1,kilde,side</quality>
</head>
<body>
Sad jeg i en Nat og stirred,
som en Fugl i Rummets Øde,
sad og længtes mig til Døde
mod at blive hvid og stille,
mod at dræbe alle Drømme,
alle Krav og alle Tanker,
sad og bøjed tyst mig sammen -
lytted til det stumme Intet.
</body>
</poem>

<poem id="luetken2018012625">
<head>
    <title>O, du Himmelhvælving</title>
    <firstline>O, du Sø, som bruser</firstline>
    <notes>
        <note>Teksten følger Hulda Lütken: <i>Klode i Drift</i>, Gyldendalske Boghandel, Kbh., 1941, p. 61.</note>
    </notes>
    <quality>korrektur1,kilde,side</quality>
</head>
<body>
O, du Sø, som bruser,
dunkle Sø, som bruser,
vug dit tunge Skvulp i Natten,
dunkle Sø, som bruser!

O, I Siv, som skælver,
mørke Siv, som skælver,
stands mig blideligt i Natten,
mørke Siv, som skælver!

O, du Himmelhvælving —
fjerne Himmelhvælving —
hvem er jeg, som gaar i Natten -
fjerne Himmelhvælving? —
</body>
</poem>

<poem id="luetken2017092505">
<head>
    <title>Maanering</title>
    <firstline>I Nat sad jeg Ansigt til Ansigt med Rummet</firstline>
    <notes>
        <note>Teksten følger Hulda Lütken: <i>Klode i Drift</i>, Gyldendalske Boghandel, Kbh., 1941, p. 62.</note>
    </notes>
    <quality>korrektur1,kilde,side</quality>
</head>
<body>
I Nat sad jeg Ansigt til Ansigt med Rummet:
Halvmaanen lyste dunkelt,
med en mørk, smertelig Ring.

Og jeg fornam den samme dunkle Smerte
tone mod mit Hjerte:
Mit Hjerte videde sig ud
og blev vældigt.
Det trængte sig ud af mit Legeme.
Det dannede som en klodeformet Halvcirkel.
Jeg saa denne klodeformede Halvcirkel
staa som en mørk Maanering
ud mod Rummet:

Jeg er forbundet med Rummet
igennem denne Ring.
</body>
</poem>

<poem id="luetken2018012627">
<head>
    <title>Spaltning</title>
    <firstline>Jeg fjerner mig mere og mere fra mig selv</firstline>
    <notes>
        <note>Teksten følger Hulda Lütken: <i>Klode i Drift</i>, Gyldendalske Boghandel, Kbh., 1941, p. 63.</note>
    </notes>
    <quality>korrektur1,kilde,side</quality>
</head>
<body>
Jeg fjerner mig mere og mere fra mig selv.
Jeg staar som en Olding
og ser paa mig selv
som Barn —
undrende, ukendelig ...

Saaledes vil jeg maaske engang —
som død —
staa og se paa mit Liv —
stirrende fra Evigheden,
dødsramt,
slaaet af Lyset
fra hin forunderlige Livsmorgen,
hvor jeg som spæd sprang af min Puppe? —
</body>
</poem>

<poem id="luetken2017092507">
<head>
    <title>Maanemoderen</title>
    <firstline>Som Barn havde jeg en Nat et mærkeligt Syn</firstline>
    <notes>
        <note>Teksten følger Hulda Lütken: <i>Klode i Drift</i>, Gyldendalske Boghandel, Kbh., 1941, pp. 64-66.</note>
    </notes>
    <quality>korrektur1,kilde,side</quality>
</head>
<body>
Som Barn havde jeg en Nat et mærkeligt Syn:
Jeg vaagnede.
Der var lyst i Stuen.
Maanen skinnede ...

Pludselig fik jeg Øje paa min Moder.
Hun stod midt i Stuen,
med Ansigtet vendt mod Ruden.
Hun var i sin gamle, graa Hverdagskjole,
som hun bar, da jeg var Barn.

Hendes Skikkelse syntes overmægtig;
hendes Hoved ragede op mod Loftet.
Hun stod urørlig,
som en Statue af Moderlighed —
som selve Billedet
paa den evige Moder.

Da pludselig saa jeg,
at hun hævede Armene over sit Hoved -
som anraabende en usynlig Kraft.
Og da gød Maanen
en Strøm af Lys ind ad Ruden.
Den ramte hende,
som en Flom af Sølv.

Hun blev staaende et Nu
ubevægelig
i Maanebadet,
med Armene højt hævede over sit Hoved -
anraabende de usynlige Kræfter,
sølvlysende,
uforglemmelig —
som en Statue af Sølv —
en lysende Maanemoder.

Saa var hun borte —
og der blev tomt i Stuen.
Jeg sprang op og løb til min Moders Seng:
I Maaneskæret kunde jeg skimte hende:
Hun sov fast.
Hendes Bryst hævede og sænkede sig
for den trygge Søvn.
End ikke den fjerneste Uro i hendes Aande røbede,
at hendes Sjæl i denne Nat havde været borte
paa sine uendelige Togter -
anraabende den evige Gud:

Saa hemmelig har Gud skabt vor Sjæl
for at vort Legeme kan aande trygt.
</body>
</poem>

<poem id="luetken2018012629">
<head>
    <title>Ene</title>
    <firstline>Ene, som en Gnier</firstline>
    <notes>
        <note>Teksten følger Hulda Lütken: <i>Klode i Drift</i>, Gyldendalske Boghandel, Kbh., 1941, p. 67.</note>
    </notes>
    <quality>korrektur1,kilde,side</quality>
</head>
<body>
Ene, som en Gnier,
der tæller Guld,
sanker jeg min Verden
af Sorger fuld.

Tæller mine Sorgers
forpinte Sum,
ene, som en Klode,
i Verdens Rum.

Sidder her i Natten
og tæller Guld —
ønsker, at min Verden
laa under Muld!
</body>
</poem>

<poem id="luetken2018012630">
<head>
    <title>Der staar et Tegn</title>
    <firstline>Der staar et Tegn paa Himlen nu i Nat</firstline>
    <notes>
        <note>Teksten følger Hulda Lütken: <i>Klode i Drift</i>, Gyldendalske Boghandel, Kbh., 1941, p. 68.</note>
    </notes>
    <quality>korrektur1,kilde,side</quality>
</head>
<body>
Der staar et Tegn paa Himlen nu i Nat —
et Skæbnetegn: Din Sjæl blev dømt i Dag!
Det staar der stumt, foruden Skrig og Brag,
blot svøbt i Skyers uvejrssvangre Krat —
et Skæbnetegn: Din Sjæl blev dømt i Dag!

Man over Sjælen har holdt Dommedag.
Men end jeg lever — Døden har mig glemt!
End lyder der et Skrig, saa dumpt et Brag:
Det var min Sjæl, der fløj til Hel i Nat.
Men end jeg lever — Døden har mig glemt!
</body>
</poem>

<poem id="luetken2018012631">
<head>
    <title>Verden</title>
    <firstline>Verden!</firstline>
    <notes>
        <note>Teksten følger Hulda Lütken: <i>Klode i Drift</i>, Gyldendalske Boghandel, Kbh., 1941, p. 69.</note>
    </notes>
    <quality>korrektur1,kilde,side</quality>
</head>
<body>
Verden!
Hvilket uendeligt Perspektiv.
Hvad rummer det? —

Ens egen Verden —
en Verden, som er vældig,
større end alle Verdener
af utallige Solsystemer.

Ens eget Kaos —
i det mægtige Kaos —
et Kaos, som er nært,
dræbende nært.

En Verden, som vil styrte —
i en uendelig Verden,
som ruller videre.
</body>
</poem>

</content>
</section>

<section>
<head>
    <title>I en Tid</title>
</head>
<content>

<poem id="luetken2018012632">
<head>
    <title>Naar Klokken slaar</title>
    <firstline>Vi har set ham, som døende Olding</firstline>
    <notes>
        <note>Teksten følger Hulda Lütken: <i>Klode i Drift</i>, Gyldendalske Boghandel, Kbh., 1941, pp. 73-74.</note>
    </notes>
    <quality>korrektur1,kilde,side</quality>
</head>
<body>
Vi har set ham, som døende Olding —
det gamle Aar.
Man har sagt os: en Dreng vil fødes,
naar Klokken slaar;
men vi véd, at den døde Olding
atter opstaar.

Det er ham, som vi hilser med Jubel —
om vi formaar.
Men vor Jubel er blandet med Smerte —
vi, som forstaar;
thi vi véd, at den Dreng vil fødes
til Oldingekaar.

Vi har set ham i flakkende Drømme,
som en Forrykt.
Og at haabe af hele vort Hjerte,
har vi forsøgt;
men vi véd, at hvert Haab, som har levet,
er født af Frygt.

Vi skal give den Barneolding
en brændende Daab.
Vi skal skjule vor leende Smerte
i befriede Raab;
men forlad os vort frygtsomme Hjerte,
vort haabløse Haab!

Thi vor Angst, som er skabt af Tiden,
alle forstaar,
og vi føler den dybt i vort Hjerte,
naar Klokken slaar,
mens vi hilser med grædende Latter:
det nye Aar.
</body>
</poem>

<poem id="luetken2018012633">
<head>
    <title>Nytaarsgry</title>
    <firstline>Ser du det gry</firstline>
    <notes>
        <note>Teksten følger Hulda Lütken: <i>Klode i Drift</i>, Gyldendalske Boghandel, Kbh., 1941, pp. 75-76.</note>
    </notes>
    <quality>korrektur1,kilde,side</quality>
</head>
<body>
Ser du det gry —
ser du i Østen den rødmende Dagning
brede sit Lys
over en Verden, som hviler i Mørke? —

Véd du i Nat —
véd du i Nat, i den hellige Time
fødtes et Aar,
baaret af Tiden, vor lidende Moder? —

Brændte din Sjæl —
brændte din Sjæl i Forløsningens Time,
brændte af Haab:
Menneskets Haab, om en Stjerne i Mørket? -

Drømte du skønt —
drømte du skønt i den Nat, som er flygtet,
drømte om Fred:
Barnets og Moderens Fred over Verden? —

Evige Lys —
Faklen i Gryet — Alskabelsens Stjerne,
løft os mod dig,
hellige Liv, giv os Kraft til at leve! —
</body>
</poem>

<poem id="luetken2018012634">
<head>
    <title>De fremtidsløse</title>
    <firstline>Det sner derude i den sorte Nat</firstline>
    <notes>
        <note>Teksten følger Hulda Lütken: <i>Klode i Drift</i>, Gyldendalske Boghandel, Kbh., 1941, pp. 77-78.</note>
    </notes>
    <quality>korrektur1,kilde,side</quality>
</head>
<body>
Det sner derude i den sorte Nat,
og paa min Rude ser jeg Frostens Mærke.
Og Storm og Mørke vælter i Tagfat:
To Jætter, som i Nat er lige stærke.
— Hvad vil du Mørke med din store Ve?
— Du skal den Fremtidsløse faa at se.

Han sidder her ved Bordet, uden Kraft;
han sidder her ved Arnen, uden Kære.
Hun sidder dér med Brystet uden Saft,
som kan det spæde Barn i Vuggen nære.
— O, Faderløses — Moderløses Ve!
— Du skal de Fremtidsløse faa at se.

Det stormer ude i den sorte Nat,
og Ruden truer, som af blege Hænder:
— Se, vore Fædres Gud har os forladt!
Vi ser en Gud, som kun har glubske Tænder.
En Verden falder for en ond Idé.
I skal de Fremtidsløse faa at se.

Det sner derude i den sorte Nat,
og Frosten lægger sig imod min Rude,
hvor Døden har sin kolde Aande sat:
En haabløs Gru, som lukker alting ude.
— Faa Fred da Broder for din store Ve!
Du blev derude for en ond Idé.

Det stormer ude i den sorte Nat -
det stormer inde i mit eget Hjerte.
Paa Bordet lyser Lampens Kuppel mat:
En Haabets spinkle Flamme — Fredens Kærte.
— O, Mørke, lad det store Under ske:
at Lyset tændes for en ny Idé!
</body>
</poem>

<poem id="luetken2018012635">
<head>
    <title>Maanekniv</title>
    <firstline>I Nat vaagnede jeg</firstline>
    <notes>
        <note>Teksten følger Hulda Lütken: <i>Klode i Drift</i>, Gyldendalske Boghandel, Kbh., 1941, pp. 79-80.</note>
    </notes>
    <quality>korrektur1,kilde,side</quality>
</head>
<body>
I Nat vaagnede jeg:
Der var lyst i Stuen
maanelyst.
Jeg satte mig op
og saa mod Ruden.
Noget drog mig:

En Kniv stod skarp
i Maanelyset —
en Bajonet!
rettet mod mit Hjerte ...
Da forstod jeg:
Krigen var kommet!

Jeg skreg ikke —
mit Skrig var forstenet.
Jeg saa mit eget Skrig
staa knivskarpt mod Natten -
mod Maanekniven:
Menneskets Skrig!
</body>
</poem>

<poem id="luetken2018012636">
<head>
    <title>I en Tid</title>
    <firstline>I en Tid, hvor vort Hjerte staar stille</firstline>
    <notes>
        <note>Teksten følger Hulda Lütken: <i>Klode i Drift</i>, Gyldendalske Boghandel, Kbh., 1941, pp. 81-82.</note>
    </notes>
    <quality>korrektur1,kilde,side</quality>
</head>
<body>
I en Tid,
hvor vort Hjerte staar stille
af Undren og Angst,
mindes vi med Vemod,
som noget usigeligt dyrebart,
hine Aandens Kæmper,
der kæmpede for Frihed,
Sandhed,
Fred over Verden,
Barnets Fremtid,
Moderens Ret.

Mod Nattens Stjerne
spejder vi søvnløse
efter et Tegn
i kommende Tider
paa Frihed, Sandhed,
Fred over Verden —
hin dyrebare,
usigeligt saarede,
hvis tabte Kærlighed
lyser imod os:
Menneskets Ret!
</body>
</poem>

<poem id="luetken2018012637">
<head>
    <title>De gamle Saar</title>
    <firstline>Tiden læger ikke vore Saar</firstline>
    <notes>
        <note>Teksten følger Hulda Lütken: <i>Klode i Drift</i>, Gyldendalske Boghandel, Kbh., 1941, pp. 83-84.</note>
    </notes>
    <quality>korrektur1,kilde,side</quality>
</head>
<body>
Tiden læger ikke vore Saar —
Tiden uddyber dem:
Bestandig springer der nye Saar
frem af Tiden.

De gamle Saar læges ikke —
de sidder som Gift i vort Blod:
I Dag slaar de ud —
og bliver friske.

Som Spyd igennem Legemet,
er vore Saar —
som en ulægelig Skorpe
om vort Hjerte.

Vi trøster os med:
at vi stadig holder os oprejste.
Men i vort Bryst sidder Angsten
og lurer paa os.

Hvad nytter vor Fornuft? —
Den er kun et skrøbeligt Bolværk,
som vi klamrer os til —
rædde for Afgrunden.

Kaos er om os —
Kaos er i vort Indre:
Vor Angst er som en Klode,
der er gaaet i Drift.
</body>
</poem>

</content>
</section>


</workbody>
</kalliopework>



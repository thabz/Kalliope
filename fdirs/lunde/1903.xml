<?xml version="1.0" encoding="UTF-8"?>
<!DOCTYPE kalliopework SYSTEM "../../data/kalliopework.dtd">
<kalliopework id="1903" author="lunde" status="complete" type="poetry">
<workhead>
    <title>Naturtoner</title>
    <subtitle>Fynske Digte</subtitle>
    <year>1903</year>
    <notes>
        <note>Teksten følger Hans P. Lunde: <i>Naturtoner</i>, Det jyske Forlag, Aarhus, 1903.</note>
        <note>Noter med en foranstillet asterisk er digterens egne.</note>
    </notes>
    <pictures>
        <picture src="1903-p1.jpg">Titelbladet til <i>Naturtoner</i> (1903) lyder ,,Naturtoner // Fynske Digte / af / Hans P. Lunde // Det jydske Forlag / Aarhus MCMIII''.</picture>
    </pictures>
    <source facsimile="115308076906_color" facsimile-pages-num="146" facsimile-pages-offset="10">Hans P. Lunde: <i>Naturtoner</i>, Det jyske Forlag, Aarhus, 1903.</source>
</workhead>
<workbody>

<section>
<head>
    <title>Vekselspil</title>
</head>
<content>

<poem id="lunde2019072001">
<head>
    <title>[Indledning]</title>
    <firstline>Grønungdoms-Børn!</firstline>
    <source pages="1"/>
    <quality>korrektur1,kilde,side</quality>
</head>
<body>
    Grønungdoms-Børn!
bag Plov, bag Le i Marken født
og døbt i Læ af Pil og Tjørn
ved Grav og Kær, ved Engens Aa
    Grønungdoms-Vers,
I kom mig immertag paa tværs.
Saa flyv da med de andre smaa
derud i Livets Storm og Slud,
    i Høgens Klo.
Før faar vel Sjælen ikke Ro!
Om Græsset saa vil bedre gro.
</body>
</poem>

<poem id="lunde2019072002">
<head>
    <title>Fyn</title>
    <firstline>O frugtbare Fynsland</firstline>
    <source pages="3-4"/>
    <quality>korrektur1,kilde,side</quality>
</head>
<body>
O frugtbare Fynsland
            med de milde Kyster,
du er mættet med Ynde, -
            skælmsk og bly som en Mø.
Som Skød er dine Dale,
            dine Bjærge som Bryster.
Skov staar mellem Stjærner
            spejlet dybt i Kær og Sø
som de dunkle, rige Drømme,
            der fra Øjne bløde, blaa
os om Længsel eller Vemod
            eller Lykke minde maa.

Saa blidt og melodisk
            klinger Tungemaalet,
dine jævne Folks Tale
            i Hytte som i Bol,
tit med Klang fra Hjærtet
            men sjælden af Staalet,
og med Glimt af Vid
            og blød som Gøgens Gôl;
det kan synge, det kan græde
            som de Bølger, der gaa ind
over Stranden, under Solbjærg,
            for den myge Sommervind.

Dybere du drager
            mig end hine Steder,
hvor Orangerne gløder
            og Palmetræet gror,
eller dér, hvor Jægersmænd
            fælder Gemser og Geder, -
ikke ved din Ynde,
            men fordi du er min Mo’r.
Som min Slægt saa langt tilbage
            som Annalerne har Aar,
alle Bønder, vil jeg være
            dig fuldtro, til jeg forgaar.
</body>
</poem>

<poem id="lunde2019072003">
<head>
    <title>Vaar</title>
    <firstline>Naturen svulmer paany af Vaar</firstline>
    <source pages="5"/>
    <quality>korrektur1,kilde,side</quality>
</head>
<body>
Naturen svulmer paany af Vaar.
Som Sne maa Sorgerne smælte. -
Af Duft fra Græs, der i Solskin staar,
af Lærketriller og Vindens Sus,
af Sol, af Løvspil og Farvebrus,
af Toner i grønne Telte,
    af Gøgekuk
    og Kildekluk
jeg væver et Styrkebælte.

Jeg løfter mit Haab imod de Ting,
der lagde Is om mit Indre
og spændte Brystet i Mismods Ring;
det knækker blødt deres Vintermagt,
det sætter om mig en Straalevagt,
som ud mod Livet skal tindre.
    Mit Hjærtes Rus
    af Vaarens Krus
kan altid Smærterne lindre.
</body>
</poem>

<poem id="lunde2019072004">
<head>
    <title>Jeg slæntrede bag Ploven</title>
    <firstline>Jeg slæntrede bag Ploven</firstline>
    <source pages="6"/>
    <quality>korrektur1,kilde,side</quality>
</head>
<body>
Jeg slæntrede bag Ploven
    i Sol, i Regn og Blæst,
men fjærnt bag Højlandsskoven
    mit Hjærle holdt Fest.

Thi bag de fjærne Høje,
    der blaaned hen mod Nat,
mod Guldskyslottes Fløje,
    det fandt jo sin Skat.

Dér mødte Stilheds-Suset
    og Graners Harpiksduft
Kværnlyd og Strømfaldsbruset
    i Skovdybets Luft.

Og dér sprang Ræv og Hare,
    og dér sprang Buk og Hind.
O dér . . . var godt at fare,
    sødt at slumre ind.
</body>
</poem>

<poem id="lunde2019072005">
<head>
    <title>Trængsel</title>
    <firstline>Nu brister helt den Lykkedrøm</firstline>
    <source pages="7-8"/>
    <quality>korrektur1,kilde,side</quality>
</head>
<body>
Nu brister helt den Lykkedrøm,
jeg spandt af Somrens Traade.
Den hvirvles hen ad Livets Strøm;
dens Længsel, før saa stærk og øm,
staar mat i Strømmens Fraade.

Foraarets Lyst brød i mit Sind.
Jeg tro’de Sejren vunden.
Jeg himlede paa Haabets Tind.
Ak, Haabet var kun Koglespind,
af hede Ønsker spunden.

Du Lærke, som saa ny vakt saar
din Tonesæd i Luften,
din Sang var mig til Fryd i Gaar,
i Dag mit Hjærte Kvaler faar
ved den og Grønjordsduften.

Men jeg vil stænge for min Graad
med mange stærke Bolte.
Jeg stamper mod Vanskæbnens Braad,
om og der springer mangen Traad,
som tit mig Glæde voldte.
</body>
</poem>

<poem id="lunde2019072006">
<head>
    <title>Vinter</title>
    <firstline>O aa kold, saa strid</firstline>
    <source pages="9-10"/>
    <quality>korrektur1,kilde,side</quality>
</head>
<body>
Saa kold, saa strid,
saa stum og hvid
er ingen sveget Kvinde
som Solens bly Veninde,
vort Mødreland ved Vintertid.
Om Nattens vide Stjærneild
end brænder nok saa klar og mild,
om Maanen smiler nok saa sødt
i sølverhvidt, i gyldenrødt
og langsomt kniber Øjet til,
forsøger sig i Elskovsspil,
hun la’r sig dog ej røre, blænde.
Kun én - Fa’r Sol - kan trøste hende.
Han holder nu
med fyrig Hu
sin Bryllupsfest i Syden.
Men træt af denne Nyden
han gæster snart sin nordre Brud.
Da smykker hun, ved Mødet varm,
med Blomsterflor sin nøgne Barm;
da pynter hurtig hun sin Hat
med Silkeløv en Foraarsnat,
naar Luften ligger fløjelsblød
og der staar Damp af Engens Skød.
Da glemmer hun de bitre Timer,
og Lærkerne til Bryllup kimer!
</body>
</poem>

<poem id="lunde2019072007">
<head>
    <title>Myrerne</title>
    <firstline>Der staar en Tue gemt i Græsset</firstline>
    <source pages="11-12"/>
    <quality>korrektur1,kilde,side</quality>
</head>
<body>
Der staar en Tue gemt i Græsset,
et flittigt Myresamfunds Værk.
Men jeg med Flid min Le har hvæsset
saa den kan skære Haar, og stærk
jeg er, kan uden Ild og Staal
paa Myrestater gøre Kaal,
og har - som Menneske - jo Maal,
som, fjærnt fra Myrens Veje, vinker.
Min Le i Græsset hvisler, blinker:
et Hug! - dér ligger Værket spredt,
og jeg en blodig Seng har redt.

Med Ynk jeg ser de frelste fare
omkring iblandt de faldnes Lig,
jeg ser en saaret halvdød Skare,
dog høres ingen Smærtensskrig.
Men var mit Øres Sans mer sart,
dets Nervenet af følsomst Art,
da vilde jeg vist faa et klart
og grufuldt Billed af en Jammer,
ej mindre stor end den, der stammer
fra Folkemylret paa et Dæk,
naar Skuden synker, sejlet læk.

Hvad her I smaa har maattet døje,
jert Værks Forlis, jer’ Sorg, jer’ Nød,
trods al jert Stræb, trods al jer’ Møje,
er det mod Haab og Tro et Stød,
af skjulte Sandhedsmagter ført?
Er det en Lære, sjælden hørt?
er her ved andre Strænge rørt
end dem, hvorpaa saa mange spiller,
naar de ved Livets Gaade piller?
- Men tro, at alt skal slettes ud -
nej, da var Gud en Rædselsgud.
</body>
</poem>

<poem id="lunde2019072008">
<head>
    <title>Skærsommer-Drømme</title>
    <firstline>Langs Hveden og Rugen slynger</firstline>
    <source pages="13-14"/>
    <quality>korrektur1,kilde,side</quality>
</head>
<body>
Langs Hveden og Rugen slynger
sig Hegnet med Hyld og Tjørn,
med bugnende Blomsterklynger
der plukkes af Bondens Børn.
Og Hegnet til Engen rækker;
det duver mod Aaens Spejl,
som Buskene pletvis dækker
med dirrende Skygge-Sejl.

Jeg sidder i Hegnets Skygge
en hvidskyet Sommerdag.
Græsmarken straaler af Hygge
med viftende Blomsterflag.
Jeg lytter til Kornets Susen
og Bladenes Melodi,
til Dønet fra Mølleslusen
og Lyd af Gulspurv og Bi.

Og alle Sommerens Stemmer,
det er som sang de i Kor;
det synger i alle Gemmer
af Markens livsfriske Flor.
Det straaler for mine Tanker:
det er <i>dit</i> Solskins-Blik!
<i>Du</i> er den Glæde, jeg sanker
af Somrens Duft og Musik.

Naar atter jeg Kornet mejer,
du følger mig Skridt for Skridt
og binder op, som du plejer.
Og naar vi begge har slidt,
til Solen i Vest maa rødme,
saa gaar vi hjem til vort Hus.
Vi nyder da Hvilens Sødme
til Maaneskinsnattens Sus.
</body>
</poem>

<poem id="lunde2019072009">
<head>
    <title>Barndomstider</title>
    <firstline>Paa Herremandens Marker staar</firstline>
    <source pages="15-17"/>
    <quality>korrektur1,kilde,side</quality>
</head>
<body>
Paa Herremandens Marker staar
en Række Huse, ældre, lave,
hvert med et lille Stykke Have.
Dér fik i mine Barneaar,
blandt Børn af Folk i knebne Kaar,
jeg daglig Hjærtet fuldt af Glæde.
Vi tumled Kæphest, Bold og Slæde.

Vort Venskab stærke Rodskud skød
i Muld saa frisk og dyb, saa kraftig;
den Frugt, det gav, var sund og saftig.
Vi hærded det med Rusk og Stød;
naar Graadens salte Kilder flød
i Tørnens Hede, det blev dykket,
mens vi med Buler Panden smykked’.

Dér blev min første Elskov vakt:
den lyse, muntre Serafine
fik i sin Uskyld mig i sine
blaa, klare, milde Øjnes Magi,
dog mindre ved sin Legemspragt
end ved sit Væsens Ild og Ynde.
Vil nogen kalde det at synde?

Vel var hun ældst, men størst var jeg;
dog, gjaldt det i en Legescene
om hurtigst til et Maal at bene,
da var det hende, ikke mig,
der først kom ind, mens paa sin Vej
hun tit fik Luften til at spille
af Haarets Brus og Barmens Trille.

Hun syntes med sit Sommersind,
sit kække Mod, sit Smil, hvis Skatte
en Glorie om hende satte,
sin Kraft, sin Rejsning, viet ind
til Lykke solfyldt, frodig, trind. -
Fjærnt i en Gaard paa Jyllands Hede
fik hun som Brud sig snart en Rede.

Til Tider og mit Hjærte slog
for Anna med de dybe Øjne
og brune Krøller. Blandt forfløjne
hun aldrig Del i Vildskab tog.
Ved blysom Ynde hun mig drog.
- Om Hanne, Karen og om Sine
jeg ikke mindre skønt kan vidne.

Vi trodsed alle hvert et Væ’r,
om Fødderne var nok saa vaade.
Fra Bryggerset vi hented Baade
til Vippefart paa Dam og Kær.
Hver Knægt mod Himlen steg i Træ’r,
vi svømmed over Aa og Grave,
somme paa Ryg, andre paa Mave.

O Barndomsfest, før vi blev spredt,
hver til sin Del af Livets Byrder,
i Verden, Drengene som Hyrder, -
laa tit dit Minde oversnét,
det er dog nok saa ofte sket,
at det har blomstret og mig kvæget,
mens Hjærtet sitred, sødt bevæget.
</body>
</poem>

<poem id="lunde2019072010">
<head>
    <title>Den tabte Lykke</title>
    <firstline>O gyldne Barndomstider, da</firstline>
    <source pages="18-20"/>
    <quality>korrektur1,kilde,side</quality>
</head>
<body>
O gyldne Barndomstider, da
Forstanden ej var Hjærtets Spjæld!
At nogle spiste bedre Mad,
at andre havde større Held,
ved Livets Fest til Højbords sad,
drev ikke Lykken fra vor Sjæl.

Tilfreds jeg tog mit Fedtebrød,
den tykke Rugbrøds-Rundtenom.
Tilfreds jeg aad min Nadvergrød,
var jeg end ikke altid from.
Tilfreds jeg bar min Hat, om rød
som Ræven den end forekom.

Den Pragt, den Klang, den Duft, den Glans
der om den store Verden stod,
det blænded vel mit Sind, min Sans,
men fænged ikke i mit Blod;
det gled forbi mig som i Dans,
mens jeg i Undren maatte glo.

Jeg saa kun <i>Mennesker</i>, som gik
forskelligt klædt og spiste, hvad
tilfældigt de paa Bordet fik.
Jeg saa dem ikke Rad bag Rad,
de sidste ved en ussel Slik,
de første ved det gyldne Fad.

Min Verden var en hegnet Plet,
hvor Tradition var ét med Lov,
hvor ingen raabte højt om <i>Ret</i>,
om ogsaa Mand med Mand trak Tov.
Forsvandt en Klud, en Pind, et Bræt,
man sa’ ej <i>Tyveri</i> og <i>Rov</i>.

Men da mit Øje op blev ladt
for Livets Ufærd - ak! da svandt
min Glæde. Nu tog Tanken fat;
og snart Systemet slet jeg fandt:
Hvor hæslig nu min røde Hat!
Tungsind mit Hjærte slavebandt.

Misundelse, den gule Sot,
der svider selv en Rosenkind
og ses i Hytte som i Slot,
den sneg sig i mit Hjærte ind,
og Livet syntes mig nu raat;
den kasted Skygger paa mit Sind.

Det var Forbandelsen, fordi
jeg paa Kompasset skifted Naal
og, efter Raabet i vor Tid
om Nydelse som Livets Maal,
jog efter Lykkens Travesti.
Nu maa jeg øve mig i Taal.
</body>
</poem>

<poem id="lunde2019072011">
<head>
    <title>Morgen</title>
    <firstline>Nu planter Gryet sin Guldviol</firstline>
    <source pages="21-22"/>
    <quality>korrektur1,kilde,side</quality>
</head>
<body>
Nu planter Gryet sin Guldviol
paa Nattens Grav; den vældige Sol
sin Kilde mod os la’r springe.
Naturen straaler i Dagens Guld
med Nattens Sølv paa sin grønne Muld,
og Lærken kvidrer saa frydefuld,
mens Kirkeklokkerne ringe.

Det pusler, myldrer bag Løv og Siv:
nu vaagner en talløs Sværm af Liv;
det kukker, fløjter og pipper.
Let leger Vinden i Græs og Sæd.
Om Rugen hænger et Slør af Dræ:
Bestøvningsværk, skønt Straaet fik Knæ;
snart Brudesløret den slipper.

Bort damper Taagen fra Eng og Kær,
og friske Susninger mod mig bær
Rødkløverens Blomstersødme.
Ved al den sprudlende Levelyst
der stemmes en Stræng dybt i mit Bryst
Jeg sér mod Solens straalende Kyst -
Atom jeg er, maa jeg rødme.

O Sol, som øste fra Vaar til Vaar
igennem Tidens utalte Aar
dit Guddoms-Væld over Lande,
du gav os jævnlig til Overflod;
du var os stedse en Fader god,
selv naar paa Himlen du sorgklædt stod . . .
Jeg sænker med Tak min Pande.
</body>
</poem>

<poem id="lunde2019072012">
<head>
    <title>Grete</title>
    <firstline>Dér hvor Klinten buger</firstline>
    <source pages="23-26"/>
    <quality>korrektur1,kilde,side</quality>
</head>
<body>
Dér hvor Klinten buger
sig i Fjordens Favn,
Sommerfesten suger
fra den ganske Stavn
strømmevis det unge Blod.

Jeg var med en Gang -
som en Bondeknøs er med,
naar Instinkt og Trang
drev ham udensogns af Led,
vinged Hælen paa hans Fod!

Sejlende kom Søfolk til,
brændt’ af Tropesolens Straaler,
og gav muntre Mellemspil.
De drak dybe Venskabsskaaler,
blanded paa en Maade Blod.

Snart den brune Sværm fo’r hen:
under Sang og Hurlumhej
svandt de glade Verdensmænd
ad den vaade Glimrevej,
mens de kasted Kys mod Land.

Jeg var med - for første Gang,
vaarberust, forventningsfuld.
Solens Kilde fyrigt sprang;
der gik Duft at Strand og Muld.
Flag og Vimpler bølged let.

Og for første Gang
dér jeg Grete saa.
Sytten Somre gammel,
liljehvid og rød,
velskabt, mørk og sød
var hun. Blikket, ensomt, blaat,
uskylds-ensomt, natteblaat,
dybt af dunkle Drømme,
om i Salen gik,
medens Strømme
af Musik,
stærke varme,
kælne, ømme,
sprudled i den hede Luft.

Som en skøn Statu
stod hun, hed af Dans,
svulmende i Vrimlen,
naar Musikens Vejr,
der fik Salens Lejr
til at bølge som et Hav,
for et Par Minuter tav; -
stod omtrent som baade
Sjæl og Legem sov,
medens Traade,
spændt til Rov,
laa om hende;
Bøn om Naade
myge Mandsblik hende bad.

Hvor hun dansed let,
aa, saa let, saa fast og smukt;
hun var en Sylfide
mer end mangen én,
der paa Jomfruben,
pragtfuld, stryger Sten
paa de store Stæders Strøg,
fulgt af Junker Valensløj
med og uden Kaarde.
Ikke Guld men Ar
hendes haarde
Hænder bar . . .
Hun i en af
Egnens Gaarde
ærligt tjente for sit Btød.

Ved det røde Gry
Sommerfestens Trolddom svandt.
Besk var denne Morgen,
graa som gammel Sne:
Jeg gik hjem med Vé,
medens Lyd af Spil og Dans
gøgled sagte for min Sans.
- Ak! ved næste Møde
stod hun sky og bleg.
Skammens røde
Luer steg
højt i Kinden;
Øjets Øde
stirred stift
som en Ligstens tunge Skrift.

    Tavs hun fulgte
    Herregaardens Malkepiger,
    ogsaa tit Comtesser kaldt.
    Taagen dryppede og dulgte
    Dødens Færd i Somrens Riger.
    Tyst og stændig Løvet faldt . . .
</body>
</poem>

<poem id="lunde2019072013">
<head>
    <title>Jens Peder</title>
    <firstline>Jens Peder gaar i Marken</firstline>
    <source pages="27-28"/>
    <quality>korrektur1,kilde,side</quality>
</head>
<body>
Jens Peder gaar i Marken,
    fra Sol staar op, til Sol gaar ned.
Han er saa brun i Barken
    som nogen Beduin,
og mange ægte Perler, Sved,
    tit smykker Mandens Kind.
Jens Peder gaar i Marken,
    fra Sol staar op, til Sol gaar ned.

Jens Peter stryger Buen;
    den er af Jærn og Støbestaal;
saa spiller han, med Huen
    dybt ned i Nakken skudt,
en taktfast March, mens han gør Kaal
    paa Strængene med Fut.
Jens Peder stryger Buen;
    den er af Jærn og Støbestaal.

I Tørvegraven træder
    Jens Peder mangen Menuet,
og Gader, hele Stæder
    han stamper op af Jord.
Mod Kvæld han gaar, af Dansen træt,
    hjem til sin gamle Mo’r.
I Tørvegraven træder
    Jens Peder mangen Menuet.

Jens Peder gaar i Skoven.
    Mod Eg og Bøg han hugger Ters
og Kvart, saa Sne foroven
    sig paa hans Hue strør.
Han tager dem paa langs og tværs
    og immer med Humør.
Jens Peder gaar i Skoven ;
    han hugger Kvart, han hugger Ters!
</body>
</poem>

<poem id="lunde2019072014">
<head>
    <title>Ved Stenten</title>
    <firstline>Sommervindens søde Melodier</firstline>
    <source pages="29-31"/>
    <quality>korrektur1,kilde,side</quality>
</head>
<body>
Sommervindens søde Melodier
gennem Korn og hvide Tjørne lød,
mens min Plov den faste Grønsvær brød.
Lærken kvidred ømt; de travle Bier
summende fløj hjem til deres Kuber
med den dyre Last fra Honninggruber.

Hestene gik brat i Staa, da Furen
den var pløjet ud, og slog som Lyn
ned paa Græsset langs ad Hegnets Bryn.
Jeg blev staaende og nød Naturen,
medens Længsler favre, friske, milde
sagte steg fra Livets dybe Kilde.

Dagen med sit Tryllespil hendøde,
men i mine Længsler randt der Liv.
Kamret blev mig trangt; for Tidsfordriv
gik jeg ud. - Den tætte Aftenrøde,
lig en Kobberbue, randed Himlen;
Duggen perled over Plantevrimlen.

Natten blaaned, krydret, lun, med Dampe,
under Maanens hvide Straaleregn.
Spredt i Skovbryn, Krat og Markens Hegn
lyste mangen Hvidtjørns Blomsterlampe.
Tyst Naturen i sin fulde Ynde
lod sit Evangelium forkynde.

Toner fra det fjærne, Horn og Fløjte,
bløde Vellyd, sitred mod min Sans,
snart med Alvor, snart som til en Dans
vild og lystig, for den ægte Tøjte, -
skælved hen i Nattens rene Stilhed,
gribende trods alle Glimt af Vildhed.

Mens jeg sorgfuld hvilte paa en Stente
og min anden Aftenpibe røg,
én ad Stien mod mig hastig strøg:
hun, som Himlen mig af Naade sendte,
Himlen eller Jordens milde Feer.
Brat forsvandt nu mine Længsels-Veer.

I, som selv engang var rigtig unge
og har dyrket Sommernattens Gud,
elsket varmt og ærligt paa hans Bud
og ej spotter ham med giftig Tunge,
I, hans Børn, kan dømme om <i>vor</i> Lykke,
efter Hjærtet, ikke efter Tykke.

Men I Folk, hvis Bryst sig aldrig hvælved
varmt og fuldt og stærkt for ham en Gang,
I vil nok fordømme denne Sang.
Vel! for Eders Dom jeg aldrig skælved. -
Sommerminder, dybe, varme, rige,
I skal ej som Djævle fra mig vige.

Af jer ædle Malm jeg støbte Klokker,
som kan bringe Sjælen gylden Trøst, -
lyde sødt som Nattergalens Røst,
naar jeg vandrer under Sneens Flokker;
de er ikke skøre Illusioner,
som i Livets Løb med Sorg fortoner.
</body>
</poem>

<poem id="lunde2019072015">
<head>
    <title>Solsorten</title>
    <firstline>Dit gyldne Næb, du stille Fugl</firstline>
    <source pages="32"/>
    <quality>korrektur1,kilde,side</quality>
</head>
<body>
Dit gyldne Næb, du stille Fugl,
- du ensomme, som fæsted Bo
her i vor Haves Skjul;
som altid - altid - var os tro,
er som din Sangs Symbol.
Du har en Guldstræng i dit Bryst.
    Dybt, dybt vemodigt
    i Sommer-Aftensol
        din Sang slaar Bro
        til Hjærtets Kyst.
</body>
</poem>

<poem id="lunde2019072016">
<head>
    <title>Min Hjemstavn</title>
    <firstline>Her bryder Jorden intet Steds sig vildt</firstline>
    <source pages="33-35"/>
    <quality>korrektur1,kilde,side</quality>
</head>
<body>
Her bryder Jorden intet Steds sig vildt,
er hverken majestætisk eller dyster;
den breder sig saa jævnt, saa trygt og mildt
med lave Bølger ud mod sine Kyster -
som om en venlig Haand har glattet efter,
fordi her gemte Mulden store Kræfter.

Her staar i Sø og Kær, i Aa og Bæk,
der klare som Krystal i Enge rinder,
dybt mejslet Himlens Pragt i rene Træk
og ømt om fordums Lyst og Vé mig minder.
Her grønnes Pilehegn i brede Border
langs Vej og Gyde, om de fleste Jorder.

Her gror det kraftigt som paa Nilens Bred;
tit segner Sæden, før den Staalet rammer,
men kun, hvor den tildels er købt med Sved;
fra Flid og Fremskridt Mesteparten stammer.
Af Sølvtøj bugned forhen Kistebunden,
men siden er det dybt af Dyngen svunden.

Her svinger Strandens Maager sig mod Regn,
og Viben højt i Foraarsnatten hviner.
Gulspurv, Bomlærke kvidrer fra hvert Hegn;
sin Rede Svalen op i Stalden kliner.
Og her som overalt, hvor Jord de dyrke,
fortoldes Høsten af en Graaspurvstyrke!

Her suser Vinden frisk fra Søen ind
med Duft fra Hø paa Strandens vide Enge.
Her runder mangen Piges Bryst og Kind
sig fuldt, og Karlene er ikke Drenge.
Ungdommens Øjne har den blide Ynde,
om den end her som andetsteds kan synde.

Her lukker Løvet sig om Hus og Gaard,
saa Væg og Tag kun pletvis er at skue.
I Maj, naar alle Frugttrækroner staar
hver med den nydeligste Blomsterhue,
og Øjet fanger Bølgeglimt fra Fjorden,
da er her skønt, da kan jeg kysse Jorden.

O Hjemstavn, altid skøn og frisk for mig!
o Moderjord, hvor Livets Lyst og Smærte
mig bandt med stærke Rødder fast til dig,
jeg var dig ej saa fjærn, at jo mit Hjærte
var hos dig, og at jeg jo tusend Tanker
til dig lod flyve over Bælt og Banker.

Hver Gang jeg, fjærnt fra dig, har mærket Duft
af Vaar, af Hø, af Hyldens hvide Skærme,
da aanded drømmende jeg i din Luft.
Og naar jeg hørte Sus af Løvets Sværme
og saa dem hvirvle hen langs Hegn og Huse,
da var det <i>dine</i> Træ’r, jeg hørte suse.

Her ser med Vemod jeg i Vest og Syd
Skovegnens Højder hvidne, grønnes, blaane.
Herude bliver jeg som Barn paany,
mens Minder staar, i Lys af Sol, af Maane,
og ser paa mig fra Mark, fra Aa, fra Enge
med ømme Blik: Vi vented dig saalænge . . .
</body>
</poem>

<poem id="lunde2019072017">
<head>
    <title>Toner</title>
    <firstline>Fløjter - klare Fuglefløjter</firstline>
    <source pages="36"/>
    <quality>korrektur1,kilde,side</quality>
</head>
<body>
    Fløjter - klare Fuglefløjter,
    én for Lyst og én for Vé,
    én, der ømt for Elskov vøjter,
    én for Synd, vi før lod ske,
lyder trindt i Skovens junigrønne Stad;
lokker, minder, maner, gør mig sælsomt glad;
    sælsomt: under Glæden rinder
    disse dybe, sagte Strømme,
    hvor de gror de dyre Minder
    mellem Skaar af brudte Drømme.
</body>
</poem>

<poem id="lunde2019072018">
<head>
    <title>En Høstnat</title>
    <firstline>Det var en Aften ind i Høst</firstline>
    <source pages="37-39"/>
    <quality>korrektur1,kilde,side</quality>
</head>
<body>
Det var en Aften ind i Høst.
Fuldmaanens dunkelhvide Straaler
ud over Mark og Skov blev øst,
Dug fyldte alle Blomsterskaaler.

Og Draabe tæt ved Draabe stod
trindt om paa svedne Straa og Grene;
i Maanens hvide Straaleflod
de glimtede som Ædelstene.

Og Vejret var saa lindt, saa blidt.
I Damp sig Eng og Mose gemte.
En Hundebjæffen hørtes vidt.
Naturen mig til Længsler stemte.

Ind over Markerne jeg strøg,
snart mellem Kornets gule Kærver,
snart gennem Mosens hvide Røg,
og snart paa Vejens muldne Skærver.

I Vest laa store mørke Sky’r
med Solrødt paa de nordre Kanter,
én lig et vældigt Fabeldyr,
én som et Skib med brudte Spanter.

Som Mulm at se var Hegn og Krat
og Haverne ved Markens Huse.
Jeg hørte i den stille Nat
det mørke Løvværk sagte suse.

Jeg mødte ingen, før jeg om
ad Gyden ved en Landsby drejed:
dér hun, jeg søgte, mod mig kom:
Mit Bryst den fulde Lykke ejed.

Vi mærked ej, at Tiden gik;
det var, som om vi skulde skimte
den Lod, Lyksaligheden fik:
kun lidt i Ny og Næ at glimte.

Dybt Maanen stod paa Himlen, da
jeg hjemad over Marken vandred ;
den smilte ikke nær saa glad
som før, og alt var som forandret.

Hen over Egnen Skyer drev,
sin Varme Luften havde mistet;
i Løvet Vinden hyppig rev,
og Natten blev af Regn fortristet.

Mit Sind dog straaled lige klart,
af Mødets friske Sødme styrket.
- Fra Mindet om hin Natvalfart
det lyser klart i Vintermørket.
</body>
</poem>

<poem id="lunde2019072019">
<head>
    <title>Ak, I Roser</title>
    <firstline>Ak, I Roser!</firstline>
    <source pages="40"/>
    <quality>korrektur1,kilde,side</quality>
</head>
<body>
Ak, I Roser!
    Svøbet bristet - Fjenden rede.
    Døren aaben til jert Indre:
    straks han i jer’ Kalk er nede.
    Intet kan hans Værk forhindre.

Ungdoms Drømme!
    Lykkeverdner uden Vinter,
    knap i Livets Barskhed mødte,
    før den sprængte jer i Stykker.
    Ensomt, tyst mit Hjærte blødte.
</body>
</poem>

<poem id="lunde2019072020">
<head>
    <title>En Efteraarsaften</title>
    <firstline>Muld dækker mine Hænder</firstline>
    <source pages="41-43"/>
    <quality>korrektur1,kilde,side</quality>
</head>
<body>
Muld dækker mine Hænder,
og jeg har ømme Lænder,
og Træthed tynger i min Krop
af megen Trækken Roer op.

De klamrer sig til Mulden,
gør Roerne, og Kulden
var stram, mens Himlen nu og da
mig gav et lille Styrtebad.

Men dybt Naturens Stemmer
min Sjæl endnu fornemmer.
Sin Sørgehymne Vinden sang,
mens Hegnets Guld omkring mig sprang.

Og ind i dette stærke
Oktoberbrus en Lærke
endnu en Trille maatte slaa;
det lød, som Fuglen sang med Graad.

Paa Enge og paa Agre
saas Krager hoppe, flagre,
og Lam med Ulden tung af Regn
drev om i Ly ved Markens Hegn.

Og Faar, som nys var klipped,
i Tøjreslaget tripped;
de bræged mere end de aad;
de Stakler var for tyndt klædt paa.

Til Hjærtet Minder strømme,
og Vinden vækker Drømme,
naar paa en saadan dunkel Dag
Naturen faar i Sindet Tag.

Da er det, som jeg lille
opsuges blødt og stille
af noget varmt og stærkt og dybt
fra en usynlig Verdenskrypt.

Da er det, som om Toner
fra fjærne Regioner
tilhvisker mig: din Sjæl skal ej
ved Døden gaa al Kødets Vej.

Og jeg gaar hjem med Glæde,
mens Mørket tager Sæde,
brudt af hvert Lys i Gaard og Hus,
og Blæsten stiller ind sit Brus.
</body>
</poem>

<poem id="lunde2019072021">
<head>
    <title>En Stormvejrsnat</title>
    <firstline>Det knager og knirker i Tagværk og Slyder</firstline>
    <source pages="44-45"/>
    <quality>korrektur1,kilde,side</quality>
</head>
<body>
Det knager og knirker i Tagværk og Slyder,
og Stormens svulmende Vekselspil
ind bag de rystende Ruder lyder,
saa jeg maa laane Øre dertil.
Mit Nervesystem er med i Takt;
    min Sjæl er vakt.

Snart Vejret buldrer, det skælder og truer,
snart synger det sagte en Sørgesang,
snart høres det suse som vilde Luer,
som Havets vældige Bølgegang,
og snart det hvæser som Spildedamp.
    Nu vil det Kamp.

Med løse Ranker som Trommestikker
og Spjæld som Bækner Koncerten gaar.
Med Regn paa Ruderne Stormen pikker,
den fløjter i Uddøren, skingrer og slaar,
den blæser hult i Skorstens-Trompet,
    den hyler ledt.

I Nattemulmet mit Øje graver:
Hvert Lys paa Himlen er gemt i sort;
hvert Træ, hvert Hus i de nære Haver
har Mørket ligesom hekset bort.
Jeg skimter noget, der hvirvler op:
    en Piletop.

Frem for mit Øje Stormnatten maler
et Verdensbilled med evigt Dyb :
Dæmoner raser med Død og Kvaler
fra Kongens Slot til det mindste Kryb,
og Magten skærer af Rettens Sol
    sig et Symbol.

Det hænder, den bedste maa ligge under.
Ak, ofte brydes de ædleste Sind!
Og ingen Verdensgaaden udgrunder,
paa den kan Øjet stirre sig blind.
Dog straaler der Lys bag alskens Nød:
    vi skal jo dø!
</body>
</poem>

<poem id="lunde2019072022">
<head>
    <title>Midvinter</title>
    <firstline>Solskin, Sne og Spurvekvidder</firstline>
    <source pages="46-47"/>
    <quality>korrektur1,kilde,side</quality>
</head>
<body>
Solskin, Sne og Spurvekvidder,
Skovmulm spredt bag nøgne Vidder,
Stilhed brudt af fjærne Vogne,
Frisyn ind i andre Sogne.

Himlen funkler, blaa og gylden.
Frosten strejfer Kælderhylden.
Kragen famlende sig hægter
paa en Gren, - dødssultne Fægter.

Frosne Pytter i det piøjne
lyser dødt, som brustne Øjne.
Tyndklædt, krøget gaar en Tigger;
ræd for Politi han kigger.

Hundebidt og musegnavet,
fælt forfalden, smaat begavet
ser han ud; hans Ansigt minder
tykt om Trøske, Øjet rinder.

Arme Stymper, arme Krage,
ud af Vintrens klingre Dage,
ud i Lys af Stjærnefakler
vælder Rædsler for I Stakler.
</body>
</poem>

<poem id="lunde2019072023">
<head>
    <title>Kyndelmisse</title>
    <firstline>Saa mange Døgn før Kørmes Lærken slaar</firstline>
    <source pages="48"/>
    <quality>korrektur1,kilde,side</quality>
</head>
<body>
Saa mange Døgn <i>før</i> Kørmes Lærken slaar,
saa mange Uger <i>efter</i> skal den tie.
Det siger alle her, nu ind mod Vaar.
Om det slaar til, er ikke godt aa vi’e.

Som Minders Duft i gamle Gemmers Ved
nedarvet Folketro dog stadig hænger
ved jævne Hjærter, selv hvor klar Besked,
Vidskabens Straaler, ind i Hjærnen trænger.

I Morges, lidt før Mørket det gav Slip,
tre-fire Dage efter Kyndelmisse,
da hørte jeg de første Lærkepip
- og følte Vaarens Kryst fra Fod til Isse.
</body>
</poem>

<poem id="lunde2019072024">
<head>
    <title>Velvære</title>
    <firstline>Luften er skyet - det har nylig regnet</firstline>
    <source pages="49-50"/>
    <quality>korrektur1,kilde,side</quality>
</head>
<body>
Luften er skyet - det har nylig regnet -
lummer og stille, af Roser sød.
Billeder staar i Havens Gange tegnet,
skaaret, hvor Bygens Smaastrømme flød.
Frugtfyldte Grene til Jorden er segnet.

Vand-Diamanter, spredt paa blanke Blade,
isner i Lyset, men uden Lyn.
Regnorme sindigt om i Væden vade.
Oppe fra Lærken, skjult for mit Syn,
bruser en frydefuld Tonekaskade.

Missen har lagt sig, helt udstrakt, i Græsset,
krummer en Pote af Velbehag.
Inde hos Hønsene bliver der messet.
Maager skrige og flyve i Mag
ud imod Stranden med Kroen fuldt læsset.

Træer og Buske læsker deres Munde,
suger af Væden og Varmen Vækst;
de vilde sikkert synge, om de kunde,
frydefuldt istemme Livets Tekst;
det vilde juble fra Marker og Lunde.

Sansed vi skarpest, maaske vi da hørte
Planterne synge en mægtig Sang,
saa ofte Himlen Glæde til dem førte,
Fryd eller Sorg, Smærte, Vellyst, Trang,
- Sang, der til Graad som til Glæde os rørte!
</body>
</poem>

<poem id="lunde2019072025">
<head>
    <title>Cyklen</title>
    <firstline>Vi stryger som Svaler</firstline>
    <source pages="51-52"/>
    <quality>korrektur1,kilde,side</quality>
</head>
<body>
Vi stryger som Svaler
    hen over Jorden.
Fra Styr og Pedaler
    staar Lyn uden Torden.
Vi farer som Skyer.
    Til Tider vi sveder;
men Hjærtet fornyer
    sin Mønt, mens det smeder.

Det bryder med Farver:
    skøn bliver Verden!
og Tankernes Larver
    faar Vinger ved Færden.
Snart gynget, snart rystet
    som Flasker, der renses,
vi skylles i Brystet;
    for Sorger vi lænses.

At cykle betyder
    at indfri Veksler,
om Luften end bryder
    med Knald gennem Dæksler.
At cykle vil sige:
    tilfulde at mærke,
hvor Kræfterne stige
    og svulme sig stærke.

Hvi krybe og liste,
    naar let vi kan trave?
men hvorfor det sidste,
    naar ,,Hest'' man kan have?
Før skal Frakken springe
    og pantsættes Skjorten
samt Staalheslens Ringe,
    før vi opgi’r Sporten!
</body>
</poem>

<poem id="lunde2019072026">
<head>
    <title>Fryd dig</title>
    <firstline>Fryd dig, Menneske, naar du ej</firstline>
    <source pages="53-54"/>
    <quality>korrektur1,kilde,side</quality>
</head>
<body>
Fryd dig, Menneske, naar du ej
fangen sidder i Sorgens Fængsel;
fri og kæk du vandre din Vej!
Syng, saa knoppes dit Haab; din Længsel,
født i Vaande, for Verden sky,
skænker Vinger til Sjælens Flugt
op fra Træghedens skumle Slugt.
Syng som Fuglen i Morgengry!

Lad os huske, vor Tid er kort:
én Gang vegen - for evig svunden;
snart som Løvet vi vejres bort.
Lad os <i>leve</i> fra Morgenstunden!
Lad os glæde dem, vi har kær;
aldrig gyse for Fjenders Had.
Friskt at elske gør Hjærtet glad,
det er Livets Forsoningsskær.

Lad os leve som <i>Livets</i> Børn,
inden Mosten dovner i Kruset;
støt og mandigt tage vor Tørn,
selv i Mulmet og Braadsø-Bruset.
Straaler Sindet, er Jorden lys,
men hvor mørk, naar dets Ild er kvalt.
Dog, lik Hjærtet ej Sorgens Salt,
næppe det kunde adles, forny’s.
</body>
</poem>

<poem id="lunde2019072027">
<head>
    <title>Else</title>
    <firstline>Else, yndig hvid og rød</firstline>
    <source pages="55-56"/>
    <quality>korrektur1,kilde,side</quality>
</head>
<body>
Else, yndig hvid og rød,
syde flittigt for sit Brød.
    Til Maskinens Larmen
    bruste frisk fra Barmen
    Sang, som ædelt lød.

Else fik en Ven - en køn!
Gik med ham i Skoven grøn.
    Det var søde Dage.
    Saa kom Vé og Klage
    og - en lille Søn.

Væk var Elses smukke Ven!
Snart hun fik sig én igen.
    Saadan Skæbnen skalter.
    Ak, paa Elskovs Alter
    straks den skrev et Men . . .

Brændte Børn vil Ilden sky.
Dog hun brændte sig paany.
    Drengen fik en Broder.
    Saa drog deres Moder
    til den store By.

Smykket hun paa Gaden gaar,
og paa Brædderne hun staar
    i et stort Lokale:
    mellem Nattergale
    hun sin Trille slaar.
</body>
</poem>

<poem id="lunde2019072028">
<head>
    <title>Paa Landevejen</title>
    <firstline>Hvad ligger dér</firstline>
    <source pages="57-59"/>
    <quality>korrektur1,kilde,side</quality>
</head>
<body>
Hvad ligger dér
i Græsset blondt,
omskygget af de høje Træ’r?
- en gammel Vagabond!

Han ligger bredt
i Grøftens Dyb,
solstegt i eget Finkel-Fedt,
blandt Blomster, Straa og Kryb.

Hans brede Gump
er himmelvendt.
Af Røgen fra en Pibestump
hans Hoved er omspændt.

Han hører os:
Vips! slaar hans Blik
imod mig, fuldt af sløret Trods.
Jeg sender ham et Nik.

Fluks stryger han
sin gamle Hat
hilser som en Gentleman,
men dog som Kammerat!

og spørger smart
med grødet Maal,
hvor langt der er til Middelfart,
og mønstrer mig fra Hat til Saal.

Jeg mærker straks,
han véd det godt!
Jeg mærker mer af samme Slags.
Hans Tonefald er flot.

Der skulde bo
en <i>Bager</i> i
Bolbro; - han siger <i>Bollebro</i>.
(Dér findes <i>Politi</i>.)

Han kan jo ej
til Odins By
saa nemt naa ind ad anden Vej.
Bolbro han maa da sky.

Han rejser sig
og drager kækt
med Sang ad breden Landevej,
- den gamle, muntre Knægt!

Frisk synger han,
skønt ikke dum.
Ak, hver en pæn og velklædt Mand,
jeg møder, han er stum!
</body>
</poem>

<poem id="lunde2019072029">
<head>
    <title>Kukkeren</title>
    <firstline>Du synger ikke, Kukker</firstline>
    <source pages="60"/>
    <quality>korrektur1,kilde,side</quality>
</head>
<body>
Du synger ikke, Kukker,
ejheller kvidrer du, - blot kalder;
men der er Trolddom i din Røst -
og Spaadoms Sorg og Spaadoms Trøst
for dem, som tror, din Galder
spaar om Levealder.

I Somrens Tonemylder
du lokker med dit bløde Mæle
saa ensomt, skælmsk og sødt, saa at
du faar de. Drømme Stævne sat,
der som banlyste Sjæle
sky sig maatte fjæle.
</body>
</poem>

<poem id="lunde2019072030">
<head>
    <title>Skibsdrengen</title>
    <firstline>Skonnert Sigyn gaar ud! En Foraarsdag</firstline>
    <source pages="61-62"/>
    <quality>korrektur1,kilde,side</quality>
</head>
<body>
Skonnert <i>Sigyn</i> gaar ud! En Foraarsdag.
Paa Langfartigen. Under strittende Flag.
En Kvindefigur, paa Stævnen strakt,
sér ud, saa fjærnt, mod den aabne Sø.
Skonnert Sigyn gaar ud! I Solskinspragt.
Vardø! . . . Marseille! . . . En Sydhavsø . . .?

Sigyns Mandskab jeg sér. En tyk Kaptejn
buldrer op, som om der er noget i Vej’n.
Den nye Skibsdreng paa Dækket staar;
hans Blik er svangert med Drøm og Lyst,
Stoltheds Drømme, næret i seje Aar
af al det frodigste i hans Bryst.

Fjærne Zoner - hans Lyst. For første Gang
forlod han sin Mo’r - vist med Graad mer end Sang,
om end det dølges, at han har grædt.
Det er saa stort, dette Øjeblik,
men saa sugende ømt, om jeg sér ret.
Om Skuden risler Vandets Musik . . .

Skonnert Sigyn gaar ud. Bag solblaat Vand
det vinker til Lyst for den sejlende Mand.
Til Æventyret han stryger bort,
den friske Dreng med det kække Sind;
det er Blændværks-Fyret i Natten sort,
Sirénen i Taagen, der tit gør blind.

Mon vi atter sér ham, rødkindet, kæk,
naar Sigyn slutter sit Sommertræk?
Skal Havet vugge ham i sin Favn
og bære ham død ind paa sin Bred?
Skal giftige Blomster i fremmed Havn
døve hans Sanser, bryde ham ned? . . .

Hvad end der skal briste: det Hjemmet gav
af godt vil følge ham til hans Grav
og klinge som en øm Melodi,
fra Hjærtets Dyb, naar han er forladt; -
blomstre og dufte sødt, naar hans Sti
fører ham ind i Brændingens Nat.
</body>
</poem>

<poem id="lunde2019072031">
<head>
    <title>Ved en Bondegaard</title>
    <firstline>Der bor en Mand</firstline>
    <source pages="63"/>
    <quality>korrektur1,kilde,side</quality>
</head>
<body>
  Der bor en <i>Mand</i>.
  Hans Ord er Sølv, hans Gerning Guld
  Hans Jord var Ler, nu er den Muld . . .
Her bor en ægte Bondemand.

  Hans Haand er haard
  og blank af Slid paa Skovl og Greb,
  paa Sten og Straa, paa Jærn og Reb . . .
Der bor en <i>Mand</i> i denne Gaard.
</body>
</poem>

<poem id="lunde2019072032">
<head>
    <title>Husmandssang</title>
    <firstline>Vel gennem Tiderne jeg tav</firstline>
    <source pages="64-65"/>
    <quality>korrektur1,kilde,side</quality>
</head>
<body>
Vel gennem Tiderne jeg tav.
Men Slidets jævne Tungemaal,
der sagte stiller sine Krav,
fra Gry til Kvæld jeg Mæle gav;
<i>det</i> talte jeg med Træ og Staal.
    Det Sprog nok ej enhver forstod;
    dog voksede mit Haab, mit Mod.

Mit Øksehug i Skoven klang,
naar den stod svøbt i Sneens Lin.
Mod Kornet jeg min Plejel svang,
saa det i Loens Lergulv sang.
Jeg stundom grov ved Maaneskin.
    Til tyve Fold min Jord jeg drev.
    Det er mit Værk, mit Adelsbrev.

Jeg prænter det, saa dybt jeg kan;
den Skrift ej let udslettes skal,
forsvinde under Tidens Tand -
jeg prænted den i Klittens Sand,
jeg hugged den i Hedens Al,
    i Eng og Mose, Mark og Hegn.
    Den staar med klare, stærke Tegn.

Jeg <i>tav</i> - paa vanlig Bondevis.
Nu <i>taler</i> jeg i Ting og Raad,
men glemmer ej for Hæder, Pris,
mit Hus, min Jord, min Ko, min Gris -
den jævne, vante Arbejdsdaad.
    <i>Nu</i> kan jeg sés fra Borg og By.
    Min Tid er kommen - <i>Majdags</i>-Gry!
</body>
</poem>

<poem id="lunde2019072033">
<head>
    <title>Fra Gyden</title>
    <firstline>Der ligger én</firstline>
    <source pages="66-67"/>
    <quality>korrektur1,kilde,side</quality>
</head>
<body>
Der ligger én
paa Gydens Grøftevold,
i Skyggen af en Pilegren,
halv gemt i Ukrudts-Blomsterfloret:
en lille Verdensborger,
et fattigt Barn med nøgne Ben
og Sindet uden Sorger.
Spædt klinger Fuglekoret . . .

Han synger lidt;
han fører Enetale . . .
Løvværket flimrer, suser blidt,
let Grøftens Gaaseurter nikker;
Sol-Oceanet blænder,
og Himlen blaaner milevidt.
Fjærnt rabber nogle Ænder . . .
Solkraft, Livsluft han drikker.

Om femten Aar:
en Karl med stærke Lemmer,
en Karl, som vejer sine Kaar;
som tænker . . . harmes . . . gløder
maaske hinsides Kloden,
naar Tidens Vande mod ham slaar.
Hvad vil han, naar det ryster
helt ned i Samfundsroden ? . . .
</body>
</poem>

<poem id="lunde2019072034">
<head>
    <title>Sildig Sommer</title>
    <firstline>Se, nu ligger Marken atter nøgen</firstline>
    <source pages="68-69"/>
    <quality>korrektur1,kilde,side</quality>
</head>
<body>
Se, nu ligger Marken atter nøgen,
silkesløret af den lille Spinder.
Tavs er Nattergalen, tavs er Gøgen.
Ak, nu atter ud en Sommer rinder.
Her en Blomst og hist et Blad maa vige.
Jeg fornemmer godt, hvad det vil sige.

Om mig Ensomhedens Stemme tysser:
Stille, Sjæl, lad ingen Klage lyde.
Løvet hen i Intethed ej drysser,
heller ej dit Liv, thi det kan byde
dig en Gudedrik af modne Druer,
gyldne Minders, naar dig Døden truer.

Se engang den vilde Vin, der gløder
klar og fin i Sol bag Gærdets Gitter.
Broget Astersflor dit Øje møder.
Spæde Kløver op af Stubben titter.
Purpurrøde Bær i Krat og Hegne.
Dybe Farver glimter alle Vegne. -

Medens Maanens Tryllestraaler falde
i den tyste Nat paa Mark, i Skove,
er det, som jeg liører Mulden kalde
lønlig: læg jer, Blomster, til at sove.
Trygt jeg skærmer jer, imens I venter
paa det Soltog, som til Vaar jer henter.
</body>
</poem>

<poem id="lunde2019072035">
<head>
    <title>Minder</title>
    <firstline>Aldrig glemmer jeg hine Aar</firstline>
    <source pages="70-71"/>
    <quality>korrektur1,kilde,side</quality>
</head>
<body>
Aldrig glemmer jeg hine Aar,
    da Lykken aabnede mig sin Favn.
Som skøn Musik var dit kære Navn . . .
    Aldrig glemmer jeg hine Aar;
        med Duft saa sød
        af Vaarens Skød,
        med Stjærnepryd
        og Kilders Lyd
    de friske for mit Hjærte staar.

Lykken signed hver Arbejdsdag:
    de ømme Lemmer, den Tørst, den Sved
i Slæt og Høst, naar vi rigtig sled,
    Vintrens Kulde og Regnens Slag -
        forbistret før -
        gav frisk Humør,
        saa Sang og Spøg
        fra Læben føg;
    min Møje bedre var end Mag.

Fjærne Toner og Fuglesang,
    naar Skoven straaler i Udspringsskær,
en Duft af grødefuld Eng og Vang,
    Aftensuset i grønne Trær,
        det rører tidt
        saa ømt og blidt
        i Sjælens Krypt
        den Stræng, der dybt
    kan klinge med hin Vaartids Klang.
</body>
</poem>

<poem id="lunde2019072036">
<head>
    <title>Pers Arvegods</title>
    <firstline>Der var en Mand, en lille Mand</firstline>
    <source pages="72"/>
    <quality>korrektur1,kilde,side</quality>
</head>
<body>
Der var en Mand, en lille Mand,
paa hvem kun faa gav Agt.
Han syntes fattig paa Forstand
og ganske uden Samfundsmagt.

En Nat, da han var Døden nær,
han hvisked til sin Søn:
,,Her har du Kistenøgli’, Per.''
Saa tav han under Suk og Støn.

Per aabned Kisten for at se,
hvad der til ham var flydt.
Han fandt en <i>Økse</i> og en <i>Le</i>,
en <i>Skovl</i>, en <i>Spade</i>. Alt var nyt.

I Laken<note>* Lækkdige i Kisten.</note> laa en lille Skat,
Nødskilling, tjent i Sved.
Mer var ham ikke efterladt.
Men Per forstod. - Og støt han sled.
*) Læddike i Kisten.
</body>
</poem>

<poem id="lunde2019072037">
<head>
    <title>Pinsefest</title>
    <firstline>Nu kalder Instrumenter</firstline>
    <source pages="73-75"/>
    <quality>korrektur1,kilde,side</quality>
</head>
<body>
Nu kalder Instrumenter
    saa stærkt, saa blødt,
    saa vildt, saa sødt
bag Eng, bag Bæk og Stenter.
    Til Pinsebal
    i Skovens Sal
det unge Blod de henter.

Paa blanke Sko forsvinder
    saa frankt, saa frit
    med snare Skridt
de unge Mænd og Kvinder
    i Bøgens Bol,
    mens Aftnens Sol
sit Guldslæb til sig vinder.

I Dug og dunkel Blaanen,
    med Taager spændt
    fra Skrænt til Skrænt,
lyst venligt ind af Maanen,
    med Grødeluft
    og Løvspringsduft
er Natten én Hendaanen.

I Nattens Stilhed springer
    en Kilde højt
    med Kluk og Fløjt,
en Jubel frisk og klinger,
    et Tryllebrus
    til bløde Sus
af Elskovs Gudevinger.

Det fjærne Dansens Bulder,
    den Nattergal,
    den Frø-Koral,
som dybt og dæmpet ruller,
    det Spil i Skov,
    et fjærnt Vov-vov
os ind i Drømme luller.

Aa, disse Bønderpiger
    med Brystet bredt
    og Blodet hedt
af Friskhed, Fryd og Smiger,
    snart staar de fæst’
    af Sognets Præst
til Mænd, med Lovens Spiger.

Saa er det, om de vinder
    den Livets Skat,
    den Lykkestat,
de nu i Drømme finder.
    De Dryp af Tid
    med Stræb og Strid
kan ælde unge Kinder.

Ja, maaske en og anden,
    nu elleskudt,
    staar hjærtebrudt,
naar Dunsten er af Panden.
    Fra Lyst og Fryd
    til Skam og Sky
gaar Sti langs Afgrundsranden.
</body>
</poem>

<poem id="lunde2019072038">
<head>
    <title>Søndags-Idyl</title>
    <firstline>De gaar og ser paa Kornet</firstline>
    <source pages="76-78"/>
    <quality>korrektur1,kilde,side</quality>
</head>
<body>
De gaar og ser paa Kornet,
        Kirstine og Jens Jør’n,
et sindigt, solbrændt Ægtepar
        med fire raske Børn.
De vader gennem Byggen,
        saa slaar de et Sving,
et lille, gennem Havren;
        de gaar længe omkring.

Den svære Byg og Havre
        er Ægteparrets Lyst.
En tryghedssvanger Glæde
        svulmer i deres Bryst.
Der rinder skjulte Strømme
        imellem disse to;
fra begge til Naturen
        bygger Sanserne Bro.

De sætter ikke Glæden
        ved Grubleri paa Spil:
Lad løse Livets Gaader,
        hvo som blev skabt dertil!
Lad de højlærde strides,
        lad Sekterne slaas,
lad Teatrene spille . . .
        det angaar ikke os!

Til Jorden, som de dyrker,
        den lille Plet Land,
er begge lønligt bundne
        som Folk af deres Stand.
Heller end altid leve
        paa Indiens største Ø,
fyrsteligt, vil de fattigt
        leve her, til de dø . . .

skønt de har spart og spinket
        haardt nok til hver en Tid,
- det slog ej over Kroge,
        trods stadig Myreflid -,
og om end Ærens Straaler
        fra oven ikke faldt
saa stærkt paa dem og deres,
        de jo dem let fik talt.

Men brister først de Rødder,
        som de og tusend fler
i egen Jord har fæstet,
        da brister nok lidt mer.
Naar Haven først har mistet
        sit Hegn, sin stærke Vagt,
kan snart de vilde Vinde
        splitte dens Fred og Pragt.
</body>
</poem>

<poem id="lunde2019072039">
<head>
    <title>Ungdomsvenskab</title>
    <firstline>Ungdoms Venskab, friskt og frodigt</firstline>
    <source pages="79"/>
    <quality>korrektur1,kilde,side</quality>
</head>
<body>
Ungdoms Venskab, friskt og frodigt,
født af Længsler i vort Bryst,
du gør Sindet højt og modigt,
spænder vidt fra Kyst til Kyst.
Du kan fryde, du kan nære,
aldrig dog med Frugter bitre,
over stride Strømme bære,
afskedsømt i Taare sitre.

Vel kan Tidens Tænder gnave
Barken af dit fagre Træ,
Kræften dybt i Veddet grave,
Storme styrte det i Knæ;
men har Roden Dysten døjet,
vil det skønt, forklaret staa,
tænde Ungdoms Ild i Øjet,
før vort Hjerte briste maa.
</body>
</poem>

<poem id="lunde2019072040">
<head>
    <title>Ved Bækken</title>
    <firstline>O lille Bæk, endnu som før du rinder</firstline>
    <source pages="80"/>
    <quality>korrektur1,kilde,side</quality>
</head>
<body>
O lille Bæk, endnu som før du rinder
med Maanens Billed i din klare Favn.
Om svundne Tider du, til Graad, mig minder,
om Elskov frisk, om Længsel vild og øm,
om Møders Fryd, om Hjærtets Foraarsdrøm...
  O lille Bæk, fra Bred til Bred du spænder
  en Mindebro med vore varme Hænder.

Dit Bølgespil jeg hørte dæmpet klinge,
naar Nattens Lys og Stilhed om os stod,
og hver Gang over dig jeg skulde springe,
du standsed med dit Spil min travle Fod,
det klang sig blødt ind i mit Hjærteblod.
    O lille Bæk, fra Bred til Bred du spænder
    i Nat en Bro med vore unge Hænder.

Ved dine Bredder luded gyldne Skokke,
den stride Hvede og den bløde Byg,
og Vinden kimed med hver lille Klokke
i Havren til en spæd Musik af Myg.
I Engen laa hver Hest og Ko saa tryg.
    O lille Bæk, du friske Strøm i Enge,
    du spiller blødt paa evigunge Strænge.
</body>
</poem>

<poem id="lunde2019072041">
<head>
    <title>Finken</title>
    <firstline>Faa er de Toner, Finkelil, du byder</firstline>
    <source pages="81"/>
    <quality>korrektur1,kilde,side</quality>
</head>
<body>
Faa er de Toner, Finkelil, du byder;
din jævne Visestump jeg overhører,
naar Nattergalens Tryllefløjte lyder;
men siden - ofte - den mit Hjærte rører,
naar Sommersuset blødt i Haven syder;
ad skjulte Stier den min Tanke fører.

Du maner søde, længst henfarne Tider
frem for mit Syn, til Smærte: Minder, Drømme,
længst stilned, siver ind, i Brystet svider.
- O Toner, barnlig-simple, klare, ømme,
. . . Erindrings Spejl, I bedre paa mig bider
end Harper, Horn, Koncertmusikens Strømme.
</body>
</poem>

<poem id="lunde2019072042">
<head>
    <title>Under Uvejret</title>
    <firstline>Op atter en Dag nu rinder</firstline>
    <source pages="82-83"/>
    <quality>korrektur1,kilde,side</quality>
</head>
<body>
Op atter en Dag nu rinder,
        en Dag lig en Sommersø
med Solskins væld over Vandet,
        i glasklar Ynde og tyst.
Glad ud i Dagen jeg stryger,
        sejler fra Ø til Ø.
Fjærnt under Solfaldslyset
        funkler Aftenens Kyst.

Alt gaar i de første Timer
        just som jeg vil, det skal gaa.
Min Glæde stiger, jeg synger;
        jeg aner ej noget slemt.
Da slaar et Sus mig i Møde,
        mens Søen stejler, graa;
det er som et første uvejrs-
        varslende Klokkeklemt.

Min Ven og jeg bytter Blikke,
        Alvoren griber vort Sind;
men vi vil ikke forknytte
        hinanden paa nogen Vis.
Vi røgter roligt vor Gerning,
        medens den voksende Vind
gør os Kinderne blege
        og kolde næsten som Is.

Men naar vore Hænder mødes,
        da trykker de ømt og fast;
de skaber Strømning i Hjærtet,
        de virker mere end Ord.
Og da er vi to hinanden,
        med Sjælens dyreste Last,
nærmest, ja som vi skulde
        helt slynges over Bord.

Da strammes den Ring, som Glæden
        løsnede ganske lidt;
den lutres i Faren som Staalet,
        men bliver som det ej skør.
- Siden, naar Uvejret tystner,
        naar Kampen den er stridt,
vil Glæden fylde Hjærtet,
        sødere vorde end før.
</body>
</poem>

<poem id="lunde2019072043">
<head>
    <title>Naar vi er sammen -</title>
    <firstline>Naar vi er sammen, du, vi to alene</firstline>
    <source pages="84"/>
    <quality>korrektur1,kilde,side</quality>
</head>
<body>
Naar vi er sammen, du, vi to alene,
saa er mit Bryst fuldt af rolig Fryd,
og Sommersuset af Korn og Grene
og Fuglekoret er glade Lyd;
da ser jeg Sol over Livets Scene.
Naar vi er sammen, du, vi to alene,
da er mit Hjærte saa fuldt af Fryd.

Naar du gaar fra mig, du, naar jeg kan høre
dig gaa ad Vejen bag Laagen - o,
da strejfer Vintren mit Syn og Øre,
da brister sorgfuld min Lykkes Ro,
da mørkner Ensomhed mine Døre.
Naar du gaar fra mig, du, naar jeg kan høre
dig vandre Vejen bag Laagen - o! . . .
</body>
</poem>

<poem id="lunde2019072044">
<head>
    <title>Efteraar</title>
    <firstline>Tæt ved Vejen der staar et Træ</firstline>
    <source pages="85"/>
    <quality>korrektur1,kilde,side</quality>
</head>
<body>
Tæt ved Vejen der staar et Træ,
        en granret Røn,
        nys tæt og grøn.
I Sommer gav det vor Have Læ,
nu er det tyndet af Aarets Tand;
dets Smykke, skinnende rødt som Brand,
        i Laser om det ryger,
mens Blæsten bøjer det halvt i Knæ
        og slaar med tunge Byger.

Det er Skabningens Kongelov:
        Sluk Livets Drift,
        giv Lykken Gift,
slaa ned, hug væk paa Mark, i Skov!
Lad Øksen hvine mod Haabets Rod,
lad Skønhed visne, slug Kratt og Mod,
        blot Legemer og Sjæle!
Men Livet blomstrer, trods Dødens Rov,
        tæt ind paa Dødens Hæle.
</body>
</poem>

<poem id="lunde2019072045">
<head>
    <title>Blaaklokken og Stikkelsbærbusken</title>
    <firstline>Dér staar du, Klokkelil, og blomstrer frit</firstline>
    <source pages="86"/>
    <quality>korrektur1,kilde,side</quality>
</head>
<body>
Dér staar du, Klokkelil, og blomstrer frit
midt i en Favn af haarde, spidse Naale,
du bly, du spæde, som kun saare lidt
Berøring, endnu mindre Kamp kan taale.
Her lægger du saa tillidsfuldt og blidt
dit fine Legem ind til Buskens store,
mens dine Stængler tager sig et Ridt
paa Grene, der ihjel dig kunde spore.

Dér tør du aande frit, og uden Sky
med dine Klokker ringe og dig sole;
dér fandt du dig et sikkert Værn, et Ly;
paa Buskens Trofasthed du nok kan stole.
Den Haand, der vil dig plukke, faar et Spyd
i Huden plantet, dybt, saa det kan smærte.
- O vilde Himmelblomst, du straaler Fryd
og Vemod, som et Blik, ind i mit Hjærte.
</body>
</poem>

<poem id="lunde2019072046">
<head>
    <title>Poesiens Gudinde</title>
    <firstline>Yderst følsom er hun, intet kan bestikke</firstline>
    <source pages="87"/>
    <quality>korrektur1,kilde,side</quality>
</head>
<body>
Yderst følsom er hun, intet kan bestikke
hendes skarpe Sanser og sikre Instinkt.
Stræng er hun ogsaa: Gøglet finder ikke
Naade hos den Jomfru, selv om det er flinkt.

Tingen den skal være: Livets Førstedraaber,
gydt i fine Skaaler af glimtende Ord.
Tingen den skal være ikke just for Taaber,
de kan aldrig mættes ved Gudindens Bord.

Alle hendes Tjenere vejer og vrager:
Ret og Skel skal have, det véd vi, sin Gang!
Broget er Skaren, der til hende drager,
hver med sine Frugter, og Vejen ofte trang.

Trangest for den Stymper, der gaar uden Skærme,
ukendt i den Verden, han stævner imod; -
ja, jeg vil ikke Gudinden fornærme,
men hun har jo, véd jeg, før smagt Bondeblod.
</body>
</poem>

<poem id="lunde2019072047">
<head>
    <title>Min Ven</title>
    <firstline>Han var mig kær, den mørke Hest</firstline>
    <source pages="88"/>
    <quality>korrektur1,kilde,side</quality>
</head>
<body>
Han var mig kær, den mørke Hest,
fra han blev født, en Vinternat.
Han strøg fra Stedet som en Blæst
til han med Aarene blev mat.

Tog han maaske saa varmt paa Vej,
fordi hans Mo’r, et muntert Øg,
med ham ved Hjærtet løb med mig
fra Møllen løbsk - en dristig Spøg.

Du mørke Hest, mit Yndlingsdyr,
som bar mig fjærnt til hende, som
os to, i Lys af Maanens Fyr,
fornøjet, frisk i Møde kom, . . .

langt mer end mangen anden én
med Vidende om Ret og Pligt,
fortjente du en Bavtasten.
Nu faar du bare dette Digt.
</body>
</poem>

<poem id="lunde2019072048">
<head>
    <title>I den lyse, glade Tid</title>
    <firstline>I den lyse, glade Tid</firstline>
    <source pages="89"/>
    <quality>korrektur1,kilde,side</quality>
</head>
<body>
I den lyse, glade Tid
    Alverden er ét Blomsterflor
og som gyldne Bier vi,
    vor Sjæl, vort Blod.
Til hver en munter Melodi
    slaar Hjærtet Takt med Mund og Fod,
og Glæden selv blandt Torne bor,
    paa Stengrund gror.

Ak, de lyse, glade Aar:
    forbi, al Herlighed forbi.
Mindet dufter end af Vaar,
    af Eng og Krat,
af Kærlighed saa sød og saar.
    Som Toner af en Løvfaldsnat
det klinger nu: forbi, forbi -
    for evig Tid.
</body>
</poem>

</content>
</section> <!-- Vekselspil -->

<section>
<head>
    <title>I de fynske Alper</title>
</head>
<content>

<poem id="lunde2019072049">
<head>
    <title>Indvandring</title>
    <subtitle>I Bjærgsskoven</subtitle>
    <firstline>Her bølger Fynslands Jordsmon skønt og stormfuldt</firstline>
    <source pages="94-95"/>
    <quality>korrektur1,kilde,side</quality>
</head>
<body>
Her bølger Fynslands Jordsmon skønt og stormfuldt,
paa Højderne med Sand og Rullesten;
men Skoven, der dem dækker, vidt og formfuldt,
er høj og svær, den staar med Gren ved Gren,
med Top ved Top fjærnt ud i Øst og Vester;
og Dalene, hvor Aa og Ræk sig snor,
har Fedme til en yppig Vækst - de fester
i Solskin nu med Juni Maaneds Flor.

Jeg drejer ind i Skoven, ind paa Vejen,
der blød og grøn, med dybe Vognkanaler
og store Ralke, under idel Drejen
snart hæver sig og snart lemfældig daler.
En lille yndig Vej, som ikke støver,
men noget skummel vist ved Nattetide.
Lyst blaaner Himlen, Middagssolen kløver
Granskovens Skumring ved min højre Side.

To Raadyr træde ud paa Vejen, standse
og se sig ilsomt om med store, klare
og vilde Blik. Saa saare de mig sanse,
med Stormens Hast de ind i Dybet fare.
Jeg gaar i Stilhed. Intet Træ sig rører.
Jeg gaar i Harpiksduft, blandt høje Graner.
En Sti ved Vejen snart til Tops mig fører
paa en af Alperne, i krumme Baner.

O, dette Hav af lysegrønne Tinder
i kraftig Bølgen, yndefuldt-alvorligt! . . .
O hvilken Luft, der om mit Hoved rinder!
Og Egnen . . . jeg maa standse, uvilkaarligt!
Dérnede, dybt, en gammel, hvid-grøn Mølle;
jeg skelner Kværnens Dundren, Vandets Plasken
og Lyden af en ung Hyrdindes Kølle,
der svinges under megen Skørtedasken.

Og jeg ser nok en Mølle, midt paa Engen;
og længer omme: ên til, mellem Brinker;
de spiller alle rask paa Aaløb-Strængen,
som bugter sig i Dalens Bund og blinker.
Dérnede mellem grønne Jorde-Tavler
med herlig Skrift, i tykke Hasselrammer, -
ved Krat, der op ad stejle Skrænter kravler,
Sollyset klart mod hvide Vægge flammer.

Histude flimrer, funkler Havets Stribe,
og dér er Kyst ved Kyst med Skoves Smykker.
Dérude sejler smaa og store Skibe.
O Skønheds Dyb! du daarer, saa jeg dykker
mig i dig ned. Mit Hjærte saligt svulmer,
mens jeg forlader denne Alpehøjde.
Dybt under mig det sukker, spiller, ulmer:
Skovgud! blæs op nu paa din Hyrdefløjte.
</body>
</poem>

<poem id="lunde2019072050">
<head>
    <title>Krybskytten</title>
    <firstline>Han gaar ud i den hvide Vinternat</firstline>
    <source pages="96-97"/>
    <quality>korrektur1,kilde,side</quality>
</head>
<body>
Han gaar ud i den hvide Vinternat,
ad en Tværsti, som fører op i Skoven.
Bøssen har han med Rendekugler ladt.
Han er bomstærk og ofte svært forvoven.
Han er snar, - dog de tog ham jævnlig fat,
men han bryder sig ej en Døjt om Loven,
han trodser de almægtige foroven.

Han gaar ind mellem Skovens stille Træ’r,
hvor kun Striber af Maaneskinnet lyser.
Som en Sten staar han stille hist og her,
selv naar kun en Kat i hans Nærhed nyser;
agter skarpt paa hver en Lyd fjærn og nær,
men saa rolig; af Angst han ikke gyser.
Længe sidder han paa Lur, mens han fryser.

Hvilket Drøn, naar med ét han giver Fyr!
højt det gjaldrer gennem Bjærgenes Stilhed,
og af Skræk sitrer alle Skovens Dyr.
Det er, som en Magt af en titanisk Vildhed
bryder løs fra sit Skjul og Rædsler spyr.
- Mod ham Skytten paa Godset gaar med Snildhed
og en Ildhu, der ej hæmmes af Mildhed.
</body>
</poem>

<poem id="lunde2019072051">
<head>
    <title>Vogterpigen</title>
    <firstline>Ved Aaen vanker en Pigelil</firstline>
    <source pages="98-99"/>
    <quality>korrektur1,kilde,side</quality>
</head>
<body>
Ved Aaen vanker en Pigelil
    saa ung, knap femten Aar;
en Sang hun nynner til Bølgers Spil.
    Hun vogter Kvæg og Faar.
Det friske Ansigt er brunt af Sol,
    Guldhaarets Spind
    om Pande, Kind
    for Blæsten gaar,
og Øjet blaaner som en Viol.

Hun er, skønt fattig, saa fugleglad,
    - Naturbarn, yndefuld.
Den Verdensdame i Borg og Stad
    bær Ædelstene og Guld,
og Silken straaler om Bryst og Arm;
    - er altid chik,
    kan Sprog, Musik . . .
    En Blaargarns Bul,
usmykket, dølger Hyrdindens Barm.

Men Hjærtet lyser med barnligt Skær
    fra Øjets solblaa Sø,
saa fjærnt fra Lasten, til Uskyld nær; -
    en frisk og yndig Ø.
Hun gaar og drømmer saa favr en Drøm
    i Solskinsbrand
    til Spil af Vand
    og Duft af Hø.
Saa svaler hun sig i Aaens Strøm.
</body>
</poem>

<poem id="lunde2019072052">
<head>
    <title>Udfart</title>
    <firstline>Nu gaar du bag den fjærne Skov</firstline>
    <source pages="100"/>
    <quality>korrektur1,kilde,side</quality>
</head>
<body>
Nu gaar du bag den fjærne Skov,
nu er du i din Hjemstavns Dal,
ved Bækken og vor Nattergal . . .
<i>Jeg</i> staar, for Længslers Vé et Rov,
ombrust af Lyd fra Bølgeskum,
der syder under Skibets Bov,
og ser - lavt i det solblaa Rum -
et Mulm gaar ned: din Bjærgegns Skov.

I dette Smærtens Øjeblik
du tager i mit Hjærte Vækst;
da er dit kære Navn <i>min</i> Tekst
til Vandets susende Musik.
Jeg skuer mod vor Hjemø’s Kyst
og lover dybt, med dugget Blik:
for Gaven, som i dig jeg fik,
at smedde Lykken til dit Bryst.
</body>
</poem>

<poem id="lunde2019072053">
<head>
    <title>Nat</title>
    <firstline>Til din Dal ved fjærne Alpehøjder</firstline>
    <source pages="101"/>
    <quality>korrektur1,kilde,side</quality>
</head>
<body>
Til din Dal ved fjærne Alpehøjder,
hvor en ildfuld Nattergal nu fløjter,
jubler Foraar i dit Kammer ind,
hvor, for aabent Vindu, vel du sover
paa dit Leje, hvid og rød om Kind,
drømmer jeg mig, længselsgrebet, over.

Var jeg ikke løst til Mulden lænket,
var Orkanens Fart mit Legem skænket,
vilde snart du vaagne ved et Kys,
smile varmt med Maaneskin i Øjet . . .
Løvet hvisker om et saligt Gys,
naar det sitrer, blødt af Vinden pløjet.
</body>
</poem>

<poem id="lunde2019072054">
<head>
    <title>Oversyn</title>
    <firstline>Fra denne Alp i et Højland</firstline>
    <source pages="102-103"/>
    <quality>korrektur1,kilde,side</quality>
</head>
<body>
Fra denne Alp i et Højland,
          yndefuldt, vildsomt,
hvor Hytter og Odelsgaarde
          blandt Skove syner,
fra dette Bjærg, hvor det lufter
          saa friskt og ilsomt,
ser jeg ud over min Hjemstavn,
          hvor Ruder lyner.

I Landsbyers dunkle Klynger
          Kirker jeg skimter,
og Hegnenes Linjer sammen,
          for Øjet bruse
til Skov, bag hvilken en Stribe
          af Fjorden glimter;
i Skoven staar spredt en Mængde
          Gaarde og Huse.

Ved Egnen derude hænger
          endnu mit Hjærte;
dér kan det føle sig hjemme,
          kvæges og hvile,
naar det af Storme er hærget,
          opfyldt af Smærte.
Dér kan det gribes ved Suset
          af grønne Pile.

Mit Øje dugges ved Synet
          af det derude;
det er som om Trær og Huse
          og Vandets Glitren
og Lyset dér i det fjærne,
          hver solfyldt Rude,
vil skærme mit Hjærtes Minder
          mod stum Forvitren.
</body>
</poem>

</content>
</section> <!-- I de fynske Alper -->

<section>
<head>
    <title>Fynske Viser</title>
</head>
<content>

<poem id="lunde2019072055">
<head>
    <title>Fynboen</title>
    <firstline>Fynbo’n han æ’ frisk aa brav</firstline>
    <source pages="107-108"/>
    <keywords>andersen</keywords>
    <quality>korrektur1,kilde,side</quality>
</head>
<body>
Fynbo’n han æ’ frisk aa brav,
tapper baade Nat aa Dav;
let te’ Smil aa let te’ Graad,
snar te’ Leg aa snar te’ Daad.

Spor a’ Herremandens Hov
Nakki bær trods Frihedslov.
Hvis for vøg han dæfaa er,
gi’ ham Salt for søde Bær!

Gi’ ham Bøsse, gi’ ham Hest,
spil for ham te’ Folkefest!
Stik ham Spa’e, lang ham Le,
saa ska’ I dov báre<note>* Lyden mellem <i>a</i> og <i>aa</i>, ejendommelig for fynsk Udtale, staar her antydet med en Akcent over a.</note> se!

Ta’ det røde fynske Kvæg
med det stærke Málkepræg.
Se hans Humle! sma’ hans Most!
Spis enganj hans Røgeost!

Frejdig u’en Bram aa Brask
nævne vi vo’ Rasmus <i>Rask</i>.
Mon dæ’ her paa vor Planet
æ’ e’ større Sprovhelt set!

Aa mon ette H. C. A.s
Æventyr hár fø’ste Plâ’s.
Fynbo Thorvald Ellegaard
flot som Verdensmester staar.

Aa Mads Hansens jævne Sanj
gik sin sikre Sejersganj.
Danmark i Carl Nielsen fik
et Geni udi Musik.

Saa vi ette nys det Syn,
at J. Jensen, Rørup, Fyn,
planted op i København
med Borgmester-Glans sit Navn!

Fynbo’n kommer sent men godt,
naar han klar Besked hár faa’t.
Hár han Sa’en rejde kær,
sikken saa e’ Ká’l han er!
</body>
</poem>

<poem id="lunde2019072056">
<head>
    <title>Den forladte Pige</title>
    <firstline>Mi’ Stei blev smal, mi Vej blev tranj</firstline>
    <source pages="109-110"/>
    <quality>korrektur1,kilde,side</quality>
</head>
<body>
  Mi’ Stei blev smal, mi Vej blev tranj,
  mit Hjarte ømt a’ Sukke.
  Naar án’re Pi’er le’ aa sanj,
  aa Fiolin-Musiken klanj,
  je’ Stákel maatte lukke
  mig in’e paa mit Kammers. Naar
    je’ hørte Gøi kukke,
da ku’ je’ somtid ett’ la’ vær aa græ’e.

  For Lavs - han vaa mig ette tro,
  endda han højt aa helle’
  tov Himlens Gud te’ Vidne po,
  <i>mig</i> vi’ han aller svi’e - o!
  han svei kun alt for ville’,
  saasnart han bare saa et Skørt.
    Hans Sinj vaa’ saa forskelli’.
Je’ staar saa ene - ene her i Verden.

  Di døje frá mig, Fa’r aa Mo’r,
  aa Syskend hár je’ i’en ;
  saa sku’ da Bent, mi’ en’ste Bro’r,
  væ’ levje, hvad je’ ette tror,
  for det æ’ syv Aar si’en
  je’ hørte frá ham, da vaa’ han
    i Mejico, i Kri’en.
Aa dæfor staar je’ ene her i Verden.
</body>
</poem>

<poem id="lunde2019072057">
<head>
    <title>Gammel Folketro</title>
    <firstline>Vi ska’ jo væ’ her, gammel, syg og arm</firstline>
    <source pages="111"/>
    <quality>korrektur1,kilde,side</quality>
</head>
<body>
Vi ska’ jo væ’ her, gammel, syg og arm,
vi ska’ jo gaa paa Jor’en,
om aa hun somtid æ’ vos nov’ for varm;
vi æ’ hend’ Bø’n, aa holder Bø’n a’ Mo’ren,
saa taal’ di møj, saa ska’ det klemme hordt,
      før di der’ Liv forkort’.

Det nytter ett’, vi knurrer aa gø’ Spræl,
det gør’et bare værre.
Æ’ Skylden án’res, eller hár vi sæl’
forvoldt ’et - la’ vos hold’ vos te’ Vorherre.
Kaa <i>han</i> ett’ hjælp’, som æ’ saa stor e’ Maanj,
      <i>saa</i> æ’ dæ i’n dæ kaanj.
</body>
</poem>

<poem id="lunde2019072058">
<head>
    <title>Den angrende Pige</title>
    <firstline>Je’ vented dig den hal’e Nat</firstline>
    <source pages="112"/>
    <quality>korrektur1,kilde,side</quality>
</head>
<body>
Je’ vented dig den hal’e Nat
bag Laden, i det lille Krat.
Saa lested je’ mig ind i Senj.
Je’ lytted, hver Gan’ Løvet
mod Ruden slo’. Du slemme Drenj!
Hvor vaa’ je’ dov bedrøvet.

Men det vaa’ val min egen Skyld;
for sidst, ved Havens gamle Hyld,
da vaa’ je’ vist for kold, mi’ Ven,
trods al mit Hjartes Hede.
Men naar vi mødes, snart igen,
forsvinder val din Vrede!

Saa faar du - det er sandt aa vist! -
de Kys, du maatte savne sidst,
aa ka’ske faar du end lidt fler . . .
Lad mig da se, du kommer
i Morgen Avten, naar du ser
Lys inde paa mit Hummer.
</body>
</poem>

<poem id="lunde2019072059">
<head>
    <title>Det helle' Enfold</title>
    <firstline>Nu se’er di, a’ alt ska’ gaa</firstline>
    <source pages="113-114"/>
    <quality>korrektur1,kilde,side</quality>
</head>
<body>
Nu se’er di, a’ alt ska’ gaa
    saa møj retfærdig te’.
Det tror je’ ette rejde paa,
    der æ’ en Ha’e ve’,
    det ska’ I faa aa se.
Je’ æ’ nu ette fra i Gor
aa heller ette fra i Fjor,
aa ette hár je’ som e’ Ræv’ung
                    patt’ min Mo’r!

Hvo’ sku’ vi være, te‘ vi fek
    det hele gjor’ i Stanj
aa sat en ny aa bæ’re Skek
    paa al Del i vo’ Lanj ?
    Der æ’ jo i’en, der kanj
faa novet ordnet, naar enhver
maa gaa aa gøre Mudder her
aa vælte Stenene, der staar, hvo’
                    di ska’ vær'.

Vi maatte heller hol’e Munj,
    saalæn’e det stod paa,
aa alle dem, der ette kunj
    la’ Kvæ’nen rolig staa,
    sku’ u’en vi're gaa;
saa fek vi án’re mere Rum.
Men det vil kniv’ aa hold sig stom,
te’ Tinjene æ’ ordnet rejde
                    rundtenom.
</body>
</poem>

<poem id="lunde2019072060">
<head>
    <title>Før Skovfesten</title>
    <firstline>Aa Ane, hvo’ du dov æ’ fin!</firstline>
    <source pages="115-116"/>
    <quality>korrektur1,kilde,side</quality>
</head>
<body>
<nonum><center><i>Karlen:</i></center></nonum>

Aa Ane, hvo’ du dov æ’ fin!
Du æ' som én a’ Postelin,
en ustaferet Daakke! -
    saa nyssele’,
    saa kyssele’.
    Men pas nu paa,
    det ett’ ska’ gaa
dig som Sofi’, der blev en ussel Jaakke.

Du ken’er ette Verden nær
saa godt som je’ aa véd hva’ dér
en Pi’e som dig ká’ møje.
    Den Fest, det Sjov . . .
    Aa, Ane dov,
    slaa den Tanj u’! . . .
    Aa gør’et, du!
Mi’ go’e Gaard . . . du æ’ val te’ aa nøje


<nonum><center><i>Pigen:</i></center></nonum>

Du æ’ e’ Klud aa i’en Ká’l!
Du ka’ jo gaa med mig te' Bal,
vil Du saa gæ’ne ha’ mig.
    Du med di’ Gaard . . .
    Dit Tossefaar!
    Næ, vis mig fø’st,
    om du hár Løst
aa kappes med di án’re om aa ta’e mig!
</body>
</poem>

<poem id="lunde2019072061">
<head>
    <title>Jørgens Vise</title>
    <firstline>Mi’ bedste Husbond det vaa’ Mads</firstline>
    <source pages="117-118"/>
    <quality>korrektur1,kilde,side</quality>
</head>
<body>
Mi’ bedste Husbond det vaa’ Mads;
    han æ’ nu død aa borte.
Han vaa’ saa nem aa gø’ tepas,
    aa aller sku’ han knorte.
Aa han vaa’ ette knap med Ros
    aa Frihed ette heller.
Men han, som je’ nu tjener hos,
    hver Mundfel’ i vos tæller.

Aa Konen hun er ette bæ’r
    aa tit saa sur som E’ke.
Di passer alti’ paa vor Fær',
    aa <i>han</i> vil immer præke:
Han tror, a’ han ká lære mig,
    hvo’dan e’ Plov ska’ stilles I
Han ká nu aller nære sig.
    Aa stadig ska’ vi drilles.

Han æ’ saa døjde - tror han da! -
    aa li' saa klov som Saten.
Han se’er, de’ staar i Loven, a’
    vi maa’tte gaa om Na’ten,
undta’en han hár gi’ vos Lov.
    Nej, han aa hans Madamme,
di regner ette vos for nov’.
    Di sku’ i Glas aa Ramme!

Nej, Mads, det vaa’ e’ herlig Maani,
    aa det vaa Konen aasse.
Dér fek vi <i>Kaffe</i> - ette Vaanj -
    aa Sul, saa det ku’ klodse.
Men mest fordi det vaa vos undt,
    ku’ det vos rejde glæ’e.
Je’ æ’ endnov dem saa forbundt,
    a’ je’ sgu godt ku’ - græ’e.
</body>
</poem>

<poem id="lunde2019072062">
<head>
    <title>Mi' Tipold'fár</title>
    <firstline>Mi’ Tipold’fár te’ Hovning gik</firstline>
    <source pages="119-120"/>
    <quality>korrektur1,kilde,side</quality>
</head>
<body>
Mi’ Tipold’fár te’ Hovning gik;
    aa-ja! aa-ja! aa-ja!
Det vaa’ jo en forbandet Skik.
        Men han vaa’ Træl,
        den arme Sjæl.
    Aa-ja! aa-ja! aa-ja!

Aa voved han a’ mukke lidt,
    ’va-’va? ’va-’va? ha-ha!
fluks Hundehul, fluks Træhestridt
        ham brydsk blev budt.
        Han vaa’ kaput.
    Aa-ja; aa-ja! aa-ja!

Te’ Hundepiskens Hvin aa Slav,
    han sled sin sure Hovningsdav.
hu-ha ! hu-ha! hu-ha!
        Hans eget Ko’n
        stod tit aa raa’n’.
    Aa-ja! aa-ja! aa-ja!

Min Tipold’mo’r hun fek e’ Drenj;
    naa-ja! naa-ja! naa-ja!
Men hun laa kun i Basselsenj
        fra Kvæld te’ Gry,
        skønt hun vaa’ sy’.
    Aa-ja! aa-ja! aa-ja!

For Ká’li vaa’ te’ Hovning sagt.
    Ih-ja ! ih-ja! ih-ja!
Aa Panneka’er fek hun bagt -
        a’ klumpet Dej.
        En Pi’e ? Nej!
    Aa-ja! aa-ja! aa-ja!

Forfærdet over dette Syn,
    men Herre Jøsses da!
brød Ká’li ud (det kom som Lyn):
        Skrub dov i Senj
        aa varm di’ Drenj.
    Aa-ja! aa-ja! aa-ja!
</body>
</poem>

<poem id="lunde2019072063">
<head>
    <title>Løsgængerens Ønsker</title>
    <firstline>Aa, há’e je’ dov blot en Márk</firstline>
    <source pages="121"/>
    <quality>korrektur1,kilde,side</quality>
</head>
<body>
  Aa, há’e je’ dov blot en Márk
  med tykt Lav Muldjord, fed aa sort;
  et Husdyrbruv, om ett’ saa stort
  som det, der vaa’ i Noas Ark!
  Et Hejm, hvo der vaa’ godt aa bo;
  paa Hylden Mad te’ fler end to -
men fram for alt: en lille herlig Kone!

  Da vaa’ je’ lykkele' som én
  a’ Lándsbypurkene, dæ’ skær
  sig Fløjter rundt i Mark aa Kær; -
  fek ette al den Hjartemén.
  Je' ønsker i’en Herregaard;
  je’ æ’ tefreds med mindre Kaar,
naar kun je’ hár en lille herlig Kone!
</body>
</poem>

<poem id="lunde2019072064">
<head>
    <title>Jætte aa Jør'en</title>
    <firstline>Jætte aa Jør'en passed Kør aa Faar</firstline>
    <source pages="122-123"/>
    <quality>korrektur1,kilde,side</quality>
</head>
<body>
Jætte aa Jør'en passed Kør aa Faar.
    ,,Hej du, hej! Hej du, hej!'' raabte Jør’en.
Jætte kom derhen. Han bød henj en Taar
    a’ sit Øl. - ,,Det æ’ surt!'' sa’e Jætte.

Møj ha’ de sammen, men aller nov’ ondt.
    ,,Kryv i Ly! Kryv i Ly!'' galed Jør’en.
Jætte dukked ind' i hans Skur, et rundt.
    ,,Je’ æ’ ban’e for Torden!'' sa’e Jætte.

Leji’ fek Ende. Aa di væjste tel.
    ,,Avet om! Avet om!'' braste Jør’en.
Han vaa’ altid med. Svirelav aa Spel
    vaa’ hans Lyst; han blev rejde e’ Sta’kel.

Jætte gik aa græd . . . Saa kom han e’ Nat.
    ,,Lad mig vær! Lad mig vær!'' sa’e Jætte.
Da han ret fornam, det vaa’ saaddan fat,
    saa bandte han de dyreste E’er.

,,Flasken Nummer ét, je’ kun Nummer to . . .
    Gaa di’ Vej! - Hører du!'' sa’e Jætte.
Gik han da; oprørt. Ind i Byens Kro:
    ,,Hej, min Tøs! Har du novet paa Flasken ?''

Jætte aa Jør’en mødtes dov igen.
    ,,Tøv et Korn! Tøv et Korn!'' bad hun kærlig.
,,Jør’en, du maa gæ'ne drekke, mi’ Ven,
    naar kun du ve’ la’ Krotøsen fare!''

<nonum><center>* * *</center></nonum>

U’e ved Mosi’ fek di Hus aa Jor’.
    ,,Sma’ vor Most! Sma’ vor M(j)ød!'' byder Jør’en.
,,Brænd’vin æ’ ette forbøjn a’ vo' Mor,
    men - je’ kom te’ aa snuble med Flasken!''
</body>
</poem>

<poem id="lunde2019072065">
<head>
    <title>Den glade Søren</title>
    <firstline>Søren pløjed si’ Husbonds Jord</firstline>
    <source pages="124-125"/>
    <quality>korrektur1,kilde,side</quality>
</head>
<body>
Søren pløjed si’ Husbonds Jord,
omkredst a’ Maager frá Hav aa Fjord.
    ,,Ej, æ’ I dér!'' sa’ Søren.
,,Ja, her æ’ Sul paa det lan’e Bord!''

Søren lystig i Graven spranj.
Han Tør’en højt op i Baren svanj.
    ,,Nu ska’ hun skær’!'' sa’ Søren.
Han ælted, trilled aa skar med Sanj.

Markens Kløver stod grøn og rød,
men Leens Klanj henover den lød:
    ,,Nu gaar vi paa!'' sa’ Søren.
,,Nu ska’ hun skære paa Liv aa Død!''

Søren Trøjen aa Vesten smed.
Aa, hvor han svedte! aa, hvor han sled!
    ,,Hu-hug! Hu-hug!'' sa’ Søren.
Og Solens Braanj ham i Nakki’ sved.

Søren fang’de e’ lille Fovl,
der laa aa spirred ved Vovnens Hjul.
    ,,Dit arme Kræ,'' sa’ Søren.
Saa ga’ han Ungi’ et sikkert Skjul.

Søren pyntet te’ Skovi’ gik,
te’ Folkefest med Dans aa Musik.
    ,,Tju-hu! Tju-hu!'' sa’ Søren;
han Pi’erne svanj etter gammel Skik.

Søren dansed den hele Nat,
aa hjem han fu’le Mari’, si’ Skat.
    ,,Stol du paa <i>mig!</i>'' sa’ Søren.
,,Je’ har ej noven Pi’e forladt!''

Søren spared sin Sommerløn.
Ved Jul han lej’de en raa’en Røn’:
    ,,Her æ’ mit Slot!'' sa’ Søren.
,,Te’ Sprinjvánj æ’ her e’ dejli’ Brønj!''

Søren sad ved Maries Senj,
Mari’ ha’ ny Ile’ født ham e’ Drenj.
    ,,Hej Kammerat!'' sa’ Søren;
,,naa ska’ du med mig u’ aa slaa Enj!''

Søren sad paa et fældet Træ,
Feberen há’e klemt ham i Knæ.
    ,,Aa hjælp mig hjem!'' bad Søren.
Mari’ aa alle Bø’nene græ’.

Søren følte, en Nat han laa,
a’ Livet snart ham skulde forgaa:
    ,,Aa kom, Mari’!'' sa’ Søren.
Mari’ hun vækked di manne smaa.

Søren te’ ,,Storarmeen" drov.
Hans Lig di jordede i en Krov,
    aa Præsti’ holdt en Tále
te’ nedsat Pris aa i Blomstersprov.

Sovnet Mari’ aa Bø’nene tov.
</body>
</poem>

<poem id="lunde2019072066">
<head>
    <title>En gammel Vandringsmand</title>
    <firstline>Fra Sovn te’ Sovn han gaar sin Runde</firstline>
    <source pages="127-128"/>
    <quality>korrektur1,kilde,side</quality>
</head>
<body>
Fra Sovn te’ Sovn han gaar sin Runde,
gør Jens, højt hilst a’ Egnens Hunde:
      vov-vov! vov-vov!
Paa Støvler næsten uden Bunde,
aa tit hel svejet, hal’t i Trav
ind stryger Jens med Hesselstav,
      i højt Humør -
      som altid før:
    ,,Goddav! Goddav!''

Før vaa’ han givt, men Konen vendte
sig fra ham - med en anden rendte -
      av-av! av-av!
Det Stød ham, Jens, paa Vandring sendte.
Han fik det frie, lette Tav.
Men Jens æ’ li’ saa god den Dav
      i Dav som før,
      og ved Humør:
    ,,Goddav! Goddav!''

Et Maaltid Mad vor Jens æ’ sikker,
aa mang’ en Taar te’ Bunds han stikker
      ,,aah-aah! aah-aah!''
E’ Klapni’ Fo’r i Staal’i ligger,
dér Jens for Na’ten hvile maa.
Paa Straa vor Frelser sel’ jo laa!
      Naar Da vi gryr,
      farvel han by’r.
    ,,Haa-haa! Haa-haa!''
</body>
</poem>

</content>
</section> <!-- Fynske Viser -->

</workbody>
</kalliopework>

<?xml version="1.0" encoding="UTF-8"?>
<!DOCTYPE kalliopework SYSTEM "../../data/kalliopework.dtd">
<kalliopework id="1913" author="lyhne" status="complete" type="poetry">
<workhead>
    <title>Provinsbyens Sange</title>
    <year>1913</year>
    <notes>
        <note>Teksten følger Knud Lyhne: <i>Provinsbyens Sange</i>, Edelmannske Boghandels Forlag, Horsens, 1913.</note>
        <note>Noter med en foranstillet asterisk er digterens egne.</note>
    </notes>
    <pictures>
        <picture src="1913-p2.jpg">Forsiden til <i>Provinsbyens Sange</i> (1913).</picture>
        <picture src="1913-p1.jpg">Titelbladet til <i>Provinsbyens Sange</i> (1913) lyder ,,Knud Lyhne / Provinsbyens Sange / En Samling Digte. // Edelmannske Boghandels Forlag. / 1913.''</picture>
    </pictures>
    <source facsimile="115308077073_color.pdf" facsimile-pages-num="62" facsimile-pages-offset="6">Knud Lyhne: <i>Provinsbyens Sange</i>, Edelmannske Boghandels Forlag, Horsens, 1913.</source>
</workhead>
<workbody>

<section>
<head>
    <title>Provinsbyens Sange</title>
</head>
<content>

<poem id="lyhne2019082101">
<head>
    <title>Forspil</title>
    <firstline>Jeg har en Vulkan i mit Bryst</firstline>
    <source pages="5"/>
    <quality>korrektur1,kilde,side</quality>
</head>
<body>
Jeg har en Vulkan i mit Bryst,
for andre saa stille — saa tyst,
Drømme hede som flammende Baal
de vil bringe mig frem til mit Maal.

Thi Natten har sunget en Sang
og mit Indre bevaret en Klang.
Stjernevrimlen har lyst ned til mig,
og har vist mig den rette Vej.
</body>
</poem>

<poem id="lyhne2019082102">
<head>
    <title>Drømmeri</title>
    <firstline>Jeg ligger alene bag Hækken</firstline>
    <source pages="6"/>
    <quality>korrektur1,kilde,side</quality>
</head>
<body>
Jeg ligger alene bag Hækken
og stirrer mod Fjorden ud,
jeg ligger og lytter til Bækken
og Vaarens det syngende Bud.

Mit Hjerte er ej bedrøvet,
jeg drømmer en Fremtidsdrøm.
En Drøm der er lys som Løvet
og blinker som Fjordens Strøm.
</body>
</poem>

<poem id="lyhne2019082103">
<head>
    <title>Aprilsvejr</title>
    <firstline>En trykkende Stemning ruger</firstline>
    <source pages="7-8"/>
    <quality>korrektur1,kilde,side</quality>
</head>
<body>
En trykkende Stemning ruger
over hele Naturen.
Den lille vævre Væsel
vimser i Agerfuren.

Ind over Landet drager
Flokke af hvide Maager,
blandende sig paa Marken
med blaaligsorte Raager.

Skaden skriger i Skoven.
Aaen bruser og skummer.
Strømmen glimter og glitrer,
naar den i Engen krummer.

Et skælvende Vindstød jager,
tudende som en Ugle,
dragende mørke Blaanner
henover Solens Kugle.

Ude i Vesthorisonten
kuples Skyer i Bunker,
enkelte Hagel falder
som sølvergnistrende Funker

Truende Uvejr kommer,
Stormen i vældige Hoser,
rasende Byger bruser
ind over Dalens Moser.
<nonum><right>- - -</right></nonum>

Lynild saver i Skyen.
Hagel smelder og fejer.
Stormen hyler - - det tordner!
— Træerne knirker og nejer.
<nonum><right>- - -</right></nonum>

Saa klarer det atter i Vester,
Aaens Strømninger syder.
Bygen brummer i Øster,
mens Sol gennem Skyerne bryder.
</body>
</poem>

<poem id="lyhne2019082104">
<head>
    <title>Valborgblus</title>
    <firstline>Jeg staar paa Bjergelide</firstline>
    <source pages="9-10"/>
    <quality>korrektur1,kilde,side</quality>
</head>
<body>
Jeg staar paa Bjergelide
og stirrer imod Nord —
mens Nattemulmet svøber
sig om min Fødejord;
og ude rundt i Landet
opdukker Blus ved Blus - -
der larmer gennem Luften
et Hekseridningsbrus.

Før Kvæget skal paa Græsning,
maa Heksen jages ud
af Landet, ellers vil hun
forgøre Ko og Stud;
ja derfor tænder Bonden
i Aften Baal paa Bavn
og slaar for sig og Huset
et Kors i Jesu Navn.

I Nat er der paa Bloksbjerg
en syndig Heksefest;
thi selve Fanden bydes
som Regel med som Gæst;
der trues og der sværges,
der drøftes om Fortræd,
saa selve Æresgæsten
til Tider bliver ræd.

Men Jydelandet sover —
med god Samvittighed;
den tavse Foraarsnat har
en egen stille Fred.
Fra Bjerrebyen skingrer
det første Hanegal — —
og Lyset dæmrer frem
over Frejas gamle Sal.
</body>
</poem>

<poem id="lyhne2019082105">
<head>
    <title>Majsang</title>
    <firstline>Nu klædes Vaaren i lyse Skrud</firstline>
    <source pages="11"/>
    <quality>korrektur1,kilde,side</quality>
</head>
<body>
Nu klædes Vaaren i lyse Skrud
og Fuglene jubler — kom ud — kom ud
i Skovens grønne Sale.
Der dufter af Blomster, der kukker en Gøg,
mens Karle og Piger sig tumler i Spøg.
Der findes saa mange lønlige Stier,
hvor Hjerterne taler, naar Tungerne tier:
    O — gid jeg dog kunde male!

Naar Natten sænker sit Mørke ned
til skovklædte Bakker ved Fjordens Bred,
og Maanen bag Skyen ta r Sigte,
da lytter vi tavse — Kind imod Kind
til Bølgernes Hvisken med Fred i vort Sind,
vi skuer derud over Havet i Drømme,
og Læber der mødes — saa bløde saa ømme:
    O — gid jeg dog kunde digte!

Nu Solen Disen i Østen brød.
Se! Hav og Himmel er luende rød.
Se! Dugperler Straaene tynge.
En Kvinde sit Hoved har lagt ved mit Bryst,
hun smiler i Drømme til Droslernes Røst. —
Det jubler og kvidrer dybt inde fra Skoven,
mens Halvmaanen blegner paa Himlen foroven:
    O — gid jeg dog kunde synge!
</body>
</poem>

<poem id="lyhne2019082106">
<head>
    <title>Hjemkomst</title>
    <firstline>Nu staar jeg igen i mit Fødeland</firstline>
    <source pages="12"/>
    <quality>korrektur1,kilde,side</quality>
</head>
<body>
Nu staar jeg igen i mit Fødeland
og hilser den danske blaanende Strand,
og Blomsterne ødsler med Velkomstduft,
mens Lærken slaar i den dybblaa Luft.

Bekkasinerne trommer i fjerne Kjær,
Fjordbølgerne synger og Rugen dræ’r,
Naturen nynner en Velkomstsang
med fine Rytmer og sælsom Klang.

Jeg lægger mig ned bag den blomstrende Hæk,
der kvidrer en Spurv, der risler en Bæk.
Jeg stirre r dybt i den blinkende Strøm —
til alt svinder hen i en herlig Drøm.

O, Danmark, du frodigste, skønneste Jord;
min Kærlighed kan ej besynges med Ord!
Men danske Natur, hvis du skænker et Kald,
da styrk mig, at jeg kan blive din Skjald!
</body>
</poem>

<poem id="lyhne2019082107">
<head>
    <title>I Haven</title>
    <firstline>Jeg ligger blandt Havens Blomsterflor</firstline>
    <source pages="13"/>
    <quality>korrektur1,kilde,side</quality>
</head>
<body>
Jeg ligger blandt Havens Blomsterflor
og tænker paa ingenting;
jeg lytter til Fuglenes blandede Kor —
betragtende Svalernes Sving.

Og Solen bruner min Kind i Dag
og stemmer mit Sind saa glad,
og Vinden puster saa blød og vag
og synger i Linden et Kvad.

Skærsommer med Sol og Luft og Lys
i Dag er Naturens Sjæl,
et Blomstertæppe som Silkeplyds
omkrandser min Taa og Iiæl.
</body>
</poem>

<poem id="lyhne2019082108">
<head>
    <title>Ved Hansted Aa</title>
    <firstline>I Dag er det Sommer ved Hansted Aa —</firstline>
    <source pages="14"/>
    <quality>korrektur1,kilde,side</quality>
</head>
<body>
I Dag er det Sommer ved Hansted Aa —
Strømmen, som Himlen, er azurblaa,
Engene aander balsamisk Duft.
Der er Fuglesang i den høje Luft:
I Dag er det Sommer ved Hansted Aa!

En Søndagsfisker med Stang og Krog,
fornylig en Ørred fra Dybet drog.
Drengene vader med bare Ben
og finder ved Bred smaa, flade Sten —
som drives med Smut hen ad Hansted Aa!

Smaa sorgløse Piger vanker omkring
i Engen, og drømmer om ingen Ting,
Binder af Kabbelejer en Krans,
og danser i Kæde en Blomsterdans
til Strømmens Klukken fra Hansted Aa!

Et Himmerig, er det, ved Hansted Aa,
naar Strømmen og Himlen er azurblaa —
naar Guldsmede, Myg og Libeller blaa
befarer Engen paa Maa og Faa:
Ja, saa er der himmelsk ved Hansted Aa!
</body>
</poem>

<poem id="lyhne2019082109">
<head>
    <title>Martssol</title>
    <firstline>Der er Liv, der er Sol i Bygholms Park</firstline>
    <source pages="15"/>
    <quality>korrektur1,kilde,side</quality>
</head>
<body>
Der er Liv, der er Sol i Bygholms Park —
der er flydende Guld i de dryppende Draaber,
det damper fra Træernes fugtige Bark —
der er sprudlende Kraft i Naturen der haaber;
og Svanerne ror med Sølvskum om Bov,
mens Bogfinken kvidrer til Foraarets Lov:
Der er Vaar i Naturen - Illusion i mit Bryst!

Lærkerne jubler i duftsvanger Luft:
Herlige krydrede Grødeduft!
Knopperne svulmer og længes mod Brud,
mens Vinden synger det ventede Bud:
Nu kommer Vaaren saa stille og tyst!

Endnu er alt blot en Anelse, Drøm,
der gærer i Solens Guldstraalestrøm. - -
Mit Indre gribes af samme Længsel,
mit Bryst er for trangt, for Hjertet et Fængsel.
O, sælsomme Vaar, o, sælsomme Lyst!
  - - - -

I Dag fandt jeg den første Viol
paa en Plet i Haven med Læ og Sol. - -
I Aften jeg fæster den ved dit Bryst —
der pynter en bly, lille Vaarametyst.
O, elskede Kvinde, hvor Livet er lyst!
  - - - -

Jeg griber min Pen, og jeg standser min Gang,
jeg sætter mig ned og skriver en Sang. —
Naturen er fyldt med Rytmer og Rim - -
Poesi — Poesi i det mindste Kim —
Der er Sang i Naturen — Sang i mit Bryst!
</body>
</poem>

<poem id="lyhne2019082110">
<head>
    <title>Bækken risler</title>
    <firstline>Inde dybt i Skoven</firstline>
    <source pages="16-17"/>
    <quality>korrektur1,kilde,side</quality>
</head>
<body>
Inde dybt i Skoven
under Bøgens Kroner
risler der en Bæk
med bløde rene Toner.

Sagte Melodier —
skønne Fantasier,
alting svinder ind
i søde Drømmerier.

Droslens klare Triller
smeltes ind i Drømmen,
Solen gyder Sølv
og spejler sig i Strømmen.

Luften er saa krydret
af Blomsterdufte rene —
Bækken pludrer væk
imellem glatte Stene.

Kvikke smaa Forreller
udi Sølvet springer —
Ringe slaas mod Kyst
med ganske, sagte Klinger.

Raadyr med sit Lam
staar i Fred og drikker,
kigger sig omkring
og hen ad Siden slikker.

Fjærnt i tavse Graner
Skovens Duer kurrer, —
mellem høje Bregner
Myg og Bier surrer.

Vinden hvisker sælsomt
mellem Løv foroven,
Freden ligger dyb
over hele Skoven.

Har du Sorg i Sinde,
som knuger i dit Hjerte —
gak til Skovens Bæk —
dær svinder hver en Smerte

Bækkens Vand fornyes,
stadig nyt der rinder,
ligesaa dit Sind —
de mørke Tanker svinder. —
</body>
</poem>

<poem id="lyhne2019082111">
<head>
    <title>Tordenluft</title>
    <firstline>Engene dufter ved Søens Bred</firstline>
    <source pages="18-19"/>
    <quality>korrektur1,kilde,side</quality>
</head>
<body>
Engene dufter ved Søens Bred,
Myggene sværmer og summer —
Naturen hviler i sælsom Fred,
Natten er stille og lummer.

Frøerne kvækker i blandet Kor,
imens Bekkasinerne trommer—
Duggen falder paa Blomsterflor
og hvidner den flyvende Sommer.

Maanen hæver sig langsomt op
bag mørke hvælvede Sky’r,
bræmmende gulbleg hver svulmende Top.
— Et Lyn over Himlen flyr.

Vinden hvisker i Siv og Flæg,
Frøernes Kvækken forstummer,
inde paa Marken græsser der Kvæg —
saa anende bange det brummer.

Uvejret kommer med buldrende Fjed
fra Horisonten i Øst -
Søvandet syder, naar Lynet slaar ned,
mens Tordenen hæver sin Røst.

Det er saa stille — det er saa tyst
imellem Tordenens Brag, —
Bølgerne skvulper saa sagte mod Kyst
med blide, melodiske Slag.

Skyerne drager bort imod Nord
og aabner for stemte Sluser —
Regnen bløder den tørstende Jord —
det smelder — det synger og bruser. —

Det dages med varmende Midsommersol
over Skove og duftende Enge. —
En Hane derovre i Lansbyen gol, —
der er Liv over blomstrende Vænge.
</body>
</poem>

<poem id="lyhne2019082112">
<head>
    <title>Efter Solnedgang</title>
    <firstline>Der bølger krydret Duft over Horsens By og Egn</firstline>
    <source pages="20"/>
    <quality>korrektur1,kilde,side</quality>
</head>
<body>
Der bølger krydret Duft over Horsens By og Egn —
og Fugletriller toner fra Haver og fra Hegn.
Jeg staar paa Blæsbjerg Banke, med Guldregnkrans om Hat
og stirrer, stirrer ud mod den kommende Nat.

Ja, jeg stirrer længselsfuld mod den kommende Nat,
derud hvor Sol paa Himlen har Aftenrøde sat.
Nu snart indhyller Mørket Naturen i sit Fløjl —
da vil jeg ene vandre fra Verdens Tant og Gøgl.

Alene vil jeg vandre indtil Sol i Morgengry
slaar gyldne Glimt fra Hanen over Horsens gamle By —
alene vil jeg drømme den hele, lange Nat,
for at vandre hjem i Morgen med dugget Korn i Hat.
</body>
</poem>

<poem id="lyhne2019082113">
<head>
    <title>Høstmorgen</title>
    <firstline>Sol staar op i Øst —</firstline>
    <source pages="21-22"/>
    <quality>korrektur1,kilde,side</quality>
</head>
<body>
        Sol staar op i Øst —
        det dufter sødt af Høst,
og hen langs Vejens lyngbegro’de Kanter
det funkler og glitrer i Tusinde Skær
        fra Duggens Diamanter.

        Salig er August,
        med sine bløde Pust
med sine Traver Rad paa Rad i Vænge —
Det sukker og klukker fra Kilders Væld som
        Klang fra en Harpes Strænge.

        Haren hopper let
        ind i Havren tæt; —
fra fjerne Enge brøler unge Kvier —
Det glinser fra snehvide Champignons
        paa morgenvaade Stier.

        Sagte Vestenbris
        letter Dalens Dis —
en Andeflok mod Søen styrer Flugten. —
Der flimrer og glimrer en Stribe af Guld,
        hvor Sol belyser Bugten.

        Mellem Søens Rør,
        lyt, o hør blot, hør
der hviskes med saa mange sære Tunger,
der pylrer et fiskende Rylepar med sine
        flyvefærdige Unger.

        Se hvad Søen har
        nede i sit Glar,
et Maleri, som vugger sig i Drømme;
det dønner og blinker nu slettes det ud
        af blide krusende Strømme.

        Høsten er i Gang,
        Sang og Leers Klang,
det er gamle, kendte, danske Toner,
der klinger og svirrer mod Himmelen op
        over Skovenes løvrige Kroner.

        Mellem vaade Straa,
        Havetjørn og Slaa’
mellem Hæk af vilde, hvide Snerler,
det straaler fra duggede Edderkopspind
        broderet med tindrende Perler.

        Naturen staar i Sang
        over Dannevang,
Tonebruset fylder hvert et Hjerte.
Fra Himmelbuen der luer en Brand, —
        Solgudens mægtige Kjerte.
</body>
</poem>

<poem id="lyhne2019082114">
<head>
    <title>Kornmod</title>
    <firstline>Natten er saa stille, Kjærene damper</firstline>
    <source pages="23"/>
    <quality>korrektur1,kilde,side</quality>
</head>
<body>
Natten er saa stille, Kjærene damper,
Foreller slaar op i den klukkende Aa. —
Paa fjerne Veje Hestene tramper,
mens Lynstrimer hen over Plimlen gaa.

Natten er stille, Oxerne brummer,
gylper, og tygger Drøvet saa trægt —
Taagen er tættest, hvor Aaen sig krummer,
det lyner paa Østhorisontens Væg.

Natten er stille, Maanen sig hæver
ude bag fjerne Kæmpehøj,
det sukker fra Aaen, Flægene bæver —
det lyner, dog uden den mindste Støj.

Natten er stille, Taagen forsvinder,
Aaen funkler i Maanens Skær,
gulligt det glimter bag Skyernes Tinder,
— det lyner endnu over Mose og Kjær.
</body>
</poem>

<poem id="lyhne2019082115">
<head>
    <title>Kæmpehøjen ved Nørhule</title>
    <firstline>Jeg æntrer Holger Danskes Høj</firstline>
    <source pages="24-25"/>
    <quality>korrektur1,kilde,side</quality>
</head>
<body>
Jeg æntrer Holger Danskes Høj
i kold Novemberblæst,
mens Byger langsomt trækker Vaad
fra Dalen i Nordvest,
som ligger i en graalig Dis,
der er saa klam og kold
og Emen driver af hvert Ris
paa Danske Kæmpens Vold.

Jeg skuer over Markerne
og over øde Kjær,
og Nørrestrand jeg skimter
bag ved Nørbules Trær,
og gennem Dalen skrider
Hanstedaaens tunge Strøm:
O, Hanstedaa, du blinker
fra min første Barndomsdrøm!

Jeg øjner Kirketaarne ni
fra Kæmpehøjens Top,
og imod Nord, bag Gedved,
rager Bavnehøjen op.
Og vesterude ligger
Kæmpehøjene paa Rad. —
Og østerude ligger
Horsens — du min Fødestad.

Og midt i Dalen ligger
Løghøj, du min Barndomsskov,
hvor Kiplings stolte Jungledyr,
jeg tro’de, gik paa Rov. —
Du har mig trøstet mangen Gang,
naar alt af Sorg blev sort,
og du har skabt i mig en Sang,
som ej kan synges bort.

Man siger, at ved Horsens
findes ingen Poesi;
men prøv at lægge Vejen
Holger Danskes Høj forbi,
og aaben saa dit Øje,
naar du paa Højen staar:
Jeg sværger og jeg lover
du et Billed med dig faar!
</body>
</poem>

<poem id="lyhne2019082116">
<head>
    <title>Ved Nørrebro Mølle</title>
    <firstline>Omkring den mørke Mølle Stormen raser</firstline>
    <source pages="26"/>
    <quality>korrektur1,kilde,side</quality>
</head>
<body>
Omkring den mørke Mølle Stormen raser,
Novembernatten er saa barsk og sort.
En Sæk til Tørring flænges op i Laser,
og Trævler føres vildt af Vinden bort.

Fra Vingerne det knager og det knirker,
det hele er en voldsom Melodi.
En daarlig haspet Lug i Møllen lirker
og øger denne dystre Poesi.

Forrevne Skyer over Maanen flygter
med Iltogsfart—nej atten Meters Vind —
Paa Himlen flakker Skær fra Byens Lygter,
som spejler sig paa Møllehattens Tind.

<nonum><center>- - - - - -</center></nonum>

Nu slukkes Lysene bag Byens Ruder
og Stormen synger Borgersøvnen ind.
</body>
</poem>

<poem id="lyhne2019082117">
<head>
    <title>Ved Bygholm Vandmølle</title>
    <firstline>Oktobernatten er kølig</firstline>
    <source pages="27"/>
    <quality>korrektur1,kilde,side</quality>
</head>
<body>
Oktobernatten er kølig,
Maanen døser bag Skyen,
Lysreklamerne glimter
rødligt, derinde i Byen.

Stille og tavs er Naturen,
dog høres saa mange Stemmer,
det er som de bange lister
sig ud fra de mørke Gemmer.

Og her i den gamle Mølle
Turbinen stønner og sukker,
mens Aaens Strømninger surler
og op mod Bredderne klukker.

Og oppe i Himmelhvælvet
tindrer utallige Stjerner,
for dybt i Aaen at spejles
som tusinde smaa Lanterner.

O, hør blot hvor Løvet skælver,
naar Efteraarsvinden suser —
og stjaalne Strømme pibler
frem fra de stemte Sluser.

Se Egens den mørke Skygge
udover Aaen hviler,
og se hvor Maanen forsølver
og skærer paa Strømmen Riler.
</body>
</poem>

<poem id="lyhne2019082118">
<head>
    <title>Løvfaldsstemning</title>
    <firstline>Nu Sommerens gyldne Tid er endt</firstline>
    <source pages="28"/>
    <quality>korrektur1,kilde,side</quality>
</head>
<body>
Nu Sommerens gyldne Tid er endt,
og Træernes Løv er falmet;
forlængst har Storken os Ryggen vendt
og Markernes Aks er samlet;
og inde i Skoven — hør blot, hør,
hvor Egen sukker og knager,
mens Efteraarsvindens første Tag
vildt gennem Skoven jager.

Bag sorte Sky sig viser en Streg
af Oktobers klamme Maane,
og tunge Bølger tumles i Leg,
hvor Skrænter mod Havet sig skraane;
og inde i Brystet — hør blot, hør,
hvor Hjertet i Vemod banker,
med Smerte Du mærker, Somren dør,
— at Vintren har kastet Anker.
</body>
</poem>

<poem id="lyhne2019082119">
<head>
    <title>Tunge Melodier</title>
    <firstline>Mørke Nætters barske Sus</firstline>
    <source pages="29"/>
    <quality>korrektur1,kilde,side</quality>
</head>
<body>
Mørke Nætters barske Sus,
sorte Strømmes Tordenbrus
mod en vild forreven Bred
gyder i mit Indre Fred.

Natten sort — og sort mit Sind,
Maanen bleg — og bleg min Kind,
Bølger larmer højt mod Kyst,
Ekko lyder i mit Bryst.

Nattens dystre Poesi,
tunge, tunge Melodi
sletter ud en Kvinde skøn
af mit syge Hjertes Løn.
</body>
</poem>

<poem id="lyhne2019082120">
<head>
    <title>Vinterstemning</title>
    <firstline>I klingrende Frost imod Midnatstund</firstline>
    <source pages="30"/>
    <quality>korrektur1,kilde,side</quality>
</head>
<body>
I klingrende Frost imod Midnatstund
jeg vandrer igennem den gamle Lund.
Hist og her et Par Sneflokke knistrer —
Maanelyset mod Snetæppet gnistrer.

Det er saa stille, det er saa tyst,
jeg hører Hjertets Slag i mit Bryst.
Naturen er tavs og alting tier
det funkler fra Grenenes Isdrapperier.

Under Skærsommerens Løvbaldakin,
her vi mødtes, da hun var min - -
hvor var hendes Kinder dog fløjelsbløde —
som Sne paa Grene i Morgenrøde.

Hendes Øjne er brændt i mit Hjerte ind.
Hendes Aande har ganske fortryllet mit Sind.
O, vig fra min Sjæl, I skønne Minder,
som Solglød slukkes paa Bjergets Tinder.

Og Maanen lyser paa Sneen ned,
som knirker for hvert af mine Fjed -
Det sukker i Sørgebirkenes Kroner - -
Musik til bristede Illusioner. —

Orion straaler med vekslende Skær,
det hvisler og ringler i Krat og Trær,
her vandrer jeg ud fra Lunden alene - -
blot een Person paa Naturens Scene. —
</body>
</poem>

</content>
</section> <!-- Provinsbyens Sange -->

<section>
<head>
    <title>Andre Digte</title>
</head>
<content>

<poem id="lyhne2019082121">
<head>
    <title>Fortvivlelse</title>
    <firstline>Her sad de ude mens Løvet var grønt</firstline>
    <source pages="32"/>
    <quality>korrektur1,kilde,side</quality>
    <keywords>kuplet</keywords>
</head>
<body>
Her sad de ude mens Løvet var grønt,
da drømte de sammen i Elskov saa skønt.

Nu sidder hun ene i begsorte Nat,
hvor Stormen hyler i tornet Krat.

Et Foster hun bærer under sit Hjerte,
hun hulker og jamrer i Sorg og Smerte.

Sneflokke fyger, af Kulde hun gyser —
en Sjæl vandrer bort, mens Nordstjernen lyser.

Bag tornede Buske ligger et Lig —
et Offer for lysten Uslings Svig!
</body>
</poem>

<poem id="lyhne2019082122">
<head>
    <title>Samvittighedsnag</title>
    <firstline>Stormen suser i Fyrrenes Toppe</firstline>
    <source pages="33"/>
    <quality>korrektur1,kilde,side</quality>
</head>
<body>
Stormen suser i Fyrrenes Toppe.
Strømmen bruser ved Skræntens Fod;
hvem mon sidder paa Kanten hist oppe
og stirrer ned mod den brusende Flod.

Brændende Helvedeskvaler ham nager —
Legemet rystes af Rædselsgraad —
Angsten gennem hver Fiber jager,
naar Bølgerne splittes i rasende Fraad.

Uglerne tuder i Kløftens Spalter —
han styrter sig ud i Afgrunden sort.
Strømmen river i Kystens Pjalter - -
og fører det livløse Legeme bort.
</body>
</poem>

<poem id="lyhne2019082123">
<head>
    <title>I Bageriet</title>
    <firstline>I disse Aftentimer, mørke, silde</firstline>
    <source pages="34-35"/>
    <quality>korrektur1,kilde,side</quality>
</head>
<body>
I disse Aftentimer, mørke, silde
henligger Bageriet tavs og stille;
i Sprækker Faarekyllingerne pipper,
Katten lister mellem Spande, Stripper.

Messinghanen slipper Dryp fra Munden
spiller Xylofon mod Strippebunden;
men saa saare Midnatsklokken lyder,
Arbejdslarmen gennem Luften bryder.

Vækkeuret lydt i Natten ringer - -
Svend og Dreng af Sengene nu springer.
Yngstedrengen vender sig paa Siden,
han skal op omkring ved fire Tiden.

Mester brummer, mens han Lyset tænder,
morgengnaven sig mod Drengen vender:
Faa nu Fyret tændt, det er paa Tiden - -
under Kedlen kan du fyre siden.

Svenden ælter løs paa Wienerdejgen,
Mester gør i Stand til Sigtedejgen
Drengen rager op i Fyrets Flammer —
røde Gnister Fliseglulvet rammer.
<nonum><right>- - - -</right></nonum>

<nonum><center>II</center></nonum>

Nu er Dejgen slaaet op.
Bordet ligger fyldt med Brød,
Solen hæver sig i Øst farver Himlen rød;
mens det dæmrer imod Dag,
kniber vi vor Dejg med Slag,
og nu hentes Yngstedreng
fra sin varme Seng.
<nonum><right>- - - -</right></nonum>

<nonum><center>III</center></nonum>

Nu staar Mester nok saa bovn
ved sin egen Bagerovn,
synger af et frejdigt Sind - -
skyder Skydslen ud og ind.
Ovnen Mesters Kinder varmer —
Raskningsdampen volsomt larmer.
Nu det fra Butiken ringer —
Drengen op med Brødet springer.
<nonum><right>- - - -</right></nonum>

<nonum><center>IV</center></nonum>

Træsko klaprer gennem Gaden
i den aarle Morgenstund.
Se, der kommer Bagerdrengen
rank og glad og sund.
Og han bringer Brød til Kaffen
lysebrunt og dejlig varmt, —
det vi nyder, før vi styrer
vore Fjed mod Dagens Larm.
<nonum><right>- - - -</right></nonum>
</body>
</poem>

<poem id="lyhne2019082124">
<head>
    <title>Barcarole</title>
    <firstline>Naturen hviler saa stille</firstline>
    <source pages="36-37"/>
    <quality>korrektur1,kilde,side</quality>
</head>
<body>
Naturen hviler saa stille,
Verden er gaaet til Ro;
lydløst Dugperler trille;
Maanen bygger sin Bro.

Kølige Dampe bryde
op fra de tavse Kær,
alle de natlige Lyde
synes forunderlig nær.

Aaens Strømninger sitrer,
klukker melodisk og klar;
Maanestraalerne glitrer
hen Over Sølvstribens Glar.
</body>
</poem>

<poem id="lyhne2019082125">
<head>
    <title>Søren Husmand</title>
    <subtitle>(Mit første Digt)</subtitle>
    <firstline>Nær æ Sul begønne aa vis sæ i Øst</firstline>
    <notes>
        <note>* Maa’e <w> Eng, Skaa’e </w> Skade.</note>
    </notes>
    <source pages="38"/>
    <dates>
        <written>1908-02-20</written>
    </dates>
    <quality>korrektur1,kilde,side</quality>
</head>
<body>
Nær æ Sul begønne aa vis sæ i Øst,
komme Søren Husmand fræm mæ si Spaa’,
i æ Føstning haa han engen rele Løst,
men i’livl go han ud i æ Maae.

Han taar sæ en Skro, aa spøtte let laaent
aa sætte æ Spaa i æ Juer,
aa tænke, gaat begønd, de æ halvfuldænd,
de æ no en gu gammel Uer.

En Grow ska dæ grawes, faa æ Wand ska ha Laaw,
hiel ud te Kræn Pæjsen Skivt,
aa betaal mæ faa et, de ska’ Pe’ Klaus,
dæ po ka’ han pin’de ta’ Givt.

Aa ilaw han snakke saa smaat mæ sæ sjæl,
saa skrieret bejer aa bejer,
aa somti’ han taar en Slork av si Pæl,
som sedde i en Hølste ov Læjjer.

Nær æ Sul saa begønne aa daal i West
go Søren Husmand hjem mæ si Spaa,
aa næ’ han haa edt, saa go han et Smut
hen te si Ven Lauest Skaae.

Dier fo di dem saa en guer Piv Tobak,
aa snakke om gammel Daw,
saa skier et, te Søren fo Wand i sin Yvn;
men det hjælper jo et aa klaw.

---

<nonum><right>20-2-1908</right></nonum>
</body>
</poem>

<poem id="lyhne2019082126">
<head>
    <title>Ved Helligkilden i Karup</title>
    <firstline>En Sommeraften silde</firstline>
    <source pages="39"/>
    <quality>korrektur1,kilde,side</quality>
</head>
<body>
En Sommeraften silde
jeg laa i det gule Sand
ved Kamps hellige Kilde
i Lynghedens ensomme Land.

Over den mørke Hede
sig lagde en blaalig Dis,
og klare Dugperler giede
ned ad Blaabærrets Ris.

Jeg drømte langt tilbage
igennem Tidernes Gang —
jeg hørte de Syges Klage
og Toner og Messesang.

Jeg saa en Skare, hellig —
de Syge med Haab og Tro.
Jeg saa hvor ydmygt de knæled’
mod Vandet for sig at to.
<nonum><right>- - - -</right></nonum>

Lammede fik deres Førelse,
Halte stod op og gik.
Døve kom til at høre,
de Blinde Synet fik.

Jeg saa de Karske bøje
Knæ for Madonnas Fod
og takke Gud i det høje
før de Helligkilden forlod.
<nonum><right>- - - -</right></nonum>

Jeg vaagnede af Drømmen,
da Solen paa Himlen stod,
og tømte et Bæger af Strømmen
med Tro, før jeg Kilden forlod.
</body>
</poem>

<poem id="lyhne2019082127">
<head>
    <title>Til Rachel</title>
    <firstline>Sylfidelet som Svalens Flugt i Luften er din Gang</firstline>
    <source pages="40-41"/>
    <quality>korrektur1,kilde,side</quality>
</head>
<body>
Sylfidelet som Svalens Flugt i Luften er din Gang,
saa ren som Morgenbækkens Klang er rene dine Tanker —
Som Foraarsvindens Hymne gennem Løvet er din Sang:
  O, elskede Rachel, for dig mit Hjerte banker!

Saa rød og frisk som vilde Mogenroser er din Kind
dit Haar er blødt og glinsende som Silkespind i Ranker,
saa hellig og saa ædel som Madonna er dit Sind:
  O, elskede Rachel, for dig mit Hjerte banker!

Hvert Blik fra dine Øjne er en lys og hellig Ild
som blødt afspejler Tusinde af høje, stærke Tanker;
du tvinger alt det onde fra mit Sind, du gør mig mild:
  O, elskede Rachel, for dig mit Hjerte banker!

Kom da Rachel med din lille, rene, marmorhvide Haand,
lad os morgenvandre sammen over Livets stejle Banker,
lad os knytte vore Sjæle sammen i et evigt Baand - - -:
  — Nu for ét og samme Maal vort Hjerte banker!

Lad os morgenvandre sammen mod det morgenrøde Land,
hvor der risler gyldne Kilder mellem eviggrønne Ranker.
Lad os synge os til Himlen, til den solblanke Strand,
  hvor for ét og samme alle Hjerter banker!
</body>
</poem>

<poem id="lyhne2019082128">
<head>
    <title>Ved Høslætstid</title>
    <firstline>Jeg soler ved Søen i Midsommersol</firstline>
    <source pages="42"/>
    <quality>korrektur1,kilde,side</quality>
</head>
<body>
Jeg soler ved Søen i Midsommersol
min nøgne, min syndige Krop,
mens Viberne næsten skriger sig ør’
og Frøer mod Grøften gør Hop.

Og Luften sitrer saa midsommervarm
mod Bakker i Kimmingens Rand,
Graaænderne snadre i Velbehag
paa Søens forsølvede Vand.

Det dufter af Hyld fra det nære Hegn
det dufter af nyslaaet Hø.
Det sukker i dødsdømt Hjertegræs
omkring ved min himmelske Sø.

Jeg suger den Midsommer Balsamduft
til Brystet med Velbehag,
det lufter blidt gennem Blaatagsrør.
— En Iling saa blød og vag.

Og Slaamaskinernes fjerne Larm
i Luften som Lydbølger gaar,
og Leerne synger den kendte Sang:
Det er Høslætstid for i Aar!
</body>
</poem>

<poem id="lyhne2019082129">
<head>
    <title>Flyvende Sommer</title>
    <firstline>Over violette Høje</firstline>
    <source pages="43"/>
    <quality>korrektur1,kilde,side</quality>
</head>
<body>
Over violette Høje —
Hedens Eftersommerdragt,
lette, lyse Silketraade
har sig mellem Lyngen lagt.

Se det funkler, se det glitrer —
Sommerflygtigheds Symbol
flimrer, lyner og changerer
Farvespil — Septembersol!

Kære Kvinde i dit Øje
spejler sig dit lette Sind —
for en flygtig Stund dit Hjerte
spundet er i Silkespind.

Ellen ræk mig dine Læber
mens vor Anelse er ny —
lad mig kysse dig før Solen
skygges af den mørke Sky.
</body>
</poem>

<poem id="lyhne2019082130">
<head>
    <title>Alene</title>
    <firstline>Jeg sidder alene i Earls Court</firstline>
    <source pages="44"/>
    <quality>korrektur1,kilde,side</quality>
</head>
<body>
Jeg sidder alene i Earls Court,<note>* Earls Courts = Londons Tivoli</note>
hvor Tusinder Lyde summer,
og over mit Hoved, med Mellemrum
Luftbanevognene brummer.

Langt borte krummer Raketter sig
som Stjerneskud over Himlen,
brister med hundrede blamrende Lys. —
En Daab over Menneskevrimlen.

Kanonskud dirrer i Nattens Luft.
— Orchestrene musicerer —
Forbi mig vandrer Par efter Par —
man flirter og kurtiserer.

Fra Dansesalene bølger Musik
saa dæmpet som Midsommervinden —
med bævende Bryst, til Vals »Kiss of Spring«
danser hun — Londonerinden.

Hvad vil jeg i det Gøglespil?
Jeg føler mig ørkenalene!
Min Tanke vandrer en Stund paa Flugt
bort fra Letsindets Scene.

I Jylland standser min Tankeflugt,
hvor Dampe fra Engene bryder,
hvor Frøerne kvækker i Stjerneskær
og Hovslag fra Vejene lyder.
</body>
</poem>

<poem id="lyhne2019082131">
<head>
    <title>Septembersol</title>
    <firstline>Det lufter sommerligt, mildt gennem Haven</firstline>
    <source pages="45"/>
    <quality>korrektur1,kilde,side</quality>
</head>
<body>
Det lufter sommerligt, mildt gennem Haven.
En Edderkop spinder sin Traad i Sol,
og Luften sitr er imod mig af Varme
saa svanger af Duft fra Septemberviol.

Safirblaa Himmel med lyse Skyer —
Mariehøns som flyvende Guld.
Frugttræ er med fristende røde Frugter,
og Mælkebøtter med hvidgraa Uld.

Koncert paa Plænen af graa Cikader
af summende Fluer og Humlebi,
i Hylden, skjult af de tunge Klaser,
synger en Stær: Hy di vi! Hy di vi!

Suset fra falmede Træers Kroner
vugger mit Sind i lykkelig Drøm —
- - - - - - - - - -
alt svinder hen i utydelig Hvisken
i Sommersolgudens solgyldne Strøm.
</body>
</poem>

<poem id="lyhne2019082132">
<head>
    <title>Hedehytten der var</title>
    <firstline>Her midt i den øde Hede</firstline>
    <source pages="46"/>
    <quality>korrektur1,kilde,side</quality>
</head>
<body>
Her midt i den øde Hede
jeg standser; thi ved min Fod
i Lyngen staar Kejserkroner
og Roser røde som Blod.

Her laa der engang en Hytte. —
Nu ligger her knap en Ruin.
Til Minde kun disse Roser —
en Hyld og en krøblet Jasmin.

Jeg lægger mig her under Hylden,
som sukker i Vindens Sus,
igennem mit Hjerte strømmer
et skælvende Fortidsbrus.

Hvor faa var de daglyse Glæder,
som lyste i dette Hus —
hvor mange nattunge Sorger
er sunken med det i Grus?

Hvor mange Drømme mon fødtes
med bævende Hjerters Slag,
hvor mange Drømme mon bristed
med Hyttens vindslidte Tag?

Her ser jeg min egen Skæbne —
jeg ved, at min Drøm engang
skal briste, som Tusinder bristed
for Dødsleens Tusindaarsklang.
</body>
</poem>

</content>
</section> <!-- Andre Digte -->

</workbody>
</kalliopework>

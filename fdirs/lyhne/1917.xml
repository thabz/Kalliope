<?xml version="1.0" encoding="UTF-8"?>
<!DOCTYPE kalliopework SYSTEM "../../data/kalliopework.dtd">
<kalliopework id="1917" author="lyhne" status="complete" type="poetry">
<workhead>
    <title>Mod Vind og Strøm</title>
    <year>1917</year>
    <notes>
        <note>Teksten følger Knud Lyhne: <i>Mod Vind og Strøm</i>, Nordiske Forfatteres Forlag, Kbh., 1917.</note>
        <note>Stavemåde og tegnsætning følger samvittighedsfuldt originaludgaven, kun åbenbare fejl er rettet og i alle tilfælde med originalens ordlyd anmærket i digtnoten, så læseren selv kan vurdere rigtigheden af en rettelse.</note>
    </notes>
    <pictures>
        <picture src="1917-p2.jpg">Forside til <i>Mod Vind og Strøm</i> (1917).</picture>
        <picture src="1917-p1.jpg">Titelbladet til <i>Mod Vind og Strøm</i> (1917) lyder ,,Knud Lyhne / Mod Vind og Strøm / Digte // Nordiske Forfatteres Forlag / København 1917.''.</picture>
    </pictures>
    <source facsimile="115308077081_color" facsimile-pages-num="88" facsimile-pages-offset="10">Knud Lyhne: <i>Mod Vind og Strøm</i>, Nordiske Forfatteres Forlag, Kbh., 1917.</source>
</workhead>
<workbody>

<section>
<head>
    <title>I. Afdeling</title>
</head>
<content>

<poem id="lyhne2019082001">
<head>
    <title>Foraarsnat</title>
    <firstline>Det er Nat og jeg vandrer langs Sortedamssø</firstline>
    <source pages="7"/>
    <quality>korrektur1,kilde,side</quality>
</head>
<body>
Det er Nat og jeg vandrer langs Sortedamssø
der der flimrer i Lygternes Skær -
det drypper af Vaar, naar Natvindens Sus
gaar gennem Dosseringens Træ’r.

Jeg standser og lytter; mangfoldige Skrig
fra Trækfugleskarernes Hær.
Mit Hjerte svulmer; min Sjæl gaar paa Flugt
med dem til de jydske Kær.

Jeg vandrer og vandrer, og det er Nat;
min Vilje og Sjæl er to -
Min Sjæl vil hjem til de jydske Kær,
min Vilje paa Nørrebro.
</body>
</poem>

<poem id="lyhne2019082002">
<head>
    <title>Vaar over Danmark</title>
    <firstline>Nu driver den svangre Vaar</firstline>
    <source pages="8"/>
    <quality>korrektur1,kilde,side</quality>
</head>
<body>
Nu driver den svangre Vaar
ind fra de tropiske Riger
og tænder Følfodsfakler
paa alle smaragdgrønne Diger.

Nu blæser den vaarlige Vind -
mens Vintren dødsdømt vakler;
dens sidste matte Klager
gaar gennem de gule Rakler.

Nu spiller Smaafuglene op
vi standser - og vi lytter.
Nu kruser Søndenvinden
Mosens safirblaa Pytter.

Endnu er alt kun en Drøm,
en gylden Drøm om Solen -
en Anelse spæd, jomfrulig,
som Duften fra Martsviolen.

Nu drømmer det danske Folk,
naar Vaarens lyse Sopraner
og Vinterens mørke Altister
mødes i Skumringsgraner.
</body>
</poem>

<poem id="lyhne2019082003">
<head>
    <title>Skumringsbillede</title>
    <firstline>Nu skumpler den tunge Fragtvogn</firstline>
    <source pages="9"/>
    <quality>korrektur1,kilde,side</quality>
</head>
<body>
Nu skumpler den tunge Fragtvogn
efter det udslidte Spand
bort fra den lysende Købstad
ud i det mørknende Land;
den lirker og knirker og knager
og sender den krydrede Duft
af Klipfisk og Oliekager
ud i den regntunge Luft;
Fragtmanden har knappet sin Kappe
tæt om sin ludende Krop
og smøget den vældige Krave
til højt over Ørene op,
han sidder paa Bukken og ryger
sin Pibe i ensomme Tanker,
mens Vaarvinden blæsende løfter
i Hestenes Haler og Manker.
</body>
</poem>

<poem id="lyhne2019082004">
<head>
    <title>Polsk Gudstjeneste</title>
    <firstline>Middagssol i Herregaarden</firstline>
    <source pages="10"/>
    <quality>korrektur1,kilde,side</quality>
</head>
<body>
Middagssol i Herregaarden;
Duft af Hø og Sus af Blæsten
gennem gamle Balsampopler
over Loen fra Sydvesten.

Polakhusets Dør staar aaben;
unge polske Piger synger
græsk - katolske Søndagsmesser
liggende paa Knæ i Klynger

rundt omkring de skidne Senge,
fyldt med Halm og gamle Pjalter.
Her er ingen Bedestole
ingen Præst og intet Alter;

men et Mørkets Folk der beder
Bøn mod Himmelen og Solen. -
Hør hvor Polens Tungsind stiger:
,,Herre giv os, giv os Polen!''
<nonum><right>- - -</right></nonum>

Danmarks Sommer synger lyse
Sange gennem Poplers Kroner,
blander sig med Polens Tungsinds
dybe, mørke Cellotoner.

<nonum><right>1914</right></nonum>
</body>
</poem>

<poem id="lyhne2019082005">
<head>
    <title>Hedelandskab</title>
    <firstline>En flammende Himmel, hvor Sol gik ned</firstline>
    <source pages="11"/>
    <quality>korrektur1,kilde,side</quality>
</head>
<body>
En flammende Himmel, hvor Sol gik ned
Lyngbakkernes Kegler i Vesterled
ser ud, som vulkanske Bjærge, der spyr
tre Stjernegnister mod røde Sky'r.

Og Aaen igennem det brune Land
er glødende Lava og ikke Vand.
Et Kær med slanke Enebærtræer
har Himlen laant et Skarlagenskær.

Men Havet mod Sønder aander et Pust
og dæmper Farverne ned til Rust.
Nu trækker Natten sit dunkle Slør,
saa Himlens Rust i violblaat dør.
</body>
</poem>

<poem id="lyhne2019082006">
<head>
    <title>Hedehytten der var</title>
    <firstline>Her midt i den øde Hede</firstline>
    <source pages="12"/>
    <quality>korrektur1,kilde,side</quality>
</head>
<body>
Her midt i den øde Hede
jeg standser; thi ved min Fod
i Lyngen staar Kejserkroner
og Roser røde som Blod.

Her laa der engang en Hytte. -
Nu ligger her knapt en Ruin.
Til Minde kun disse Roser,
en Hyld og en krøblet Jasmin.

Jeg lægger mig her under Hylden,
som sukker i Vindens Sus,
igennem mit Hjerte strømmer
et skælvende Fortidsbrus.

Hvor faa var de daglyse Glæder,
som lyste i dette Hus -
hvor mange nattunge Sorger
er sunken med det i Grus?

Hvor mange Drømme mon fødtes
med bævende Hjærters Slag,
hvor mange Drømme mon bristed
med Hyttens vindslidte Tag?

Her ser jeg min egen Skæbne -
jeg ved, at min Drøm engang
skal briste, som Tusinder bristed
for Dødsleens Tusindaarsklang.
</body>
</poem>

<poem id="lyhne2019082007">
<head>
    <title>Hans Smidth</title>
    <firstline>Han var Hedens fjerne Verden</firstline>
    <source pages="13"/>
    <quality>korrektur1,kilde,side</quality>
</head>
<body>
Han var Hedens fjerne Verden,
Fants og Bondes Liv og Færden.
I hans Sind bar Lyng og Sandmark
Blomster, som han skænked Danmark.

Ensomhedens Vinde lufter
i hans Kunst, og Lyngen dufter.
Lysets rige Tonestrømme
synger Jyllands Fortidsdrømme.

Ved hans Kunst skal Slægter siden
staa med megen bitter Viden,
og igennem Drømmedis
se det tabte Paradis.

Han bør mindes efter Døden
staaende mod Aftenrøden,
som en mørknet Jenbærbusk
bøjet under Vestenrusk.
</body>
</poem>

<poem id="lyhne2019082008">
<head>
    <title>Til Jeppe Aakjær</title>
    <firstline>Som naar Blæsten kruser Aaaens Strømme</firstline>
    <source pages="14"/>
    <keywords>aakjaer</keywords>
    <quality>korrektur1,kilde,side</quality>
</head>
<body>
Som naar Blæsten kruser Aaaens Strømme,
        krusedes vort Sind
første Gang, vi hørte din Skalmeje
tone gennem Morgengryets Vind.

Mester, du har sunget stærkt og længe,
        ildnet op vort Mod;
lig en Spartacus gav du os Kraften
til at bryde Lænken om vor Fod.

Mester, Karlekamrene fik Ruder,
        Lys og Luft og Sol -
og nu toner dine Folkesange
ud fra Gydens Hus og Hedens Bol.

Se, dit Navn skal lyse gennem Tider,
        som en natlig Bavn.
I din Sang skal Fremtidsslægter svøbes,
som et Værn mod Trældom, Nød og Savn.
</body>
</poem>

<poem id="lyhne2019082009">
<head>
    <title>Arbejdsmyren</title>
    <firstline>I Skoven nær en lille Bæk</firstline>
    <source pages="15"/>
    <quality>korrektur1,kilde,side</quality>
</head>
<body>
I Skoven nær en lille Bæk
var bygt en Myretue,
hvor Tredivetusind Myrer sov
i en og samme Stue.

Ved Tuen stod en Myre Vagt
belyst af Maaneskinnet,
og lytted til den lille Bæk
med Sværmeri i Sindet.

Da klang der Nattergalesang
bag Hasselbuskens Grene,
mens Bækken risled som Musik
imellem glatte Stene.

O, gid jeg var en Nattergal
udbrød den lille Myre; -
thi laved den af Spindelvæv
en lille bitte Lyre.

Og klimprede sin Længsel ud,
ungdommelig, forvoven,
om Sol og Lys og Kærlighed,
om Bækken og om Skoven.

Men da fløj Nattergalen ned
og aad den lille Myre
Og hvorfor vil en Arbejdstræl
nu ogsaa spille Lyre -?
</body>
</poem>

<poem id="lyhne2019082010">
<head>
    <title>Gamle Hans Mikkelsen</title>
    <firstline>Udenfor Fængslet gaar Mikkelsen Vagt</firstline>
    <source pages="16"/>
    <quality>korrektur1,kilde,side</quality>
</head>
<body>
Udenfor Fængslet gaar Mikkelsen Vagt
med Kappe og Sabel og Hjælm.
Der tripper han værdig og ansvarsfuld
og vogter paa Tyv og paa Skjælm.

Og kommer Turisten blot Fængslets Mur
en lille Kende for nær;
da skrækkes han straks af et vældigt - Holdt!
og Mikkelsens truende Sværd.

Naar Mikkelsen kommer i Vagtstuen ind
til Vagtkammeraternes Bord,
da aabnes til Tider en varm Disput
med Strømme af stridige Ord;

Om Jordbeskatning og Samfundsmoral,
om Krig og Bladpolemik,
om Tysklands Kejser og Ruslands Zar,
om Stats- og Bypolitik.

Se Mikkelsen, han er skam Pengemand
og følgelig Aristokrat;
hans store politiske Drøm, det er
,,den kapitalistiske Stat''.

Hvis andre snakker om Demokrati,
saa bli'r der et syndigt Postyr;
det virker paa gamle Mikkelsens Sind,
som blodrødt Tøj paa en Tyr.

Saa bander han ganske ukristeligt;
saa raaber han farlig og bidsk:
,,Sku' jæ’ staa under det djævelske Aag
Socialisternes Knaldepisk. -

Nej, aldrig saa længe Jorden er rund,
saa ved I det - nu er det sagt!''
Da aabnes en Dør. - Et skingrende Raab:
,,Hans Mikkelsen, do ska' po Vagt!''<note>Vagt!''] Vagt!</note>
</body>
</poem>

</content>
</section> <!-- I. Afdeling -->

<section>
<head>
    <title>II. Afdeling</title>
</head>
<content>

<section>
<head>
    <title>Digtet om Gudenaaen</title>
</head>
<content>

<poem id="lyhne2019082011">
<head>
    <title><num>I.</num>Introduktion</title>
    <toctitle><num>I.</num>Introduktion</toctitle>
    <indextitle>Introduktion</indextitle>
    <linktitle>Introduktion</linktitle>
    <firstline>Gennem den tyve Mil jydske Dal</firstline>
    <source pages="21"/>
    <quality>korrektur1,kilde,side</quality>
</head>
<body>
Gennem den tyve Mil jydske Dal,
med Højland til begge Sider,
bugtende sig som en Midgaardsorm,
        Gudenaaen glider,

som den har gledet fra Askurs Tid
gennem de skiftende Tider.
Slægt efter Slægt har levet, er glemt,
        Gudenaaen glider.

Glider og mumler sit sære Sprog
ind mod de kommende Tider.
Slægter skal fødes og leve og dø. -
        Gudenaaen glider.
</body>
</poem>

<poem id="lyhne2019082012">
<head>
    <title><num>II.</num>Asketræer</title>
    <toctitle><num>II.</num>Asketræer</toctitle>
    <indextitle>Asketræer</indextitle>
    <linktitle>Asketræer</linktitle>
    <firstline>Der staar de gamle Asketrær</firstline>
    <source pages="22"/>
    <quality>korrektur1,kilde,side</quality>
</head>
<body>
Der staar de gamle Asketrær
langs Gudenaaens Strøm
med Roden i den vaade Muld
og suger Oldtidsdrøm.

De er i Slægt med Ygdrasil,
hin Ask i Tidens Æld,
der stod med Stjernestænk i Top
og drak af Urda-Væld.

Nu knoppes Asketræerne,
mens Gudenaaen gaar -
den samme Strøm, mod samme Maal
igennem Tusind Aar.
</body>
</poem>

<poem id="lyhne2019082013">
<head>
    <title><num>III.</num>Fra en svunden Tid</title>
    <toctitle><num>III.</num>Fra en svunden Tid</toctitle>
    <indextitle>Fra en svunden Tid</indextitle>
    <linktitle>Fra en svunden Tid</linktitle>
    <firstline>Her gik de fri Normanner</firstline>
    <source pages="23"/>
    <quality>korrektur1,kilde,side</quality>
</head>
<body>
Her gik de fri Normanner
og drev med deres Kvæg -
man finder deres Værktøj
i Tørvemosers Klæg.

Og tykke Egestammer,
man bringer for en Dag,
paa hvilke Bamsen forhen
har gnubbet tykken Bag.

Her finder man Skeletter
og Kranier med Horn
af store Urtidsoxer,
som græssede tilforn.

Man træffer paa Ruiner
af Klostrene, der laa
og spejled' røde Mure
i Gudenaaens Blaa.

Og Aaens Vande mumler,
som mindes de i Løn
bag gamle Klostermure
de trinde Munkes Bøn.
</body>
</poem>

<poem id="lyhne2019082014">
<head>
    <title><num>IV.</num>Tøbrud</title>
    <toctitle><num>IV.</num>Tøbrud</toctitle>
    <indextitle>Tøbrud</indextitle>
    <linktitle>Tøbrud</linktitle>
    <firstline>Højlandssneen smelter</firstline>
    <source pages="24"/>
    <quality>korrektur1,kilde,side</quality>
</head>
<body>
Højlandssneen smelter
imod Himlens Blaa.
Tøbrudsbække vælter
ned mod Gudenaa;
gennem Istidskløfter,
gennem stenet Krat
styrter de og snøfter,
som af Fryd besat.

O, de Bækkestrømme,
fuld af Foraarsstøj
vækker Kæmpens Drømme
i den grønne Høj -
Vikingtogt mod Syden -
Himlens dybe Rum,
Bølgeblaaets Bryden,
Snekker, Salt og Skum.

Højlandsbonden stirrer
bag sin Hest og Plov -
Foraarsluften virrer
over Mark og Skov;
men fra Kløften strømmer
Bækkens sære Sang.
Bonden gaar og drømmer
det, der var engang.

Gudenaaen svulmer
over Breddens Rand.
Foraarssolen ulmer
vagt i Engens Vand,
og i bløde, ømme,
moderlige Nyn
tar den Bækkens Strømme,
Boblebrist og Dynd.
</body>
</poem>

<poem id="lyhne2019082015">
<head>
    <title><num>V.</num>Rørholm Vandmølle</title>
    <toctitle><num>V.</num>Rørholm Vandmølle</toctitle>
    <indextitle>Rørholm Vandmølle</indextitle>
    <linktitle>Rørholm Vandmølle</linktitle>
    <firstline>Ned mod Gudenaaens Blaa</firstline>
    <source pages="25-27"/>
    <quality>korrektur1,kilde,side</quality>
</head>
<body>
Ned mod Gudenaaens Blaa
gungrer tunge Vogne
med saa trinde Sække paa -
Korn fra nære Sogne.

Karlen fløjter højt paa Sæk
Livets Blaa et Stykke.
Pisken knalder Smæk i Smæk
over Spandets Rygge.

Broget Kvæg og hvide Gæs
gaar langs Strømmens Funklen.
Solen grønner Slettens Græs
tænder Vandranunklen.

Bagom Rørholm Møllegaard
med de hvide Huse,
hvorom grønne Aske staar,
høres Vandet bruse.

Møllen maler, Hjulet gaar.
Gaardens Haner galer.
Svenden synger; det er Vaar.
Rørholm Mølle maler.

Raab og Støj i Møllens Gaard,
Vognene i Række.
Svenden hejser, Spillet gaar
svingende med Sække.

Vogne losses; rumler hjem.
Aaens Vande mumler.
Nye Vogne kører frem.
Møllekværnen gumler.

Mølleren, i Lærredstøj,
gaar med luner Miner,
bred og tyk, med Snak og Spøg.
- Karl og Bonde griner.

,,Møller, du kan sagtens gaa
(spøger Een, der kommer)
her og le, mens Gudenaa
fylder dine Lommer

med det rene, røde Guld.
Strømmer vander villig
dine Enges fede Muld.
Møllen trækkes billig.

Men vi andre slider s'gu
vore Lemmer stive
og vi bliver gram i Hu
ved at se dig drive!''

Rørholm Møller gaar sin Vej
med saa tvære Miner -
Karlefolket godter sig,
klasker Laar og griner.

Strømmen bruser, Kværnen gaar.
Haardens Haner galer.
Svenden synger; det er Vaar.
Rørholm Mølle maler.

Op fra Gudenaaens Blaa
kører travle Vogne.
Mel i Sække har de paa
til de nære Sogne.

Men igennem Sletten slaar
Aaen Lynspiraler
Solen skinner, Strømmen gaar.
Mange Møller maler.
</body>
</poem>

<poem id="lyhne2019082016">
<head>
    <title><num>VI.</num>Nat i Møllen</title>
    <toctitle><num>VI.</num>Nat i Møllen</toctitle>
    <indextitle>Nat i Møllen</indextitle>
    <linktitle>Nat i Møllen</linktitle>
    <firstline>Nu sover Møllen, Folket er i Senge</firstline>
    <source pages="28"/>
    <quality>korrektur1,kilde,side</quality>
</head>
<body>
Nu sover Møllen, Folket er i Senge
og Mørket ruger om den hvide Gaard;
et krydret Pust fra Gudenaaens Enge
med Trolddomshvisken gennem Løvet gaar.

Der lød et søvnigt Hanegal fra Hjald
og Hunden rørte sig i Hundehuset;
en Oxe ralled verdensfjent i Stald -
en kridhvid Kat gik lydløst over Gruset.

Men bagom Møllen, under Slusens Bro,
opstiger Vandets Brus fra Aaens Strømme,
som dunkel Sang fra Evighedens Ro -
og fylder Møllens Søvn med Urtidsdrømme.
</body>
</poem>

<poem id="lyhne2019082017">
<head>
    <title><num>VII.</num>Sommermorgen</title>
    <toctitle><num>VII.</num>Sommermorgen</toctitle>
    <indextitle>Sommermorgen</indextitle>
    <linktitle>Sommermorgen</linktitle>
    <firstline>Naar Sol staar op bagom Østens Banker</firstline>
    <source pages="29"/>
    <quality>korrektur1,kilde,side</quality>
</head>
<body>
Naar Sol staar op bagom Østens Banker,
mens Røgen stiger fra Hus og Gaard
og Duggen driver i Græs og Ranker
og Lærken højt over Disen slaar;
da brøler Kvien med Græs i Munden
forundret ud mod den store Sol,
der rødmende gennem Morgenstunden
slaar Glimt af Ruder i Gaard og Bol.

Naar Jydefolket har faaet Davre
og hver for sig gaar til Dagens Dont,
naar Hest og Øg tygger valset Havre
og Vindmotorerne løber rundt,
da vaagner Livet ved Gudenaaen
paa Højlandsbanker, i Eng og Kær;
der er en Køren, der er en Gaaen
paa alle Veje i Fjern og Nær.

Nu trækker Drengene ud med Kvæget.
Mælkvogne ramler med Spande paa
mod Mejeriet; men mellem Flæget
i Tørvemosen ved Gudenaa
staar brune Karle og skærer Klyner
og Kvinder stabler dem Stak ved Stak,
mens Husmandskoen bag Vidjen drynet
og slikker Saaret, hvor Bremsen stak.

Nu buldrer Toget fra Højlandskløften
med hvide Dampe mod Himlens Blaa,
bortover Sletten med Larm og Snøften,
med ,,Danish Butter'' fra Gudenaa.
Og der er Posten med ny Aviser,
med Bud og Breve om Verdens Færd -
før Aften ved man om Døgnets Kriser
i fjerne Hytter ved øde Kær.

Det klaprer travlt i de brede Enge.
fra Slaamaskiner i Øst og Vest;
de røde Plage bag Møllens Stænge
henrykte vejrer den friske Blæst,
mens Træer gynger og Strømmen slynger
sig solberuset mod Randers Fjord,
hvor Aa og Hav i Forening synger
en Bølgehymne om Jyllands Jord.
</body>
</poem>

<poem id="lyhne2019082018">
<head>
    <title><num>VIII.</num>Ensomme Drømme</title>
    <toctitle><num>VIII.</num>Ensomme Drømme</toctitle>
    <indextitle>Ensomme Drømme</indextitle>
    <linktitle>Ensomme Drømme</linktitle>
    <firstline>Jeg sidder alene paa Rørholm Bro</firstline>
    <source pages="31"/>
    <quality>korrektur1,kilde,side</quality>
</head>
<body>
Jeg sidder alene paa Rørholm Bro,
til Dans langt borte de spille.
Der er Høstfest ovre i Rørholm Kro
ellers er Natten stille.

Dampene stiger fra Enge og Koer,
saa alt omkring mig forsvinder.
Folkeviserne rykker mig nær,
som fjernt oplevede Minder.

Det er mig, som noget tog til at gro
frem gennem Fortidens Drømme;
et løvrigt Træ, der hvælver en Bro
ind over Fremtidens Strømme.

O, det er jo Al-Træet Ygdrasil
med Nornerne trende ved Foden,
de sidder og stirrer med kølige Smil
i Strømmen, som glider ved Roden;

,,Og sig mig, Verdande, du Mø, som kan spaa,
hvad ser du i Strømmen, der glider?
Ved du mon noget om Gudenaa
og Livet i kommende Tider?

Og Jomfruen tager sin Strengeleg ned
fra Grenen bag Bladenes Klynge:
,,Nu skal jeg kvæde dig hvad jeg ved'' -
Verdande begynder at synge.
</body>
</poem>

<poem id="lyhne2019082019">
<head>
    <title><num>IX.</num>Verdandes Spaadom</title>
    <toctitle><num>IX.</num>Verdandes Spaadom</toctitle>
    <indextitle>Verdandes Spaadom</indextitle>
    <linktitle>Verdandes Spaadom</linktitle>
    <firstline>Stundom jeg sælsomme Drømme faar</firstline>
    <source pages="32"/>
    <quality>korrektur1,kilde,side</quality>
</head>
<body>
Stundom jeg sælsomme Drømme faar,
naar Lyde fra Strømmen mit Øre naar
af tunge Turbiner, der gaar og gaar,
Dynamoers Syngen og Hamre, der slaar.

En Menneskealder i Tiden frem
skimter jeg ude bag Engenes Em,
Bygninger store og Bygninger smaa
ligge langs Strømmen af Gudenaa:

Og herfra ser jeg spændt ud en Snor
i Luften, henover Jyllands Jord;
henover Landet og ind gennem By'n
gnistrer det fra den af blaalige Lyn.

Jernveje krydses i hver en Krog,
befærdet af lette, elektriske Tog,
og gennem Nætterne springer der frem
hvidlige Lys fra de Tusinde Hjem!

- - -
Jeg sidder alene paa Rørholm Bro
til Dans langt borte de spille.
Der er Høstfest ovre i Rørholm Kro.
ellers er Natten stille. -
</body>
</poem>

</content>
</section> <!-- Digtet om Gudenaaen -->

<poem id="lyhne2019082020">
<head>
    <title>Lammesteg</title>
    <firstline>Der gik et Faar med tvende Lam</firstline>
    <source pages="33"/>
    <quality>korrektur1,kilde,side</quality>
</head>
<body>
Der gik et Faar med tvende Lam
paa Græs ved Gudenaa
bag okkergule Piletræ'r
med Gæslingsilke paa;
og Lammene de nipped Græs
og brægede i Kor,
de hoppede og legede
og died deres Mor.

Men ak, en Dag kom Bonden ud
og tog de bitte Lam
og kørte dem til Bolleby
til Slagtemester Skram;
det hjalp slet ej de brægede
og rystede som Siv,
mens Slagterbassen hvæssede
sin alenlange Kniv.

Næ, Lammene blev myrdede
og solgt til et Hotel,
der sad en Handelsrejsende
med Tusind Kroners Gæld.
Han kimed vredt paa Kelneren
og raabte fed og bleg:
,,Hør Tjener - bliver det i Dag,
jeg faar den Lammesteg?

,,Jo!'' - Stegen blev serveret flot
paa Bord med kridhvid Dug,
og Levemanden stønnede
og fyldte i sin Bug.
Han gumled mildt til Kelneren
med Gaflen sat i Hvil:
,,Ak Gud, hvor smager Lammesteg
dog dejligt i April!''

Men ude paa den store Eng,
hvor Gudenaaen gaar
og Skumringspile sukker tyst,
der staar et ensomt Faar
og kalder ud i Mørkningen
paa sine laadne Smaa,
men faar til Svar blot Vandets Suk
og Hulk fra Gudenaa.
</body>
</poem>

<poem id="lyhne2019082021">
<head>
    <title>Pigen i Vandmøllen</title>
    <firstline>Der sidder en Pige og skriver</firstline>
    <source pages="35"/>
    <quality>korrektur1,kilde,side</quality>
</head>
<body>
Der sidder en Pige og skriver
paa Rørholm Mølles Kontor
ved Vinduet ud mod en skovkranset Dal,
hvor Rørholmaaen sig snor.

Og Dalens idylliske Stilhed
har svøbt sig om Pigens Sind,
naar hun til Tider har siddet og drømt
med knyttet Haand under Kind.

Det fyldige Haar, som bølger
ned om den brunrøde Kind,
er gult, som en Blaatagskov imod Høst,
naar den bølger i Sol og i Vind.

De sælsomme Øjne kan skifte
i graalige Skær og i blaa,
de veksler omtrent som det jydske Vær
og Vandet i Rørholm Aa.

De durende Lyde fra Møllen,
Turbinen og Slusernes Strøm,
den skovkranste Dal under skiftende Skyr
har fyldt hendes Øjne med Drøm.

Jeg elsker i Skumring at standse
i Skjul bag de blæsende Træ'r,
naar Pigen sidder med Haand under Kind
og Mørkningens Drømme er nær.
</body>
</poem>

<poem id="lyhne2019082022">
<head>
    <title>Fiskeskrædderen</title>
    <firstline>Han er vel omkring et halvthundrede Aar</firstline>
    <source pages="36-38"/>
    <quality>korrektur1,kilde,side</quality>
</head>
<body>
Han er vel omkring et halvthundrede Aar;
de indfaldne Øjne er milde;
hans Pande er rynket, og graat hans Haar,
og Kroppen er spinkel og lille.
Han snakker med Lune om Enge og Kær
og Aaer med Skrænter og Brinker,
hvor Gedderne lurer i Skyggen af Træ'r
og vældige Brasener blinker.

Naar Skrædderen sidder og syr ved sit Bord
med Naal eller drejer Maskine,
da mæler han sjældent ret mange Ord;
thi at sy det er ham en Pine;
saa drømmer han altid om Eng og om Aa
og Sol paa de drivende Strømme,
da sker det, at Naalen gaar rent i staa
og Skrædderen glemmer at sømme.

Men ser han, at Vinden har rejst sig en Dag
og blæser i Hylden ved Muren,
da bliver skam Skrædderens Vilje svag
og besejres helt af Naturen;
saa kyler han Sytøjet hen i en Krog
og griber sin Stang og sin Snøre;
det bindes paa Cyklen - et ældgammelt Skrog
forjasket af Markveies Pløre.

Saa suser han ud fra den stenede By
ad Vejen hvor Støvhvirvler danser,
med Piben i Mund og Næsen mod Sky
og svulmende, opladte Sanser;
og Bønder og Børn han jager forbi,
de kender jo alle æ Skrædder,
og ved, at han netop i Dag tog fri,
fordi der er Vind til æ Gjædder.

Naar Skrædderen naar til den pludrende Aa,
hvor Blæsten piber i Flæget -
faar Snøren gjort klar og Agn sat paa,
da griner han rigtig i Skægget;
men før han slaar ud i det dybe Høl,
hvor Strømmene brydes med Plasken,
saa ta'r han en Dram og en lille Slurk Øl -
og knapper sin Rem over Tasken.

Saa vender han sig mod det rindende Vand
og søger med Kenderens Mine,
og finder et Sted ved den modsatte Rand -
slaar Snøren derud med Rutine;
men rundt omkring ved det store Høl
forsamles paa begge Bredder
Kvier og Kalve og Hopper med Føl -
for Kvæget, det kender æ Skrædder.

Og er der en Kvie et frækt lille Skarn,
der rykker ham kælent i Frakken,
da skænder han paa det uartige Barn
og klør den bag Hornet i Nakken.
Saa skrider han op langs den klunkende Aa,
hvor Flægene Gedderne dølge,
med fedtlædersskaftede Støvler paa
og Kvier og Kalve i Følge.

Naar Solen langt borte bag Bakker gaar ned
og Slørmørket indhyller Sletten,
da sidder han tit paa et Indhegningsled
og rører sig ikke af Pletten;
han ser, hvor den kølige Damp bryder frem
fra Aaen og Grøfternes Furer -
og ude bag Engenes blaahvide Em
Lyngbakkernes bløde Konturer.

Der sitrer Musik i den kølige Vind
fra Aaløbets skumrende Strømme,
og Skrædderens Øjne er hæftede ind
i Himmelens farvede Drømme;
det dufter af Kvæget og Mynte og Hø
og Taagerne driver og tættes,
til Sletten ser ud, som en endeløs Sø -
og alt omkring Skrædderen slettes.

Da hører han pludselig Strømmens Musik
og skringrende Skrig af en Vibe,
han ser sig omkring med et undrende Blik,
og tænder sin elskede Pibe.
Saa cykler han hjemad fornøjet i Sind,
mens Maanen staar rund over Bakken -
med støv paa sin Frakke og Sved paa sin Kind
og en Femtenpundsgedde paa Nakken.
</body>
</poem>

<poem id="lyhne2019082023">
<head>
    <title>Sletten</title>
    <firstline>Jeg aabner, ved Midnat, mit Vindu mod Sletten</firstline>
    <source pages="39-40"/>
    <quality>korrektur1,kilde,side</quality>
</head>
<body>
Jeg aabner, ved Midnat, mit Vindu mod Sletten,
der hviler i Stilhed af Høstmørket mættet.
Mit Lampelys dvæler paa hængende Pile,
hvis Grene af Storme er filtret og flettet.

Natvinden driver der Dufte fra Sletten
af Kvæget og Mynte og svovlede Dampe. -
En Klynken i Luften af Sangsvane-Skarer
der rejser. Et Møl svirrer rundt om min Lampe,

som syngende spreder sit Lys over Løvet
hvor Møllets fantastiske Skygger sig vugger;
der glimter et Kornmod dybt ude i Mørket
og Vinden i Pilene sukker og sukker.

Der brænder et Lys langt borte paa Sletten
hos Hyrden derude i Hyrdehuset:
der sidder han ,,Russer-Iwan'' og blæser
paa Fløjte, sørgmodig, forpint og beruset.

Han spiller om Rusland, det elskede Fjerne,
om Skove, om Sumpe, om Don og om Dnjepr;
han spiller om Vindenes skiftende Susen
henover Kosakkens tungsindige Stepper.

Nu drøner Exprestoget ud mellem Bakker.
Lyshavet fremtryller de liggende Oxer:
saa durer det bort, og Sletten bli'r øde,
som før, og Natten og Stilheden vokser.

Men ud over Sletten gaar Lyd af en Fløjte,
som Klager og Skrig, der er fyldte med Smerte. -
Jeg kan ikke sove; det slaviske Tungsind
har lagt sin fortvivlede Kind til mit Hjerte.

<nonum><right>1915.</right></nonum>
</body>
</poem>

<poem id="lyhne2019082024">
<head>
    <title>Efteraarsaften</title>
    <firstline>Hele Dagen har jeg fisket</firstline>
    <source pages="41"/>
    <quality>korrektur1,kilde,side</quality>
</head>
<body>
Hele Dagen har jeg fisket
    i det øde Kær -
ingen Fiske har jeg fanget -
    nu er Natten nær.

Fjernt slaar Møllen Kryds mod Himlen
    over mørke Pile,
som et stort Insekt mod Natten
    sætter sig til Hvile.

Sløret, gennem Støvregns-Siven
    over Kærets Pytter,
sitrer sprøde Lys fra Ruder
    i de usle Hytter.

Aftenvinden gaar sin Runde
    mellem Siv og Rør -
Syrinx græder, klager, sukker,
    som en Sjæl der dør.

Stundom lyder Ynk og Brægen
    fra et Gedelam,
og fra Slettens Bondegaarde
    dumpe Hundeglam.

Dagen lang har vilde Svaner
    klynket under Skyen;
mine Længsler har forfulgt dem
    Sønder over Byen.

<nonum><right>- - -</right></nonum>
Hele Somren har jeg sunget
    om det øde Kær -
Ingen Sejre har jeg vundet -
    Nu er Vintren nær.
</body>
</poem>

<poem id="lyhne2019082025">
<head>
    <title>Odinsblæsten</title>
    <firstline>Nu rider Gud Odin sin Stormhingst ud</firstline>
    <source pages="43-44"/>
    <quality>korrektur1,kilde,side</quality>
</head>
<body>
Nu rider Gud Odin sin Stormhingst ud
gennem de sorte Nætter.
Vred sprænger Gud Odin i Mulm og Slud
henover Jyllands Sletter.
Henover Byer og henover Skove
buldrer de hule, vældige Hove,
henover Hede og Kæmpegrav
ud mod det vildsomt fraadende Hav -
ud imod Øst og ud imod Vest
tumler den hvirvlende Odinsblæst.

Odin strækker sit manende Sværd
over det natlige Øde.
Urtidskæmpernes sovende Hær
vaagner til Liv fra det Døde.
Ud imod Vester og ud imod Øster
lyder en Jamren af Tusinde Røster,
Tusinde Røster i Klage og Ve.
Nyet staar op, lig en Dødningele,
hvor henover Skyerne flyver, som Skum
fredløst gennem det uhyre Rum.

Ude fra Marker og Moser og Kær
indover Landsbyens Kirke
jager det klaprende, piskende Vær,
knækker de skælvende Birke.
Rundtom i Gaarde og Rønner og Hytter
ligger de ængstede Bønder og lytter.
Hanerne galdrer sig hæse paa Hjald.
Øgene hrimmer og sparker i Stald.
Poplerne tordner og nejer, som Rør.
Hundene glammer og tuder og gø'r.

Møllerne larmer i Vildskab og Gru,
hver paa sin mørke Forhøjning;
Vingerne slider af Rædsel itu
Tovværk og anden Fortøjning.
Navene lirker og knirker og knager,
Sejlene sluprer og Kværnene klager
Vingerne hugger sig rasende rundt -
opad og nedad i samme Secund,
indtil de brudte af Stormværets Slag
styrter til forden med Bulder og Brag.

Urtiden trænger i Flækkerne ind -
Nutidens Sfærer maa rømme.
Ingen kan sove; det lyttende Sind
hildes i Myter og Drømme. -
Det pusler ved Døre og Laase og Luger,
det sukker og skriger i Sprækker og Fuger,
mjavende, truende, spottende, rallende,
stønnende, tryglende, hulkende kaldende -
Odin hugger sit Stormværssværd
ind gennem Straatag og Lægter og Spær.

O, mon I kender en lignende Frygt,
som, naar i Fortidens Nætter
Odin drog ud paa sit Stormværsrøgt
over de hærgede Sletter.
O, kan I høre de brændende Bønner
mumlet af Cimbrenes Døtre og Sønner,
O, mon I sanser det Dødningesus,
der styrtede Hytter og Drømme i Grus -?
Hør hvor det jamrer i Øst og i Vest
gennem dén vildsomme Odinsblæst.
</body>
</poem>

</content>
</section> <!-- II. Afdeling -->

<section>
<head>
    <title>III. Afdeling</title>
</head>
<content>

<poem id="lyhne2019082026">
<head>
    <title>Brombærtid</title>
    <subtitle>(Til min Søster).</subtitle>
    <firstline>Rundt om Bedstemoders Hus</firstline>
    <source pages="47-49"/>
    <quality>korrektur1,kilde,side</quality>
</head>
<body>
<nonum><center>I.</center></nonum>

Rundt om Bedstemoders Hus
laa vort Barndomsrige -
allerkærest havde vi
et mægtigt Brombærdige.

Naar det lakkede mod Høst
fandt vi frem vor Krukke;
gennem Dug og Morgensol
gik vi ud at plukke

af de sorte, modne Bær
mellem Græs og Snerler -
paa det røde Brombærløv
rulled blanke Perler.

Vore Hænder rev vi tit
under ivrig Plukken -
og en lille Draabe Blod
trilled ned i Duggen:

men vi ændsede det ej,
vi blev ved at plukke
indtil der var mer' end Top
paa den brune Krukke.

Og saa skyndte vi os hjem
til vor Bedstemoder - -
vi fik Ros og vi fik Mad
og mange andre Goder.


<nonum><center>II.</center></nonum>

Tiden gik. Vor Barndom svandt,
alting er forandret;
gennem Livets Brombærkrat
har vi brydsomt vandret.

Vore Hjerter rev vi tit
under trælsom Plukken -
Blodet sived Dryp paa Dryp
ud i Glemselsduggen;

men vi ændsede det ej,
vi blev ved at plukke -
der kom bare aldrig Top
paa den brune Krukke.


<nonum><center>III.</center></nonum>

Nu er Bedstemoder død,
hendes Hus er borte.
Diget er her dog endnu
med de Brombær sorte.

Kom du kære Søsterlil
med de blege Kinder,
vi vil bygge os et Hus
paa de lyse Minder.

Vi vil gaa endnu en Gang
sammen ud at plukke
lidt af Livets Brombærhøst
i den brune Krukke.

Plukke, som da vi var Børn,
medens Solen skinner
og den blanke Morgendug
over Løvet rinder.

Naar det skumrer, bøjer vi
stille vore Ho’der -
og saa skynder vi os hjem
til vor Bedstemoder.
</body>
</poem>

<poem id="lyhne2019082027">
<head>
    <title>Efteraarsløv</title>
    <firstline>Nu bryder Høstens Storme op</firstline>
    <source pages="50-51"/>
    <quality>korrektur1,kilde,side</quality>
</head>
<body>
Nu bryder Høstens Storme op
mens Sol gaar under Lide;
de røde Skove hvirvles vildt
og vaander sig i Kvide.

Nu halser Stormens Ulveflok
i Øster og i Vester
og flænger med barbarisk Tand
i Somrens sidste Rester.

Nu brager det i vilden Skov,
naar Egens Grene falder,
og Løvets Raslen lyder, som
en Døende der raller.

Nu blusser det langs Vej og Sti
af Hybenhegnets Gløden,
mens Rønnen sukker syg, forpint
i draabevis forbløden.

Kom Alle, som beruset blev
af Sommersolens Straaler;
nu vil vi ædru synge os
en Sang ved Høstens Shaaler.

Kom Alle, I som haabed paa
en Sommer, der fik Ende.
Kom, I, hvis Drømmeslotte faldt
og blev til Pindebrænde.

Kom, I nedbrudte Drømmere,
som klædte Eder nøgne
og gav Jer hen, men skuffedes
af Lykkens Lokkeløgne.

O, Guldet er slidt af vort Sind
og Drømmene er borte,
ny hyler Efteraarets Vind
i vore Hjerters Porte.

Kom, I bedragne Drømmere,
som hører Mørket kalder.
Kom vi vil trodse Dødens Gru
og synge til vi falder.

Kom, Brødre, Søstre, drik og syng
mens Høstens Farver straaler:
Syng Somre ns vilde Svanesang
ved Smertens fyldte Skaaler!
</body>
</poem>

<poem id="lyhne2019082028">
<head>
    <title>Dagen dør</title>
    <firstline>Nu spiller Lyset i den fjerne Mose</firstline>
    <source pages="52"/>
    <quality>korrektur1,kilde,side</quality>
</head>
<body>
Nu spiller Lyset i den fjerne Mose -
Ved Dagens Død - paa blanke Grøfters Strenge,
mens Solen segner, som en blodrød Rose
mod Kæmpegrave bag de tavse Enge.

En fattig Hytte staar med Glimt i Rude,
hvorover Pilens Krone luder bøjet -
en Olding lig, med Haanden over Øjet;
som ser mod Solens sidste Glød derude.

Saa brister Lyset. - Himlens Hvælving falme
mens Aftenklokken synger Sørgesalmer -
Af Karlsvogn køres Dagen, mens det mørkner,
med Skyer i Følge, bort til Dødens Ørkner.
</body>
</poem>

<poem id="lyhne2019082029">
<head>
    <title>Kærlighedsdigt</title>
    <firstline>I den sorte Løvfaldsnat</firstline>
    <source pages="53-54"/>
    <quality>korrektur1,kilde,side</quality>
</head>
<body>
I den sorte Løvfaldsnat
I gik jeg til dit Hus,
hed af Høstens Duft og Stormens
vilde Løvfaldsbrus.

Blodets Banken i min Tinding
havde gjort mig ør
da jeg skælvende i Mørket
banked paa din Dør.

Paa dit Spørgsmaal, hvem der banked,
svarede jeg - ,,mig'' -:
Iskoldt svarede din Stemme:
,,Skam dig, gaa din Vej!''

Ensom gik jeg bort i Ødet,
gal af Ild og Savn,
levede et Aar til Ende
i dit Sind og Navn.

Næste Aar, en Løvfaldsnat
stod jeg ved dit Hus,
atter bankende paa Døren
under Stormens Brus.

Paa dit Spørgsmaal, hvem der banked,
svarede jeg: - ,,dig!''
Og da raabte du i Jubel:
,,O, du elsker mig!''

Og du tog mig i din Favn
vildt og ømt og hedt -
medens vi i Løvfaldsnatten
stormedes til ét.
</body>
</poem>

<poem id="lyhne2019082030">
<head>
    <title>Solnedgang over Polen</title>
    <firstline>Dagen lider, og Solen gaar under</firstline>
    <source pages="55-56"/>
    <quality>korrektur1,kilde,side</quality>
</head>
<body>
<nonum><center>I.</center></nonum>

Dagen lider, og Solen gaar under.
Skovene mørkner, mens Skyerne gløder.
Aftenen hænger med smertende Vunder
korsfæstet paa Vesthimlens Kuppel og bløder.

Blodet driver i røde Strømme
og samles i Sumpe, som Skarlagenspytter.
Sletterne drømmer tungsindige Drømme,
Floderne hulker og Hytterne lytter;

lytter og stirrer med angstfulde Ruder
ud mod en Kimming, hvor Aftenen falmer.
Oxerne raller og Hundene tuder
mens Klokkerne klynker sørgmodige Salmer.

Kærrene skumpler ad Veje der mørkner
ud over Sletter, hvor Blodbadet størkner,
ud imod nøgne og vildsomme Ørkner.


<nonum><center>II.</center></nonum>

Det tordner i Natten, det sukker og klager
Jorden ryster og Himlen er rød.
Murene vælter; det buldrer og brager
Uret brøler fra Flodernes Skød. -
Nat er det Polens Golgatha - Nat -
I Morgen er Polen død.

Hyænerne lister i Nattens Sod
og drikker det døende Polens Blod.


<nonum><center>III.</center></nonum>

Men der skal oprinde et Morgengry,
hvor Polen i Frihed opstaar paany.

Og da skal det lyse til alle Lande
med Kongekrone af Guld om sin Pande.

<nonum><right>1915.</right></nonum>
</body>
</poem>

<poem id="lyhne2019082031">
<head>
    <title>Novemberaften ved Kattegat</title>
    <firstline>Nu er Kysten tom og øde</firstline>
    <source pages="57-58"/>
    <quality>korrektur1,kilde,side</quality>
</head>
<body>
Nu er Kysten tom og øde
Badegæsterne drog bort,
da den blide Sommer døde
og den lange Dag blev kort.
Fjernt en Kirkeklokke klynker.
Mellem vilde Skyer synker
Solen blodig, medens Sandet
fyger over Hedelandet
og den store, sorte Nat
oser ind fra Kattegat.

Medens Vestens Skyr forbrænder
gaar jeg ensom hen langs Kyst.
Havets hvide Bølgetænder
slider vildt i Klintens Bryst.
Fyret lyner. Stormen raser.
Skyer trevles ud i Laser.
Store, mørke Maager skriger,
sorte Bølgebanker stiger,
splintres under Drøm og Bragen,
viger under Suk og Klagen.

Nu blev Himlen bleg i Vester.
Lyngen suged Solens Blod.
Dagens sidste, matte Rester
sygner hen i Nattens Sod -
Og jeg vandrer mens det mørkner
stirrende mod Havets Ørkner.
Skummet fra de vrede Vande
svaler om min hede Pande -
men jeg standser ved et Vrag
Bølgerne har brudt i Kvag.

Ak ja, jeg har ogsaa ejet
selv en lille Drømmens Baad,
o, hvis Ror jeg trøstigt drejed
gennem Bølgebrus mod Daad
ukendt med de sorte Strømme
stolende paa unge Drømme
styred jeg mod Livets Strande
indtil Mørkets vrede Vande
knuste Baaden mod en Kyst
og jog Freden fra mit Bryst.

Ja mit Ungdomshaab er strandet:
Kattegat, o, Kattegat,
og min Skæbne sært forbandet
fuld af Storm og vildsom Nat;
men af Smertensvraget, vil jeg
tømre, tømre op, indtil jeg
faar en Skude med en Pande
der kan knuse Mørkets Vande:
Styrk mig store Kattegat
til en Sang i Storm og Nat!
</body>
</poem>

<poem id="lyhne2019082032">
<head>
    <title>Livsfangen Leary</title>
    <firstline>Nu oser det af Nattens Svælg</firstline>
    <source pages="59-60"/>
    <quality>korrektur1,kilde,side</quality>
</head>
<body>
Nu oser det af Nattens Svælg,
mens Stormen trækker Blæsebælg
og svøber Høstens øde Sus
med Jammer om det døde Hus.

Nu ligger Leary gudsforladt
derinde i den dybe Nat -
en Mand, om hvem jeg nys har hørt,
hvis Sind har mit saa sært berørt.

Et Sind med vild og mørk Natur.
Nomaden bagved Cellens Mur -
jeg aner Duft af Offerhavn
blot ved at tænke Learys Navn.

En Kriger fuld af Kraft og Splid,
som fødtes udenfor sin Tid -
et Sind der længes som besat
mod Hedenold og Urtidsnat.

Hvad sært, om han med dragen Kniv
i Dok og Havn maa yppe Kiv.
Hvad sært, om han i Glemselssold
maa tage Kvinderne med Vold.

Han kan jo ej maskere sig
og vandre Tidskulturens Vej,
naar hans Tid kalder det en Skam
at være Ulv i Faareham.

Nej, stolt, oprejst foruden Ord,
at gaa sin tunge Skæbnes Spor
bespottende sin egen Kval
er Learys Martyrideal.

Han drømmer mens det øde Sus
omfavner vildt det døde Hus,
en Drøm i Sorgens Brand og Lyst
om Vikingfærd og blodig Dyst.

Han drømmer om i Fryd og Gru
at bryde Tidens Mur itu
og skrige ud en grusom Sang
om Storm og Død og Undergang.

<nonum><right>1915.</right></nonum>
</body>
</poem>

<poem id="lyhne2019082033">
<head>
    <title>Børnerim</title>
    <firstline>Hovmodigt klædte Skovens Sal</firstline>
    <source pages="61-62"/>
    <quality>korrektur1,kilde,side</quality>
</head>
<body>
Hovmodigt klædte Skovens Sal
sig ud til Høstens Karneval.

Hvert Træ stod iført broget Dragt
af vild, barbarisk Farvepragt.

En matgul Birk, en gylden Løn,
en rustrød Bøg, en blodig Røn.

Kun Granen stod, beskeden grøn
i Skyggen af en prægtig Løn.

Det hvisked fjernt, det hvidsked nær -:
Se mig, se mig - nej se dog her.

Saa spilled Høsten op til Dans
og Stormen jog foruden Stands.

Af Straaleskær var Luften fuld,
det hvirvlede med Sølv og Guld.

Og Jorden rundt om Rønnens Rod
blev purpurrød af Hjerteblod.

Det vared ved i Dage ti -
saa var det Karneval forbi.

Og hele Skovens Farvepragt
var dybt i Støv og Ler nedlagt.

Kun Granen bag den nøgne Løn
stod dumt og lo, som stedse, grøn.

Selv senere bag Vintrens Sne,
da lo den af de andres Ve.

Den suste stolt i Vintrens Luft:
,,De lærer aldrig min Fornuft

Men just, den havde sagt det, kom
en Mand og huggede den om;

den blev trods Harpiksgraad og Kval
slæbt ind til Byens store Sal.

Her dansed den i Lys og Pral
ved Julens store Karneval.

Ved Nytaarstide blev den brændt -
og her er Æventyret endt.
</body>
</poem>

<poem id="lyhne2019082034">
<head>
    <title>Landevejspoplerne</title>
    <firstline>I store gamle Popler</firstline>
    <source pages="63-64"/>
    <quality>korrektur1,kilde,side</quality>
</head>
<body>
I store gamle Popler
langs Danmarks Chausséer -
jeg elsked jer, men aldrig
skal jeg gense jer mer.

Man fælder jer ved Roden
og brænder jeres Top
og stykker jeres Stammer
i Tændstikker op.

I store, grønne Popler,
som stod mod det Blaa
og hvisked', naar jeg ensom
i Vejgrøften laa.

I store, mørke Popler,
som bruste i Blæst,
naar Høstens Aftenhimmel
blev blodrød i Vest.

Jeg elsked jer ved Vinter,
Vaar, Sommer og Høst
I kære, gamle Popler
har hvisket mig Trøst.

Men Fattigmandens Glæder
skal jævnes med Muld,
skønt Herremandens Storskov
af Træer er fuld.

De hugger os ved Roden,
de brænder vores Top
og splintrer vore Drømme
i Tændstikker op.
</body>
</poem>

<poem id="lyhne2019082035">
<head>
    <title>En Drømmers Enetale</title>
    <subtitle>(Høst)</subtitle>
    <firstline>Se, her er Somrens Danseplads</firstline>
    <source pages="65-66"/>
    <quality>korrektur1,kilde,side</quality>
</head>
<body>
Se, her er Somrens Danseplads,
af Røn og Hasler kranset,
hvor Glædens Ungdom har sig ind
i Fælleslivet danset.

Her saa jeg tit Par efter Par
med Elskovsrus i Sinde,
fra Dans og Spil i Maaneskin
ad Stierne forsvinde.

Og hvorfor sidder jeg da her
foruden Hjem og Kvinde,
mens mine Drømme vejres hen,
som Løv for Høstens Vinde?

Jeg var nok tung og pigesky
og ævned ej at lege -
og mine Længsler førte mig
paa Ensomhedens Veje,

hvor jeg gik rundt og drømte mig
en fjern, undselig Kvinde -
men hun var bare ikke til -
og nu er Høsten inde.

Nu blæser Vindens Fløjtekor
i Røn og gule Hasler,
mens Blade-Lig i Dødedans
Omkring paa Pladsen rasler.

Hvad hjælper det at sidde her
og knuge sine Hænder,
mens Vintermørket lister nær
og Somrens Glans forbrænder.

Nej, rejs dig op min syge Sjæl
og dans til Høstens Fløjter
med Sorg og Død, som dansed du
med vilde, drukne Tøjter.

Ja, dans - imens de røde Røn
i Smerte sig forbløder -
til du faar Kraft at synge, om
dit Ensomhedens Øde.
</body>
</poem>

<poem id="lyhne2019082036">
<head>
    <title>Rønnebær</title>
    <firstline>De ranke Træer mod Himlen</firstline>
    <source pages="67"/>
    <quality>korrektur1,kilde,side</quality>
</head>
<body>
De ranke Træer mod Himlen,
de glasgrønne Kroner,
er næsten som Symboler
paa Ungdomsillussioner.

De røde Bær som drypper,
naar Høstblæsten støder
er alle vore Drømme
og Haab der forbløder.

Og Bonden dær med Kurven
han samler vor Ve -
thi den vil Tysken købe
til Rønnebærgele.
</body>
</poem>

<poem id="lyhne2019082037">
<head>
    <title>Høst</title>
    <firstline>Nu komponerer Høsten</firstline>
    <source pages="68"/>
    <quality>korrektur1,kilde,side</quality>
</head>
<body>
    Nu komponerer Høsten
    paa Telegrafens Traade
    sin mørke Symfoni -
    Somren - Somren forbi -
de hvirvlende Kviste fra Trær og Hegn,
de sorte Svaler er Nodetegn -
Stormen prøver sit Orgelspil
og Havet brummer dertil.

    Nu drager Somrens Gæster
    fra Skove og fra Strande
    hjem til den lune By,
    at søge mod Vintren Ly,
de ynder kun Leg, de trygler en Strid
med Stormen og Havet i Mørketid,
naar Brændingen spytter sit Vraggods op
og stundom en død Mands Krop.

    Nu vil jeg gaa mod Vejret -
    mens Løv af Lande fyger
    og Brokken gaar i Hi -
    at vorde stærk og fri.
Skoveve fyldes af Rovfugleskrig,
Livet fortæres i Rædsel og Svig.
Her skal jeg midt i en Sommers Forlis
give min Sang til Pris.
</body>
</poem>

<poem id="lyhne2019082038">
<head>
    <title>Efteraarsnat ved en Kæmpehøj</title>
    <subtitle>1914.</subtitle>
    <firstline>Nu rasper Stormen Høstens Løv</firstline>
    <source pages="69-70"/>
    <quality>korrektur1,kilde,side</quality>
</head>
<body>
Nu rasper Stormen Høstens Løv
af Egeskovens Grene,
mens Urtidskæmpen brækker ud
fra Kæmpehøjens Stene.

Et Helvedsmørke oser ud
af Kraniets Ruiner,
hvor Tænderne i evigt Had
og Vilddyrshunger griner.

Med Fakkel tændt ved Jordens Ild,
han drager gennem Nætter
og stikker Sjælene i Brand
rundtom paa Jordens Sletter.

Saa staar den gamle Jord igen
i Tidens Morgenrøde,
hvor Kain ta'r op en Asenkæft
og lægger Abel øde.

Nu kaster Egene sit Løv
og Jordens Børn sin Maske;
nu lægges under Oldtidsbrøl
en Løgnkultur i Aske.

Nu vakler Fredens Fæstningsmur
i Videnskabens Skrifter,
den Mur, der skulde værne os
mod Jordens Urtidsdrifter.

Aa, disse Ord om Fred paa Jord
som Pædagogen former,
mon de er mere værd end Løv,
naar Efteraaret stormer?
</body>
</poem>

<poem id="lyhne2019082039">
<head>
    <title>Til en Vintergæk</title>
    <firstline>Der er Mørke og Krig over Jorden</firstline>
    <source pages="71"/>
    <quality>korrektur1,kilde,side</quality>
</head>
<body>
Der er Mørke og Krig over Jorden
og dog kan det Under ske,
at du lille Gæk i min Have
staar op under Kulde og Sne.

Der er Mørke og Angst over Jorden
og Sindene bløder i Ve
og dog tør du lade dit lille
uskyldige Ansigt se.

Der er Mørke og Krig over Jorden
og Liv paa Liv Jejes væk;
thi Mennesket søndrer og dræber
skønt ingen kan skabe en Gæk.

Trods Mørke og Død over Jorden,
trods Vinter og Frost over Vang
vover du Drømmen om Livet,
om Lykke om Sol og om Sang.

Oh Gæk - oh, kunde du blive
Symbol for min frysende Sjæl -
men jeg er, som Tusinde andre
traadt ned under Frostvindens Hæl.
</body>
</poem>

<poem id="lyhne2019082040">
<head>
    <title>Kaprifolium</title>
    <firstline>I staar, som lunefulde og smidige Koketter</firstline>
    <source pages="72"/>
    <quality>korrektur1,kilde,side</quality>
</head>
<body>
I staar, som lunefulde og smidige Koketter
i Hegn og Krat og Skovbryn de lyse Sommernætter,
I slanger jer om Grene og titter ud af Løvet
og dufter hedt om Elskov, saa Verden bli'r bedøvet.

I silkegule Skøger langs Skove, Hegn og Lunde,
jeg hader jeres Aande og aabne Slangemunde,
jeg hader jeres sarte og kvindelige Ynde
fordi i fylder Natten med Drømmen om at synde!
</body>
</poem>

<poem id="lyhne2019082041">
<head>
    <title>Løvfaldsnat</title>
    <firstline>Bag den tavse Herregaard</firstline>
    <source pages="73"/>
    <quality>korrektur1,kilde,side</quality>
</head>
<body>
Bag den tavse Herregaard,
ved en kalket Længe
staar jeg, mens den mørke Nat
lister over Enge.

I den dunkle Lønallé
pusler Løvets Dryssen
og den vaade Nattevinds
trøstesløse Hyssen.

Alt er stille, alt er mørkt
nu, da Sommerløvet
træt af Kulde, blegt af Høst,
segner ned i Støvet.

Dog, igennem Nattens Rum
høres fra det Fjerne
rytmefaste Hammerslag
i en Vandcisterne.

Vintermulmet listet sig
ind om mine Tanker -
mørkt og stille bli’r mit Sind -
kun mit Hjerte banker.

Lad kun Høstens blege Løv
raadne under Kulde -
evigt banker Livets Puls
i de dybe Mulde.
</body>
</poem>

</content>
</section> <!-- III. Afdeling -->

</workbody>
</kalliopework>

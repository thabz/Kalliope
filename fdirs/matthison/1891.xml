<?xml version="1.0" encoding="UTF-8"?>
<!DOCTYPE kalliopework SYSTEM "../../data/kalliopework.dtd">
<kalliopework id="1891" author="matthison" status="complete" type="poetry">
<workhead>
    <title>Unge Sange</title>
    <year>1891</year>
    <notes>
        <note>Teksten følger Aage Matthison-Hansen: <i>Unge Sange</i>, Lybecker &amp; Meyer, Kbh., 1891.</note>
        <note>Noter med en foranstillet asterisk er digterens egne.</note>
    </notes>
    <pictures>
        <picture src="1891-p1.jpg">Titelbladet til <i>Unge Sange</i> (1891) lyder ,,Unge Sange / af / Aage Matthison-Hansen / med Titelvignet af Th. Bindesbøll. / Kjøbenhavn. / Lybecker &amp; Meyer. / Laur. Madsens Bogtrykkeri / 1891.''.</picture>
        <picture src="1891-p2.jpg">Titelvignet af Th. Bindesbøll.</picture>
    </pictures>
    <source facsimile="115308077979_color" facsimile-pages-num="64" facsimile-pages-offset="10">Aage Matthison-Hansen: <i>Unge Sange</i>, Lybecker &amp; Meyer, Kbh., 1891.</source>
</workhead>
<workbody>

<poem id="matthison2019051901">
<head>
    <title>Ivan Tourgéniev</title>
    <firstline>Jeg gaar nedad den lange Allé</firstline>
    <source pages="3"/>
    <quality>korrektur1,kilde,side</quality>
</head>
<body>
Jeg gaar nedad den lange Allé,
hvor de gule Blade drysse,
og dér ser jeg dig komme imod mig.
Hvid Sne hyller dine Lemmer
og paa Hovedet bær’ du Sellerier,<note>* Orientalsk Skik at give de Døde en Sellerikrans om Hovedet.</note>
- Hvorfor saa jeg dig aldrig, medens du leved? -
</body>
</poem>

<poem id="matthison2019051902">
<head>
    <title>Det rumler</title>
    <firstline>Som gulnet Blod har Taagen</firstline>
    <source pages="4"/>
    <quality>korrektur1,kilde,side</quality>
</head>
<body>
Som gulnet Blod har Taagen
sig tættet over Staden
og regnbufarvet lagt sig
i Kreds om Lygteraden.

Det mylrer sort med Gæster
fra Dansebodestraden,
hvor man har svunget Pigebørn
i Strauszer-Galoppaden.

De pludrer højt og støjer
- med en forsigtig Vaden -
over de vaade Brostén
paa Strøget langs Facaden.

<nonum><center>* * *</center></nonum>

Natvognen kører bort i Trav,
det rumler henad Gaden.
</body>
</poem>

<poem id="matthison2019051903">
<head>
    <title>Gloire de Dijon</title>
    <firstline>Du er saa skøn i Vaarens Ynde</firstline>
    <source pages="5"/>
    <quality>korrektur1,kilde,side</quality>
</head>
<body>
Du er saa skøn i Vaarens Ynde
med Kyskheds Stempel paa din Læbe,
du læner dig til Bladets Hynde,
mens Længslerne mod Himlen stræbe.

Da kommer han, den store Solgud,
han kysser Læben, fanger Hjærtet,
en Stund bli’er du hans Rosenbrud,
han gaar - du staar af Blæsten snærtet.

Da falde de Libellevinger
som Duggen fra en Blomsterstængel,
mod Himlen jublende sig svinger
en frigjort Sjæl, en Blomsterenge!
</body>
</poem>

<poem id="matthison2019051904">
<head>
    <title>Lyd</title>
    <firstline>Jeg hører Tøet dryppe</firstline>
    <source pages="6"/>
    <quality>korrektur1,kilde,side</quality>
</head>
<body>
Jeg hører Tøet dryppe
fra Taget af mit Hus,
smaa Kattefjed sig liste
henover Gangens Grus.

Igjennem Luften dirrer
de fjærne Klokkers Lyd,
og Uvejrsskyen breder
sit Ravnefang mod Syd.

De mørke Skyer flygte
langs Nattehimlens Graa,
og Regnen falder sagte
med Rasl af visne Straa.
</body>
</poem>

<poem id="matthison2019051905">
<head>
    <title>November</title>
    <firstline>Halvskjult bag slumrende Skygger</firstline>
    <source pages="7"/>
    <quality>korrektur1,kilde,side</quality>
</head>
<body>
Halvskjult bag slumrende Skygger
skimtes de regnsorte Træ’r
som strittende Knokkel-Fingre.
Krager i Grenene bygger,
jeg hører et hæst: »Mon frère!«
igjennem Taagerne skingre.
</body>
</poem>

<poem id="matthison2019051906">
<head>
    <title>Ved Bredden af en Indsø</title>
    <firstline>Funklende, glimrende</firstline>
    <source pages="8-9"/>
    <quality>korrektur1,kilde,side</quality>
</head>
<body>
        Funklende, glimrende,
        perlende, flimrende
vugge Smaabølger i Sollysets Skær;
        jublende, dansende
        ingenting sansende,
hvirvle de ud i det solglade Kær.

        Glimtende, springende,
        flyve de, svingende
som en Eskadre af Guldblade frem;
        stryge de blinkende
        ud mod det vinkende
Friluftsliv i en tindrende Bræm.

        Glidende, synkende
        vugge de klynkende
ud imod Rørskovens sluttede Tag
        trække sig gysende
        bort i den lysende
sommernatsvarme hældende Dag.
</body>
</poem>

<poem id="matthison2019051907">
<head>
    <title>Meteorstenen</title>
    <firstline>Død! nedstyrtet! død!</firstline>
    <source pages="10-11"/>
    <quality>korrektur1,kilde,side</quality>
</head>
<body>
                Død!
                nedstyrtet!
                død!
    et Stykke værdløst Malm, der sparkes
    af Hestens Hov og Bondens
    sømslagne Sko.

I Drengetrods sprang jeg nys gennem Himlene,
peb gennem Luften og Faldet var svimlende;
Maanevandet suged’ med hvide Tunger,
Stormene skreg og skar Tænder af Hunger,
da jeg fløj forbi, - Vorherre var bister,
men jeg slog med Stene og kastede Gnister.
Ild var mit Hjærte deroppe bag Skyerne,
i Flammer jeg stod, jeg fløj gennem Vuerne.
Den store Bjørn drak jeg de fleste Skaller,
han brummede lidt og slog paa sin Alder,
men jeg fløj forbi - jeg søger mod Grunden
og borer mig rallende ned i Bunden,
der ligger jeg saa og lurer og lister
til jeg kaldes til Dom med den store Frister.
</body>
</poem>

<poem id="matthison2019051908">
<head>
    <title>G. Matthison-Hansen</title>
    <firstline>Klippen i Havet staar mandig og fast</firstline>
    <source pages="12-13"/>
    <quality>korrektur1,kilde,side</quality>
</head>
<body>
Klippen i Havet staar mandig og fast,
krystet af svulmende Arme,
ænser ej Bølgernes favnede Rast
mere end drønende, vindjagne Kast
mere end Stormgudens Harme.
Komme de skumsprængte skyllende frem,
sender den atter til Havet dem hjem,
    spalter de stormende Rækker,
    knuser dem under sin Fod.

Saaledes staar du i Tonernes Hær
blandt Harmoniernes Strømme,
vælger Registrene fjærnt og nær,
giver de slumrende Digtninger Vejr,
tolker de brusende Drømme,
tøjler den tankerigt ilende Flod,
drager den alvorsfuld Lyttendes Fod
    fra Trængsel og Smærte ud
    til den almægtige Gud.
</body>
</poem>

<poem id="matthison2019051909">
<head>
    <title>Vilhelm Melbye</title>
    <firstline>Hører du vilde Skumheste stampe</firstline>
    <notes>
        <note>Vilhelm Melbye (1824-1882), dansk maler, broder til malerne Anton og Fritz Melbye.</note>
    </notes>
    <source pages="14-15"/>
    <quality>korrektur1,kilde,side</quality>
</head>
<body>
Hører du vilde Skumheste stampe,
hører du Fnyset fra Brændingens Gny,
sér du dem styrte, sér du dem trampe,
Mankerne flagre og Maagerne fly!

Dybt i det Dybe Smærterne drømme,
Dønningen gungrer af Havmandens Ridt,
hører du ikke de stærke Strømme,
sér du det vælte om Klinternes Kridt!

Verdner af Saltvand skyller derover -
Hører jeg dog gennem Bølgernes Klang,
snart som en Hvisken, snart med Kartover
Tak, Vilhelm Melbye, du hørte vor Sang!
</body>
</poem>

<poem id="matthison2019051910">
<head>
    <title>Marine</title>
    <firstline>Himmelen var lav og byget</firstline>
    <source pages="15"/>
    <quality>korrektur1,kilde,side</quality>
</head>
<body>
Himmelen var lav og byget,
som en Maage Sejlet strøg
over Havet, der sig smyged’
om vor Stavn, hvor Skummet føg.

Aftenen faldt paa og Braaddet
skylled’ Storvask om vor Boug,
mens Jens Styrmand hev i Loddet
knyttet i et Staaltraadstov.

Snart vi saa kun Havets Flader,
hvor den tunge Bølgekam
løber frem i lange Gader
i en rødnet Purpurham.
</body>
</poem>

<poem id="matthison2019051911">
<head>
    <title>Jeg véd etsteds -</title>
    <firstline>Jeg véd etsteds i Skoven</firstline>
    <source pages="16"/>
    <quality>korrektur1,kilde,side</quality>
</head>
<body>
Jeg véd etsteds i Skoven,
hvor der er ganske tyst,
og kun lidt Lys fra oven
kan blegne mod mit Bryst.

Jeg hører Hjærtet banke
i Nattemulmets Fred
og sér min sidste Tanke
med Løvet falde ned.

Hvergang et Venskab brister,
saa klinger det igen,
og som et Suk sig lister
igjennem Mulmet hen.
</body>
</poem>

<poem id="matthison2019051912">
<head>
    <title>Langt ude</title>
    <firstline>Lad Skroget kun knage</firstline>
    <source pages="17"/>
    <quality>korrektur1,kilde,side</quality>
</head>
<body>
Lad Skroget kun knage
og lænse for Blæst,
jeg skal ikke klage
for Storm af Nordvest,
jeg har Ballast ombord!

Lad Bølgerne bidske
mod Rælingen slaa,
lad Stormene piske
den svajende Raa;
jeg har Ballast ombord!
</body>
</poem>

<poem id="matthison2019051913">
<head>
    <title>Løse Blade</title>
    <toctitle>Løse Blade I-VI</toctitle>
    <firstline>Er min Kærlighed ung</firstline>
    <source pages="18-20"/>
    <quality>korrektur1,kilde,side</quality>
</head>
<body>
<nonum><center>I.</center></nonum>

    Er min Kærlighed ung,
    er den vild, er den grum,
    er der Flugt i dens flyvende Skum -
    er min Kærlighed mæt,
    har den styrtet sig træt,
    eller er den maaske bleven dum -
<nonum><center>*</center></nonum>
    saa dræb mig; men sig mig det ej.


<nonum><center>II.</center></nonum>

Ak, maatte jeg være din Kærligheds Gæst
og fri for den vanlige Norm,
ja, var jeg kun Kappen, du bær’ imod Blæst,
den favner din skælvende Form.


<nonum><center>III.</center></nonum>

        Jeg kendte tidlig Verden
        og Verdens falske Sind,
        men derfor jeg i Kloster
        ej lukkede mig ind.

        Jeg gik i Skoven Majdag
        og hørte Fuglesang,
        mod Høst var Fuglen fløjet
        og Humlen vokset lang.


<nonum><center>IV.</center></nonum>

        . . . . dit Billede klynger
        sig til min Sjæl
som til Kalken af en Blomst, der gynger;
        din Tid var saa kort
        som en Sommerfugls Flugt
som en rødmende Kvæld, naar Vaarfugle synger.


<nonum><center>V.</center></nonum>

    Dvæl, Nattens Timer, dvæl!
    hver Taagesky, der letter,
    hver Lærkelil, der sætter
    fra Reden imod Sky,
    bær tunge Byrder, bær
    den Lykke, som jeg favner,
    de Kærtegn, som jeg savner
    dvæl, Nattens Timer, dvæl!


<nonum><center>VI.</center></nonum>

Mit Hjærte er tungt som en Sten paa en
hvis Moslag skrabes af Vandrerens Stav.
</body>
</poem>

<poem id="matthison2019051914">
<head>
    <title>Stryg friske Blæst -</title>
    <firstline>Stryg friske Blæst</firstline>
    <source pages="21-22"/>
    <quality>korrektur1,kilde,side</quality>
</head>
<body>
Stryg friske Blæst
de vinterfrosne Blade
fra Busk og Hæk
henover Sti og Gade
langs Grøftekanter.
Stryg det væk,
som et Fugletræk
over en snelagt Flade.

Stryg friske Blæst
udover Strandens Øde
blæs Havet op!
det dvasker tungt i døde
og lange Strimer.
Blæs det op,
slaa Bølgens Top
og hal i Sejlets Skøde.

Stryg friske Blæst
igjennem Byens Stræder
fej Skarnet ud!
det mugner fælt og breder
sig helt utrolig.
Fej det ud!
</body>
</poem>

<poem id="matthison2019051915">
<head>
    <title>Verslinjer,</title>
    <toctitle>Verslinjer</toctitle>
    <indextitle>Verslinjer</indextitle>
    <linktitle>Verslinjer</linktitle>
    <subtitle>malede paa en Vifte, foræret Kejser Cheng-te af Pant-sei-hyu, hans Hofdame, Aar 32 f. Chr.</subtitle>
    <firstline>Af friskspunden, snehvid Silke</firstline>
    <notes>
        <note>* Efter ,,<w>The Phoenix</w>'', a monthly magazine, edit. by John Summers. Yokohama 1882.</note>
    </notes>
    <source pages="23"/>
    <quality>korrektur1,kilde,side</quality>
</head>
<body>
Af friskspunden, snehvid Silke,
som Høstens Maane rund,
en lille, men velsét Gave,
et Pant paa Elskov kun!

Haandvugget under Sommersol
og foldet ved dit Bryst,
vil blidt den køle Issens Glød,
trylle isøvn dig tyst.

Men ak! naar Markerne fryser
for vinterkolde Pust,
ej længer søgt, forlængst forglemt,
den ligger i Støvet knust!

Modtag min Silke-Vifte da
min Lykkes lyse Vink!
kærtegnet for en Times Lyst;
men slukket som et Blink.
</body>
</poem>

<poem id="matthison2019051916">
<head>
    <title>I Cellen</title>
    <firstline>Han var saa skøn og Væksten rank</firstline>
    <source pages="24"/>
    <quality>korrektur1,kilde,side</quality>
</head>
<body>
Han var saa skøn og Væksten rank
med Øje som en Gad,
mit Bryst i Elskov steg og sank
bag Nonnens sorte Skrud.

Men mødtes vi, da saa vi bort,
og Haanden blev saa kold,
og Mødet blev kun ganske kort
- men Sukket mangefold.

Og engang skal i Døden vi
vel skilles begge to,
saa gemmes hver i sit Etui
til Evighedens Ro.
</body>
</poem>

<poem id="matthison2019051917">
<head>
    <title>Impromptu</title>
    <firstline>Ikke længer, stygge Amor</firstline>
    <source pages="25"/>
    <quality>korrektur1,kilde,side</quality>
</head>
<body>
Ikke længer, stygge Amor
ikke længer!
om du taler nok saa snildt,
skal du lokke mig fra Bogen,
hele Natten laa jeg vaagen,
og min Møje den var spildt.
Ak, for hvert et Blad jeg læste,
læste jeg kun Kærlighed,
hele Tiden Amor blæste
gennem Øret Elskov ned!
</body>
</poem>

<poem id="matthison2019051918">
<head>
    <title>Husker du kære -</title>
    <firstline>Husker du kære de Timer</firstline>
    <source pages="26-27"/>
    <quality>korrektur1,kilde,side</quality>
</head>
<body>
Husker du kære de Timer
som ingen af os forstod,
hvor angst jeg vendte tilbage,
hvor stygt jeg sagde imod.

At du var mig god og kærlig
igjennem de tunge Aar,
det haaber jeg aldrig glemme,
det lidt jeg ævner og naar.

Da lægte du mig med milde
poetisk vingede Ord
og bløde Toner, som lindre
langt mere end selv du tror.

Da lagde du mine Hænder
til Rette ved Livets Ild,
da kølede du mit Hjærte,
hvis Flamme var altfor vild,

Da sugede dine Øjne
den Smærte min Tanke léd,
du sænkede mine Taarer
som Perler til Dybet ned.
</body>
</poem>

<poem id="matthison2019051919">
<head>
    <title>Eleonora</title>
    <firstline>Vel mødt i Humlehaven</firstline>
    <source pages="28"/>
    <quality>korrektur1,kilde,side</quality>
</head>
<body>
Vel mødt i Humlehaven
blandt Raklers søde Duften,
hvor muntre Bier sværme
og hænge sig i Luften!

De studser og de standser
og fare frem i Sæt,
om Guldregnens Blomster
hver synger sin Sonnet.

Min Mund begjærlig suger
dit fine Legems Aande,
og i et henrykt Afsind
jeg til dit Bryst mig knuger.
</body>
</poem>

<poem id="matthison2019051920">
<head>
    <title>Sonja</title>
    <firstline>Smækker som Liljen er hendes Vækst</firstline>
    <source pages="29"/>
    <quality>korrektur1,kilde,side</quality>
</head>
<body>
Smækker som Liljen er hendes Vækst,
i Mundens Linjer den yndigste Tekst
til en Kærlighedssalme staar skrevet;

der strømmer af Øjets violblaa Kalk
et halvvejs Smil fra den listige Skalk,
der har Rødme i Kinderne drevet.

Jeg bukker mig som for en værdig Prælat,
hun fæster et Kys som en hellig Oblat
paa min Mund - det var derfor jeg knæled’.
</body>
</poem>

<poem id="matthison2019051921">
<head>
    <title>Døden lurer skjult -</title>
    <firstline>Døden lurer skjult i hver en</firstline>
    <source pages="30"/>
    <quality>korrektur1,kilde,side</quality>
</head>
<body>
Døden lurer skjult i hver en
Handling, som dig Livet gav,
Livet er en evig Bæren
Blomster til en lukket Grav.

Snoet fast af Jærn din Vugge
gynged’ dig i Livet ind,
hvor du léd til Gravens Lukke
kølnede dit stride Sind.

Thi som Dødninge, der tænker,
lever over Jordens Bul
lutter Liv, som lagt i Lænker
spirer af det vaade Muld.

Og de synge uden Ævne
knuget under dobbelt Tvang,
men ved Løgne de sig hævne,
Løgn er deres Sejerssang.
</body>
</poem>

<poem id="matthison2019051922">
<head>
    <title>De gamle Minder</title>
    <firstline>Jeg ligger syg, og du er rejst herfra</firstline>
    <source pages="31-32"/>
    <quality>korrektur1,kilde,side</quality>
</head>
<body>
Jeg ligger syg, og du er rejst herfra -
dit Billede staar forrest paa Komoden -
det vakler lidt, der er en Rift paa Foden -
ak, mange Aar er svundne siden da.

Naar fordum jeg var syg, saa skrev jeg Vers
og læste dine Breve, medens Lyset
i Stagen flammede paa kryds og tværs
- jeg elskede og digtede og nysed’.

Jeg greb dit Billed’, hvor den gule Ständer
kasted’ Reflekser som et Elskovssmil
over mit blotte Bryst og mine Hænder,
gled ud og fæsted’ som en kaad April

Solkys paa mine Læber og mit Leje. -
Nu er du død for mig, og jeg er syg
som dengang uden Trøst og uden Pleje,
- min Sjæl er tæmmet og min Tanke myg.

Mit Værelse er mørkt, fra hvert et Forhæng,
hvor tunge Skygger truende sig gemme,
en trist Erindring pusler om min Seng
og hindrer mig at sove eller glemme.
</body>
</poem>

<poem id="matthison2019051923">
<head>
    <title>Fow-e</title>
    <subtitle>(Høstsang af Dynastiet Tchéou's Oder. Shee-king, c. Aar 1100 f. Chr.)</subtitle>
    <firstline>Vi samle og samle Pisanger</firstline>
    <source pages="33"/>
    <quality>korrektur1,kilde,side</quality>
</head>
<body>
Vi samle og samle Pisanger,
nu maa vi samle dem,
vi samle og samle Pisanger,
nu har vi samlet dem.

Vi samle og samle Pisanger,
nu nippe vi Spidserne af,
vi samle og samle Pisanger,
nu pille vi Kærnerne fra.

Vi samle og samle Pisanger
Skørtet om Livet snørt,
vi samle og samle Pisanger,
samle dem i vort Skørt.
</body>
</poem>

<poem id="matthison2019051924">
<head>
    <title>Jeg drager Liv -</title>
    <firstline>Jeg drager Liv af dine Kys og mine Arme</firstline>
    <source pages="34"/>
    <quality>korrektur1,kilde,side</quality>
</head>
<body>
Jeg drager Liv af dine Kys og mine Arme
omslynge dig med alle deres Kræfter,
min Kjærlighed er ubegrænset som min Varme,
som Kyssene jeg paa din Skulder hæfter.
Jeg fandt mit Paradis i dine Favntag,
den søde Fred, som Kærligheden skænker,
naar lette Blund sig over Hjærnen sænker
som Natten paa en Foraarsdag.
</body>
</poem>

<poem id="matthison2019051925">
<head>
    <title>Til en Ven</title>
    <firstline>Hvortil de mange Kvaster</firstline>
    <source pages="35"/>
    <quality>korrektur1,kilde,side</quality>
</head>
<body>
Hvortil de mange Kvaster
og »Kæledæggen«s Runding
og det Mackart’ske Stads der
i Blomstervasens Munding.

Jeg fatter ej du ynder
de karaktérløst bløde
og silkestukne Hynder
vamle som pisket Fløde.

Jeg elsker Søjlens Rankhed
ved Sofahjørnet sat,
mod Kejsertidens Slankhed
bli’r det Moderne fladt.
</body>
</poem>

<poem id="matthison2019051926">
<head>
    <title>I Forbifarten</title>
    <firstline>Farvel du Sted, som jeg har kær</firstline>
    <source pages="36-37"/>
    <quality>korrektur1,kilde,side</quality>
</head>
<body>
Farvel du Sted, som jeg har kær,
hvor sene Nætters Dæmringsskær
paa Murfagaden falder;
et enkelt Vindve lyser der,
en Skygge træder Ruden, nær,
hvem er det dog, der kalder!

<nonum><center>*</center></nonum>

du Sted, som jeg har længst forladt,
hvor høje Poplers dunkle Skygge
forlængede den tavse Nat,
hvor Solens første Straaler faldt,
og hvor mit Hjærte har fortalt
sin Saga’s hemmelige Lykke.

<nonum><center>*</center></nonum>

Farvel du Sted, som jeg har kær,
hvor Dagen som et Dæmringsskær
blandt Poppelløvet falder;
det knager i de gamle Trær,
der kastes Skygger her og der,
Farvel du Sted, jeg har haft kær.
</body>
</poem>

<poem id="matthison2019051927">
<head>
    <title>To Bølger</title>
    <firstline>To Bølger gled paa Langfart ud</firstline>
    <source pages="38"/>
    <quality>korrektur1,kilde,side</quality>
</head>
<body>
To Bølger gled paa Langfart ud,
den ene sank, den anden steg,
den ene var den andens Brud
og Solen lo til deres Leg.

To Bølger over Havet brød
den ene barsk, den anden veg,
den ene voldte mangen Nød,
den anden stilned’, hvor det skreg.

To Bølger løb mod Stranden ind
den ene op, den anden ned,
tilsidst de mødtes i et Spind
og skiltes ad - saavidt jeg véd.
</body>
</poem>

<poem id="matthison2019051928">
<head>
    <title>Billedet</title>
    <firstline>Der staar som et syngende Billed'</firstline>
    <source pages="39"/>
    <quality>korrektur1,kilde,side</quality>
</head>
<body>
Der staar som et syngende Billed'
i min truede Tankes Dybder,
det har snakket og lét og spillet
og sunget sig ud, hvor der dybt er.

Hvert Aandedrag trækker en Bølge
af sydende Blod mod mit Hjærte
har tærende Længsel som Følge
og aldrig døende Smærte.

Naar min Sjæl paa Alteret brænder
som hellig lid, der flammer forbi,
naar jeg svigter selv mine Frænder,
saa er det fordi:
det er <i>Gudinden med de lukkede Hænder</i>
i den indiske Mytologie.
</body>
</poem>

<poem id="matthison2019051929">
<head>
    <title>Romance</title>
    <toctitle>Romançe (Alfr. de Musset)</toctitle>
    <subtitle>
        <line>efter</line>
        <line>Alfr. de Musset.</line>
    </subtitle>
    <firstline>Hvad er det for et Lys, der funkler frem</firstline>
    <notes>
        <note>Gendigtning af Alfred de Musset: <xref type="translation" poem="musset2019051801"/>.</note>
    </notes>
    <source pages="40-41"/>
    <quality>korrektur1,kilde,side</quality>
</head>
<body>
Hvad er det for et Lys, der funkler frem
bag Solfaldsskyens Rand, en enlig Stjærne,
der vender sig og kigger som en Tærne,
der just har fulgt sin Herskerinde hjem?
Hvad søger du, du smaa Budbringerske,
hvor Skoven duver langs de flade Sletter?
Hvad søger du min Natbetvingerske,
naar Jorden dufter i de tavse Nætter?
Hvad søger du langs Himmelhavets Bølger?
Men sé - bag Bjærgene du dukker ned,
du smiler taarespændt, dit Blik mig følger
og synes slukne uden Maal og Med.
Naar du min Stjærne stiger over Fjæld
som en Sølvperle spildt paa Nattens Kaabe,
sig hører du da i den tavse Kvæld
vel Landsbykvæget i det Fjærne raabe?
Og rejser selv du til et dunkelt Vand,
hvor du kan bo blandt Siv, der sveje,
hvor Amoriner lege langs dets Strand,
og Havets Gud vil rede selv dit Leje.-
Ak, dersom du maa dø, du skønne Stjærne,
og har du Haarets Gyldenlok begravet
saa dvæl endnu en Stund og fra det Fjærne
send os et Blik, der lyser over Havet.
</body>
</poem>

<poem id="matthison2019051930">
<head>
    <title>Vort Venskabs Grav</title>
    <firstline>Jeg gik derud en Dag, da jeg var syg</firstline>
    <source pages="42-43"/>
    <quality>korrektur1,kilde,side</quality>
</head>
<body>
Jeg gik derud en Dag, da jeg var syg,
først kom en øde Strækning - Mørke
til begge Sider og Vejen næsten lysræd
- saa nogle golde Jordhegn og et Krat
af purret Eg, der vekslede med Gran.
Fjorgammelt Løv for mine Fodtrin knaste,
til alle Sider saa jeg Grene sno sig
og hørte stærke Stammer skure
med hemmelige Lyd af vaagen Kummer
aldrig stanset Graad - -
Hvor var der sørgeligt, paa fjærne Steder
sank Solen døende, dens røde Øje
lyste bag Fyrretræerne og stirrede i Feber
paa Ukrudtsplanter og paa sære Urter,
hvis Knopper hang pludskævede -
Vort Venskabs Grav! - der vokser onde Blomster
i Slægt med Berberisser og Jasmin,
der dufte sødt og giftigt - sorte Valmuer
med gule Bægre, hvide Svøb og Blade
hvis Dug er sort som Blod. - -
</body>
</poem>

<poem id="matthison2019051931">
<head>
    <title>Vandskrækker</title>
    <subtitle>En Arabesk</subtitle>
    <firstline>Da jeg badede i Forgaars</firstline>
    <source pages="44-45"/>
    <quality>korrektur1,kilde,side</quality>
</head>
<body>
Da jeg badede i Forgaars
bag en leret Skrænt paa Mors
følte jeg et Stik og øm i
Foden, tænkte jeg en Træting
havde ligget skjult paa Bunden
med et gammelt Søm i.
Jeg tog fejl, jeg saa en Fjæsing
mudre ud af Grunden.

Jeg besvimede paa Stedet
laa og skvalped’ som en Skude
- drømte om en Fiskesnude -
skyllede saa ind paa Fedet
som et vandkoldt Lig i Brudelagener
af hvide Roser.

Vandet forekom mig loddent
og af Søtang var det raaddent.

Døde Torsk drev op omkring mig
som med Bugen vendt ivejret
gabede med stive Gæller
og med mælkehvide Øjne;
som en halvkvalt Kat, der spræller
under en nedstyrtet Bjælke,
saa jeg deres Øjne spjælke.

Jeg vil ikke mere bade,
ikke mere gaa i Vandet,
jeg er stukket af en Fjæsing.
</body>
</poem>

<poem id="matthison2019051932">
<head>
    <title>Fra Baadkanten -</title>
    <firstline>Undervandsplanter, som drejer og vingler</firstline>
    <source pages="46"/>
    <quality>korrektur1,kilde,side</quality>
</head>
<body>
Undervandsplanter, som drejer og vingler
af bidt af graadige Fiske paa Vejen,
buskede Tarrer, som svejer og svingler,
Rodskud, som aldrig naar ud af Grejen;

i tusindvis stimle I op af Dybet
vildtvoxende, haaret, slimet af Krybet.

Aldrig har I naaet op i den lysende
Flade, hvor hvide Aakander svømme,
græssende Fiske søge sig frysende
bag Jer et Læ for kølige Strømme.

Det er Eder, som lænke den Trættes Hænder,
naar han forkorter sin Livstraad engang,
det er Eder, som vikle sig om hans Lænder
Eder, jeg vier min Sang.
</body>
</poem>

</workbody>
</kalliopework>

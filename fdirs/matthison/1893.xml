<?xml version="1.0" encoding="UTF-8"?>
<!DOCTYPE kalliopework SYSTEM "../../data/kalliopework.dtd">
<kalliopework id="1893" author="matthison" status="complete" type="poetry">
<workhead>
    <title>Nye Digte</title>
    <year>1893</year>
    <notes>
        <note>Samlingen bærer dedikationen ,,Til min Ven Digteren <a poet="michaelis">Sophus Michaëlis</a>.''</note>
        <note>Teksten følger Aage Matthison-Hansen: <i>Nye Digte</i>, Jakob H. Mansas Forlag, Kbh., 1893.</note>
        <note>Noter med en foranstillet asterisk er digterens egne.</note>
    </notes>
    <pictures>
        <picture src="1893-p1.jpg">Titelbladet til <i>Nye Digte</i> (1893) lyder ,,Aage Matthison-Hansen / Nye Digte // Med Titelvignet af Th. Bindelbøll // København /  Jakob H. Mansas Forlag / Laur. Madsens Bogtrykkeri / 1893''.</picture>
    </pictures>
    <source facsimile="11530807798B_color" facsimile-pages-num="62" facsimile-pages-offset="8">Aage Matthison-Hansen: <i>Nye Digte</i>, Jakob H. Mansas Forlag, Kbh., 1893.</source>
</workhead>
<workbody>

<poem id="matthison2019051801">
<head>
    <title>Andre har Arbejdet, Lyset og Solen</title>
    <firstline>Andre har Arbejdet, Lyset og Solen</firstline>
    <source pages="3"/>
    <quality>korrektur1,kilde,side</quality>
</head>
<body>
Andre har Arbejdet, Lyset og Solen,
    Dagningens Glans i det skælvende Korn,
    i lysspunden Silke
        gaar <i>deres</i> Gudinder
    med røde Hørblomster, bundne i Slyng.
Jeg lever i dig,
du violblaa Nat,
i hvis drivende, perlefnuggede Mørke
    min natlige Dronning,
    min Vidunderblomst,
aabner sig i et maanelyst, glimtende Nu
    som ved tavse Floder Victoria regia
aabner sig
    - blomstrer en eneste Nat.
</body>
</poem>

<poem id="matthison2019051802">
<head>
    <title>Mod Morgen</title>
    <firstline>I den Morgensol, som rinder</firstline>
    <source pages="4"/>
    <quality>korrektur1,kilde,side</quality>
</head>
<body>
I den Morgensol, som rinder
bag de taagesvøbte Minder,
øjner jeg en lønlig Sti,
i hvis Slyngeskov af Snerler
staar en duggvaad Kres af Perler
vugget paa et Nattespind.

Kold og klar sig Himlen hvælver
medens Elmeløvet skælver
i den køle Morgenvind.
En Drik Livets Vand jeg finder
hos den lille Bæk, der rinder
sladrende og kvik forbi.
</body>
</poem>

<poem id="matthison2019051803">
<head>
    <title>Ch. Baudelaires Haandskrift</title>
    <firstline>Hvor Floden har sit Udløb i Havet</firstline>
    <source pages="5"/>
    <keywords>baudelaire</keywords>
    <quality>korrektur1,kilde,side</quality>
</head>
<body>
Hvor Floden har sit Udløb i Havet,
brydes Bølgerne som Bogstaverne i dit Navn,
ogsaa din Sjæl er brudt over Lidelsens Revle
og er løbet ud i Vinterhavet.
</body>
</poem>

<poem id="matthison2019051804">
<head>
    <title>Guldsmedens Sang</title>
    <firstline>Jeg er en Guldsmed uden Forstand</firstline>
    <source pages="6"/>
    <quality>korrektur1,kilde,side</quality>
</head>
<body>
Jeg er en Guldsmed uden Forstand
paa Marmor og malede Flader,
Stoffet, jeg arbejder i, er Guld,
Guld, som jeg svejtser og plader.

Jeg hugger og hamrer Naale og Spyd,
Ildbier springe af Essen,
og Guldet svømmer i bævende Fryd
paa Diglen under Processen.

Jeg er en Guldsmed uden Forstand
paa Marmor og malede Flader,
Stoffet, jeg arbejder i, er Guld,
Guld, som jeg svejtser og plader.
</body>
</poem>

<poem id="matthison2019051805">
<head>
    <title>Til Aftenstjernen</title>
    <firstline>Du skælvende Gnist i det kyske Blaa</firstline>
    <source pages="7"/>
    <quality>korrektur1,kilde,side</quality>
</head>
<body>
Du skælvende Gnist i det kyske Blaa,
Aftenens blinkende Stjerne,
der kreser i Sfærer, vi aldrig naa,
med Lys af det evigt Fjærne,

rids i min Sjæl som med Diamant
din stolte Ensomheds Rune,
du glimtende Taare, skænk mig din Fred,
den Trøst, du i Tomheden fandt.
</body>
</poem>

<poem id="matthison2019051806">
<head>
    <title>De Blomster -</title>
    <firstline>De Blomster paa Marken vokser i Fred</firstline>
    <source pages="8-9"/>
    <quality>korrektur1,kilde,side</quality>
</head>
<body>
De Blomster paa Marken vokser i Fred,
de Akkelejer og Riddere med,
de Blomster, som dukker bag Bakkehæld,
den Alperose paa Sydens Fjæld,
de vender sig alle mod Solen hen,
men -
vor Kærligheds Blomster dør.

Den Rose, som brydes og sættes frem,
som Pynt i en Vase og Pryd i et Hjem,
maa bøje sit Hoved og visne brat
som Mærke i Bøgernes evige Nat.
Den Elskov, som nydes, har ingen Art,
snart -
vor Kærligheds Blomster dør.

De Blomster paa Marken vokser i Fred,
dem nænner Ingen at gøre Fortræd;
men hvor i Græsset vi sætter vor Fod,
efterlader vi Spor af Blod.
Hvad vokser og glæder, knuser vor Hæl,
selv -
vor Kærligheds Blomster dør.
</body>
</poem>

<poem id="matthison2019051807">
<head>
    <title>Vandliljen</title>
    <firstline>Vandliljen i den dybe Sø</firstline>
    <source pages="10-11"/>
    <quality>korrektur1,kilde,side</quality>
</head>
<body>
Vandliljen i den dybe Sø
af Brudelys omringet
er som en liden Svømmeø
af Rodens Vækst betinget;

i Solen aabner den sin Skaal,
dens Fod i Dybden hæfter,
og ofte i et Favnemaal
den suger Bundens Kræfter;

og som den fører Hjertets Kraft
igennem Stænglens Veje
og skaber af sin Blomstersaft
Kronbladets hvide Leje -

saaledes faar dit Øje Lød
og Talen hvide Vinger
af Kræfter, som fra Sjælen skød,
og som sig udad tvinger.

Dit brune Øjes Lattervink
og Talens gyldne Mylder
er Sjælelivets ydre Blink,
som vi dets Løndom skylder.
</body>
</poem>

<poem id="matthison2019051808">
<head>
    <title>Paa Øresund ved Nat</title>
    <firstline>Mens vi glider langs de kendte Kyster</firstline>
    <source pages="12-13"/>
    <quality>korrektur1,kilde,side</quality>
</head>
<body>
Mens vi glider langs de kendte Kyster,
synker Solen bag de lave Trær,
Rungsted løfter sine runde Bryster,
Nattens Stilhed er os ganske nær.
»Kom Veninde, sæt dig ved min Side,
lær mig dine Øjnes tavse Sprog,
medens Stjerneblink af Dybet glide,
vil jeg læse i dit Hjertes Bog.
Og er Nattens Himmel fuld af Stjerner,
lyser Vandet som et Perlegem
eller blinker som et Glas Falerner,
er din Sjæl de skønne Tankers Hjem.«
Tyst de store, tavse Skove hvile,
dampende af Dis og Nattedugg,
Tanken rejser over tusind Mile
under Bølgens melankolske Kluk.
»Ræk mig, Kære, dine bløde Hænder,
slaa din Arm omkring min unge Hals,
mens den Stemning, du og jeg nu kender,
rører Hjertet som en Brudevals.
Sundets blanke Bølgetaarer rinde
under Maanens fosforlyse Skær,
snart vil Baaden med os to forsvinde,
Brinkens dybe Skygge er os nær.«
</body>
</poem>

<poem id="matthison2019051809">
<head>
    <title>April</title>
    <firstline>Himlen er blaa</firstline>
    <source pages="14"/>
    <quality>korrektur1,kilde,side</quality>
</head>
<body>
Himlen er blaa.
Over stubbede Agre
og sølede Veje
Regndraaber smaa
komme og gaa.
</body>
</poem>

<poem id="matthison2019051810">
<head>
    <title>Nocturne</title>
    <firstline>Jeg frygter Granskoven</firstline>
    <source pages="15"/>
    <quality>korrektur1,kilde,side</quality>
</head>
<body>
Jeg frygter Granskoven,
ved Aften frygter jeg den,
naar de sorte Grene
række knoklede Arme
udover Vejen
og Skyggerne flygte -
og Skyerne bænke sig
yderst ude
som sære Former
af vredladne Kæmper,
en Knytnæve
strækker sig truende
op i den luende
gyldenstyksfarvede
Aftenhimmel.
</body>
</poem>

<poem id="matthison2019051811">
<head>
    <title>Vinter</title>
    <firstline>Hvid falder Sneen, hvid og tæt</firstline>
    <source pages="16"/>
    <quality>korrektur1,kilde,side</quality>
</head>
<body>
Hvid falder Sneen, hvid og tæt,
og gennem hver en Taagerift
staar som en dunkel Kileskrift
de nære Skoves Grenenæt.

Vildsomt gaar Vejen ind og ud,
for Foden knirker Sneen haardt,
Sne dækker Granens unge Skud. -

Dæk ogsaa mig og gem mig bort
som Ræven og den hvide Hjort.
</body>
</poem>

<poem id="matthison2019051812">
<head>
    <title>Sang</title>
    <toctitle>Sang af Kejser <i>Wu-Ti</i></toctitle>
    <subtitle>
        <line>af</line>
        <line>Kejser Wu-ti</line>
    </subtitle>
    <firstline>Skoven snedækt, ak! Høstens skarpe Vinde!</firstline>
    <notes>
        <note>* En af Hàn Dynastiets Kejsere, berømt som Kriger og Kunstmæcen, regerede 186-40 f. Kr.</note>
    </notes>
    <source pages="17"/>
    <quality>korrektur1,kilde,side</quality>
</head>
<body>
Skoven snedækt, ak! Høstens skarpe Vinde!
Græsset gulner, ak! ingen Fugl at finde!
Solen, Solen, ak! Solen blegner bort!
Og mit Hjerte, ak! er saa tungt og sort!

Søens Bølger, ak! skumme mod min Jolle,
sukke, svare, ak! matte kun og kolde
paa min Sang, som - ak! er saa saare sød.

Hvilke Sorger, ak! Elskov kan forvolde!
Tidlig gammel, ak! siden glemt og død!
</body>
</poem>

<poem id="matthison2019051813">
<head>
    <title>Forbi</title>
    <firstline>Over det øde Hav sejler den store Damper</firstline>
    <source pages="18"/>
    <quality>korrektur1,kilde,side</quality>
</head>
<body>
Over det øde Hav sejler den store Damper,
ingen véd hvorhen,
i Salonen sidder en Kvinde, bider en Blomst itu.
ingen véd hvorfor - -
</body>
</poem>

<poem id="matthison2019051814">
<head>
    <title>Den hvide Blomst</title>
    <firstline>Du hvide Blomst ved Nattetid</firstline>
    <source pages="19"/>
    <quality>korrektur1,kilde,side</quality>
</head>
<body>
Du hvide Blomst ved Nattetid,
du Under i min Have,
der gynger som en Maane hvid
blandt mine Minders Grave.

Mod Rummets nattesorte Hegn
du løfter dine Flige,
du hvide Fluesnapperblomst,
jeg hører Ofret skrige.
</body>
</poem>

<poem id="matthison2019051815">
<head>
    <title>Aftenens Brise</title>
    <firstline>Aftenens Brise leger nu ved Stranden</firstline>
    <source pages="20"/>
    <keywords>sonnet</keywords>
    <quality>korrektur1,kilde,side</quality>
</head>
<body>
Aftenens Brise leger nu ved Stranden,
og Havets melankolske Orgelbas
ledsager Luftens sprøde Klang af Glas,
som om den ene svarede den anden.

Som Orgelpunkt maa med din Tale følge
mit Suk, der stiger til et Vemodsanfald;
da hulker gennem Sjælen som et Vandfald
den strømmende, den dybe Brydningsbølge;

og mens din Stemme gennem Natten klinger,
og mens det hvisker tyst fra alle Kroge,
er det, som Klokker i det Fjærne ringer;

og over Bølgekammens hvide Snoge
staar Venus som en Engel uden Vinger
med kloge Blik og Bryster som en Maage.
</body>
</poem>

<poem id="matthison2019051816">
<head>
    <title>Fuglen Tung-whang-fung</title>
    <toctitle>Fuglen Tung-whang-fung, efter <i>Louis Bouilhet</i></toctitle>
    <subtitle>
        <line>efter</line>
        <line>Louis Bouilhet.</line>
    </subtitle>
    <firstline>Den lille Blomst Ing-wha, hvis Skønhed alt betvinger</firstline>
    <notes>
        <note>Gendigtning af Louis Bouilhet: <xref type="translation" poem="bouilhet2019051701"/>.</note>
    </notes>
    <source pages="21-22"/>
    <quality>korrektur1,kilde,side</quality>
</head>
<body>
Den lille Blomst Ing-wha, hvis Skønhed alt betvinger,
aabner kun i Ching-tu-fu sit duftende Blomsterflor;
og Fuglen Tung-whang-fung er akkurat saa stor,
at den dækker denne Blomst, naar den spreder sine Vinger.

Til Fuglen smiler Blomsten ved at høre, hvad der tynger,
og Blomsten er af Purpur, og Fuglen er dens Lige,
og naar man ser dem sammen, véd ingen ret at sige,
om det Fuglen er, som blomstrer, eller Blomsten, som synger.

Og denne Blomst og Fugl lod i samme Stund sig føde,
og samme Kys af Duggen dem vækker hvert et Gry,
de purpurrøde to, til at elskes hedt paany.
Men naar Blomsten saa er død, sørger Fuglen sig til Døde.

Og over Blomsterkvisten, hvorfra dens Lykke svandt,
sine Fjer den lader falme, sit Hoved træt den hælder.
Og mer end ét ungt Hjerte, hvis Længsel sagte vælder,
vilde gærne dø som Fuglen, naar det Blomstens Elskov fandt.

Dette Sagn, som hidtil var af ukendt Forekomst,
en Mandarin med farvet Knap jeg hørte det fortælle.
Og Kina er et gammelt Land, hvor endnu højt maa gælde
den Elskov, som kan leve saalænge som en Blomst.
</body>
</poem>

<poem id="matthison2019051817">
<head>
    <title>Farvel til en Ven</title>
    <toctitle>Farvel til en Ven, kinesisk</toctitle>
    <subtitle>(kinesisk).</subtitle>
    <firstline>Ti Aar er der svundet siden</firstline>
    <source pages="23"/>
    <quality>korrektur1,kilde,side</quality>
</head>
<body>
Ti Aar er der svundet siden,
siden vi skiltes sidst,
og aldrig saasnart er vi mødtes,
førend vi skilles igen.
Vi kan binde os ved Løfter
til at forny dette Møde,
men vi vil aldrig blive saa unge,
saa unge, som vi er nu.
Hurtigt svinde de Skygger,
som kastes af flygtende Skyer,
og aldrig de faldne Blomster
skyder af Stænglen paany.
Skulde jeg flyve som den vilde Fugl
for at søge dig op imod Syd,
hvor, hvor blandt hine blaa Bjærge
skulle vi mødes?
</body>
</poem>

<poem id="matthison2019051818">
<head>
    <title>En Epidendrongren</title>
    <toctitle>En Epidendrongren, kinesisk</toctitle>
    <subtitle>
        <line>i en Porcelænsvase</line>
        <line>(kinesisk).</line>
    </subtitle>
    <firstline>Ved Siden af Hong-ting Bro</firstline>
    <source pages="24"/>
    <quality>korrektur1,kilde,side</quality>
</head>
<body>
Ved Siden af Hong-ting Bro
og øst for Floden Haë-lo,
der vokser Epidendron tæt
som en lille Skov for sig selv.
Dens duftende Aande strømmer
igennem den ensomme Dal,
og en lille Kvist er blæst hid
for at smykke den sjældne Vase.
Den enlige Blomstergren finder
kun Følgesvend i sin Skygge,
siden den er blæst hid af den milde Luftning,
som stryger gennem min øde Sal.
Alle mine Drømme forskønnes
af dens Morgen- og Aftensødme;
jeg kender Ingen, som holder mere
af den end jeg.
</body>
</poem>

<poem id="matthison2019051819">
<head>
    <title>Taage</title>
    <firstline>Frosttaagen bølger som et skygraat Hav</firstline>
    <source pages="25"/>
    <keywords>sonnet</keywords>
    <quality>korrektur1,kilde,side</quality>
</head>
<body>
Frosttaagen bølger som et skygraat Hav
langs Boulevardens glatte Gange,
fra Hestemulerne i Taver lange
Rimsneen hænger som et hvidgraat Lav.

Som frosne Maanestraaler krydse Traade
af Telefonnæt Mulmets hvide Kvalm,
hvor Træerne, omviklede af Halm,
vokse som Fjerkoraller i det Vaade.

Som Kæmpefiske gennem Taagen dukker
de tavse Vandrere, der skynder sig afsted,
og mens jeg gaber højt af Kedsomhed,

jeg fra min Arm en Sneblomst plukker,
der daled tøvende fra Skyen ned
- saa ringer det og Ørsteds-Parken lukker.
</body>
</poem>

<poem id="matthison2019051820">
<head>
    <title>Minde fra Dresden</title>
    <firstline>Husker du en Aften ved Carola-Sø?</firstline>
    <source pages="26-27"/>
    <quality>korrektur1,kilde,side</quality>
</head>
<body>
Husker du en Aften ved Carola-Sø?

. . . Den krydrede Duft af hængende Haver,
Gasfaklernes Susen udenfor Restavrationen
- og de mange Nattergales Sang.

De gyldne Lysstriber udover Vandet,
Fiskene, der kom og snappede efter Luft,
- og de mange Nattergales Sang.

Mayonnaisen, der blev serveret i en Musling,
de leende Folk i de ballonhængte Baade
- og de mange Nattergales Sang.

Den unge Pige, du blev forelsket i,
hendes Hjemland ved Frankfurt an der Oder
- og de mange Nattergales Sang.

Den store Mejerigaard, hvor Køerne vade
i de fede Enge ved Frankfurt an der Oder
- og de mange Nattergales Sang . . .
</body>
</poem>

<poem id="matthison2019051821">
<head>
    <title>Helligbrøde</title>
    <firstline>Hvergang jeg min Sjælefred har forsømt</firstline>
    <source pages="28-29"/>
    <quality>korrektur1,kilde,side</quality>
</head>
<body>
Hvergang jeg min Sjælefred har forsømt
og maa en Kirkegang træde,
jeg bider, idet jeg kysser det ømt,
en Perle af Helgenens Klæde.

Hvergang jeg træder i Kirken ind,
den Kirke, som du har mig bygt,
jeg raner et Kys fra din hvide Kind,
som du bøjer imod mig trygt.

Hvergang jeg tørster mod Altervin
og kommer sagtmodig tilfods,
plukker jeg Læbernes røde Rubin
og bider dit Øre tilblods.

Jeg tager med mig dit Øjes Agat,
dine Tænders Emaljeglans,
glæder mig over hver lille Sirat,
der blænder min Skønhedssans.

Jeg fejer tilside dit Helgensjal,
dit flyvende Gyldenlin,
jeg kysser hver Haarkrølles Guldspiral,
dit Smilehuls Kerubin.

Jeg tager det med og kysser det mat,
til selv jeg er rolig og kold;
da staar der en blinkende Stjernenat
i min Hjærnes inderste Fold.

Hvergang jeg min Sjælefred har forsømt
og maa en Kirkegang træde,
jeg bider, idet jeg kysser det ømt,
en Perle af Helgenens Klæde.
</body>
</poem>

<poem id="matthison2019051822">
<head>
    <title>Til Sophus Michaëlis</title>
    <firstline>Naturen talte ikke længer til mig, den var tavs</firstline>
    <source pages="30-31"/>
    <keywords>michaelis</keywords>
    <quality>korrektur1,kilde,side</quality>
</head>
<body>
Naturen talte ikke længer til mig, den var tavs,
forgæves angled Spanden efter Bundens Kilder,
Gangspillet i min Brønd var løbet ud,
og Touget viste som en Jærnnaal ned i Dybet.
Der sad jeg spejlfri, gemt og uden Udtryk
i Sjælens Katakomber, hvor det hvide Kalkpuds
var sprunget fra
og hang i løse Flager fra hver Stræbepille.

Længst havde Edderkoppers Spindel lagt sig over
de brustne Strænge i min Sjæl, benhvide Minder
laa murede bag Væggen i min Fængsels-Kælder,
hvor Fugten drev af graastenskolde Mure.
Som Perpendiklen i et gammelt Taarnur
lød Hjertets dumpe Slag, der sprang tilbage
fra Kalk og Sten,
og angst sad Sjælen blandt de tunge Kvadre.

Da brød Du Døren til mit skumle Kammer,
kom mig imøde med forsigtig Banghed,
din Sjæl sig aabned prøvende og sky
- som Strejf af Sol igennem Gittrets Tremmer
- en Sang om Livet, som jeg knap forstod,
men som jeg elskede, som Fangen elsker Fuglen -
- som en Konval,
der langsomt aabner helt sit hvide Bæger.

<nonum><center>*</center></nonum>

Jeg følte atter Bundens Kilder vælde,
en solskær Bølge sang i mine Aarer
og Sommeren genfødtes i dens Pulsslag.
Den friske Blæst strøg fejende forbi
med Kærlighedens søde Gift, der fylder
os med den Længsel, som er Livets Lidelse
og i sin Flugt
vil kryste Sørgepilen i sit Kæmpetag.
</body>
</poem>

<poem id="matthison2019051823">
<head>
    <title>Ansættelse i Kapellet</title>
    <firstline>Jeg søgte Plads hos Døden i hans Have</firstline>
    <source pages="32"/>
    <keywords>sonnet</keywords>
    <quality>korrektur1,kilde,side</quality>
</head>
<body>
Jeg søgte Plads hos Døden i hans Have
i et Bénradehus, midt paa et Land,
hvor kun Skarntyder gro og Ulvetand,
og hvor i Dybets Trægaard Orme gnave.

Sygdom og Sot sneg af hans sorte Klæder,
som røgtung Aande fra hans gule Sjæl
- som irret Kobber smagte Luften selv -
hans Tale hulked, som en Tudse græder.

Og mens det susede i Orglets Fælge,
hvis Taster Ingen rørte, bad han kærligt
mig træde Gænger i dets Blæsebælge.

Han bød mig se mig om og svare ærligt,
om heller jeg en anden Stilling vilde vælge,
men, sagde han, husk Livet er besværligt.
</body>
</poem>

<prose id="matthison2019051824">
<head>
    <title>Den forladte Hustru</title>
    <source pages="33"/>
    <quality>korrektur1,kilde,side</quality>
</head>
<body>
    Jeg længes efter dig, ligesom Blommetræets Frugter længes mod Jorden.

    Jeg vil bestige min Faders Krigsvogn, der er forspændt med fire vingede Heste;

    og for at komme hurtigere afsted, vil jeg sætte en lille Fugl ved Tømmen, for at dens glade Sang kan faa Hestene til at gaa raskere.
</body>
</prose>

<prose id="matthison2019051825">
<head>
    <title>Perlerne afslaas</title>
    <notes>
        <note>* Dette Udtryk er en kinesisk Høflighedsformel ved Afslag paa Foræringer.</note>
    </notes>
    <source pages="34"/>
    <quality>korrektur1,kilde,side</quality>
</head>
<body>
    En Mands Digte er hans Sjæls Perler, som han frembringer i sit Hjerte som i en lukket Musling.

    Han byder Muslingen til sine Venner; men de ser kun Skallerne og ikke Perlen, som er indenfor.

    Og de forstaar ham ikke og spørger, om det er til at spise. -
</body>
</prose>

<prose id="matthison2019051826">
<head>
    <title>Den uudslettelige Tanke</title>
    <source pages="35"/>
    <quality>korrektur1,kilde,side</quality>
</head>
<body>
    Du har Rod i min Sjæl, som Frost i Vinteren.

    Lettere og mere' fantastisk end alle andre Blomster,

    er du som den blinkende Sne, som Rimblomsten paa min Rude;

    for naar jeg aander paa dig, svinder du bort i dig selv;

    men næste Aar, véd jeg, kommer du igen paa den samme Rude.
</body>
</prose>

<prose id="matthison2019051827">
<head>
    <title>Buddha vender hjem</title>
    <source pages="36"/>
    <quality>korrektur1,kilde,side</quality>
</head>
<body>
    Hilsen til dig, Ta-mo<note>* Kinesernes Navn for Buddha. - Digtet er bygget over et kinesisk Sagn, at B., hjemløs i Kina, maatte vende tilbage til Indien.</note>, du Lotosblomstens Perle, hvis Øje er som den blaa Nymfæa.

    Ta-mo, Ta-mo, fra Abstraktionernes kinesiske Ørken vender du hjem til dit frugtbare indiske Fædreland;

    men se, ved Ganges’ Bredder gaar Solen ned, Stormen har raset og pisket Løvet af Træerne.

    Ta-mo, Ta-mo, i dit Ligklæde gaar du over en Bro af Bambus, og du bringer Døden med dig til dit Fødested.
</body>
</prose>

<poem id="matthison2019051828">
<head>
    <title>Krigselegi</title>
    <toctitle>Krigselegi, efter <i>Lo-kwan-chung</i></toctitle>
    <subtitle>
        <line>efter</line>
        <line>Lo-kwan-chung.</line>
    </subtitle>
    <firstline>Vidtrækkende Mørke! Besejrelsens Skygger</firstline>
    <source pages="37-38"/>
    <quality>korrektur1,kilde,side</quality>
</head>
<body>
Vidtrækkende Mørke! Besejrelsens Skygger bølge ind over Slottets Sale!
Rædsel og Mørke! Blodstormen stiger og omkredser Dragens høje Taarn.
Under Krigsskrig forfærder den stormende Angriber Harem’ets skønne Beboere,
brølende skræmmer Slagtrommen Jomfruernes bange Skare ind i deres Bure.
Søens Bredder er dækket med de døende Slagnes Rækker,
og Buer, der ikke mere skal spændes i Kamp, ligge slængte i Græsset!
Skønhedernes Rosenblod rødmer nu Silkepavillonernes Damask,
og de Tapres Blod rinder i boblende Bølger langs Harem’ets hvide Mur.
</body>
</poem>

<poem id="matthison2019051829">
<head>
    <title>So-hwuys Ode</title>
    <firstline>Min Husbond, da du paa hans Majestæts Befaling</firstline>
    <notes>
        <note>* So-hwuy var gift med Tow-taou, der levede under Hokëens Vicekongedømme. Tow-taou havde haft en Stilling i Raadet i Byen Tsin-chow, men blev for en Forseelses Skyld af Vicekongen dømt til livsvarig Landsforvisning til Ørkenen Sha-mo. Nogen Tid efter hans Forvisning skrev So-hwuy, der stadig begræd hans Fravær, nedenstaaende Ode i Form af ovenstaaende slyngede Mønster, som hun vævede og forærede hans Majestæt. Da hans Majestæt havde modtaget Digtet, fik han Medlidenhed med So-hwuy og kaldte hendes Mand Tow-taou hjem fra Udlændigheden.</note>
    </notes>
    <source pages="39-43"/>
    <quality>korrektur1,kilde,side</quality>
</head>
<body>
Min Husbond, da du paa hans Majestæts Befaling blev ført hinsides Landets Grænser,
ledsagede jeg dig til Foden af Broen, hvor vi skiltes,
da jeg paa Grund af heftig Sorg var ude af Stand til at sige Farvel, vendte jeg hjem for at skjule mine Taarer;
glem ikke min varme Kærlighed, skønt du i flere Aar har været herfra!

Hvorfor har jeg fra den Tid vi skiltes, ikke hørt et Ord fra dig?
Husk, at din Hustru selv ved Foraarstid fryser paa sit Leje,
af Sorg er de flygtende Trin, du fremkaldte, tærede hen,
medens Perlemodersengen er vaad af mine Taarer.

Da jeg havde taget Afsked, forvildedes mine Tanker -
da jeg ikke véd, til hvem jeg skal betro mig, eller naar jeg skal møde dig igen,
ønsker jeg virkelig til Tider at blive Maanens Genskær i Søen,
og saa med det samme ønsker jeg at være den Sky, der svæver over de høje Bjerge.

De høje Skyer se Aar paa Aar min Husbonds Ansigt,
det gør ogsaa Søens Maane under sit maanedlange Løb;
de er altid nær ved dig, enten de trække sig bort eller nærme sig
og kan skelne dig, selv paa en Afstand af fra tusind til titusind Ly.<note>* Kinesisk Vejlængde = ⅙ Mil.</note>

Forvist som du er til et Sted hinsides Kløfter og Bjerge,
sørger jeg stedse over, at min Husbond lever dèr som en vejløs Flygtning;
siden vi skiltes, er de grønne Siv ved Flodbredden visnede,
hvem vilde have troet, at Blomsten Meï skulde blomstre og blomstre paany, før vi mødtes.

Blomster af alle Slags udfolde sig hurtigt for at fejre det tidlige Foraar,
det er Foraarets Vilje, der bringer Mand og Kone til at bygge sammen;
Piletræet ved Døren, som med Længsel venter dit Komme, bøjer sig mod Jorden,
og der er ingen, som vil feje de faldende Blomster til Side.

Det foraarsgrønne Græs udfor Villaen er skudt frodig i Vejret;
den Fløjte, du rørte, har jeg hængt op i Salen. -
Da du ikke er hjemme, for som sædvanlig at synge en ildfuld Sang,
sender jeg dig dette Kærligheds Bud til dit Forvisningssted.

Siden du blev forvist hinsides Bjerge og Floder,
og intet Brev kan naa dig fra disse fjerne Steder,
er mine Klæder og min Hovedpude i min Sorg dyngede af Graad,
medens mine rige blomstrede og broderede Dragter fortæres af Møl.

Tre Somre igennem har jeg hørt vilde Svaners Skrig, naar de fløj over Floden;
at tænke paa et saadant Svind af Tid sønderriver den forladte Kvindes Hjerte.
Min Tanke brister før Strengene paa min Yndlingsluth,
og før min Sang er endt, har min Smerte naaet sit højeste.

Min Ægtefælle, tænk paa din Hustru, hvis Følelser er varige som en Klippe,
din Hustru tænker ogsaa paa sin Mand uafladelig;
derfor væver hun dette Brev og sender det til hans kejserlige Majestæt
for at bønfalde ham om snart at tillade dig at vende tilbage.
</body>
</poem>

<poem id="matthison2019051830">
<head>
    <title>Blodig Hævn</title>
    <toctitle>Blodig Hævn, efter <i>»Schi-king«</i></toctitle>
    <subtitle>
        <line>af</line>
        <line>,,Schi-king''.</line>
    </subtitle>
    <firstline>Hun sagde: Hanen galer!</firstline>
    <notes>
        <note>* ↄ: »Sangenes Bog«, en Samling Folkesange fra c. 1120-770 f. Kr.</note>
    </notes>
    <source pages="44"/>
    <quality>korrektur1,kilde,side</quality>
</head>
<body>
Hun sagde: Hanen galer!
Han svarte: nej, ti stille
end er det Aften silde.

Hun sagde: Dagen gryer,
det graaner i det fjærne,
snart stiger Dagens Stjerne.

Staa op, gaa ud! hun sagde,
den Hane galer, naar
Skilsmissens Time slaar,

Dog det gør ondt at skilles,
saa heller Intet ane,
gaa ud og skyd den Hane!
</body>
</poem>

<poem id="matthison2019051831">
<head>
    <title>Drikkevise</title>
    <toctitle>Drikkevise, efter <i>»Schi-king«</i></toctitle>
    <subtitle>
        <line>af</line>
        <line>,,Schi-king''.</line>
    </subtitle>
    <firstline>Tæt inde under Vandplanterne</firstline>
    <source pages="45"/>
    <quality>korrektur1,kilde,side</quality>
</head>
<body>
Tæt inde under Vandplanterne,
der dvæler gærne Fiskene,
der bliver deres Hoved saa tykt
Kongen lever i Hao,
der vil han gærne drikke.

Tæt inde under Vandplanterne,
der stimer gærne Fiskene,
der bliver deres Hale saa stor:
Kongen lever i Hao,
Forlyster sig der ved Drik.

Tæt inde under Vandplanterne,
der svømmer gærne Fiskene
og skjuler sig blandt Siv og Rør
Kongen lever i Hao
saa stille paa sit Slot.
</body>
</poem>

<poem id="matthison2019051832">
<head>
    <title>Til mit Hjerte</title>
    <firstline>Naar for Høstvindens iskolde Finger</firstline>
    <source pages="46"/>
    <quality>korrektur1,kilde,side</quality>
</head>
<body>
Naar for Høstvindens iskolde Finger
de sidste Blade paa Træerne dødes,
føler jeg dig vaagne og genfødes
under Smerter, som borer og stinger,
du mit Hjerte, du levende Flamme,
du, som er mit Livs Krematorium!

Ved de døende Emmer af Ild, som svinder,
vil jeg præge i dig mit særlige Stempel,
jeg gaar ind under Nattens kuplede Tempel
og begraver dig i et Sølvskrin af Minder,
du mit Hjerte, du levende Flamme,
du, som er mit Livs Krematorium.
</body>
</poem>

</workbody>
</kalliopework>

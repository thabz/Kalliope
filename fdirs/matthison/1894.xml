<?xml version="1.0" encoding="UTF-8"?>
<!DOCTYPE kalliopework SYSTEM "../../data/kalliopework.dtd">
<kalliopework id="1894" author="matthison" status="complete" type="poetry">
<workhead>
   <title>Sange og Sonetter</title>
   <year>1894</year>
   <quality>korrektur1,kilde,side</quality>
   <notes>
       <note>Teksten følger førsteudgaven af Aage Matthison-Hansen: <i>Sange og Sonetter</i>, 1894, Jul. Gjellerup, København.</note>
       <note>Noter med foranstillet asterisk er forfatterens egne. </note>
   </notes>
   <pictures>
       <picture type="titlepage" src="1894-p1.jpg">Titelbladet til <i>Sange og Sonetter</i> (1894). ,,Sange og Sonetter / af / Aage Matthison-Hansen. / »Esteem the Sorrow, whose employ / Is to develope not destroy, / Far better than a barren Joy.« / Lord Houghton. // København / Jul. Gjellerup. / Laur. Madsens Bogtrykkeri. / 1894.''</picture>
   </pictures>
</workhead>
<workbody>

<section>
<head>
    <title>I.</title>
</head>
<content>

<poem id="matthison2017101501">
<head>
   <title>Elegi</title>
   <firstline>Den grønne Vedbend som en Flod</firstline>
   <notes>
      <note>Teksten følger <i>Sange og Sonetter</i> (1894), s. 5-6.</note>
   </notes>
   <quality>korrektur1,kilde,side</quality>
</head>
<body>
Den grønne Vedbend som en Flod 
ses over Muren hænge,
mens Solnedgangens Guldkarmin 
farver de fjærne Enge.
I Græsset her ved Slottets Fod 
jeg vil mig mødig slænge
og svinge Bægret, fyldt med Vin 
og stemme Cithrens Strænge:

Sé, hvor det okkergule Smuld 
kan frem af Stenen trænge, 
saaledes ætsed Graaden fin 
sig gennem Sjælen længe.
Som denne sunkne Sten i Muld, 
der gaber med sin Flænge,
mit Hjærte er en <i>stolt</i> Ruin,
der vises frem — for Penge.
</body>
</poem>

<poem id="matthison2017101502">
<head>
   <title>Vilde Roser -</title>
   <firstline>Vilde Roser, vilde Roser</firstline>
   <notes>
      <note>Teksten følger <i>Sange og Sonetter</i> (1894), s. 7.</note>
   </notes>
   <quality>korrektur1,kilde,side</quality>
</head>
<body>
Vilde Roser, vilde Roser
bøjer sig dybt,
bøjer sig dybt langt Skovens Bryn,
strør deres rødmende Blade
over de vilde Veje.

Vilde Roser, vilde Roser
blomstrer saa vildt,
blomstrer saa vildt, til Storm og Blæst 
hvirvler dem bort i en Hærflugt
over de vilde Veje.
</body>
</poem>

<poem id="matthison2017101503">
<head>
   <title>Romanze</title>
   <firstline>Som Solen, der sin Bølge slaar</firstline>
   <notes>
      <note>Teksten følger <i>Sange og Sonetter</i> (1894), s. 8.</note>
   </notes>
   <quality>korrektur1,kilde,side</quality>
</head>
<body>
Som Solen, der sin Bølge slaar 
om Havens Blomsterklynger,
du skaber Tankens lyse Vaar, 
den fødes i dit gyldne Haar,
der dig til Hoften gynger.

Dit Øje er en Blomstervang, 
hvor Roserne sig slynger,
der plukker jeg min <i>bedste</i> Sang,
jeg lever i din Stemmes Klang 
og kun til dig jeg synger.
</body>
</poem>

<poem id="matthison2017101504">
<head>
   <title>Alma</title>
   <firstline>Som naar fra Drypstenshulens Mørke daler</firstline>
   <notes>
      <note>Teksten følger <i>Sange og Sonetter</i> (1894), s. 9.</note>
   </notes>
   <quality>korrektur1,kilde,side</quality>
</head>
<body>
Som naar fra Drypstenshulens Mørke daler 
en solfyldt Draabe lig et løsnet Minde, 
saaledes føler jeg en Taare rinde
igennem Sjælen, naar din Læbe taler,
— og dog vil alt i evigt Mørke svinde!
</body>
</poem>

<poem id="matthison2017101505">
<head>
   <title>Intelligentia</title>
   <firstline>Fra Skygger af Smærte, fra sorte Skyer</firstline>
   <notes>
      <note>Teksten følger <i>Sange og Sonetter</i> (1894), s. 10.</note>
   </notes>
   <quality>korrektur1,kilde,side</quality>
</head>
<body>
Fra Skygger af Smærte, fra sorte Skyer, 
hvorunder som Flagermus Tankerne flyer, 
et Lysvæld fra Skyen mit Øje møder
som et lysende Øje,
der sluger min Sorg i Glans af den høje 
den evige Gud:

        »Dagenes Gry!
du Altets Fader, Sorgernes Betvinger,
du Solens Lys og Hadets Kilde,
du Jubelstrømning i den mørke Sky,
løft mig paa dine stærke Straalevinger!«
</body>
</poem>

<poem id="matthison2017101506">
<head>
   <title>Den hvide Ahorn</title>
   <firstline>Rundt om mig kvidre tusind Fuglestemmer</firstline>
   <notes>
      <note>Teksten følger <i>Sange og Sonetter</i> (1894), s. 11-12.</note>
   </notes>
   <quality>korrektur1,kilde,side</quality>
</head>
<body>
Rundt om mig kvidre tusind Fuglestemmer 
og Løvet knitrer, svulmende af Liv,
og dog min Sjæl i Ensomhed sig græmmer 
og ingen Vaar tilraaber <i>mig</i> sit: Bliv!

Du hvide Ahorn i den muntre Vaar, 
du blege Sne med saftiggrønne Skud,
du er som jeg, dit Plantehjærte slaar 
tungsindigt i sit vinterhvide Skrud.

Som friske Æbleblomster gynge dine Grene, 
i Afstand set et Blomsterparadis,
ses nærved disse blomstertunge Grene,
saa skifter Billedet paa sælsom Vis.

Mens Solens Lys i Bøgene sig bader, 
daler den hvide Ahorns blege Sne
fra Grenene i brusende Kaskader,
den hvide Ahorn med den blege Sne!

Og dog vil Høsten spragle disse Blade,
en nyskabt Skønhed smykke Plantens Liv; 
smyk mig som dette Træs Dryade,
skænk ogsaa mig Forjættelsernes: Bliv!
</body>
</poem>

<poem id="matthison2017101507">
<head>
   <title>Dugg!</title>
   <firstline>Lad mig ikke glemme at synge</firstline>
   <notes>
      <note>Teksten følger <i>Sange og Sonetter</i> (1894), s. 13.</note>
   </notes>
   <quality>korrektur1,kilde,side</quality>
   <keywords>sonnet</keywords>
</head>
<body>
Lad mig ikke glemme at synge,
lad mig synge en Sang om Duggen, 
om Duggen, som daler hver Morgen, 
Daggryets glimtende Dugg!

Mod Aften sig bøjer hvert Græsstraa, 
det bøjer sig tungt og længe,
naar Solen danser i Enge,
saa dirrer hvert Straa af Dugg!

Du Dugg, som danser i Solen, 
er ren og skær som en Kvinde, 
den eneste Kvinde, jeg véd;

som en Duggdraabe daler i Natten 
et drømmende Æventyr er hun, 
hendes Indre — et lysende Væld!
</body>
</poem>

<poem id="matthison2017101508">
<head>
   <title>Naar Søvnen vifter —</title>
   <firstline>Naar Søvnen vifter med sin Valmustængel</firstline>
   <notes>
      <note>Teksten følger <i>Sange og Sonetter</i> (1894), s. 14.</note>
   </notes>
   <quality>korrektur1,kilde,side</quality>
</head>
<body>
Naar Søvnen vifter med sin Valmustængel, 
jeg som et Maanelys dig for mig sér
og dine Drømmeøjne til mig lér
som gyldne Strømme fra en Lysets Engel.

Naar Søvnen vifter med sin Valmustængel 
paa Hovedpuden dine løste Haar
en Helgenkrone om dit Hoved slaar
— et Hav af Lys min Ensomhed omflætter -

Du er et Maanelys i mine Nætter,
et Solskinsdigt, naar jeg ved Dag dig sér 
og dine Drømmeøjne til mig lér
som gyldne Strømme fra en Lysets Engel.
</body>
</poem>

<poem id="matthison2017101509">
<head>
   <title>Helianthus!</title>
   <firstline>Solblomst, du stolte, du dejlige Solblomst!</firstline>
   <notes>
      <note>Teksten følger <i>Sange og Sonetter</i> (1894), s. 15.</note>
   </notes>
   <quality>korrektur1,kilde,side</quality>
</head>
<body>
Solblomst, du stolte, du dejlige Solblomst! 
løftet af mylrende Bladehænder
dine gyldne Kurve mod Solen sig vender, 
vældende frem dine Blomster runde 
strømmende Guld fra tusinde Munde, 
Solblomst, du stolte, du dejlige Solblomst!

Solen ligner du, Solen, den stærke
Sol, som gød Livslyst i Menneskets Aarer, 
gød Latter i dets Smil og Smil i alle Taarer, 
der skabte af Lyset en Mand og en Kvinde 
og slynger Guldhaar om Bjærgenes Tinde, 
Solen ligner du, Solen, den stærke,

— du stolte, du dejlige Solblomst!
</body>
</poem>

<poem id="matthison2017101510">
<head>
   <title>Blomsternes Fødsel</title>
   <firstline>Alle Blomster ere fødte af Solens Straaler</firstline>
   <notes>
      <note>Teksten følger <i>Sange og Sonetter</i> (1894), s. 16-17.</note>
   </notes>
   <quality>korrektur1,kilde,side</quality>
</head>
<body>
Alle Blomster ere fødte af Solens Straaler,
de die Himlens Dugg over Marker og Enge, 
som en Perle ser man i Klokkeblomsten hænge 
den sitrende Taare fra Skyernes Skaaler.

Og Himmelhvælvet er en udstrakt Tryllehave, 
hvor Sjælene bo i gyldne Blomsterkroner,
og under Mælkevejens skjulte Millioner
vil Nattevinden suse over vore Grave.

Ak, I Blomster, om hvis Kalke Digterne flagre, 
i hvis Bægre de dykke for at suge Honning,
en Afglans af Sjælen, af Tankernes Dronning,
er eders kapslede Dugg i de blomstrende Agre.

Alle Blomster ere fødte af Solens Straaler,
de die Himlens Dugg over Marker og Enge,
som en Perle ser man den i Klokkeblomsten hænge, 
som en sitrende Taare i Anemonens Skaaler.

Ak, I Blomster, om hvis Kalke Digterne flagre!
</body>
</poem>

<poem id="matthison2017101511">
<head>
   <title>Andrea del Sarto</title>
   <subtitle>En Monolog.</subtitle>
   <firstline>Snart er det Nat! Hvor langsomt Solen daler</firstline>
   <notes>
      <note>Teksten følger <i>Sange og Sonetter</i> (1894), s. 18-19.</note>
   </notes>
   <quality>korrektur1,kilde,side</quality>
</head>
<body>
Snart er det Nat! Hvor langsomt Solen daler, 
snart vil bag Aftenskyerne den svinde
og Flodens hvide Taager mig omspinde
som denne Hustru, hvorom Florents taler.
Du blanke Flod, som Solens Nedgang spejler! 
du blege Perle, Aftenhimlens Smykke!
skal evig Mistro tære bort min Lykke
med disse Taager, der i Luften sejler?
Har de ej hendes Form! — Jeg tror, hun lister 
usynlig om mig — her er, hvad jeg ejer,
din Gunst var mig saa dyrekøbt en Sejer
— gaa bort, du Kvinde, som fra Taagen frister! 
Forgæves jeg dog efter Skyggen jager,
thi Øjet taler med en brusten Stemme
— et Stjærneblink, jeg vil i Sjælen gemme -
en dyster Klang, som Ingen fra mig tager.
Hun er den Drøm, der gennem Hjærtet bryder 
saa vilter som en Bæk ved Foraarstide,
hun er den Ungdom, som har levet ved min Side,
hvis Flugt mig mer end Kunstens Tab betyder.
Jeg vil gaa hjem — til Lærredet jeg fæster 
de brune Øjne, Læberne, som smile
i Kunsten finder jeg den søgte Hvile
ej længer Skyggebilledet mig gæster. 
Hvorfor forlod du mig, Lucrezia, min Frue! 
Se, om din <i>altfor</i> uskyldsrene Pande,
jeg slynger disse hvide Turbanrande,
som Vémods-Engle deres Sørgevinger bue.
</body>
</poem>

<poem id="matthison2017101512">
<head>
   <title>Minder, gamle Minder —</title>
   <firstline>Her, hvor den stille Have skraaner ned</firstline>
   <notes>
      <note>Teksten følger <i>Sange og Sonetter</i> (1894), s. 20-21.</note>
   </notes>
   <quality>korrektur1,kilde,side</quality>
</head>
<body>
Her, hvor den stille Have skraaner ned
og sænker sig mod Sundets Aftenfred,
der driver frem paa Solnedgangens Strømme;

her drage Minderne mig fjærnt og nær, 
hver enkelt Stemme er mig kendt og kær, 
som om de kaldte, klagende og ømme.

Mens Villahusets blege Ruder gløde,
i Flammer tændt af gylden Aftenrøde, 
Fortidens Skygger strømme mig imøde.

Igennem Haven staar en Sang, et Brus 
— fra Træerne de sorte Blade bløde —:

og mens jeg stirrer over Søens Bølge,
en Jordbærduft vil overalt mig følge,
som bæres ind den over Havets Flade —

Drømme om Elskov, — flagrende og glade -
skal da med eder Hjærteblomsten bølge, 
som Vandet bølger bort de faldne Blade.
</body>
</poem>

</content>
</section>

<section>
<head>
    <title>II.</title>
</head>
<content>

<poem id="matthison2017101513">
<head>
   <title>O, kald mig ikke følesløs</title>
   <subtitle>Efter J. V. Shadovska</subtitle>
   <firstline>O, kald mig ikke følesløs</firstline>
   <notes>
      <note>Teksten følger <i>Sange og Sonetter</i> (1894), s. 22.</note>
      <note>* Russisk Digterinde. Hun var født uden venstre Haand, og paa højre Haand manglede hun to Fingre.</note>
   </notes>
   <quality>korrektur1,kilde,side</quality>
</head>
<body>
O, kald mig ikke følesløs
og kald mig ikke kold,
naar inderst Hjærtet i mig frøs 
gav Haanden mangefold.
Ja, vandrer jeg i Folket ud, 
jeg laaser Hjærtets Dør,
men bag det ydre, stolte Skrud 
bor Smærten nu som før. 
Saaledes gaar Slavinden sky 
langsad den vante Sti
med sænket Blik hun bærer bly 
den fyldte Skaal forbi.
</body>
</poem>

<poem id="matthison2017101514">
<head>
   <title>Sorgens Sang</title>
   <subtitle>Efter Li-tai-pe.</subtitle>
   <firstline></firstline>
   <notes>
      <note>Teksten følger <i>Sange og Sonetter</i> (1894), s. 23-24.</note>
      <note>* Kinesisk Digter (703—763). Flere af hans Digtninger findes oversatte i Artiklen »De unge Udødelige«, »Tilskueren« 1892.</note>
   </notes>
   <quality>korrektur1,kilde,side</quality>
</head>
<body>
Husets Herre ejer Vin; men skænk den ej endnu, 
vent til jeg har sunget eder Sorgens Sang.
Kommer Sorgen, stanser jeg min Sang og Latterklang
og mit Hjærtes Tanker ingen kende vil.
Sorgen stunder til, Sorgen stunder til.

Herre, Vin I ejer, mindst en Tøndefuld,
og en Luth jeg ejer, tre Fod lang, af Tone fin, 
allerbedst til Vin passer Luthens bløde Spil,
en Kop Vin kan veje op mod tusind Unzer Guld. 
Sorgen stunder til, Sorgen stunder til.

Jord og Himmels Undergang vil blive meget sen, 
men hvorlænge kan vi eje Guld og Jadesten? 
Højest hundred Aar. Længste Maal og Frist,
som vi opnaa vil,
éngang Liv og éngang Død faar vi kun forvist. 
Sorgen stunder til, Sorgen stunder til.

Lytter! Aben græder paa den øde Kirkegaard, 
frysende i Maaneskin blandt Gravene den staar,
fyld mig nu min Kop, nu er Tid dertil, 
i ét Drag min Kop jeg tømme vil. 
Sorgen stunder til, Sorgen stunder til.
</body>
</poem>

<poem id="matthison2017101515">
<head>
   <title>Silentium</title>
   <subtitle>Efter F. J. Tjutsjev.</subtitle>
   <firstline>Opsaml og sænk i Dybden af dig selv</firstline>
   <notes>
      <note>Teksten følger <i>Sange og Sonetter</i> (1894), s. 25-26.</note>
   </notes>
   <quality>korrektur1,kilde,side</quality>
</head>
<body>
Opsaml og sænk i Dybden af dig selv
de dyre Skatte bag dit Pandehvælv!
Lad Tankens Rigdom, Hjærtets bedste Drøm 
kun funkle gennem Sjælens Bølgestrøm
som Stjærner flygte over Nattens Sti,
hyll dig i Lykken ind og ti!

Du véd ej, at dit Skønheds-Ideal
kun er et Billed, formet til din Kval,
at selv det skifter med dit Hjærteslag, 
forvrængt til Løgn i <i>Ordets</i> nøgne Dag. 
Ved Ord og Tale plumrer du dit Væld, 
drik derfor tavs og pris dit Held!

Opsaml det Skønne i dit eget Selv!
En Drømmeverden bag dit Pandehvælv 
har bygget Troner op af drevet Guld; 
men Livets Støj vil feje dem omkuld, 
ved Daggry blegner Drømmens Melodi, 
lyt derfor til dens Sang og ti!
</body>
</poem>

<poem id="matthison2017101527">
<head>
   <title>De hvide Hoveder</title>
   <subtitle>Efter Uen-krun.</subtitle>
   <firstline>Du sagde: vore Haar vil blive hvide</firstline>
   <notes>
      <note>Teksten følger <i>Sange og Sonetter</i> (1894), s. 27.</note>
      <note>* Kinesisk Digterinde. Sangen om »de hvide Hoveder« var populær allerede i Li-tai-pes Levetid.</note>
   </notes>
   <quality>korrektur1,kilde,side</quality>
</head>
<body>
Du sagde: vore Haar vil blive hvide
og Tiden bygge os vort Fælleshjem
som Maanen, der blandt Skyer dukker frem, 
som Sneen lægger sig paa Bjærgets Side.

Nu véd jeg først, at du har tvende Tanker, 
lad da i Fred mig fra din Bolig gaa,
for sidste Gang min Kop jeg fylde maa
med denne Vin, der om vort Hjem sig ranker.

Jeg gaar ombord, gaar imod fjærne Lande, 
jeg deler mig, som Floden deles, naar
snart imod Øst og snart mod Vest den gaar 
og Baaden gynger over Yu-keus Vande.
</body>
</poem>

</content>
</section>

<section>
<head>
    <title>III.</title>
</head>
<content>

<poem id="matthison2017101516">
<head>
   <title>Som Træets Ved —</title>
   <firstline>Som Træets Ved hvert Aar vil skyde Ringe</firstline>
   <notes>
      <note>Teksten følger <i>Sange og Sonetter</i> (1894), s. 28.</note>
   </notes>
   <quality>korrektur1,kilde,side</quality>
   <keywords>sonnet</keywords>
</head>
<body>
Som Træets Ved hvert Aar vil skyde Ringe 
umærkeligt som Dagens Timer vandre,
vil Tiden langsomt vore Træk forandre;
men Troskabs Kildespring vil evigt springe.

Tro ej, at Tiden kan vor Elskov døde
lig Vandflods-Skove, slimede af Alder; 
naar Solens Flamme i et Brændglas falder, 
kan selv et fugtigt Træ for Ilden gløde.

Tungt sukker Poplen, naar dens Blade spredes 
for Rusk af Efteraarets skarpe Vinde,
og vi har alle Vinteren tilbage.

Hvert lystigt Billed og hver Sang, der grædes, 
vil svømme ovenpaa de svundne Dage,
naar Løvet falder, Vinteren er inde.
</body>
</poem>

<poem id="matthison2017101517">
<head>
   <title>Den hvide Engel</title>
   <firstline>Den hvide Engel, som hver Nat mig følger</firstline>
   <notes>
      <note>Teksten følger <i>Sange og Sonetter</i> (1894), s. 29.</note>
   </notes>
   <quality>korrektur1,kilde,side</quality>
   <keywords>sonnet</keywords>
</head>
<body>
Den hvide Engel, som hver Nat mig følger,
nymaanesvøbt, langs Strandalleens Gange,
har kolde Smil og ingen glade Sange,
kun Tungsind hendes blege Kjortel dølger.

Lig kvalte Suk fra ubekendte Lande 
bryder sig Havet her i brede Bølger
og medens Blikket Ljærnets Linje følger, 
blinker Signalblus bag de blaagraa Vande.

Er det en Trøst, som Himlen mig forjætter, 
en Stjærne som fra Evigheden kalder
og gyldne Blomster for min Tanke fletter?

Eller har Sorgens Engel ingen Alder, 
men vandrer over maanelyse Sletter 
med evig Dugg af blinkende Krystaller?
</body>
</poem>

<poem id="matthison2017101518">
<head>
   <title>Jeg er en Stormfugl —</title>
   <firstline>Jeg er en Stormfugl — fjærnt jeg kan mig svinge</firstline>
   <notes>
      <note>Teksten følger <i>Sange og Sonetter</i> (1894), s. 30.</note>
   </notes>
   <quality>korrektur1,kilde,side</quality>
   <keywords>sonnet</keywords>
</head>
<body>
Jeg er en Stormfugl — fjærnt jeg kan mig svinge 
med sælsomt Skrig langs Horizontens Rand,
— du er et stille, sommerroligt Vand,
hvis Bølge ofte strejfes af min Vinge.

Naar Solen glitrer i din blankblaa Flade,
der rækker smilende fra Kyst til Kyst,
tit i din Bølge bader jeg mit Bryst,
der paa sin rappe Flugt har lært at hade.

Og mens din Dybde Himlens Hvælv kan spejle,
en tavs Forstaaelse, der alt kan fatte
— de fjærne Skove, Skyerne, som sejle —

saa føler jeg, at Intet kan erstatte
en indre Sang, mit Hjærte glædes ved, 
<i>jeg</i> har kun Smærte — <i>du</i> har evig Fred.
</body>
</poem>

<poem id="matthison2017101519">
<head>
   <title>Taaren</title>
   <firstline>En Taare har sænket sig dybt i mit Indre</firstline>
   <notes>
      <note>Teksten følger <i>Sange og Sonetter</i> (1894), s. 31.</note>
   </notes>
   <quality>korrektur1,kilde,side</quality>
   <keywords>sonnet</keywords>
</head>
<body>
En Taare har sænket sig dybt i mit Indre
som Dugg i et blegnende Blomsterhav,
der bryder en Vaar af Erindringers Grav,
over Blomsterkronerne Duggperler tindre.

En Taare har sænket sig dybt i mit Indre, 
den brød af dit Øje saa lys og saa skær
— en stille Graad for enhver du fik kær
og som bærer en Sorg, du ikke kan lindre.

Hvorfor fik de ikke dit rige Sind,
dit Øje, der smiler saa venligt til alle,
din Latter som strømmende Morgenvind?

Dine Haandled ere saa fine og smalle,
en Taare ser jeg i Armfloret falde,
du græder og dækker din blussende Kind. —
</body>
</poem>

<poem id="matthison2017101520">
<head>
   <title>O, dvæl!</title>
   <firstline>Dvæl her, hvor højt sig Himlen hvælver</firstline>
   <notes>
      <note>Teksten følger <i>Sange og Sonetter</i> (1894), s. 32.</note>
   </notes>
   <quality>korrektur1,kilde,side</quality>
   <keywords>sonnet</keywords>
</head>
<body>
Dvæl her, hvor højt sig Himlen hvælver, 
hvor Vinden leger i dit blonde Haar,
hvor Bølgebruset itnod Kysten slaar,
og hvor mit Hjærte i sin Rigdom skælver!

Du staar ved Bredden, der mod Søen skraaner, 
og til dig lér den hvide Sejlerhær;
som Søster hilser dig hvert Straaleskær,
der blinker frem, saa langt en Bølge blaaner.

Dit Haar er som et gyldent Bronzespind,
der flagrer om dit Hoved lyst og let
og fanger Solens varme Aandedræt;

saa naar ved Nattetid du slumrer ind,
du løser ud af Haarets Gyldennæt
den fangne Sol i Straaler om din Kind!
</body>
</poem>

<poem id="matthison2017101521">
<head>
   <title>Legeme og Sjæl</title>
   <firstline>I dine Blik jeg mig begrave vilde</firstline>
   <notes>
      <note>Teksten følger <i>Sange og Sonetter</i> (1894), s. 33.</note>
   </notes>
   <quality>korrektur1,kilde,side</quality>
   <keywords>sonnet</keywords>
</head>
<body>
I dine Blik jeg mig begrave vilde,
min Sjæl fløj i dit Øjes Himmel ind,
for andre Kvinders Skønhed blev jeg blind,
her laa mit Tempel som ved Lysets Kilde!

nu taler jeg igennem dine Tanker,
i dine Smil jeg kende kan mig selv,
jeg bygger bag dit hvide Pandehvælv! 
men i mit Legem varme Pulsslag banker

fra Hjærtet mod de feberhede Kinder
som en enstonig, evig Melodi,
der stedse om min tabte Sjæl mig minder;

O, Hav og Himmel! — eders Farver spinder 
sig sammen i en hellig Harmoni;
men ingen eders Mødelinje finder!
</body>
</poem>

<poem id="matthison2017101522">
<head>
   <title>Jeg véd —</title>
   <firstline>Jeg véd, at du en Anden ægte vil</firstline>
   <notes>
      <note>Teksten følger <i>Sange og Sonetter</i> (1894), s. 34.</note>
   </notes>
   <quality>korrektur1,kilde,side</quality>
   <keywords>sonnet</keywords>
</head>
<body>
Jeg véd, at du en Anden ægte vil,
men takker for de Blik, som du mig sendte, 
for al den Elskov, du i Sjælen tændte
og som beviste mig, at jeg var til.

Jeg takker dig, fordi jeg maatte græde,
da du som ingen Andre blev mig kær,
jeg takker dig for al den indre Glæde,
jeg følte spire, hvergang du var nær;

thi du har vist mig, hvad jeg selv ej véd,
at Livet er en stor og sælsom Gave,
hvor Blomster spire af de sunkne Grave -

hvor du gaar hen, forgæves Sorgen stred, 
der synger Lærken med sin friske Stemme
og Crocus titte frem af Jordens Gemme.
</body>
</poem>

</content>
</section>

<section>
<head>
    <title>IV.</title>
</head>
<content>

<poem id="matthison2017101523">
<head>
   <title>Tilegnelse</title>
   <firstline>Mine Digte er formede af mine Følelser</firstline>
   <notes>
      <note>Teksten følger <i>Sange og Sonetter</i> (1894), s. 35.</note>
   </notes>
   <quality>korrektur1,kilde,side</quality>
</head>
<body>
    Mine Digte er formede af mine Følelser, 
som man former Bjærgstenen, der løsnes fra 
Fjældets Væg.

    Og jeg vil hænge disse Digte ved dit 
Bælte som en Række Smykker af blodrøde 
Granater;

    de vil slynge sig i stadige Ringdanse 
om dit Legeme

    og synge den Sang, som jeg har nynnet 
ind i dem.
</body>
</poem>

<poem id="matthison2017101524">
<head>
   <title>Efteraarssang</title>
   <firstline>Hvorfor disse sorte Skyer?</firstline>
   <notes>
      <note>Teksten følger <i>Sange og Sonetter</i> (1894), s. 36-37.</note>
   </notes>
   <quality>korrektur1,kilde,side</quality>
</head>
<body>
    Hvorfor disse sorte Skyer? Og hvorfor 
al denne Regn?
Lange lysende Sølvdraaber drypper fra sorte Træer.
    Efteraarets Blade er rustfarvede og gule,
de hænge alle paa visnende Stilke,
    de, der er faldne, klæber fast til de 
vaade Veje
    og Ribbernes Bladkød gnaves af Kulde 
og Sorg.
    Hvorfor disse sorte Skyer? Og hvorfor 
al denne Regn?
    Som Efteraarsløvet falmer og fryser bort,
saaledes maatte Jordens Bregneskove fryse 
og forgaa, saaledes vil ogsaa engang Sfærerne 
opløse sig til strømmende Regn,
    saa vil Stjærnernes Glans slukkes, som 
Øjne, der miste deres Sekraft
og Verden glider ind i den store Blindhed.
</body>
</poem>

<poem id="matthison2017101525">
<head>
   <title>Skyggen i Vandet</title>
   <firstline>Du, Digternes Muse, du hvis rene</firstline>
   <notes>
      <note>Teksten følger <i>Sange og Sonetter</i> (1894), s. 38-39.</note>
   </notes>
   <quality>korrektur1,kilde,side</quality>
</head>
<body>
    Du, Digternes Muse, du hvis rene 
Skabning er som en Kvindeskikkelse, der 
altid flygter —
    at møde dig er som at samle Blomster 
i Drømme, jeg maa synge en Sang fo
r Blomsterne, medens Maanen hænger paa 
Himlen som et Sølvspejl:
    Du flygtende Kvinde, dit Hjerte er et
leende Foraar,
    som duftende Rosenblade, véd jeg, er
dine Hænder,
dine Bryster ere fyldige og frugtbare
som Indiens Haver, skøntformede og runde
som Taos hellige Bjærge,
    dit Øjekast er en skælvende Stræng, 
der bæver, sitrer og synger —
    Hver Aften gaar jeg ned til den 
tavse Sø,
    den spejler Aftenens Skyer, der ligner
dine flagrende Slør,
den forskønnes af <i>dit</i> Billede;
    og naar jeg ser dig paa den modsatte
Bred, tænker jeg paa, at min Sorg er større
end Afstanden imellem os,
    mine Tanker bøjer sig imod dig, som 
et Træ hvis Grene rækker ned i Vandet
    — og jeg elsker din Skygge, der spejler 
sig, som en Perlefisker dykker jeg ned i dit
Øjes dybeste Blaa,
    min Kærlighed er som den skælvende
Bølge,
    den bryder dit Billede og synes at
bære det bort, medens Maanen blinker paa
Vandet.
</body>
</poem>

<poem id="matthison2017101526">
<head>
   <title>Pavillonen</title>
   <firstline>Det er langt inde i den ubanede Skov</firstline>
   <notes>
      <note>Teksten følger <i>Sange og Sonetter</i> (1894), s. 40-43.</note>
   </notes>
   <quality>korrektur1,kilde,side</quality>
</head>
<body>
    Det er langt inde i den ubanede Skov. 
    De ranke Træer kaster finttegnede 
Skygger over det friske Græs, Billerne lade
sig bære paa deres tynde Florskørter.
    Saa falder Aftenen paa. Himlen strækker 
sig hybenfarvet bagved de store Ege.
    Engenes Valmuer vende deres blussende
Hoveder efter den synkende Sol.
    Det er som Luften dirrer af Musik og
hvert Øjeblik skifter Skyerne Form.
    Ingen Stemme høres, kun Birketræernes
Blade græde i den halvmørke Nat.
    En rosengul og støvet Farve trækker
sig hen under den blaa Himmel som Skæret 
fra en svagtlysende Ampel.
    Alt som Solen synker, bliver her vildt 
og øde, en Stemning, der bedre passer med
min egen.
    Natten er som en mørk Tunnel.
    De store Planter vælder frem overalt,
det er, som om de vilde skygge for Lyset.
    Saa langt Blikket rækker, ser man ikke
andet end Løv, der gynger som en Skov
af Tangplanter paa Bunden af en Sø.
    Nu staar jeg ved Skovvandet.
    Paa Bredden under Piletræet er Vandet
mørkt, og det sér ud som Træets Spejlbillede
rækkede sig op imod det levende
Træ, behersket af en evig Længsel.
    Fra Bunden stiger store Sølvbobler.
    Udenfor Sivene strækker Søen sig tung
og stille.
    En lille Luftning eller en Fisk, som
bevæger sin Finne, sætter Vandet i Bevægelse.
Snoge af Guld vinder sig ud paa Dybet.
    Nu er det hél Nat, og Stjærnerne begynder
at dukke frem.
    Saa paa éngang føder hver eneste Bølge 
Tusinder af funklende Lys, eller Skæret fra 
Maanen rinder som en gylden Graad ud
over den sørgesvøbte Flade.
    Det er som Luften dirrer afMusik mellem
de skumle Træer.
    Og her ligger endelig den hvide Pavillon,
der er som hint Poesiens dejlige
Hjem, hvor vi sang og legede i vor Barndom.
    Et blaat og fugtigt Skær ligger over
dets Tag, der er bygget af Skifer og bag 
dets Perlemoersruder synes Ingen at røre 
sig uden Maanen, der flygter fra Væg til
Væg.
    Men saa staar <i>hun</i> der med ét.
    Tre højrøde Valmuer triller som Blodsdraaber
over hendes maagehvide Bryster. 
    Maaneskinnet løber med Guldskær over
hendes Fødder, og hvor hun gaar, gaar
Lyset med.
    Der skyder en hel Verden af Blomster
frem, de breder sig overalt og fylder Rummet
med stærk Vellugt.
    Maanen trækker som et Næt af klare,
sitrende Traade over hendes fugtigt glinsende
Legeme, der er vaadt af Dugg fra de store Træer.
    Hendes Øjne skifter med Lys og Skygge 
som Maanen og Skyerne skifte ude over den
store Skov.
    Det er, som det blev Nat og Morgen
for mit Blik.
    Hun er alle mine Drømmes Digt, hun 
er Verdens Skabelse.
</body>
</poem>

</content>
</section>
 
</workbody>
</kalliopework>
 

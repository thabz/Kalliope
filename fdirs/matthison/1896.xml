<?xml version="1.0" encoding="UTF-8"?>
<!DOCTYPE kalliopework SYSTEM "../../data/kalliopework.dtd">
<kalliopework id="1896" author="matthison" status="complete" type="poetry">
<workhead>
    <title>Stjærnerne</title>
    <year>1896</year>
    <notes>
        <note>Samlingen bærer dedikationen ,,Hendes Naade Fru Baronesse Siegfriede Reedtz-Thott, f. Komtesse Rantzau venligst og ærbødigst tilegnet.''</note>
        <note>Teksten følger Aage Matthison-Hansen: <i>Stjærnerne</i>, Axel Andersen, 1896.</note>
        <note>Noter med en foranstillet asterisk er digterens egne.</note>
        <!-- TODO: Henvisning til Michelangelos motto på titelbladet. -->
    </notes>
    <pictures>
        <picture src="1896-p1.jpg">Titelbladet til <i>Stjærnerne</i> (1896) lyder ,,Stærnerne / og / andre Digte / af / Aage Matthison-Hansen // »Volo con le vostr’ ali senza piume, / Col vostro ingegno al ciel sempre son mosso, / Dal vostro arbitrio son pallido e rosso, / Freddo al sol, caldo alle piu fredde brume.« / Michelagnolo. / »Sonetto« XII. // København / Axel Andersen / Laur. Madsens Bogrtrykkeri. / 1896.''.</picture>
    </pictures>
    <!-- TODO: Tilføj portrættet side 11. -->
    <source facsimile="115308078002_color" facsimile-pages-num="58" facsimile-pages-offset="4">Aage Matthison-Hansen: <i>Stjærnerne</i>, Axel Andersen, 1896.</source>
</workhead>
<workbody>

<poem id="matthison201905160101">
<head>
    <title>Præludium</title>
    <firstline>Tilhørerinde - du, som selv har lidt</firstline>
    <source pages="7-9"/>
    <keywords>sonnet</keywords>
    <quality>korrektur1,kilde,side</quality>
</head>
<body>
<nonum><center>I.</center></nonum>

Tilhørerinde - du, som selv har lidt,
hvis Øre lytter villigt til min Klage,
du dømmer Verden klart og fordomsfrit,
til dig kan trøstigt jeg min Tilflugt tage.

Jeg véd, jeg ikke Mængden kan behage,
thi gennem Sorg har jeg mod Maalet stridt,
og derfor tolker Poesiens Ridt
mest Livets Kampe og dets Alvorsdage.

Den altfor dybe Vemod i min Sang
vil skræmme Mange, hvem kun Lykken tvinger,
og hvem skal give Strængen større Klang? -

Det kan kun den, som kender Hjærtets Trang,
hvis eget Hjærte som en Sangbund klinger
og hvem jeg her min Digterhyldest bringer!

---

<nonum><center>II.</center></nonum>

Tungt er mit Sind som Fyrreskovens Kroner
og fremmed for den muntre Fuglesang,
men Skoven gemmer lutter bundne Toner,
din egen Sjæl kan give Lys og Klang.

Gaa til Klaveret og spil Glæden ind,
den Fuglesang, dit eget Hjærte rummer,
og frigør Skoven for sit Drømmespind
og opvæk Tonerne af deres Slummer!

Naar Bøgeløvet visner imod Høst,
vil Fyr og Gran beholde deres Naale
og Sorg og Tungsind bygge i vort Bryst

Hjem for den Gud, der maatte Døden taale,
men lever evigt paa den lyse Kyst,
hvor Livets Sang har tusindtunget Røst.

---

<nonum><center>III.</center></nonum>

Naar over Himlen flyver Stjærneskud,
er det en Barnesjæl, vor Skaber føder:
en gylden Draabe, der fra Hjærtet bløder,
i jordisk Form forpuppes paa hans Bud.

End ser vi det fra Øjet straale ud -
i stærke Timer Hjærterne sig møder,
og dybt i Øjet funkler da og gløder
den Sjæl, som vi til Gave fik fra Gud.

Jeg genfandt Stjærnen i dit dybe Blik,
og derfor tror jeg paa dit høje Sving,
paa Sjælen, der af Gud sin Flamme fik!

Lad Lyset strømme, spred det vidt omkring
og led mig med din hvide Herskerhaand,
du Glans af Gud i jordisk Klædebon!
</body>
</poem>

<poem id="matthison201905160102">
<head>
    <title>Vignetter</title>
    <firstline>End bruser Kilden, som en Foraarsdag</firstline>
    <source pages="10-12"/>
    <keywords>staffeldt</keywords>
    <quality>korrektur1,kilde,side</quality>
</head>
<body>
<nonum><center>1.</center></nonum>

End bruser Kilden, som en Foraarsdag
den bruste for Schack-Stafteldts Digterøre,
endnu har danske Skove Drosselslag,
og hver en Kender kan Musiken høre.

---

<nonum><center>2.</center></nonum>

Mit Hjærte græder - bange Taarer
for al den Sjælesorg, som aldrig talt,
som aldrig sunget, digtet eller malt
for evig rinder bort i mine Aarer.

---

<nonum><center>3.</center></nonum>

I mit Hjærte klinger lydt et Kildevæld -
Blink af Sol i Naaleskove flammer,
fjærne Lysning - søndagsstille Kvæld,
Fuglesang bag mørke Granestammer -

---

<nonum><center>4.</center></nonum>

Den Mand er stærk, som stoler paa sin Sag,
som gærne vilde Livet for den vove
og ikke frygter Stormens Vingeslag.
Han følger kun de evigthøje Love,
der gennem Mørket varsler ham om Dae,
som Stjærnen varsler over mørke Skove.

---

<nonum><center>5.</center></nonum>

Naar man paa Rejser ser et sjældent Syn,
fortæller man det gærne til sin Kone,
til hende plukker man ved Skovens Bryn
den første halvtudsprungne Anemone.
Men foretrækker Ærter hun og Gryn
for Primulaens hvide Blomsterkrone,
nuvel, saa maa vi <i>skærpe</i> hendes Syn
for hvad der kan med Livet os forsone.

---

<nonum><center>6.</center></nonum>
<nonum><center>Juleaften.</center></nonum>

De Hænder lege paa Orglet med Flid,
mens Julelysene tindre,
det er »gamle Hartmann« med Lokken hvid
og med evig Vaar i sit Indre.
Han spiller sin festlige Lithurgi,
der Toner mod Hvælvingen slynge -
vil Nogen vandre »Vor Frue« forbi
skal han høre Stenene synge.
</body>
</poem>

<poem id="matthison201905160103">
<head>
    <title>Stjærnerne</title>
    <firstline>Spredt over Himmelens Mørkeblaa</firstline>
    <source pages="13-14"/>
    <quality>korrektur1,kilde,side</quality>
</head>
<body>
Spredt over Himmelens Mørkeblaa,
der danser alle de Stjærner smaa,
danser de frem fra den flagrende Sky,
flyve som Gnister - tindre og fly,
        blinke paany.

Skælve som Lys over tindrende Sne,
kærlige Blik, som bedende se,
kalde fra Himlen i Syd og i Nord,
drage over den slumrende Jord
        luftige Spor.

Spredt over Himmelens Mørkeblaa,
der danser alle de Stjærner smaa,
flyvende Gnister fra hvide Flor,
Stjærnernes evige Jubelkor
        fjærnt over Jord.

Hjærte, som banker i Menneskebryst,
nu kimer Sol over Nattens Kyst,
der rinder Guld over flagrende Sky
Stjærner i Lyset kæmpe og fly,
        det er Gry!
</body>
</poem>

<poem id="matthison201905160104">
<head>
    <title>Foraar</title>
    <firstline>Nu bryder Solen sin lynende Klinge</firstline>
    <source pages="15"/>
    <quality>korrektur1,kilde,side</quality>
</head>
<body>
Nu bryder Solen sin lynende Klinge
igennem det susende Bøgehegn,
jeg læser i Skyer og Blomstertegn
det bedste Budskab, som Vaaren kan bringe!

Et Under, som maa mig til Knæfald tvinge,
- et Aasyn saa blondt som den lyse Dag,
en Dag med Sol over bølgende Flag -
det bedste Budskab, som Vaaren kan bringe!

Nu bryder Solen sin lynende Klinge
igennem det susende Bøgeløv,
i Straalerne danser det gyldne Støv,
og jeg hører Blomsterklokkerne ringe!
</body>
</poem>

<poem id="matthison201905160105">
<head>
    <title>Ild</title>
    <firstline>Nat over Engene hviler</firstline>
    <source pages="16-18"/>
    <quality>korrektur1,kilde,side</quality>
</head>
<body>
<nonum><center>I.</center></nonum>

Nat over Engene hviler,
dunkel og dræbende Nat,
langs Horizonten iler
Skyer som glødende Vat;

Blink som af flammende Lanser
brydes i Søernes Spejl,
bort gennem Skyerne danser
Maanens blinkende Segl.

Ild over Vejene farer,
brændende, lysende Damp,
- frigjorte Menneskeskarer,
lutret i Sjælekamp. -

Nattoget blinker og bruser
- et Nu, saa er det forbi -
bort gennem Mørket, der suser,
snor sig en lønlig Sti.

En Mand og en Kvinde følger
Gangstiens bugtede Bro
- o! brusende Foraarsbølger,
Kærtegn og Kys mellem to!

---

<nonum><center>II.</center></nonum>

Ild er den Stjærne, som brænder
bag Østerlandenes Kyst,
Ild er den Guddom, der tænder
sin Glød i hvert Menneskebryst.

Ild er den Længsel, som drømmer
i dig usynlig og fin,
Ild er min Tale, som strømmer
over din Læbes Rubin.

Hed er den Taare, som hindrer,
at Læberne giver Svar,
Ild er den Stjærne, som tindrer
bag Øjets duggede Giar.

Kysset, du gav mig, beruser
- Læben var fugtig og varm,
sejerrigt Blodet bruser
gennem min bøjede Arm.
</body>
</poem>

<poem id="matthison201905160106">
<head>
    <title>Endymion</title>
    <firstline>Maanen lyser paa Himlen</firstline>
    <source pages="19"/>
    <quality>korrektur1,kilde,side</quality>
</head>
<body>
Maanen lyser paa Himlen,
dens halve Flade er mørk,
Maanen lyser paa Himlen,
dens halve Flade er mørk.

Ogsaa om mig kaster Natten
sin tunge, skælvende Skygge,
ogsaa om mig kaster Natten
sin tunge, skælvende Skygge.

Jeg er bange for dine Øjne,
bange, du hvide Pige,
bange for dine Øjne,
for dine bedende Øjne.
</body>
</poem>

<poem id="matthison201905160107">
<head>
    <title>Sfinks</title>
    <firstline>Hun sad foran mig. Hendes Hænder</firstline>
    <source pages="20-21"/>
    <quality>korrektur1,kilde,side</quality>
</head>
<body>
Hun sad foran mig. Hendes Hænder
hvilte som Svanedun i hendes Skød,
og hendes Stemmeklang var mild og blød,
saa ret jeg følte, vi var Hjærtevenner:

    »Du er for fin, formeget Lys og Luft,
    og derfor skilles vi paa Livets Veje,
    thi dem, vi ligner, tør vi ikke eje,
    det byder os den evige Fornuft.«

    Jeg svarede: »Din Sjæl er Blomsterduft,,
    du er for ren og god til mig at eje,
    <i>det</i> byder os den evige Fornuft!«

    »Nej,« svared hun, »men <i>du</i> er Lys og Luft,
    kun hos et Legeme tør Sjælen bygge,
    saaledes mødes evigt Lys og Skygge.«

    Og som i Drømme hører jeg hun taler,
    der gynger Sol i hendes gyldne Haar,
    en Taare vemodsfuldt for Blikket staar,
    som Duggen, der paa Blomsterøjet daler!
</body>
</poem>

<poem id="matthison201905160108">
<head>
    <title>Den første Blomst</title>
    <firstline>Kom, Sol og Vaar, med Blomsterduft</firstline>
    <source pages="22-24"/>
    <quality>korrektur1,kilde,side</quality>
</head>
<body>
Kom, Sol og Vaar, med Blomsterduft
og Fald af friske Kilder,
kom, Ungdomslyst og Foraarsluft
med Fuglesang og Triller!

        Og syng saa højt med Kildebrus,
        med Solstrejf over Enge,
        med Drosselsang og Bladesus
        og Slag paa Harpestrænge!

Den unge Vaar, den hvide Sol,
der over Græsset gynger,
har vugget frem en Martsviol,
hvorom mit Hjærte synger.

        Og syng saa højt med Kildebrus,
        med Solstrejf over Enge,
        med Drosselsang og Bladesus
        og Slag paa Harpestrænge!

En Sang til hende, jeg har kær,
et Spil for hendes Øre,
at Lys og Luft og Bølgeskær
kan hendes Hjærte røre.

        Og syng saa højt med Kildebrus,
        med Solstrejf over Enge,
        med Drosselsang og Bladesus
        og Slag paa Harpestrænge!

Du staar i Læ ved Træets Fod,
hvor endnu Sneen tynger
og Kilden under Træets Rod
saa kærligt dig omslynger.

        Og syng saa højt med Kildebrus,
        med Solstrejf over Enge,
        med Drosselsang og Bladesus
        og Slag paa Harpestrænge!

Snart blegner for den varme Sol
de hvide Svanevinger,
der blinker Dugg i blaa Viol,
og Lærkesangen klinger.

        Og syng saa højt med Kildebrus,
        med Solstrejf over Enge,
        med Drosselsang og Bladesus
        og Slag paa Harpestrænge!
</body>
</poem>

<poem id="matthison201905160109">
<head>
    <title>Stemninger</title>
    <firstline>Du tifold lykkelige By, hvis Mure hegne</firstline>
    <notes>
        <note>Mottoet stammer fra Staffeldts <xref poem="staffeldt1999080701,23-24"/>.</note>
    </notes>
    <source pages="25-27"/>
    <quality>korrektur1,kilde,side</quality>
</head>
<body>
<nonum><center>I.</center></nonum>

<nonum><small><right>»halvt svinder det Nær–</right></small></nonum>
<nonum><small><right>værende og æterisk synes</right></small></nonum>
<nonum><small><right>mig alt.«</right></small></nonum>
<nonum><small><right><sc>Schack-Staffeldt.</sc></right></small></nonum>

Du tifold lykkelige By, hvis Mure hegne
en Skat, jeg aldrig mer tør kalde min,
    en Perle, uopnaaelig og fin.

        Tidt bærer Havet fra de fjærne Tropeegne
        et lille Frø, en Palmefrugt med Vin -

Saaledes dale mine Digte allevegne.

        Fra Livets Træ de vugges tyst og stille
        og fæste Bo hos dig i Timer milde.

Du er mig nær og dog saa fjærn som Østens Perle,
der slumrer i sin Skal bag Stillehavets Vande.

---

<nonum><center>II.</center></nonum>

        Du, som er Dagenes
        vuggende Velklang
        og mine Nætters
        syngende Drøm,
        lad dine Læbers
        blødende Roser
        strejfe min Pande,
        aande i Vemod
        Digterkysset.

        Og jeg vil synge
        om dine Øjne
        - blaa som Lavendler
        eller den blaa
        Blomst i Drømmenes
        Blomsterlande -
        sænke de skælvende
        Gudebilleder
        gennem min Sjæl.

        Og jeg vil synge
        Livet en Lovsang,
        synge om Sjælens
        evige Liv.
        Thi du tog Form
        og levende Fylde,
        af mine Drømmes
        livsalige Digte,
        formede du
        et jordisk Eden.

        Slyng dine Armes
        Krans om mit Hoved!

        O, hvide Armes
        hellige Tavshed,
        bøjer jer sammen
        og bygger om mig!
</body>
</poem>

<poem id="matthison201905160110">
<head>
    <title>Refugium</title>
    <firstline>Ved Livet led og dog ej rede til at dø</firstline>
    <source pages="28"/>
    <quality>korrektur1,kilde,side</quality>
</head>
<body>
Ved Livet led og dog ej rede til at dø
jeg vender mig til dig, du stærke Herre,
der stansed Stormen paa den vrede Sø!
Vildt tumler Bølgen med min tomme Baad,
jeg bøjer mig til Dybet ned med Graad!

De sorte Skyer Horizonten spærre -
jeg bærer frem min Synd, min Sorg, min Smærte
for dig, o Gud! som vandred Korsets Vej.
Jeg har ej andre Gaver end mit Hjærte,
jeg véd du dømmer, men du straffer ej!

Tænd Lysets Fakkel for mig i det Fjærne,
send over Himlen dine Stjærnebud,
befri min Sjæl, som end ved Jorden hæfter!
Men vil du ej mod Undergang mig værne,
lad som en Blomst Passionen springe ud!
</body>
</poem>

<poem id="matthison201905160111">
<head>
    <title>J. P. E. Hartmann</title>
    <firstline>Vær hilset, Mester, som fødtes i Maj</firstline>
    <source pages="29-30"/>
    <quality>korrektur1,kilde,side</quality>
</head>
<body>
Vær hilset, Mester, som fødtes i Maj
og gik i Studenternes Klynge,
du fulgte aldrig den alfare Vej,
dog lærte du Folket at synge.

Naar Foraaret svinger sin Tryllestav
og Blomsterne aabne sig bange,
saa bruser i Skov og klinger paa Hav
de dejlige Hartmannske Sange.

Der fødes de under Himmelens Blaa
som et Brus af Lærker i Solen,
vi lærte dem, da vi var ganske smaa,
vi førte dem med os fra Skolen.

Nu tænker jeg dig i dit stille Hjem,
paa Flygelet Tonerne blande,
mens Øjnene stirre drømmende frem
bag den fine, tænksomme Pande.

Der fødes de Digte, som vi har kær,
der vrimle de fra dine Hænder,
de fødes som Sol og som Bølgeskær
i Kreds af de lyttende Venner.

Vær hilset, Mester, den fjortende Maj,
naar Blomster Dig strømme imøde
med Tak fra det Foraar, du svigtede ej,
fra Roser og Valmuer røde -

Den blaa Viol og den hvide Konval
og Blade, som Duggdraaber væde,
bringe en Tak til vor Guldalderskjald,
som fyldte vort Hjærte med Glæde.
</body>
</poem>

<poem id="matthison201905160112">
<head>
    <title>Skyer</title>
    <firstline>Er Luften kold og Skyen sort</firstline>
    <source pages="31-32"/>
    <quality>korrektur1,kilde,side</quality>
</head>
<body>
Er Luften kold og Skyen sort,
vil Mørket rundt sig brede,
har Verden taget Smilet bort
og viser dig sin Vrede,
det gælder kun en stakket Stund
at holde Modet oppe,
da vaagner Dagen af sit Blund
som Sol paa Bjærgetoppe.

Den, som har Ret, faar ogsaa Ret,
han fanger altid Sejer,
thi i hans Indre lever det,
der mer end Livet vejer,
og derfor vokser først hans Mod,
naar Faren rigtig truer
og af sit eget Hjærteblod
han presser Livets Druer.

Den Sorg, som nys mig ramte, har
Gud sendt mig som en Gave,
hans Tankegang er altid klar,
men ofte svær at stave,
det gælder kun en stakket Stund
at holde Modet oppe,
da vaagner Dagen af sit Blund
som Sol paa Bjærgetoppe.
</body>
</poem>

<poem id="matthison201905160113">
<head>
    <title>Violer</title>
    <firstline>Naar alle Længsler vaagner</firstline>
    <source pages="33"/>
    <quality>korrektur1,kilde,side</quality>
</head>
<body>
Naar alle Længsler vaagner
og alle søde Drømme,
naar Morgenduggen blinker
paa Øjet blank og vaad -
ak, vogt da vel dit Hjærte,
lad Duggens Perler strømme
og dybt i Sjælen sænke
sin sommermilde Graad,
    - naar Morgenduggen blinker
    paa Øjet blank og vaad!

Dit Hjærte er en Skovbund
af duftende Violer,
der sig beskedent gemme
bag Skovens Bøgesal -
og al din Sjæl er mild,
som en Foraarsdag er sval,
naar over frie Enge
sig Sommerfugle soler.
    - Dit Hjærte er en Skovbund
    af duftende Violer!
</body>
</poem>

<poem id="matthison201905160114">
<head>
    <title>Længsel efter Vaaren</title>
    <firstline>Bier, Bier!</firstline>
    <source pages="34"/>
    <quality>korrektur1,kilde,side</quality>
</head>
<body>
Bier, Bier!
  Hjærtets dunkle Melodier
  summende i Sjælens Indre!
  bring mig Honning, bring mig Føde,
  der er Blomster nok blandt døde,
  dræbte Haab fra svundne Vintre.

Bier, Bier!
  flyv langs alle Sommerstier,
  over alle Blomster bøjet!
  Akkelejer, Tusindfryder,
  deres gyldne Bægre byder,
  dyk jer dybt i Blomsterøjet!

Bier, Bier!
  duggbesprængte Melodier,
  Tonerne fra Sjælens Strænge!
  bring mig Barnets Fryd tilbage
  fra de lange Sommerdage,
  i de blomsterfyldte Enge!
</body>
</poem>

<poem id="matthison201905160115">
<head>
    <title>Aftensalme</title>
    <firstline>O, vær mig god, Gud Fader i det Høje</firstline>
    <source pages="35"/>
    <quality>korrektur1,kilde,side</quality>
</head>
<body>
O, vær mig god, Gud Fader i det Høje,
se ned paa mig med mildtbedrøvet Øje,
opløft min Sjæl fra Jordens Skyggedal!
og naar du aabner Himlens gyldne Fløje,
lad Engle mine Taarer sammenføje
til Perleforhæng for din Kongesal.

O, giv mig Morgenrødens Guld i Eje,
thi jeg er træt, og ensomt mine Veje
end række langt mod Solnedgangens Glød!
og som naar Skovens tunge Grene svaje,
jeg føler mine Længsler langsomt dreje
sig efter Lyset, der fra Korset flød.
</body>
</poem>

<poem id="matthison201905160116">
<head>
    <title>Saa er den endt, den Sang -</title>
    <firstline>Saa er den endt den Sang, som dybt dig saarer</firstline>
    <source pages="36"/>
    <keywords>sonnet</keywords>
    <quality>korrektur1,kilde,side</quality>
</head>
<body>
Saa er den endt den Sang, som dybt dig saarer,
forgæves har jeg paa dit Hjærte kaldt,
af Kys og Kærtegn om dit Hoved faldt
en sagte Regn - et Perledrys af Taarer.

De hvide Hænder bøjet om min Skulder
og paa mit Bryst dit lange, gyldne Haar,
højt hulker Graaden, der om Hjærtet slaar,
som tunge Bølger, der mod Kysten ruller.

Alt lyser Solen over Land og Stad
og Vinden vifter - fra hvert dugget Blad
et Lysblink spiller som af Øjne klare -

men hvad er Sol og Løvets Stjærneskare
mod dine Blik, der mig om Naade bad
og kun med Taarer kan min Sang besvare.
</body>
</poem>

<poem id="matthison201905160117">
<head>
    <title>Død Sorg</title>
    <firstline>O, vé mig dog! vé, for mit arme Hjærte</firstline>
    <source pages="37"/>
    <keywords>sonnet</keywords>
    <quality>korrektur1,kilde,side</quality>
</head>
<body>
O, vé mig dog! vé, for mit arme Hjærte,
saa har du mistet Ævnen til at bløde,
i egen Pinsel maa din Sorg du døde,
de hæse Skrig har skreget ud din Smærte.

Den sildigfødte Sorg maa mangle Kræfter,
hvad nytter Klagesuk i kolde Nætter
- som Maageskrig paa hvidgraa Vintersletter -
kun Vold og dobbelt Uret følger efter.

Højt skulde Hornet gjalde, Luren støde
sin Klang mod Skyen, til en gylden Regn
kan væde mildt en frugtbar Foraarsgrøde,

og Blomster bryde over alle Enge,
mens Skjalden synger højt bag Skovens Hegn
til stærke Greb i tusind Hjærtestrænge.
</body>
</poem>

<poem id="matthison201905160118">
<head>
    <title>Kastales Kilde</title>
    <firstline>Et Kildevæld er dybt i Sjælen gemt</firstline>
    <source pages="38"/>
    <quality>korrektur1,kilde,side</quality>
</head>
<body>
Et Kildevæld er dybt i Sjælen gemt,
krystalklart kan det sig i Øjet male,
naar Kildens Vover løses ud i Tale,
det risler bort med fjærne Klokkeklemt.

Det blev af Herrens egne Hænder stemt
til Jubelløb igennem Livets Sale,
men stundom sænker Kulden det i Dvale,
og Solens Straaler har dets Bølger glemt.

Du Sølverstræng, som klinger i mit Bryst,
kling frejdig gennem Sorgens Trængseldage,
et Kildevæld fra Himmeriges Kyst,

en Klang af Evighedens Skaberlyst
har blandet i mit Hjærtes tavse Klage
en rig Erstatning og en bitter Trøst.
</body>
</poem>

<poem id="matthison201905160119">
<head>
    <title>Strejf dog ej Himlen -</title>
    <firstline>Strejf dog ej Himlen som et Stjærneskud</firstline>
    <source pages="39"/>
    <keywords>sonnet</keywords>
    <quality>korrektur1,kilde,side</quality>
</head>
<body>
Strejf dog ej Himlen som et Stjærneskud,
men vis mig, at naar Sorgen mig har rammet,
dit Hjærte blev en Guldskaal, lueflammet,
hvor jeg græd mine Taareperler ud.

Min ene Elskede, min fagre Brud,
der har min svage Sjæl til Styrke ammet,
hvis stærke Tro har mine Sener strammet,
ved dig jeg fatted Livets Herrebud.

Den mørke Himmels gyldne Stjærnepragt
og sølvgraa Dugg paa Søens blanke Siv
og tunge Taarer, som paa Kinden rinde,

faar Hjærtet til at slaa i sælsom Takt,
som om det rørtes af et gammelt Minde,
og alle mine Sanser raabe: Bliv!
</body>
</poem>

<poem id="matthison201905160120">
<head>
    <title>Sforzato</title>
    <firstline>Jeg véd, at dit Hjærte kan banke saa hedt</firstline>
    <source pages="40"/>
    <keywords>sonnet</keywords>
    <quality>korrektur1,kilde,side</quality>
</head>
<body>
Jeg véd, at dit Hjærte kan banke saa <i>hedt</i>,
og ofte af Vemod dit Øje lyser;
men er jeg dig nær, saa er det med <i>ét</i>,
som om alle Blomster stivner og fryser.

I Mørke jeg længe forgæves har <i>lédt</i>,
hvor er vel den Ild, som varmer og lyser?
jeg véd, at dit Hjærte banker saa <i>hedt</i>,
herude, er koldt og Sjælene fryser.

Nu stiger Solen af Taagerne op,
en Ildsjæl bag Rosenskyerne gløder,
bryd frem, du Ild, jeg i Drømme møder!

bryd som en bristende Blomsterknop,
som Vaarens Varme Naturen kvæger,
naar Solen aabner sit luende Bæger!
</body>
</poem>

<poem id="matthison201905160121">
<head>
    <title>Trøst</title>
    <firstline>Min Sjæl har savnet dig i tunge Dage</firstline>
    <source pages="41"/>
    <keywords>sonnet</keywords>
    <quality>korrektur1,kilde,side</quality>
</head>
<body>
Min Sjæl har savnet dig i tunge Dage,
i Vinternætter aandet ud sin Graad,
nu er jeg træt, min Kind er kold og vaad,
og Sørgesangen dør i stille Klage.

Men mine Kræfter har jeg end tilbage,
og imod Sorgen kender jeg et Raad,
i Livets Labyrint en Følgetraad,
som fører udad mod de lyse Dage.

Kom med mig da, og lad os Haanden knytte,
den Kamp, vi kæmpe, bliver ej forgæves,
om ogsaa tungt vi vore Fødder flytte;

thi uden Skyld vi bort fra Lykken dreves,
og mens dit trætte Hoved søgte Støtte,
du viste mig, hvor tungt dit Hjærte blødte.
</body>
</poem>

<poem id="matthison201905160122">
<head>
    <title>Jeg saa mit Billed -</title>
    <firstline>Jeg saa mit Billed i en Irisbue</firstline>
    <source pages="42"/>
    <keywords>sonnet</keywords>
    <quality>korrektur1,kilde,side</quality>
</head>
<body>
Jeg saa mit Billed i en Irisbue,
som en Kamé i Sjælen gravet ind,
og glad genspejlede mit syge Sind
den Himmelglans, jeg saa i Øjet lue.

Men siden saa jeg mørke Skygger true,
det var, som al din Sjæl blev døv og blind,
dog følte selv du Sorgen i dit Sind,
gav Læ til Kærlighedens gyldne Drue.

Var det en Drøm, jeg i dit Øje saa,
saa lad mig dvæle i den dybt og længe,
som Stjærnen drømmer i det dybe Blaa;

vi kan jo først vor indre Samklang naa,
naar Elskov jubler over alle Strænge
og Livets Bølger gennem Hjærtet gaa.
</body>
</poem>

<poem id="matthison201905160123">
<head>
    <title>Til Clélia</title>
    <firstline>Paa dig har aldrig Elskov ødslet sit Geni</firstline>
    <source pages="43"/>
    <keywords>sonnet</keywords>
    <quality>korrektur1,kilde,side</quality>
</head>
<body>
Paa dig har aldrig Elskov ødslet sit Geni,
du var kold som den Vinter, der nu er forbi,
du var gold som en Blomst paa en nedtrampet Sti,
dig vrager hver en Flyver, selv den nøjsomme Bi!

Du læger intet Hjærte, hvis Længsler staar i Brand,
om ogsaa Blikket kælent mig kærtegne kan,
saa er dit Hjærte falsk som det flyvende Sand,
den Skuffelse havde nær kostet min Forstand!

Og dog var det en Lykke, at du dit Løfte brød,
selv om det skar som Knive og smærteligt Bedrag;
thi uden Sjæl er Livet kun en levende Død.

Nu aabner jeg mit Vindve imod den lyse Dag,
thi jeg er atter fri og kan løfte mig til Sving
mod Evighedens Blomster og høje Kildespring!
</body>
</poem>

<poem id="matthison201905160124">
<head>
    <title>Til Sophus Michaëlis</title>
    <subtitle>29. Oktbr. 1895.</subtitle>
    <firstline>Nu løftes Havet - Floden sætter ind</firstline>
    <source pages="44"/>
    <keywords>sonnet</keywords>
    <quality>korrektur1,kilde,side</quality>
</head>
<body>
Nu løftes Havet - Floden sætter ind,
og Solen bryder bag de fjærne Skyer -
du hejser Anker, Sejlet fanger Vind,
den skarpe Stævn igennem Bølgen flyer.

Du har din Skat ombord - dit gyldne Skind,
din Digterhustru spiller, synger - syer,
har viltre Lokker om en fager Kind,
en Kvindesjæl, der som en Vaardag gryer.

Din Hustru, der er god og stærk og blid,
den havblaa Bølge, som saa gyldenhvid
sit Næt af Svanedun langs Kysten flætter,

det Alt er dit, det er din Foraarstid,
udover Havet blinker Guldpaljetter,
Solkongen stiger - Taagesløret letter.
</body>
</poem>

<poem id="matthison201905160125">
<head>
    <title>Tilbageblik</title>
    <firstline>Som Strehlenau i Tungsind hyllet ind</firstline>
    <source pages="45"/>
    <keywords>sonnet</keywords>
    <quality>korrektur1,kilde,side</quality>
</head>
<body>
Som Strehlenau<note>* Niembsch Edler von Strehlenau (kaldet <a poet="lenau">Nicolaus Lenau</a>), østerrigsk Digter, f. 1802 i Csatad,  d. 1850.</note> i Tungsind hyllet ind,
jeg blunder sødt ved Arnens kvalte Luer,
hvor jeg dit dronningfine Ansigt skuer
med Smilet paa din foraarsunge Kind.

Guldhaaret med de lange Lokkers Dans,
en Labyrint af lutter gyldne Buer,
dit Øjes skuffende og sjældne Glans,
et Paradis med Fredens milde Duer.

Et Paradis og Sjælens rene Spejl;
thi dine Øjne narrede mig ikke,
selv om et Øjeblik jeg læste fejl -

Du elsker mig - det siger dine Blikke;
men kun i Afstand tør de til mig tale
fra fjærne Dybder og fra Himlens Sale.
</body>
</poem>

<poem id="matthison201905160126">
<head>
    <title>Eremiten</title>
    <firstline>Den, som har elsket Verden kysk og stille</firstline>
    <source pages="46"/>
    <keywords>sonnet</keywords>
    <quality>korrektur1,kilde,side</quality>
</head>
<body>
Den, som har elsket Verden kysk og stille,
hvis Liv i Ensomhed er rundet hen,
for ham er Gud jo Kærlighedens Kilde,
og hver, som elsker, er hans Hjærteven.

Hvergang han om sig Sorg og Ufred sér,
han føler dobbelt i sig Savnet bløde;
men han har Fred, naar to Par Øjne lér
og fire Hænder vil hinanden møde.

Thi med hans Idealer faar ej Bugt
den Fattigdom, der lærer ham saa smukt
at tøjle Hjærtet under Tankens Tugt.

For ham er tvende Sjæles Fællesflugt
et helligt Æventyr, et skønt Symbol,
en Sang til Gud, en Sang til Livets Sol.
</body>
</poem>

</workbody>
</kalliopework>

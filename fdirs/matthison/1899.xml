<?xml version="1.0" encoding="UTF-8"?>
<!DOCTYPE kalliopework SYSTEM "../../data/kalliopework.dtd">
<kalliopework id="1899" author="matthison" status="complete" type="poetry">
<workhead>
    <title>Venusspejlet</title>
    <year>1899</year>
    <notes>
        <note>Samlingen bærer dedikationen ,,Hendes Naade Fru Lehnsgravinde Henriette Rantzau til Rosenvold venligst og ærbødigst tilegnet.''</note>
        <note>Teksten følger Aage Matthison-Hansen: <i>Venusspejlet</i>, Axel Andersen, Kbh., 1899.</note>
    </notes>
    <pictures>
        <picture src="1899-p1.jpg">Titelbladet til <i>Venusspejlet</i> (1899) lyder ,,Venusspejlet / og / andre Digte / af / Aage Matthison-Hansen / Jo længere jeg lever, / des flere Venner jeg faar, / ak, hvem der kunde som Storken / tælle hundrede Aar. // København / Axel Andersen / Laur. Madsens Bogtrykkeri / 1899''.</picture>
    </pictures>
    <source facsimile="11530807802C_color" facsimile-pages-num="62" facsimile-pages-offset="4">Aage Matthison-Hansen: <i>Venusspejlet</i>, Axel Andersen, Kbh., 1899.</source>
</workhead>
<workbody>

<text id="matthison2019051601">
<head>
    <title>Gudrun</title>
    <firstline>Henover Gulvet valser hun i Takt</firstline>
    <source pages="5"/>
    <quality>korrektur1,kilde,side</quality>
</head>
<body>
<poetry>
Henover Gulvet valser hun i Takt,
stilfuld og enkelt Silkekjolen knitrer,
Violer er ved hendes Bælte lagt
i Øjets Glans en gylden Stjerne sitrer.

- - - - -
Aandfuld og kærlig, spillende af Kraft
hun som toccata gennem Livet haster
- et viltert Løb henad Klaverets Taster.
</poetry>
</body>
</text>

<text id="matthison2019051602">
<head>
    <title>Børn</title>
    <firstline>Hver Barnesjæl er en sejlende Drøm</firstline>
    <source pages="6"/>
    <quality>korrektur1,kilde,side</quality>
</head>
<body>
<poetry>
Hver Barnesjæl er en sejlende Drøm,
et Digt om den kommende Vaar,
et Frø, der vugges paa Tidens Strøm
af Bølger, der kommer og gaar.

Det er kun et sejlende Blomsterfrø,
der kan fæste sig hvorsomhelst,
saa lad det ikke paa Stengrund dø,
men spire i Muldjorden frelst.

Og naar det vugges paa Bølgernes Bryst
imellem de hviskende Siv,
saa drag det ind paa den faste Kyst
- hold Vagt over Børnenes Liv!
</poetry>
</body>
</text>

<text id="matthison2019051603">
<head>
    <title>En Sommerfugl</title>
    <firstline>Vogt dig, lille Sommerfugl</firstline>
    <source pages="7"/>
    <quality>korrektur1,kilde,side</quality>
</head>
<body>
<poetry>
Vogt dig, lille Sommerfugl,
lad dig ikke lokke,
selv om Solen straaler mildt
over Sneens Blokke.

Det er endnu koldt i Aar,
end kan Sneen falde,
Frosten knibe dig itu
mellem Fingre smalle.

Lille, hvide Sommerfugl
tab ej dine Vinger,
de kan rives fra din Krop
ramt af Frostens Finger.

De kan flyve fra dig bort
som to Søstre glade,
som to Snefnug flyver bort
over Markens Flade.
</poetry>
</body>
</text>

<text id="matthison2019051604">
<head>
    <title>Januar</title>
    <firstline>Som et sibirisk Øland ligger Stranden</firstline>
    <source pages="8"/>
    <quality>korrektur1,kilde,side</quality>
</head>
<body>
<poetry>
Som et sibirisk Øland ligger Stranden
med lukte Sunde og med Indlandsis,
hvor alting fryser til paa arktisk Vis
og Sneen blinker under Solskærsbranden.

Lidt aabent Vand i Solens Varme fyger,
der flagre Snese Maager angst omkring
og Foden strejfer Vandet i hvert Sving,
mens de med sultne Skrig langs Fladen stryger.
</poetry>
</body>
</text>

<text id="matthison2019051605">
<head>
    <title>November</title>
    <firstline>Hvor glider Gedden langsomt gennem Vandet</firstline>
    <source pages="9"/>
    <quality>korrektur1,kilde,side</quality>
</head>
<body>
<poetry>
Hvor glider Gedden langsomt gennem Vandet,
der ligger sølvgraat mellem grønne Banker
med Strejf af Sol paa Bundens visne Blade.

Den glider langt og majestætisk frem
og véd, at den er Dybets kaarne Drot
i Kraft af Visdom og af koldt Geni.
</poetry>
</body>
</text>

<text id="matthison2019051606">
<head>
    <title>Tidlige Blomster</title>
    <firstline>Hvor ofte kan i Nordens kolde Zoner</firstline>
    <source pages="10"/>
    <quality>korrektur1,kilde,side</quality>
</head>
<body>
<poetry>
Hvor ofte kan i Nordens kolde Zoner
den klamme Taage blive barsk og grum,
da visner Vaarens friske Farvetoner,
da ligger Blomsten paa sin Ligseng krum

- saaledes visner Sjælens Anemoner.
</poetry>
</body>
</text>

<text id="matthison2019051607">
<head>
    <title>Misericordia</title>
    <firstline>Den barmhjærtige Kærlighed lever iblandt os</firstline>
    <source pages="11"/>
    <quality>korrektur1,kilde,side</quality>
</head>
<body>
<poetry>
Den barmhjærtige Kærlighed lever iblandt os
ukendt og foragtet - paa smudsige Gader
lever den barmhjærtige Kærlighed.

Den barmhjærtige Kærlighed elsker os ikke
ikke dig eller mig, den elsker os Alle
- det er den barmhjærtige Kærlighed.
</poetry>
</body>
</text>

<text id="matthison2019051608">
<head>
    <title>Strøtanker</title>
    <toctitle>Strøtanker 1-3</toctitle>
    <firstline>Tungt for Fejlene der bødes</firstline>
    <source pages="12-13"/>
    <quality>korrektur1,kilde,side</quality>
</head>
<body>
<poetry>
<nonum><center><b>Tungt for Fejlene der bødes -</b></center></nonum>

Tungt for Fejlene der bødes
i en Verden skabt af Muld,
Ondt af Uforstand kun fødes,
Hjertet maa i Kvaler glødes
til det bliver blankt som Guld.

---

<nonum><center><b>Er vor Sjæl en Kirke</b></center></nonum>

Er vor Sjæl en Kirke - eller
er den ikke Jord og Himmel,
Himmel i sin Længselssvimmel

Jord, naar Kraft fra Dybet vælder.
Jord, naar Dagens travle Vrimmel
med de tusind Krav sig mælder,
Himmel, hvergang Timen kvælder
mod den tavse Stjærnestimmel.

---

<nonum><center><b>Flygtige Glæder -</b></center></nonum>

Er ikke Løvetand en farlig Sort,
hvis Blomster vel kan være kønne;
men vokse altfor frodigt i det grønne.

Flygtige Glæder - Frø, som flyver bort -
en dygtig Gartner véd, at de vil komme,
han luger dem, før Blomstringen er omme.
</poetry>
</body>
</text>

<text id="matthison2019051609">
<head>
    <title>Kong Midas</title>
    <firstline>I Paktolos sank Midasguldets Plage -</firstline>
    <source pages="14"/>
    <quality>korrektur1,kilde,side</quality>
</head>
<body>
<poetry>
I Paktolos sank Midasguldets Plage -
hver stille Nat man ser en Kæmpehær
af spidse Lanser og af blanke Spær
fra Havets Dybder op mod Lyset drage.

Hver stille Nat der flakker Lygteskær
og Byer løfte sig med gyldne Tage,
det er Kong Midas, der er vendt tilbage
og som sin sunkne Skat mod Lyset bær.

Nu er han Digter, former Livet om,
hans Tanke hersker over gyldne Sletter;
men ingen Vin og intet Brød ham mættet

og som et Offer for en Gudedom
af Livet former han et Drømmekuld
- alt, hvad Kong Midas rørte ved, blev Guld.
</poetry>
</body>
</text>

<text id="matthison2019051610">
<head>
    <title>Kend dig selv</title>
    <firstline>Et Flodløb er vort Liv. Er Vandet klart</firstline>
    <source pages="15"/>
    <quality>korrektur1,kilde,side</quality>
</head>
<body>
<poetry>
Et Flodløb er vort Liv. Er Vandet klart,
ses Diamanten mellem Bundens Stene
ret som en Glød blandt Tarreskovens Grene
og mest, hvor Strømmen sagtnet har sin Fart

Dens Navn forskelligt er. Den kaldes snart
for Sjælens Spejl, for Kærlighedens rene
og gyldne Solskin over Livets Scene,
som om der blev fra Evigheden svart.

Den klæder sig i Troens Purpurskrud,
i trofast Virken for en fælles Sag,
i hellig Stræben mod den lyse Dag.

Velan, saa fang den. Kast dig dristigt ud
i Dybet af dig selv - kun ved at dykke
du fanger Livets kosteligste Smykke.
</poetry>
</body>
</text>

<text id="matthison2019051611">
<head>
    <title>Nattesyner</title>
    <firstline>Over Mosen sejler stille Dampe</firstline>
    <source pages="16"/>
    <quality>korrektur1,kilde,side</quality>
</head>
<body>
<poetry>
Over Mosen sejler stille Dampe,
Natten breder ud sit Taageslør,
bag de fjærne Højder Maanens Lampe
lyser stille over Siv og Rør.

Jorden slumrer og Naturens Kampe
i et Aandedræt paa Valen dør,
kun mit Hjerte hulker som i Krampe
og gør Sjælen i mig vild og ør.
</poetry>
</body>
</text>

<text id="matthison2019051612">
<head>
    <title>Stationen</title>
    <firstline>Jeg husker en Nat, det er længe siden</firstline>
    <source pages="17"/>
    <quality>korrektur1,kilde,side</quality>
</head>
<body>
<poetry>
Jeg husker en Nat, det er længe siden,
øverst paa Bakken holdt der et Tog,
Himlen var graa som et Grydelaag
ustanseligt regned det hele Tiden.

Der laa en Bygning, en lille Station,
og længst tilhøjre ude i Natten
stod der en Kvinde, en enlig Person,
der samtidig græd og holdt fast paa Hatten.

Et Vindue smækkedes op og i,
saa piber Fløjten. Forbi! - Forbi!

Hjulene rasled og Damphesten hvæste,
Toget fløj frem imod Solskin og Dag,
om Bygningens Hjørner Vindene blæste,
Regnen hulked som Graad fra dens Tag.

Endnu staar hun deroppe paa Højen,
endnu ser jeg det gule Hus,
tunge som Regnskyer vælter Røgen
ringler sig bort over Vejenes Grus.
</poetry>
</body>
</text>

<text id="matthison2019051613">
<head>
    <title>Lyse Nætter</title>
    <firstline>Jeg henter dig paa Vejen - ja</firstline>
    <source pages="18"/>
    <quality>korrektur1,kilde,side</quality>
</head>
<body>
<poetry>
Jeg henter dig paa Vejen - ja,
jeg henter dig forvist
og saa, ja saa, skal Kys du ha',
jeg tager dem med List,
jeg tager dem med Vold og Magt,
skal det nu være saa,
og lidet kun jeg giver Agt
om nogen ser derpaa.

Thi du er min - ja, du er min,
hvad end du sige vil,
vi drikke vil vor egen Vin
og lader saa staa til.
Vi drikke vil vor egen Vin
og hejser Sejl i Mast,
og Sejlet er vort Brudelin
og Skibet, det har Hast.
</poetry>
</body>
</text>

<text id="matthison2019051614">
<head>
    <title>De to Træer</title>
    <firstline>En Rimfrostdag ved Foraarstid</firstline>
    <notes>
        <note>* Ved Kaptejn U. de Fine-Skibsteds Sølvbryllup den 11te April 1898.</note>
    </notes>
    <source pages="19-21"/>
    <dates>
        <event>1898-04-11</event>
    </dates>
    <quality>korrektur1,kilde,side</quality>
</head>
<body>
<poetry>
En Rimfrostdag ved Foraarstid,
hvor er den skøn at skue,
da blinker Rimen sølverhvid
i Solens blanke Lue.

Der er etsteds paa Svinninggaard
et fagert Indelukke,
hvor tvende Trær i Blomstring staar
og er saa sælsomt smukke.

De er som lutter Sølv at se
mod Morgensolens Lue,
og deres Kroners hvide Sne
de bærer stolt tilskue.

De bøjer deres Grene ned
saa skyggende og milde,
i deres Favn er stille Fred,
der springer Vaarens Kilde.

Der spirer frem et Blomsterflor
bag deres ranke Stammer,
i Læ af dem en Ungdom gror
som hvide Liljeflammer.

Idag er I som Sølv at se
mod Morgensolens Lue,
og Eders Kroners hvide Sne
I bære stolt tilskue.

Vi rækker vore Hænder frem,
mens vore Hjærter taler,
hos Eder fandt vi jo et Hjem
mod alle Livets Kvaler.

Thi bruser Skyerne afsted,
og raser Storme vilde,
Elly og Emmy, Thyra med
har Læ i Favntag milde.

Tag denne Tak saa fuld og stor
fra Børnene, der fester,
den vokser til et Jubelkor
blandt glade Bryllupsgæster.

Vi bøjer os for Eders Fod
og om en Fremtid drømmer,
hvor Solen som en gylden Flod
igennem Løvet strømmer.

Idag er I som Sølv at se
mod Morgensolens Lue,
og Eders Kroners hvide Sne
I bærer stolt tilskue.
</poetry>
</body>
</text>

<text id="matthison2019051615">
<head>
    <title>Rosenbusken</title>
    <firstline>Der vokser en Busk</firstline>
    <source pages="22-23"/>
    <quality>korrektur1,kilde,side</quality>
</head>
<body>
<poetry>
Der vokser en Busk
i en Bondes Gaard,
den bærer Blomster
hvert Efteraar.

Den skyder Knopper
i Vinterens Frost
og skaffer til Jul
en herlig Most.

»Den dumme Busk!«
har man sagt saa tit;
men Spurven takker
med sit: »Kvivit!«

Vor Sjæl er en saadan
Art Vidunderbusk,
der bærer Roser
trods Regn og Rusk,

der skyder Knopper
i Vinterens Frost
og nøjes med Dagens
knappeste Kost.

De Fleste vil sige:
»Den dumme Busk!«
- den bærer dog Roser
trods Regn og Rusk.
</poetry>
</body>
</text>

<text id="matthison2019051616">
<head>
    <title>Sneen falder -</title>
    <firstline>I Himlen er Solskin og Varme og Sommer</firstline>
    <source pages="24-25"/>
    <quality>korrektur1,kilde,side</quality>
</head>
<body>
<poetry>
I Himlen er Solskin og Varme og Sommer,
der vokser de fagreste Rosenblommer,
og aldrig der findes et falmende Blad;

der plukker Englene Blomsternes Kroner,
danser blandt Stjernernes Lysmillioner,
og aldrig de Elskende skilles ad.

»Kom«, siger Englene, »kom, lad os plukke,
Stjerneblomster saa gyldne og smukke
vi elsker - af Hjerte - med Smerte - hvornaar?

I Himlen er Solskin og Varme og Sommer,
der vokser de fagreste Rosenblommer,
en Glæde, som Jorden ikke forstaar.

Og dog har hver Skabning fra Fødselen Vinger,
der vokser sig større til Sjælen sig svinger
op mod vor Evigheds blomstrende Hegn!

Vi sender til Jorden en Stjerne som Tegn,
der taler om Elskov, som aldrig forsvinder,
og daler som Roser paa blegnende Kinder,

paa Jorden er Vinter og Kulde og Regn -«
da plukker Englene Blomsternes Blade
og der falder Sne paa den sølede Gade.
</poetry>
</body>
</text>

<text id="matthison2019051617">
<head>
    <title>Stille Timer</title>
    <firstline>Enhver, som en Aften silde</firstline>
    <source pages="26-27"/>
    <quality>korrektur1,kilde,side</quality>
</head>
<body>
<poetry>
Enhver, som en Aften silde
vil sætte sig ret til Ro,
kan høre Minderne spille
bag Drømmenes Elverbro.

Hvor fagert er ikke det Eje,
Enhver fik i Barmen gemt,
af Toner fra Livets Veje,
af tusinde Klokkeklemt.

Det kendes som Kys af den Kvinde,
der om os sit Guldhaar slog,
som løste alle de blinde
Længsler, der gennem os drog.

Det kalder med hundrede Røster,
og klinger med hundrede Svar,
og gør, naar Dagene høster,
os Verden saa lysende klar.

Thi fagert er det at tænke
paa alle de Timer, som randt,
paa hver en Uvidenheds Lænke,
der gled af vor Sjæl og forsvandt.
</poetry>
</body>
</text>

<text id="matthison2019051618">
<head>
    <title>Tre smaa Digte</title>
    <firstline>Herude, hvor Luften aander saa sval</firstline>
    <source pages="28-29"/>
    <quality>korrektur1,kilde,side</quality>
</head>
<body>
<poetry>
<nonum><center>I.</center></nonum>

Herude, hvor Luften aander saa sval
rundt om min Elskedes Tinding,
mit Hjerte knuges af Sorg og Kval,
hun tager en anden for Vinding.

Mig nytter føje det Fuglekor,
som Gud har gemt i min Strube,
bedre jeg laa under sorten Jord
og drak af en Blomstertube.


<nonum><center>II.</center></nonum>

Et Hjerte af Guld paa en Kvindebarm,
et lille tindrende Smykke,
der ligger aabent for Sorg og Harm
og gemmer en skælvende Lykke.

Ak, gem det Hjerte og gem det godt,
det ejer saa fagre Minder,
hele din Fortids Vidunderslot
du mellem dets Blade finder.


<nonum><center>III.</center></nonum>

Nogle har givet mig Toner,
og andre har givet mig Sang,
du gav mig dit Hjertes Ungdom,
dets første brusende Klang.

Og selv om jeg sjældent synger
og Taarer i Harpen hang,
saa vandt jeg dit Hjertes Ungdom,
Violer og Fuglesang.
</poetry>
</body>
</text>

<text id="matthison2019051619">
<head>
    <title>Georg Brandes</title>
    <firstline>Folkelærer - Folkeleder</firstline>
    <notes>
        <note>* Ved Dr. <a poet="brandes">G. Brandes’</a> 25 Aars Jubilæum som Universitetslærer.</note>
    </notes>
    <source pages="30"/>
    <quality>korrektur1,kilde,side</quality>
</head>
<body>
<poetry>
Folkelærer - Folkeleder,
du, som var vor Taagespreder,
Vækker af Samvittigheder!

Adel véd vi jo forpligter,
hver, der vandt et Navn som Digter,
møder paa din Højtidsdag.

Byen burde bære Flag -
</poetry>
</body>
</text>

<text id="matthison2019051620">
<head>
    <title>Emil Hartmann</title>
    <firstline>Hvor herligt kunde Viddets Gratie spille</firstline>
    <notes>
        <note>Emil Hartmann (1836-1898), dansk komponist. Søn af J.P.E. Hartmann.</note>
    </notes>
    <source pages="31"/>
    <quality>korrektur1,kilde,side</quality>
</head>
<body>
<poetry>
Hvor herligt kunde Viddets Gratie spille
paa dine Læber i en kaad Tagfat,
mens dine Øjne lyste mildt og stille,
som Stjerner tindre i en nordisk Nat;

nu har du os for sidste Gang forladt,
har fundet Hvile ved Musikens Kilde,
der springer frem i Læ af purlet Krat,
hvorfra man hører Filomeles Trille.

Dit Liv var Kamp, en Kunstners tunge Strid
mod hjemligt Avind og mod indre Splid,
der skærer gennem Sjælen som en Fos.

Dog vidste alle, at din Sjæl var hvid,
thi som Kærminder voksed imod os
de milde Blikke - ej den haarde Trods.
</poetry>
</body>
</text>

<text id="matthison2019051621">
<head>
    <title>Ved Dronning Louises Død</title>
    <firstline>Alle Skovens tavse Trær</firstline>
    <source pages="32"/>
    <quality>korrektur1,kilde,side</quality>
</head>
<body>
<poetry>
Alle Skovens tavse Trær
græder Duggens Taare,
Dronningmoder blid og kær
hvil i Fred paa Baare!
</poetry>
</body>
</text>

<text id="matthison2019051622">
<head>
    <title>Bernstorff Slot</title>
    <firstline>Marken er nu bleven grøn, og Guldstjernen blinker i Græsset</firstline>
    <source pages="33-35"/>
    <quality>korrektur1,kilde,side</quality>
</head>
<body>
<poetry>
Marken er nu bleven grøn, og Guldstjernen blinker i Græsset,
Skovkilden bruser afsted gennem den stenede Kløft,
fyrig, som var den en Bejler til den foryngede Jord.

Nu er der skønnest herude, kom nu i Skovene ud!
Se, hvor de blussende Blomster, født af Adonis’ Blod.
titter bag Hegnene frem, lokket af Foraarets Sol.

Nu er der skønnest herude, kom nu i Skovene ud!
Bernstorff løfter sin Kuppel mellem de grønnende Trær,
glade Lakajerne færdes, Vagterne end holder Hvil.

Næppe er Dagen begyndt og endnu Taagerne gynger,
over de blundende Enge Solen langsomt staar op,
drager det dampende Slør bort fra det undrende Øje,

til i det Fjærne man skimter Byen med blinkende Spir,
halvt som et svømmende Øland og halvt som et Fata Morgana.

Forrest paa Slottets Terrasse stander vor graanede Konge,
hilser den gryende Dag, vendt mod den slumrende Park.

Mildt er hans Sindelag, mildt - som Fuglene med deres Sange
takker han Gud for sit Liv, ofte lyksaligt og rigt,
skygger med Haanden for Brynet, ser mod den elskede By;

mindes med Stolthed den Indskrift, der over Slottet blev sat:
Sødt mellem Arbejd er Hvile i Bøgenes kvægende Skygger
mellem de blomstrende Børn, Slægten, der voksed sig stor.
</poetry>
</body>
</text>

<text id="matthison2019051623">
<head>
    <title>Sangen om Kalavadi</title>
    <firstline>Kong Dasharja sig formæled</firstline>
    <notes>
        <note>* Oversat fra Engelsk af Peer Scavenius efter et gammelt Manuskript i Trichinopoliskollegiet, rhytmisk bearbejdet af A. M-H.</note>
    </notes>
    <source pages="36-39"/>
    <!-- TODO: Find den engelske tekst - og måske dens (indiske?) kilde. -->
    <quality>korrektur1,kilde,side</quality>
</head>
<body>
<poetry>
Kong Dasharja sig formæled
    med den skønne Kalavadi,
ej alene skøn af Ydre,
    men tillige kysk og ærbar.

Første Gang da Kong Dasharja
    saa den skønne Kalavadi,
tændtes i hans Sjæl et Ønske
    om at blive hendes Husbond.

Kom til mig, o kom, du skønne
    Brud, som jeg har længe ønsket,
hvorfor lade Skammens Rødme
    farve dine kyske Kinder?

Hastig nærmer Kong Dasharja
    sig den skønne Kalavadi,
ømt han kysser hendes Hænder
    med de lange, hvide Fingre.

Han kan ikke længer vente,
    til hun giver ham sit Ja-Ord;
men hvor brænder ikke Brudens
    fagre, jomfruslanke Legem.

Hvorfor brænder, hvorfor rødmer,
    Elskte, dine fagre Kinder,
hvad kan være Aarsag til en
    saadan sød og indre Ild?

Ak, jeg tror, at Maanens Straaler
    alle har i dig sig samlet,
og at jeg, hvis blot jeg rører
    ved din Himmel-Ild, fortæres.

Kalavadi, du som skønnest
    er blandt alle Jordens Kvinder,
hvorfor brænder dog dit Legem
    som et Sandeltræ, der ryger?

Men mod Kong Dasharja bøjer
    Kalavadi sine Blikke,
og i høje Bølger Barmen
    vugger ved hans kække Ord.

Herre Konge, vid, at det gør
    elskovssyge Piger ondt,
og at Taarer det vil lokke
    frem i deres blanke Blikke,

naar som Jomfruer de favnes
    første Gang i Nattens Stilhed,
og naar Maanen staar som Vidne,
    at de fulgte Mandens Vilje.

Herre Konge, søde Hersker,
    dyreste blandt mine Smykker,
tøv endnu en Tid, at begge
    vi til Wischnu kunne bede.

Sødeste, lad mig alene,
    krænk dog ej min Jomfruvilje,
kan endnu en Stund du vente,
    saa er jeg for evig din.

Se, da vil jeg henrykt følge
    al Naturens søde Drift,
salig give dig i Eje
    al den Skønhed, du har kær.
</poetry>
</body>
</text>

<text id="matthison2019051624">
<head>
    <title>,,Chu''</title>
    <indextitle>Chu</indextitle>
    <linktitle>Chu</linktitle>
    <firstline>Nu holder selv jeg for min Mund</firstline>
    <notes>
        <note>*  Smaa Jadetabletter, som kinesiske Præster holde op foran Munden som et Tavsheds Symbol.</note>
    </notes>
    <source pages="40"/>
    <quality>korrektur1,kilde,side</quality>
</head>
<body>
<poetry>
Nu holder selv jeg for min Mund,
lad saa de glade synge
om Solens Spil hver Morgenstund
paa hver en Blomsterklynge.

Jeg hader flere Klageraab,
jeg kom ej for at klage;
men for at give Lys og Haab
til alle Smaa og Svage.

Nu holder selv jeg for min Mund,
mens Sorgerne mig tynge;
men vaagner jeg en Dag af Blund,
skal alle Læber synge.
</poetry>
</body>
</text>

<text id="matthison2019051625">
<head>
    <title>Nu er jeg fattig -</title>
    <firstline>Nu er jeg fattig, du er rig</firstline>
    <source pages="41"/>
    <quality>korrektur1,kilde,side</quality>
</head>
<body>
<poetry>
Nu er jeg fattig, du er rig,
ved al den Sorg du bar,
fra Sjælens aabne Helligdom
i Øjets blanke Giar;
i thi alle disse Taarer, som
du kyssed fra min Kind,
kun smertefødt til Verden kom
som Perler i mit Sind.
</poetry>
</body>
</text>

<text id="matthison2019051626">
<head>
    <title>Fremad - hjemad!</title>
    <firstline>De bruser, de blanke Vande!</firstline>
    <source pages="42"/>
    <quality>korrektur1,kilde,side</quality>
</head>
<body>
<poetry>
De bruser, de blanke Vande!
Af Tankens Guld
er Sjælen fuld,
den strømmer mod Fjærnets Rande.

Hvorhen du Fagre, jeg saa i Gaar?
Hvi løser du op dit Silkehaar
med Blik, der som Fugle flagre?

Og hvor vil du hen, du flygtende Ren,
du flyvende Ranke, du Blomstergren,
i der drysser din Sne over Agre?

Hvor stædes jeg selv i det vilde Ridt,
min Længsel flyver som Bølgen saa frit
fjærnt mod de hjemlige Strande.
</poetry>
</body>
</text>

<text id="matthison2019051627">
<head>
    <title>Ved Læsningen af en Digtsamling</title>
    <firstline>Du Hjærte, som banker, du Fugl, der fløj ind</firstline>
    <notes>
        <note>* The only trustworthy is the spontaneous offering of the heart. English proverb.</note>
    </notes>
    <source pages="43"/>
    <!-- TODO: Er det muligt at gætte hvilke digtsamling som omtales? -->
    <keywords>sonnet</keywords>
    <quality>korrektur1,kilde,side</quality>
</head>
<body>
<poetry>
Du Hjærte, som banker, du Fugl, der fløj ind
i Skovenes Dybder, blandt Versenes Ranker,
du lokker og jubler og tryller mit Sind
med hundrede ømme og grublende Tanker!

Jeg lytter og læser og stirrer mig blind
og hører dit Hjærte, hvor højlydt det banker,
fornemmer en Glæde, der kysser min Kind,
en Sorg, der i Stilhed Minderne sanker.

I blødende Hjærter og jublende Munde!
I Toner, der strømme saa rige og runde
med klagende Længsler bag Bladenes Hang -

Du kviddrende Sangfugl i Elskovens Lunde!
ak, bare jeg vidste og bare jeg kunde
tyde den Trolddom, der lød i din Sang.
</poetry>
</body>
</text>

<text id="matthison2019051628">
<head>
    <title>Guds Godhed</title>
    <firstline>Gud er mod sine Børn saa god</firstline>
    <source pages="44"/>
    <quality>korrektur1,kilde,side</quality>
</head>
<body>
<poetry>
Gud er mod sine Børn saa god,
han giver dem det Bedste,
han giver dem sit eget Blod,
naar de hans Hus vil gæste.

Han giver dem sit Haab og Mod,
sin Tankes kække Falke,
han giver dem sin Taareflod
som Dugg i Rosenkalke.

Sørg derfor ej, naar du maa bo
blandt Sorg, du ej udgrunder,
thi Vaaren og din Barnetro
i Vintermørket blunder -

og hører du Guds Vilje gro
langs alle Livets Veje,
vil Sjælen vaagne foraarsfro
til Evighedens Eje.
</poetry>
</body>
</text>

<text id="matthison2019051629">
<head>
    <title>Japanske Vintersange</title>
    <toctitle>Japanske Vintersange I-II</toctitle>
    <firstline>Uagtet det er Vinter</firstline>
    <source pages="45"/>
    <quality>korrektur1,kilde,side</quality>
</head>
<body>
<poetry>
<nonum><center>I.</center></nonum>

Uagtet det er Vinter,
falde fra Himlen
talløse Blomster.
Mon allerede
bagved Skyerne
Vaaren blomstrer!
<nonum><small><right>Kiyohara.</right></small></nonum>


<nonum><center>II.</center></nonum>

Ak, det sner og sner,
og hvor Ingen gaar
ses ej Vejen mer.

Og som hvor det sner,
mine unge Aar
svinde mer og mer.
<nonum><small><right>Ohochikauchi.</right></small></nonum>
</poetry>
</body>
</text>

<text id="matthison2019051630">
<head>
    <title>Tersløsegaard</title>
    <firstline>Her hviles min Barndom og Barndommens Drømme</firstline>
    <source pages="46"/>
    <quality>korrektur1,kilde,side</quality>
</head>
<body>
<poetry>
Her hviles min Barndom og Barndommens Drømme,
her bygged jeg Grotten med Vettelysskær,
her ligger det mytiske Gadekær,
hvor mine Porcelænssvaner lærte at svømme.
</poetry>
</body>
</text>

<text id="matthison2019051631">
<head>
    <title>Spleen</title>
    <firstline>Jeg kan ej tale - jeg er altfor klog</firstline>
    <source pages="47"/>
    <quality>korrektur1,kilde,side</quality>
</head>
<body>
<poetry>
Jeg kan ej tale - jeg er altfor klog,
og véd for godt, hvor lidet Ord udretter,
jeg kan ej skrive - Skriften i en Bog
sig kun som Blomster om et Gravkors fletter.
</poetry>
</body>
</text>

<text id="matthison2019051632">
<head>
    <title>Venusspejlet</title>
    <subtitle>(Fantasi over et Billede af Burne-Jones.)</subtitle>
    <firstline>Hesperien, hvis Haver er berømte</firstline>
    <source pages="48-49"/>
    <pictures>
        <picture src="matthison2019051543-p1.jpg">Sir Edward Coley Burne-Jones: <i>The Mirror of Venus</i>, 1898, olie på lærred, 120x200 cm, Gulbenkian Foundation, Lissabon. <a href="https://gulbenkian.pt/museu/en/works_museu/the-mirror-of-venus/">⌘</a></picture><!-- -->
    </pictures>
    <quality>korrektur1,kilde,side</quality>
</head>
<body>
<poetry>
Hesperien, hvis Haver er berømte,
har fagre Lunde, skyggefulde Gange,
hvor glade Kvinder gaa med gyldne Spange
og dybe Blik, som om de stadig drømte.

I denne Have, skønnere end andre,
er der en Sø, hvis Spejl har ofte trukket
med mystisk Magt og i sin Flade drukket
de fagre Træk af Kvinderne, der vandre.

Paa Søen sejler Skovens faldne Blade,
den kaldes Venusspejlet og den truer
med Pest og Undergang, hver der beskuer
sit eget Billed i dens blanke Flade.

Ved Bredden ses et dyrket Bed af Liljer,
der vugger sig som hvide Kvindebarme,
en Skare unge Kvinder, vege Viljer,
hvis Længslers Maal er Mandens stærke Arme.

De var en Gang som hine unge Kvinder,
vi nylig saa i Havens dunkle Gange;
men bidte af Forfængeligheds Slange
dem nu en Trolddom fast til Bredden binder.

De kom herhid med deres vege Viljer
og bøjed deres Hoved dybt og spejled
sig i det blanke Vand, hvor Skyer sejled,
da stivned de og bleve kun til Liljer.

Thi Hjærtet brast og dræbte deres Sanser,
- der stiger Dunst fra Søens stille Vande,
og op og ned i store Krese danser
en Skare Myg langs Breddens Ukrudtsrande.

Højest en Lilje ranked sig mod Solen,
saa hvidt var Bægret som en Jomfrustrube;
der byggede en Edderkop sin Grube
og spandt sit Væv henover Silkekjolen.

Da sænked den sit Hoved ned og spejled
sig i det dybe Vand, hvor Skyer sejled,
der hang et Sørgeslør om Blomstens Pande,
et visnet Hoved over Spejlets Vande.
</poetry>
</body>
</text>

</workbody>
</kalliopework>

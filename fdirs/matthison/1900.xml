<?xml version="1.0" encoding="UTF-8"?>
<!DOCTYPE kalliopework SYSTEM "../../data/kalliopework.dtd">
<kalliopework id="1900" author="matthison" status="complete" type="poetry">
<workhead>
    <title>Roserne</title>
    <year>1900</year>
    <notes>
        <note>Dedikationen lyder ,,Til Digteren Dr. Phil <a poet="schandorph">Sophus Schandorph</a> og hans Frue med Beundring og Venskab.''</note>
        <note>Teksten følger Aage Matthison-Hansen: <i>Roserne</i>, Axel Andersen, Kbh., 1900.</note>
    </notes>
    <pictures>
        <picture src="1900-p1.jpg">Titelbladet til <i>Roserne</i> (1900) lyder ,,Roserne / og / andre Digte / af / Aage Matthison-Hansen // 7de Samling // København / Axel Andersen / Citytrykkeriet (Laur. Madsen &amp; Vald. Carlsen) / 1900''.</picture>
    </pictures>
    <!-- TODO: Indsæt citaterne efter dedikationen -->
    <source facsimile="11530807803B_color" facsimile-pages-num="58" facsimile-pages-offset="4">Aage Matthison-Hansen: <i>Roserne</i>, Axel Andersen, Kbh., 1900.</source>
</workhead>
<workbody>

<poem id="matthison2019051701">
<head>
    <title>Til Fru Schandorph</title>
    <firstline>Digterhustru - i hvis Tanker</firstline>
    <source pages="5-6"/>
    <keywords>schandorph</keywords>
    <quality>korrektur1,kilde,side</quality>
</head>
<body>
Digterhustru - i hvis Tanker
mangen Sang blev tænkt -
altfor varmt dit Hjerte banker
til at dømme strengt.

Trøstigt jeg til dig mig vender
med min lille Bog:
thi jeg vèd, at dine Hænder
er paa Gaver klog.

I den Haand, der varsomt slutter
om din Husbond kær,
bring ham denne Fugl, der smutter
under Tagets Spær.

Det er kun en lille Sanger,
der vil søge Ly
mod det Tungsind, der ham fanger
i den store By.

Vildsomt han i Verden flakker,
fandt ej Vejen frem;
men for Smilets Solskin takker
han jert Digterhjem.
</body>
</poem>

<poem id="matthison2019051702">
<head>
    <title>Vignetter</title>
    <firstline>Hver, som elsker eller hader</firstline>
    <source pages="7-11"/>
    <quality>korrektur1,kilde,side</quality>
</head>
<body>
<nonum><center>I.</center></nonum>

Hver, som elsker eller hader,
i et Hav af Lys sig bader,
kender ej det triste Graa.

Hvad er bedre vel end Lykke,
Kærlighedens Stjernesmykke
i et Øjes dybe Blaa?


<nonum><center>II.</center></nonum>

Hid jeg fløj med kærlig Vilje,
fløj herhid paa blanke Vinger,
valgte mig den hvide Lilje
og et Budskab jeg den bringer.

Bær mig ind mod Barmen krystet
mod den unge, hvide Lilje,
som en Sommerfugl paa Tilje,
som en Amulet paa Brystet.


<nonum><center>III.</center></nonum>

Elske og lide
er som at stride
mod Storm og Vind.
Due, min hvide,
kun ved din Side
læges mit Sind.


<nonum><center>IV.</center></nonum>

Nu bryder alle Blomster
af Markernes Bund,
nu synger alle Hjerter
og hver en Fuglemund,
og Sommerfuglen vaagner
af sit puppede Blund:

»Jeg flyver mod dit Hjerte
bag bølgende Lin
og fæster der min Længsel
saa fager og saa fin
som en sitrende Sølvtraad
paa Engens Hermelin.«


<nonum><center>V.</center></nonum>

Ofte som en Blomst i Skyggen
blegner Livets gyldne Aar,
lær mig da at finde Lykken,
kys mig, inden jeg forgaar.

Hold mig fast i dine Arme,
mind mig med din røde Mund,
skøn er Lidenskabens Varme,
den er Lykkens gyldne Stund.


<nonum><center>VI.</center></nonum>

Du, hvis milde Hjertevarme
al min tunge Sorg forstod,
bær mig højt paa dine Arme;
thi kun du er Helsebod.
Dybt i Kvalers Afgrund slynget
fra min Smertes Tornehjul
har jeg til din Barm mig klynget,
og jeg rejste mig forynget,
hver Gang dér jeg fandt et Skjul.


<nonum><center>VII.</center></nonum>

Dit Øje blaaner som Violens Blade
og fra dit Blik en sagte Sang mig naa’r,
den Sang, som ene Hjerterne forstaar,
og som kan gøre tvende Væsner glade.


<nonum><center>VIII.</center></nonum>

Ak, kæreste Veninde, du, som rig
slaar gyldne Slør rundt om min trætte Isse,
hvor Støvet falder efter Tankens Krig!

Bevar mit Billed’ i et trofast Hjerte,
hvor det staar smykket af din Fantasi
med Lavrens Blade, købt med Elskovs Smerte.


<nonum><center>XI.</center></nonum>

Du blev Maalet for min Tanke,
lad mig holde fast din Haand
som en lille Fugl i Baand
kysse dine Øjne blanke.

Vaaren bruser i dit Haar,
Fuglene omkring os synger,
vellugtsvanger Luften gynger
og vort Hjertes Bølger slaar.


<nonum><center>X.</center></nonum>

Hvor var dit Blik mig godt, din Favn mig blød
og nye Tanker gennem Sjælen skød,
naar ud og ind du gennem Døren fløj.

Nu skriver du din Følelse er død,
var da den Elskov, som mit Hjerte nød,
let som en Fugl og flygtig som en Spøg?
</body>
</poem>

<poem id="matthison2019051703">
<head>
    <title>En Stemme fra Villaen</title>
    <firstline>Tal ikke til mig, udtryk ej i Ord</firstline>
    <source pages="12"/>
    <quality>korrektur1,kilde,side</quality>
</head>
<body>
Tal ikke til mig, udtryk ej i Ord
den skønne Drøm, som du i Barmen gemmer,
da vil den Følelse sig vokse stor,
der mig til Gunst for dine Ønsker stemmer.

Endnu min Elskov i et Tempel bo’r,
hvor bedst ved Tavshed du din Lykke fremmer
hvis altfor brat du imod Gittret fo’r,
den bange Fugl med Voldsomhed du skræmmer
</body>
</poem>

<poem id="matthison2019051704">
<head>
    <title>Foraarsvers</title>
    <firstline>Højt i Luften Lærken gynger</firstline>
    <source pages="13"/>
    <quality>korrektur1,kilde,side</quality>
</head>
<body>
Højt i Luften Lærken gynger,
Jorden, fugtig end af Væde,
dækkes af en Blomsterkæde
og Naturen sig forynger.

Højt en Længsel i mig synger,
Længsel efter En, hvis Glæde
kan sin Lykkes Højsang kvæde
over Sjælens Blomsterklynger.

En, paa hvem jeg sikkert stoler,
som kan alle Sorger lindre,
og hvis Foraar ømt mig soler.

En, hvis Øje blidt kan tindre,
dryssende som blaa Violer
fra sit dybe, stille Indre.
</body>
</poem>

<poem id="matthison2019051705">
<head>
    <title>Roserne</title>
    <firstline>De vilde Roser</firstline>
    <source pages="14-15"/>
    <quality>korrektur1,kilde,side</quality>
</head>
<body>
De vilde Roser
vokser i Skovene,
vokser i øde,
farlige Egne,
under Vindfæld,
paa vilde Moser,
hvor Kinderne blegne
- vilde Roser!

Men Livets Roser
- Solroser! -
de vokser ikke
i øde Egne,
hvor Kinder blegne,
de vokser af Sprogets
dejligste Klange,

du plukker dem bedst
fra Kvindelæber,
bedst af Sjælens
bristende Sange,
bedst, hvor Sorgen
mod Himlen stræber.

Solroser, Vinroser!
de vokser ikke
paa vilde Moser,
de vokser skønnest
i Menneskeblikke,
skønnest af Sangen
i Elskovs-Lunde,
skønnest af Toner,
hvor Smerter blunde,
Solroser, Vinroser!
</body>
</poem>

<poem id="matthison2019051706">
<head>
    <title>Hvad jeg elsker -</title>
    <firstline>Haaret med dets mørke Fald</firstline>
    <source pages="16"/>
    <quality>korrektur1,kilde,side</quality>
</head>
<body>
Haaret med dets mørke Fald
over Midjen, slank og smal,
Kindens faste Form og Øjet,
og den Fure, Elskov pløjet
har i Hagen, Lykken, Smilet,
i hvis Solglans jeg har hvilet,
Læbens fugtigtblanke Lød
naar du mig dens Nektar bød,
og den sidste, største Gave
- Glimt af Edens Rosenhave.
</body>
</poem>

<poem id="matthison2019051707">
<head>
    <title>Kolibri</title>
    <firstline>Ak, du min skønne Fugl, min Kolibri</firstline>
    <source pages="17"/>
    <quality>korrektur1,kilde,side</quality>
</head>
<body>
Ak, du min skønne Fugl, min Kolibri,
der funklende som Ild forbi mig svirred,
end mindes jeg din Stemmes Trylleri,
og hvor betaget jeg i Natten stirred.

Jeg aned’ ej, at Fuglen fløj forbi,
da som en Tone den i Natten dirred
saa flygtig som den Lyst, der mig forvirred,
en hurtig sluttet, fager Melodi.
</body>
</poem>

<poem id="matthison2019051708">
<head>
    <title>Sne ved Nat</title>
    <firstline>Jeg færdes atter paa de trange Veje</firstline>
    <source pages="18"/>
    <keywords>sonnet</keywords>
    <quality>korrektur1,kilde,side</quality>
</head>
<body>
Jeg færdes atter paa de trange Veje,
de trange Veje jeg alene kender,
og i det Fjærne ser jeg Sneen feje,
snart i en Sølvsky den mit Øje blænder.

Ak, skønt til Flugt jeg stadigt Foden vender,
maa jeg bestandigt om et Hjørne dreje,
og skønt jeg nødigt vil mit Tungsind pleje,
bestandigt Mindet ny Forhaabning tænder.

Thi Sneen jog imod den frosne Rude
og gennem Gaden hørtes Stormen tude,
naar du om Aftenen kredentsed’ Theen.

Nu er du borte - jeg er lukket ude,
som aldrig før naar paa den hvide Pude
dit Hoved hvilte som en Blomst i Sneen.
</body>
</poem>

<poem id="matthison2019051709">
<head>
    <title>Gurre</title>
    <firstline>Konning Volmer drager ad Gurrevang til</firstline>
    <source pages="19-20"/>
    <quality>korrektur1,kilde,side</quality>
</head>
<body>
<nonum><center>I.</center></nonum>

Konning Volmer drager ad Gurrevang til,
hannem lyster den Hind at bede,
Hjertet har stemt sit Strengespil,
og Pilen paa Strengen er rede
- nu blinker de Bølger paa det blaanende Sund.

Der sidder ung Tove og drømmer i Kvæld,
og Linden Skyggerne sprede,
i Hjertet bruser et Tonevæld,
hun øjner sin Ridder dernede
- nu blinker de Bølger paa det blaanende Sund.

Hun rækker ham baade sin Haand og sin Mund,
dertil sine Smil de glade,
saa fejres der Bryllup i Gurrelund
og helt henad Nyrup Gade
- nu blinker de Bølger paa det blaanende Sund.


<nonum><center>II.</center></nonum>

Som Tove kom du - Natten var saa stille,
og Solen sank bag fjærne Skoves Hegn,
snart saa du Maanen gennem Løvet spille
og hørte Nattergalens Toner trille
- mod Syd drev Tordenskyen bort som Regn.

Som Tove kom du - Volmer saa du ride
i Gurrevangen langs den blanke Sø,
der laa en Trolddom over Land og Ø
og denne tavse Skov ved Nattetide,
hvor dine Længsler flagrede saa vide.

Som Tove kom du - Solen saa du rinde
i Volmers Blik, og Nattergalen sang,
en fager Fugl sig op fra Krattet svang
og kyssede din Læbe til iblinde
du lod dig favne som hans Elskerinde.

Jeg var Kong Volmer - Konge for en Nat --
i Læ af denne Skov, som Gud beskytte,
skal Slottet knejse i det dunkle Krat
og Taget tjældes paa min Jægerhytte
- mod Himmerig jeg vil ej Gurre bytte!
</body>
</poem>

<poem id="matthison2019051710">
<head>
    <title>Peruanske Sange</title>
    <subtitle>(Yarahuis).</subtitle>
    <firstline>Jeg havde taget en lille Due til mig</firstline>
    <source pages="21-24"/>
    <quality>korrektur1,kilde,side</quality>
</head>
<body>
<nonum><center>I.</center></nonum>

Jeg havde taget en lille Due til mig,
som jeg havde fravristet den grumme Falk;
dens af Blæsten forpjuskede Fjedre
havde jeg atter smukt glattet ud.

Da den begyndte at prøve de unge Svingfjedre,
fulgte mit Øje bedrøvet dens Flugt.
Blændet af Taarer tabte jeg den af Syne,
da den blandede sig i Sværmen af andre Duer.

Hvis jeg var en Sky, vilde jeg stige til Vejrs
for at skygge over den af Heden trættede Due,
hvis jeg var en Falk, vilde jeg svinge mig op
for at vente hende paa hendes Hvilested.

Maaske hun, naar jeg ventede badet i Taarer,
vilde vende tilbage til Reden!
Hav Medynk med mig, du bjærgomkransende Taage,
skjul Vejen for hende og før hende hjem til mig.


<nonum><center>II.</center></nonum>

    Ved Bredden af Floden sidder jeg
    som en blomstrende blaa Viol,
    og mine Øjne ere sorte
    og erobrer alle Hjerter.

    Er det de sorte Øjnes Vilje,
    saa røver de dit Hjerte,
    og har jeg røvet dit Hjerte,
    vil jeg leve lykkeligt med dig.


<nonum><center>III.</center></nonum>

    Hendes skønne Skikkelse
    er slankere end Sivet,
    og Bæltet omslynger hende
    som en glat Ring
    og misunder hende
    hendes slanke Vækst.

    Hendes buttede Hænder
    minder om foraarsmoden
    hvid Majs
    og hendes Fingre
    med de lysende Negle
    er aldeles fortryllende.

    Hendes Øjne straaler
    stærkere end Stjernerne,
    saa sollys er deres Glans,
    og blidt kildrede
    af Øjenvipperne
    smiler de til dig.

    Hendes Mund ler
    og ligner en Knop,
    naar den brister til Blomst,
    thi paa Grund af dens Sødhed
    sværme Smilene
    som Kolibrier om den.


<nonum><center>IV.</center></nonum>

    Liggende langs Flodens Bred
    pleje de haarde Stene
    lidt efter lidt at rundes
    af det forbistrømmende Vand.

    Hvor er det da muligt,
    at dit haarde Hjerte,
    trods alle mine Taarer,
    ikke bliver blødere?
</body>
</poem>

<poem id="matthison2019051711">
<head>
    <title>Det tyvende Aarhundrede</title>
    <firstline>Hvem kender Tiden? - Tiden er som Dugg</firstline>
    <source pages="25"/>
    <keywords>oehlenschlaeger,staffeldt</keywords>
    <quality>korrektur1,kilde,side</quality>
</head>
<body>
Hvem kender Tiden? - Tiden er som Dugg
for Skæbnens Fødder - Sekler skifte
som Ebbe og som Flod ved Havets Bryn.
Som en Fugl Fønix hæver sig paany
Aarhundredet, den stolte Svanefugl,
og spreder ud til Flugt de stærke Vinger.
Sangsvane var den i det svundne Gry,
da Øhlenschlägers Guldhornstoner klang,
og Staffeldts stærke Digterharpe sprang.
Sangens Aarhundred - var det Svanesang?
Nu løfter sig paany de stærke Vinger
og som et Tonebrus i Luften klinger.

Guldaldertiden varsles ind paany.
</body>
</poem>

<poem id="matthison2019051712">
<head>
    <title>Efteraar</title>
    <firstline>Ofte ses et Landskab</firstline>
    <source pages="26"/>
    <quality>korrektur1,kilde,side</quality>
</head>
<body>
Ofte ses et Landskab,
som i Muld sig fælde,
stærke Stammer kløves,
Træer dø af Ælde.

Og paa golde Marker,
mellem vaade Stubbe,
staar en gammel Gubbe,
som til Mulden sparker.
</body>
</poem>

<poem id="matthison2019051713">
<head>
    <title>Epigram</title>
    <firstline>Den, som har Vilje og paa Verden tror</firstline>
    <source pages="27"/>
    <quality>korrektur1,kilde,side</quality>
</head>
<body>
Den, som har Vilje og paa Verden tror,
har stærke Kræfter; men med tusind Lanser
kan Sorgen stinge den, der uden Panser
maa færdes gennem Lastens Blomsterflor

- et saaret Dyr, der slæber sig paa Jord.
</body>
</poem>

<poem id="matthison2019051714">
<head>
    <title>Novembervise</title>
    <firstline>Nu sørger vist Enhver af os</firstline>
    <source pages="28"/>
    <quality>korrektur1,kilde,side</quality>
</head>
<body>
Nu sørger vist Enhver af os,
der Sommeren har kær;
thi Tø og Regn og Hagelvejr
nedstyrter som en Fos.

Sin Sluse Himlen aabnet har,
nu raader Mørkets Magt,
og Skoven staar saa tom og bar
berøvet Løvets Pragt.

Du Lysets Gud og Fader, send
din uskyldshvide Sne,
og Mørkets Magt til Glæde vend
og lad din Vilje ske!

Da bryder Vaaren over Land,
og fra det grønne Hegn
ved Glød af Solens Alterbrand
fordufter Nattens Regn.
</body>
</poem>

<poem id="matthison2019051715">
<head>
    <title>Strøtanke</title>
    <firstline>Hvad er vel Sølvet i din Brudekrans</firstline>
    <source pages="29"/>
    <quality>korrektur1,kilde,side</quality>
</head>
<body>
Hvad er vel Sølvet i din Brudekrans,
og hvad er Guldet i de hvide Haar,
hvis ej dit Øje straaler mod din Mands
med Takkesange for de svundne Aar.

Da først faar Blomsten Farvespil og Glans;
thi Hjertet har sin egen sære Vaar.
</body>
</poem>

<poem id="matthison2019051716">
<head>
    <title>Stemninger</title>
    <firstline>At Enhver af os har Venner</firstline>
    <source pages="30-32"/>
    <quality>korrektur1,kilde,side</quality>
</head>
<body>
<nonum><center>I.</center></nonum>

At Enhver af os har Venner
kender han som Regel bedst,
hvergang Aftenhimlen tænder
sine Lys bag Dagens Blæst.

Thi naar Dagens Travlhed ender,
føles Nattens Højtidsfest
som et Tryk af Vennehænder
til en fattig Jordens Gæst.


<nonum><center>II.</center></nonum>

Din Fortids Drømme - ak, de er forbi,
er stakkels visne Blomster, glem dem, glem!
se ikke paa dem, luk dit Øje i,
lad Sorgen ej dig fange - jag dem hjem!

Thi de er døde, og du véd ej hvem
kan sige, hvor de er. Paa vildsom Sti
i Skovens Dybder, i din Tankes Gem,
de klinge som en brusten Melodi.


<nonum><center>III.</center></nonum>

Den Regn, som falder,
den faldende Regn,
der drypper saa tungt
fra Træernes Kviste,
dens Fald er det sikreste
Foraarstegn,
at snart vil Blomsterne
bryde og briste.

Mit Haab er en Længsel,
der flagrer saa frit,
som en blaahvid Mejse,
en lille Musvit,
der gynger paa Træernes Kviste

- ak, hvem der sin Skæbne vidste!


<nonum><center>IV.</center></nonum>

Er Sindet tungt - vær uforsagt,
i Hjertets Dybder staar paa Vagt
den hele gyldne Stjernepragt
paa Nattens dunkle Himmel.
</body>
</poem>

<poem id="matthison2019051717">
<head>
    <title>Villaen ved Havet</title>
    <subtitle>(til et Billede af Böcklin.)</subtitle>
    <firstline>Vildt, vildt, vildt bryder Blæsten om Land</firstline>
    <source pages="33"/>
    <pictures>
        <picture src="matthison2019051717-p1.jpg">Arnold Böcklin: <i>Villa am Meer II</i>, 1865, olie på lærred. Sammlung Schack, München.</picture>
    </pictures>
    <quality>korrektur1,kilde,side</quality>
</head>
<body>
Vildt, vildt, vildt bryder Blæsten om Land,
og Poplerne sukke under Lide,
Skumstriber fure det graasprængte Vand,
hvis Bølger i Strandkanten bide.

Der stander en Kvinde paa Havbrynets Sand,
hendes Tanker saa langeligt glide,
den Sol, som har tændt hendes Elskov i Brand,
er dalet bag Bjærgenes Side.

Hvor er hendes Lykke, hvor er hendes Mand,
hvem vog hendes Elskov den blide,
slagen paa Flugt langs Kimingens Rand
som et Sørgetog Skyerne skride.
</body>
</poem>

<poem id="matthison2019051718">
<head>
    <title>Til en ung Pige</title>
    <subtitle>(Gertrud.)</subtitle>
    <firstline>Hvor sødt og spørgende du Blikket retter</firstline>
    <source pages="34"/>
    <quality>korrektur1,kilde,side</quality>
</head>
<body>
Hvor sødt og spørgende du Blikket retter
imod din Moder med et Øjekast,
der røber i sin lynildssnare Hast
den Gaade, der i Flugt din Tanke sætter.

Hvad Barnet spørger, Moderen jo gætter,
hun ser, hvad som en Blomst af Dybet brast
og læser i dets Øje klart og fast
de Veer, som dets Sjælevaar forjætter.

Vend til din Moder dig med dine ømme
og sarte Længsler, med dit Hjertesuk,
at hun kan lære dig at se og dømme.

Snart er du voksen - du vil blive smuk
og hvile som en Blomst paa Livets Strømme,
da er det godt, om du <w>forstaar</w> at drømme.
</body>
</poem>

<poem id="matthison2019051719">
<head>
    <title>Naar Dagen gry’r -</title>
    <firstline>Fejlslagne Haab gør Sjælen syg og mat -</firstline>
    <source pages="35"/>
    <keywords>sonnet</keywords>
    <quality>korrektur1,kilde,side</quality>
</head>
<body>
Fejlslagne Haab gør Sjælen syg og mat -
forventningsfuld den stirrer i sin Kvide
mod Dagens Lys bag Nattens skumle Krat,
den længes efter Sol fra Østerlide;

ret som et Flus, der, øde og forladt,
er vendt mod Øst med faldefærdig Side,
og det er koldt, og det er længe Nat,
og Frostens Blomster over Ruden skride.

Da stiger Solen bag de sorte Træ’r,
den flammer op mod Skyen som en Jættes
uhyre Baal mod Mulmets Troldehær.

Isblomsten taaler ikke Solens Skær,
den smælter bort og glider ud og slettes,
naar Solen stiger - Dagen rykker nær!
</body>
</poem>

<poem id="matthison2019051720">
<head>
    <title>„For I profess not talking“</title>
    <toctitle>For I profess not talking</toctitle>
    <indextitle>For I profess not talking</indextitle>
    <subtitle>Shakespeare »Henry IV«.</subtitle>
    <firstline>Sænk ej i Skaalen for din søde Lyst</firstline>
    <source pages="36"/>
    <quality>korrektur1,kilde,side</quality>
</head>
<body>
Sænk ej i Skaalen for din søde Lyst
dit Livs Erfaring, Tankens tunge Skatte;
thi Tvivl og Uro fylde maa det Bryst,
der ej tilfulde kan din Tale fatte.

Tidt vil hun skræmmes af de altfor bratte
Genklange fra en fjærn og ukendt Kyst,
hvad skal en Kvinde hendes Tro erstatte,
den faste Tillid, der var hendes Trøst?

En Kvindes Lykke er en Rejsetrang -
selv vil hun gætte, selv hun vil forstaa
den tavse Fortid, som du gemmer paa,
og drage Kendsler af dit Blik, din Sang,

til som Kolumbus over Verdenshavet
hun ser det Land, din Tavshed har begravet.
</body>
</poem>

<poem id="matthison2019051721">
<head>
    <title>Pejling</title>
    <firstline>Har Stormen raset og et ublidt Vejr</firstline>
    <source pages="37"/>
    <keywords>sonnet</keywords>
    <quality>korrektur1,kilde,side</quality>
</head>
<body>
Har Stormen raset og et ublidt Vejr
forandret Skibets Kurs, maa Lodsen dreje
paa Rattet til fra Brændinger og Skær
han styrer Skuden ad de sikre Veje.

Tidt kan et Uvejr gennem Sindet feje
og med en Hæftighed Orkanens nær
forrykke Livets Kurs, da gælder det at praje
den rette Lods, der har sin Gærning kær.

Højt over Sky og Havets Bølgedal
Nordstjernen lyser, og Kompassets Naal
kan pejle Skibets Retning mod dets Maal.

Hold fast ved Troen paa dit Ideal,
og lad dit Forsæt Staalets Vilje faa,
<w>en fast Beslutning altid lykkes maa</w>.
</body>
</poem>

<poem id="matthison2019051722">
<head>
    <title>Ved Etlars Baare</title>
    <subtitle>16. Juni 1900.</subtitle>
    <firstline>Flagdugen smælder</firstline>
    <source pages="38-39"/>
    <quality>korrektur1,kilde,side</quality>
</head>
<body>
        Flagdugen smælder
        i Sommerdagens Blæst,
        for sidste Gang har du
        os buden til Gæst.

        Og se, vi er komne,
        baade store og smaa,
        de Venner, som ofte
        og gærne du saa.

        Nu samles de alle
        og slutter om dig Vagt,
        og husker, hvad kærligt
        og kønt du har sagt.

---

    En Krans af kornblaa Blomster
    blev paa din Baare lagt,
    de Blomster taler stærkere
    end Rosernes Pragt.

    De blaa og rene Farver
    skal bringe dig en Tak
    fra et Barn, der dybt og længe
    af dit Digtervæld drak.

    Kornblomster blaa,
    Barneøjne smaa,
    takke dig ømt for din Sang.

---

Der staar en Kvinde ved Gravens Bred
og synes saa højt iblandt Vrimlen,
hendes Tanker drage saa langt af Led,
som Skyerne flyve paa Himlen.

De Toner, din Muse tryllede frem,
hun hører som fjærne Stemmer,
sin stille Gærning hun fandt i dit Hjem,
og aldrig din Digtning hun glemmer.
</body>
</poem>

<poem id="matthison2019051723">
<head>
    <title>Sigbjørn Obstfelder</title>
    <firstline>Rustnet er Harpen - Strængene brast</firstline>
    <source pages="40"/>
    <keywords>obstfelder</keywords>
    <quality>korrektur1,kilde,side</quality>
</head>
<body>
Rustnet er Harpen - Strængene brast,
Sjælen er flygtet til fremmede Kloder,
Livet, der var som et Bølgekast,
ebbede bort i de evige Floder -

Sent dog vil glemmes trods Bølgernes Hast
Korset du rakte din blødende Broder.
</body>
</poem>

<prose id="matthison2019051724">
<head>
    <title>Bølgeslagene</title>
    <source pages="41-42"/>
    <keywords>bang</keywords>
    <quality>korrektur1,kilde,side</quality>
</head>
<body>
<nonum><small><right><i>Til Herman Bang.</i></right></small></nonum>

    Underligt lyder Dykkermaagens Skrig over det øde og vidtstrakte Hav.

    Det er, som om den vilde tolke al den Følelse af Vemod, der strømmer gennem et Menneskes Sjæl ved Synet af Havet.

    Thi Hav og Land elsker ikke hinanden.

    Havet kaster sig i Lidenskab mod den kolde, stenslagne Kyst, paa hvilken det kun formaar at gøre et forbigaaende Indtryk.

    Trods Bølgeslagets Friskhed maa vi fyldes med Vemod - Synet af de store Bølger, som luegyldne brydes inde under Land, fylder os med Vemod.

    Thi hvorfra kommer alle disse Sten paa denne Kyst? Aldrig en Musling eller en Konkylje, kun Sten og Sten og Sand og Sten.

    Er det ikke Havet selv, der skyller dem i Land og saa bagefter vredes over at møde dem i Brændingen.

    Og er det ikke os selv, der slæber med os alle de Sorger, vi senere beklager os over at møde.

    Er det ikke vor Natur, der føder vor Skæbne? -
</body>
</prose>

<poem id="matthison2019051725" variant="matthison2019051603">
<head>
    <title>En Sommerfugl</title>
    <subtitle>(Omskrivning af et ældre Digt.)</subtitle>
    <firstline>Vogt dig, lille Sommerfugl</firstline>
    <source pages="43-44"/>
    <quality>korrektur1,kilde,side</quality>
</head>
<body>
Vogt dig, lille Sommerfugl,
lad dig ikke lokke,
selv om Solen straaler mildt
over Sneens Blokke.

Det er endnu koldt i Aar,
end kan Sneen falde,
Frosten knibe dig itu
mellem Fingre smalle.

Høj er Luften, lys og klar,
bag de brune Skrænter
titter smaa Violer frem
og paa Solen venter.

Men paa Marken hviler Sne,
Dagen snart er omme,
vogt dig, lille Sommerfugl,
end kan Kulden komme.

Lille, hvide Sommerfugl,
tab ej dine Vinger,
de kan rives fra din Krop
ramt af Frostens Finger.

De kan flyve fra dig bort
som to Søstre glade,
som to Snefnug flyver bort
over Markens Flade.
</body>
</poem>

<poem id="matthison2019051726">
<head>
    <title>Ved det nye Aarhundredes Komme</title>
    <subtitle>(Frit efter Fr. v. Schiller.)</subtitle>
    <firstline>Ædle Ven, hvor aabner sig for Freden</firstline>
    <source pages="45-47"/>
    <notes>
        <note>Gendigtning af Schillers <xref type="translation" poem="schiller2019051701"/>.</note>
    </notes>
    <quality>korrektur1,kilde,side</quality>
</head>
<body>
Ædle Ven, hvor aabner sig for Freden,
hvor for Friheden et Tilflugtssted,
Seklet i en Storm er vandret heden,
og det nye varsler ej om Fred.

Krigens Rasen selv ej Havet tæmmer,
ikke Rhinens eller Nilens Gud,
Landegrænserne er sprængte Lemmer,
Verden stønner i sit Krigerskrud.

Tvende mægtige Nationer kæmper,
Kamp for Fred med Kugler og med Krudt,
Broderen sin Broder forulemper,
trælker ham med Svøber og med Knut.

Hvert et Land maa Krigen Offer bringe
Gods og Guld i overflødigt Maal
Franken støder med sin stærke Klinge
til Retfærdighedens fine Skaal.

Handelsflaaden med den stolte Britte
tusindvinget over Havet fløj,
Tronen for den frie Amfitrite
sværtedes af Kul og Dampskibsrøg.

Op mod Polens aldrig sete Stjerne
Engelskmandens stolte Blikke fo’r,
nye Riger øj ner han og fjærne
Kyster - kun ej Paradisets Jord.

Ak, forgæves vi paa Kortet staver,
søger Vejen til hint Underland,
hvor vor Friheds evigtgrønne Haver
blomstrede langs Kystens hvide Sand.

Verden strækker sig foruden Grænser,
selv vor Skibsfart maaler ej dens Rund,
men hvor langt dit Skib for Stormen lænser,
finder du ej Lykkens fagre Lund.

Ind i Hjertets helligttavse Krypter
maa du flygte med din Kunstnertrang,
Frihed findes kun i Drømmens Dybder,
og det Skønne blomstrer kun i Sang.
</body>
</poem>

</workbody>
</kalliopework>

<?xml version="1.0" encoding="UTF-8"?>
<!DOCTYPE kalliopework SYSTEM "../../data/kalliopework.dtd">
<kalliopework id="1907" author="matthison" status="complete" type="poetry">
<workhead>
    <title>Billeder fra Kina</title>
    <year>1907</year>
    <notes>
        <note>Samlingen bærer tilegnelsen ,,Sophus og Karin Michaëlis venskabeligt tilegnet.''</note>
        <note>Teksten følger Aage Matthison-Hansen: <i>Billeder fra Kina</i>, Axel Andersen, Kbh., 1903</note>
        <note>Noter med en foranstillet asterisk er digterens egne.</note>
    </notes>
    <pictures>
        <picture src="1907-p1.jpg">Titelbladet til <i>Billeder fra Kina</i> (1907) lyder ,,Billeder fra Kina / og andre Digte // 11 Samling / København. Axel Andersen. / Chr. Justesens Bogtrykkeri. 1907''.</picture>
    </pictures>
    <source facsimile="115308078077_color" facsimile-pages-num="64" facsimile-pages-offset="6">Aage Matthison-Hansen: <i>Billeder fra Kina</i>, Axel Andersen, Kbh., 1907</source>
</workhead>
<workbody>

<poem id="matthison2019051401">
<head>
    <title>Til Sophus Michaëlis</title>
    <subtitle>29. Oktbr. 1895.</subtitle>
    <firstline>Nu løftes Havet - Floden sætter ind</firstline>
    <source pages="3"/>
    <dates>
        <written>1895-10-29</written>
    </dates>
    <keywords>michaelis,sonnet</keywords>
    <quality>korrektur1,kilde,side</quality>
</head>
<body>
Nu løftes Havet - Floden sætter ind,
og Solen bryder bag de fjærne Skyer -
du hejser Anker, Sejlet fanger Vind,
den skarpe Stævn igennem Bølgen flyer.

Du har din Skat ombord - dit gyldne Skind
din Digterhustru spiller, digter, syer,
har viltre Lokker om en fager Kind,
en Kvindesjæl, der som en Vaardag gryer.

Din Hustru, der er god og stærk og blid,
den havblaa Bølge, som saa gyldenhvid
sit Næt af Svanedun langs Kysten flætter.

Det Alt er dit, det er din Foraarstid,
udover Havet blinker Guldpaljetter,
Solkongen stiger - Taagesløret letter.
<nonum><right><i>(Af ,,Stjernerne'').</i></right></nonum>
</body>
</poem>

<poem id="matthison2019051402">
<head>
    <title>Henrik Ibsen</title>
    <firstline>Sjældent skrev jeg; thi Apollo skænked sjældent mig sin Gunst</firstline>
    <source pages="5"/>
    <keywords>ibsen</keywords>
    <quality>korrektur1,kilde,side</quality>
</head>
<body>
Sjældent skrev jeg; thi Apollo skænked sjældent mig sin Gunst;
men min Muse gransked nøje, hvad der var den bedste Kunst.

Derfor véd jeg, du var Mester fremfor Nogen i min Tid,
Verdensscenen som Orkester toned af din Sjælestrid.

Aldrig greb du selv Basunen, rørte Tromme og Cymbal,
du var ene, du var Mester, uden Præken og Moral.

Ene Formen var dit Formaal, Kunsten var dit Fædreland,
og du selv var Landets Herre, du var ene, du var Mand.
</body>
</poem>

<poem id="matthison2019051403">
<head>
    <title>Melodi</title>
    <firstline>Den, som kan synge</firstline>
    <source pages="6"/>
    <quality>korrektur1,kilde,side</quality>
</head>
<body>
Den, som kan synge
han ejer Vaarens Lyst,
en blomstrende Klynge
af Roser i sit Bryst.

Hjertet maa bløde
af Tornene de bær;
Roserne, de røde,
er til hans Hjertenskær
</body>
</poem>

<poem id="matthison2019051404">
<head>
    <title>Til Ludvig Holstein</title>
    <subtitle>- Solskinnets og Æbleblomsternes Sanger -</subtitle>
    <firstline>Jeg husker en Vinter, da Kulden skar</firstline>
    <notes>
        <note>Der alluderes til Holsteins digte som <xref poem="holstein2017110120"/> og <xref poem="holstein2017101501"/>.</note>
    </notes>
    <source pages="7"/>
    <quality>korrektur1,kilde,side</quality>
</head>
<body>
Jeg husker en Vinter, da Kulden skar
gennem Marv og Ben, gennem Vinterfrakken,
det havde snéet; men Himlen var klar
og Tøsjappet kildrede mig i Nakken.

I daarligt Humør jeg gik til mit Hjem
og søgte lidt Siesta i Lænestolen,
et nyt Bind Vers var paa Bordet lagt frem,
der laa det og lyste i Vintersolen.

Jeg greb det og vendte de hvide Blade
og læste og læste bestandig mér,
da gik det, som naar der et Under skér,
mine Vintertanker blev ungdomsglade.

Digtenes Muse stod midt i min Stue,
med Solskin og Blomster, Æble og Drue.
</body>
</poem>

<poem id="matthison2019051405">
<head>
    <title>Aften ved Havet</title>
    <firstline>Solfaldets Luftning har kruset</firstline>
    <source pages="8"/>
    <quality>korrektur1,kilde,side</quality>
</head>
<body>
Solfaldets Luftning har kruset
Havfladens skumrende Vand,
Sølvfingre tegner i Gruset
udover Strandbreddens Rand.

Skyer som lldroser svømme
over den blege Azur,
Rester af Kærlighedsdrømme
gennem en kølnet Natur.
</body>
</poem>

<poem id="matthison2019051406">
<head>
    <title>Til Holger Drachmann</title>
    <firstline>Du er det brusende Vandfald</firstline>
    <source pages="9-10"/>
    <keywords>drachmann</keywords>
    <quality>korrektur1,kilde,side</quality>
</head>
<body>
Du er det brusende Vandfald,
  Tidens mangfoldige Røster
toner igennem din Sang,
  altid begejstret og stærk,
vi er de svagere Kilder,
  der i de afsides Skove
hulkende baner sig Vej
  gennem det faldende Løv.

Skyerne fare paa Himlen,
  Dagen og Nætterne veksle,
Solglans og skiftende Skyer
  stedse forskønner dit Værk;
medens Fjeldenes Sider
  kaster det kogende Vand,
staar en Kaskade af Perler
  ud fra det bristende Skum.

Det er de livfyldte Sange,
  tusinde Slægter har følt dem,
Skjaldene finde det Ord,
  der fører dem frem paa vor Læbe;
Du, som i Aarenes Kredsløb
  stedse har været det samme
Vandfald fra Tidernes Morgen,
  tag mod vor Hilsen og Tak!

<nonum><small>9. Oktbr. 1906.</small></nonum>
</body>
</poem>

<poem id="matthison2019051407">
<head>
    <title>Digterfuglenes Hilsen til den gamle Skjald</title>
    <toctitle>Digterfuglenes Hilsen</toctitle>
    <indextitle>Digterfuglenes Hilsen</indextitle>
    <linktitle>Digterfuglenes Hilsen</linktitle>
    <firstline>Vi er Fuglene paa Havet</firstline>
    <source pages="11-12"/>
    <quality>korrektur1,kilde,side</quality>
</head>
<body>
Vi er Fuglene paa Havet,
  du var Hav og Bølge selv,
  ofte syntes vi begravet,
  naar du steg mod Himlens Hvælv.

Havet løfter sig i Vælde,
segner i en Bølgedal,
  Digterfuglene fortælle
  om Forlisets Strandingskval.

Høres deres Skrig derude
varsle de den nære Storm,
  og det Kommende bebude
  de ved selve Flugtens Form.

Store, stolte Brydningsbølge
mod en ofte stenet Kyst,
  vi er Maagerne, der følge
  Rhytmen i dit Sangerbryst.

Vi er Fuglene paa Havet,
du var Hav og Bølge selv,
  ofte syntes vi begravet,
  naar du steg mod Himlens Hvælv.
</body>
</poem>

<poem id="matthison2019051408">
<head>
    <title>August Jerndorff</title>
    <subtitle>1846-1906.</subtitle>
    <firstline>Trofast og ren i al din Færd</firstline>
    <source pages="13-14"/>
    <quality>korrektur1,kilde,side</quality>
</head>
<body>
Trofast og ren i al din Færd
og ridderlig som faa,
hvor fandtes større indre Værd,
hvem kunde dybere forstaa?

De Skikkelser du tegnet har
med Mesterpensel ned
behøver ingen Kommentar,
om dem vi véd Besked.

Vi kender Dalgas, Bülow, Rye
og Lundings barske Bryn,
og Mesteren fra Roskild By,
ham <i>saa</i> du med dit Kunstnersyn.

Du saa hin Kvinde i Gevandt
fra Hellas’ fjerne Old,
du skildred’ Dagene, der svandt
bag Ørkenteltets Fold.

Det skønne Hellas til dig kom
som en arkadisk Drøm
og Isralitterpigen, som
bevæger Teltets Søm.

Tag mod vor Tak, vi lægger ned
en blomstersmykket Palmegren,
den tolker Danskes Kærlighed,
thi du var tro og ren!
</body>
</poem>

<poem id="matthison2019051409">
<head>
    <title>Smaavers 1-2</title>
    <firstline>En Skuespillerinde, der er Barn</firstline>
    <source pages="15-16"/>
    <quality>korrektur1,kilde,side</quality>
</head>
<body>
<nonum><center>1.</center></nonum>
<nonum><center><i>Til Fru Oda Nielsen</i></center></nonum>
<nonum><small><center>(med et Fotografi af en lille kinesisk Skuespillerinde).</center></small></nonum>

En Skuespillerinde, der <i>er</i> Barn,
kan kun i barnlig Kunst os ret fornøje,
hvor maa vi fryde os ifald en Voksen
med voksen Kunst kan glæde Barnets Øje.

<nonum><center>2.</center></nonum>
<nonum><center><i>Salomo's Segl.</i></center></nonum>

Et Kildedyb man kunde kaldt
hans Hjerte imod Kvæld,
hver leret Sten, der i det faldt
blev renset i dets Væld.

Han blidned Sind og jævned Strid,
der brød af Vankløgt frem,
<i>Fordrageligheds Urt</i> saa hvid,
den blomstred i hans Hjem.
</body>
</poem>

<poem id="matthison2019051410">
<head>
    <title>Strøtanke</title>
    <firstline>Og hvis du en Uret har lidt</firstline>
    <source pages="17"/>
    <quality>korrektur1,kilde,side</quality>
</head>
<body>
Og hvis du en Uret har lidt,
saa tab dog ikke Forstanden,
men husk, at du selv saa tidt
har strittet med Sten fra Stranden.

Mit Hjerte, vær roligt og stolt
som Havet, der vidt sig breder
og smulrer Klippen, der koldt
med Foden i Bølgen træder.
</body>
</poem>

<poem id="matthison2019051411">
<head>
    <title>Refleksioner</title>
    <firstline>Jeg véd det vel, at mange ædle Venner</firstline>
    <source pages="18"/>
    <quality>korrektur1,kilde,side</quality>
</head>
<body>
Jeg véd det vel, at mange ædle Venner
af Digtekunsten fordrer Harmoni,
den klare Fred, der i vort Indre tænder
en Ledestjerne paa vor Vandringssti.

En Digter med et astigmatisk Øje
ej finder denne Fordring paa sin Plads;
thi selv med Briller maa han smukt sig nøje
med ét cylindrisk og et sfærisk Glas.

Naar Enkeltheder intet Hele danne
ej gælder for hans Digt den gængse Norm,
hvis ej harmonisk Straalerne sig blande
er det en medfødt Fejl i Øjets Form.

Derfor er den Slags Digtere ej gale,
kun Øjets Form fraviger det Normale.
</body>
</poem>

<poem id="matthison2019051412">
<head>
    <title>Folkeviser 1-2</title>
    <firstline>Smiler tvende Øjne</firstline>
    <source pages="19-20"/>
    <quality>korrektur1,kilde,side</quality>
</head>
<body>
<nonum><center>1.</center></nonum>

Smiler tvende Øjne
og en Rosenmund
er mit Mismod svundet
i den samme Stund.

Smilet er som Soldrys
i den friske Vaar,
og din Mund er Blomster
der i Solen staar.

<nonum><center>2.</center></nonum>

I den gyldne Hvede
høje Bølger gaar,
  blaa og røde Blomster
  midt i Kornet staar.

I den gyldne Hvede
høje Bølger gaar,
  tvende unge Piger
  gennem Kornet gaar.

Blaa og røde Sløjfer
i det gyldne Haar,
  der, som moden Hvede,
  dem til Hoften naar.

Blaa og røde Sløjfer
i det gyldne Haar,
  tvende unge Piger
  gennem Kornet gaar.
</body>
</poem>

<poem id="matthison2019051413">
<head>
    <title>Gadeviser 1-2</title>
    <firstline>Jeg er sytten Aar, jeg er ung og varm</firstline>
    <source pages="21-22"/>
    <quality>korrektur1,kilde,side</quality>
</head>
<body>
<nonum><center>1.</center></nonum>

Jeg er sytten Aar, jeg er ung og varm
og har aldrig holdt en Knøs i min Arm.

Min Moder er fattig, min Fader er død,
og selv maa jeg tjene for dagligt Brød.

Hvad er den Verden, hvad er det Liv,
jeg ender som Jomfru Tidsfordriv.


<nonum><center>2.</center></nonum>
    O, gid du var mit Hjertebarn,
    og jeg saa var din bedste Skat,
    jeg var et utaknemligt Skarn,
    hvis ej jeg elsked dig hver Nat.

    Men du er ej mit Hjertebarn,
    og jeg er ej din bedste Skat,
    og det er dig, som er et Skarn,
    og derfor græder jeg hver Nat.
</body>
</poem>

<poem id="matthison2019051414">
<head>
    <title>Studier i Antiken 1-4</title>
    <firstline>Til Tider skriver du Vers, det er stort, ifald du er Digter</firstline>
    <source pages="23-24"/>
    <quality>korrektur1,kilde,side</quality>
</head>
<body>
<nonum><center>1.</center></nonum>

Til Tider skriver du Vers, det er stort, ifald du er Digter,
men hvis du ikke det er, mindre end intet det er.


<nonum><center>2.</center></nonum>

Lidet er Digtningen værd, hvis Guder ej Gærningen lønne,
lønner Guder dit Værk, hvi skal da Mængden det lønne?


<nonum><center>3.</center></nonum>

Skæbnesvanger og tung er Digtningens herlige Gave,
,,hvad der i Kunsten skal leve, ofte i Livet gaar under''.<note>* Schiller: <a poem="schiller2018011501">,,Die Götter Griechenlands''</a>.</note>


<nonum><center>4.</center></nonum>

Dybt i mit Oldinge-Hjertes af Kvaler forsinkede Slummer.
føler jeg Attraaen vaagne, Sangene fødes paany,
skal jeg bestandig da pines, ogsaa naar Blodet i Aaren
banker med svagere Takt, naar jeg er ældet af Aar.

Ofte bønfalder jeg Phøbos at stanse de rindende Strømme
og ved et Hjerteslag hindre Livets usalige Gang,
ak; men Sangene fødes og Elskov paa skælvende Læber
taler sit daarende Sprog, til jeg maa danse paany.

Lidet det hjælper at klage; thi Livet vil have sin Vilje,
ingen kan stanse dets Gænger gennem de skiftende Aar;
Timerne rinde som Sandskorn, Solen svinger Pokalen,
fylder dit Bæger med Vin, tøm det, drik og vær glad!
</body>
</poem>

<poem id="matthison2019051415">
<head>
    <title>Paa Banegaarden</title>
    <firstline>Venlige, kærlige Ord og trofaste Haandtryk dig følger</firstline>
    <notes>
        <note>Matthías Jochumsson (1835-1920), islandsk forfatter og oversætter.</note>
    </notes>
    <source pages="25-26"/>
    <quality>korrektur1,kilde,side</quality>
</head>
<body>
Venlige, kærlige Ord og trofaste Haandtryk dig følger,
smilende Læber, der ømt sige det sidste Farvel,
trofast er Dagen idag, og ikke du véd om i morgen
Dagen glider saa kærligt ind i den blinkende Kvæld.

Afskedsminuttet er nær, snart piler Toget afsted,
kaster en skiftende Sky af Røg over Markernes Felter,
Byer og Egne du ser og aldrig tilforn du har set dem;
men om du Vennerne sér, ikke med Vished du véd.

Sé, der staar han den gamle Sanger fra Sagaens Ø,<note>* Matthias Jochumsson.</note>
midt i den støjende Travlhed Taarerne blænde hans Blikke,
Fader, Moder og Brødre - hør, hvor det knager og fløjter,
nu ruller Toget afsted - farvel! farvel og farvel!
</body>
</poem>

<poem id="matthison2019051416">
<head>
    <title>Ved en Kunstnergrav</title>
    <firstline>Fr. Melbye - ej engang dit Navn</firstline>
    <notes>
        <note>Fritz Melbye (1826, Helsingør - 1869, Shanghai), dansk maler.</note>
    </notes>
    <source pages="27-28"/>
    <quality>korrektur1,kilde,side</quality>
</head>
<body>
Fr. Melbye - ej engang dit Navn,
kun et Numer paa en grønklædt Tue;
men i Danmark følte Slægten Savn,
derfor drog jeg hid din Grav at skue.

Mange Egne har du sét og malt,
Javas og Brasiliens Tropeskove,
med Malayer og Kineser talt
under Kamfertræer og Mangrove.

Du ved egen Kraft vandt Kunstnerry
skilt fra Slægt og Venner i det fjerne,
til du i en halvt kinesisk By
fandt den lange Hvile for din Hjerne.

Her er smukt - den store Kirkegaard,
der Kulturens Pionerer huse,
rigt med Mindesmærker prydet staar
og melodisk høje Træer suse.

Fredfyldt er her - i et gyldent Nu
flammer Solen bag Cypressens Krone,
og fra Klostret Kuo Ên Tan Ssu<note>* Kuo Ên Tan Ssu er Navnet paa et Buddhistkloster, der ligger skraas overfor den franske Kirkegaard i Shanghaj.</note>
bæres hid en spinkel Klokketone.

Aftnens Stilhed kvæger mine Sanser,
Solen dæmpet har sin stærke Brand,
kun den tørstige Moskito danser
om den andagtsfyldte Vandringsmand.
</body>
</poem>

<poem id="matthison2019051417">
<head>
    <title>En Regnvejrsaften</title>
    <firstline>Taagen gør Gaderne dunkle</firstline>
    <source pages="29"/>
    <quality>korrektur1,kilde,side</quality>
</head>
<body>
Taagen gør Gaderne dunkle,
Skibene sove paa Floden,
Regndryp fra Træerne funkle
i Lvs fra Kineserboden.

Êrh-hsien<note>* Den kinesiske tostrengede Violin.</note> klager sig stille
etsteds i det taagede Fjerne,
Drømme og Taager forvilde
Opiumsrygernes Hjerne.

Selv er jeg træt og bedrøvet,
og Hjertet længes mod Hvile,
saa vædetynget som Løvet
under de trøskede Pile.
</body>
</poem>

<poem id="matthison2019051418">
<head>
    <title>Paa en Flod i Kina</title>
    <firstline>De vildtforrevne Skyer over Maanens Lysning jager</firstline>
    <source pages="30-32"/>
    <quality>korrektur1,kilde,side</quality>
</head>
<body>
De vildtforrevne Skyer over Maanens Lysning jager,
de ligne store Fugle, der Flugt imod Havet tager.

Tungsindigt Maanen skinner paa Floden, der sortklædt flyder
igennem Kineserstaden med de mangfoldige Gyder.

Og fra de fjerne Marker, hvor Byens Grænser slippe,
høres en snøvlende Sang fra en Opiumskippe.

Pfu! hvor skummelt lyser i Mørke den fattige Hytte,
dens hvide, takkede Gavle spidse Ørene og lytte.

Djonkernes Masteskove flænge Taagerne og rager
frem igennem Natten som truende Stager.

Og gennem det flade Landskab med de forladte Dokker
Floden som en Slange igennem Mørket rokker.

Dens lystne Fraade slikker om Damperens klamme Side,
jeg ser i Nattemørket den Dragekroppen vride.

Sé, da glider en Baad frem, en Sampan paa Floden vrikker
Skikkelser færdes ombord - som sorte forvildede Prikker.

De farer frem og tilbage i Skæret fra Maanens Rige,
da lyder et Pladsk i Mørket, et Barn jeg hører skrige.

Og medens jeg bøjer mig frem for bedre at se og høre,
en Kineser, der staar ved min Side, hvisker ind i mit Øre:

,,Moderen dræber sit Barn!'' - og atter Baaden forsvinder,
Natten er søvnløs og klar - Floden mod Havdybet rinder.
</body>
</poem>

<poem id="matthison2019051419">
<head>
    <title>Egnen ved Shanghaj</title>
    <firstline>Kina er en Dødens Have</firstline>
    <source pages="33-34"/>
    <quality>korrektur1,kilde,side</quality>
</head>
<body>
Kina er en Dødens Have,
næringsnyttig Risen staar
i en Sø, hvis Bølger gaar
mellem Mandariners Grave.

Mellem Højene fremdukker
hist og her et Bambushegn,
hvor et Aaløb kælent klukker,
i en skovløs, nøgen Egn.

Du faar Lyst at følge Stien
langs den smagfuldt svungne Bro
ind i Skoven, der hvor Bien
surrer i sin Søndagsro.

Ak, den Skov, der sødt dig lokker,
staar der som Kulisser kun,
bagom Hegnet Grave flokker
sig mod Horisontens Bund.

Hegnet var de sidste Rester
af en Skønhedsmelodi,
sunget ud for fuldt Orkester
i en Oldtid længst forbi.

Nyttig Risen rundt sig breder,
Husmandslodder overalt,
Skønhedssansen ene freder
om Kulissen - Skoven faldt.
</body>
</poem>

<poem id="matthison2019051420">
<head>
    <title>Vandspringet</title>
    <toctitle>F. I. Tjutsjèv: Vandspringet</toctitle>
    <subtitle>
        <line>af</line>
        <line>F. I. Tjutsjev</line>
        <line>russisk Digter 1803-1873.</line>
    </subtitle>
    <firstline>Se her en Søjle, der tillive bragt</firstline>
    <source pages="35"/>
    <quality>korrektur1,kilde,side</quality>
</head>
<body>
Se her en Søjle, der tillive bragt
som Springvand glad mod Himlens Højde hige
dens spinkle Lynildsstraale trodsigt stiger
igennem fugtig Røg mod Toppens Pragt.
Men blev først Søjlens flammespundne Glød
mod kækt begærte Solglans-Højde hævet,
har Nedgangsrhytmen fluks sin Vilje krævet
og som en Ildsky den mod Dybet skød.

O Menneske, din Tankes Straaleflugt
paa lige Vis af dunkle Magter tvinges,
naar fuld af Kraft du imod Højden svinges,
naar Nedgangsrhytmen byder dig sin Tugt.
Du stræber kækt imod Olympens Top,
indtil en Magt, der i det Skjulte byder,
din Stignings-Straale til en Støvsky bryder
og løser i fortyndet Røg dig op.
</body>
</poem>

<poem id="matthison2019051421">
<head>
    <title>Ved mit Bæger</title>
    <toctitle>Li-tai-pé: Ved mit Bæger</toctitle>
    <subtitle>
        <line>af</line>
        <line>Li-tai-pé</line>
        <line>kinesisk Digter 699-762.</line>
    </subtitle>
    <firstline>En blomstersmykket Hytte</firstline>
    <source pages="36-37"/>
    <quality>korrektur1,kilde,side</quality>
</head>
<body>
En blomstersmykket Hytte,
en Bolle Vin sat hen;
men ingen, der vil lytte
til Sangen som min Ven.
Da lyser Maanens Skær,
og den har mig fortalt,
at min Skygge er nær,
saa er vi tre ialt.

Skønt Maanen ej kan bælge
sin Andel af min Grog,
og min Skygge maa svælge
hvad jeg giver det Pjog,
vil jeg for Gunst ej sælge
de Gutter ved min Bolle,
nej, jeg vil Nuet vælge
og muntert vil jeg solde.

Se, Maanen, der bekranser
Pokalen til min Sang,
og Skyggen - den danser
med mimisk Talang!

Er jeg endnu ej fuld,
er vi Venner omtrent,
er jeg drattet omkuld,
er vort Følgeskab endt.
Men intet skal os skille,
og aldrig skal vi gaa
fra næste glade Gilde
i Himlens høje Blaa.
</body>
</poem>

<poem id="matthison2019051422">
<head>
    <title>Legende</title>
    <toctitle>Anast. Grün: Legende</toctitle>
    <subtitle>
        <line>af</line>
        <line>Anastasius Grün</line>
        <line>østerrigsk Digter 1806-1876.</line>
    </subtitle>
    <firstline>Højt paa en Alpekæde</firstline>
    <notes>
        <note>Gendigtning af Anastasius Grün: <xref type="translation" poem="gruen2019051301"/>.</note>
    </notes>
    <source pages="38-41"/>
    <quality>korrektur1,kilde,side</quality>
</head>
<body>
Højt paa en Alpekæde
der sad den gode Gud
og skued med stille Glæde
hvad skabtes paa hans Bud.

Han saa for sine Fødder
de vældige Bjerge lagt,
og Skovens Kæmperødder,
og gyldne Agres Pragt.

Han saa Kilderne springe,
han aandede Blomsterduft
og hørte Fuglesang klinge
i gylden Morgenluft.

Da smilte han fornøjet
til Dalens Blomster smaa,
der flimred Guld for Øjet,
naar Folk paa Bjerget saa.

Og længe i frydfuld Stirren
dvælte den gamle Drot,
og sagde: ,,Sandt for Herren,
det har jeg klaret godt!''

Og stærkere Blomstervrimlen
duftede ved hans Ord,
der rulled paa Jord og i Himlen
som et harmonisk Kor.

Mens Herrens Aasyn smilte
til Jorden, der blomstred rigt,
igennem hans Indre ilte
en Klang af et himmelsk Digt.

Da vilde i Ord han klæde
og skrive paa Pergament
den store Skaberglæde
hans Hjerte har følt og kendt.

Men da han Blikket vendte
at se hvad paa Bladet staar,
den samme Lod ham hændte
som mangen Digter faar:

Ej kunde han tro gengive
sit Hjertes varme Slag,
ej Digtet skønnere blive
end Jordens Velbehag.

Da gad han ej længer flikke,
men rev det istykker rapt,
saa atter med glade Blikke
den Jord han havde skabt.

Men alt som Stykkerne flagre
og Vinden dem med sig drev,
udover Dalstrøgets Agre
en Blomsterregn saaet blev! -

Hvo Fredag er paa Rejse,
hans Faste er forbi;
hvo Søndag er paa Rejse,
han er for Messen fri.

Derfor har Sangen jeg sunget,
det er en Bøn jeg har bedt,
mens Søndagsklokker har runget
og Blomster over mig snét.
</body>
</poem>

<poem id="matthison2019051423">
<head>
    <title>Den tunge Aften</title>
    <toctitle>Nic. Lenau: Den tunge aften</toctitle>
    <subtitle>
        <line>af</line>
        <line>N. Lenau</line>
        <line>østerrigsk Digter 1802-1850.</line>
    </subtitle>
    <firstline>De dunkle Skyers Dække</firstline>
    <notes>
        <note>Gendigtning af Anastasius Grün: <xref type="translation" poem="lenau2019051403"/>.</note>
    </notes>
    <source pages="42"/>
    <quality>korrektur1,kilde,side</quality>
</head>
<body>
De dunkle Skyers Dække
saa tungt forsigtigt gled,
vi gik sørgmodigt begge
i Haven op og ned.

Saa hed en Nat, saa lummer
og stum og stjerneløs,
helt som vor Elskovs Kummer
en taaresvanger Døs.

Da Mødet var tilende
og jeg Godnat dig bød,
jeg ønsked for os tvende
en snar, barmhjertig Død.
</body>
</poem>

<poem id="matthison2019051424">
<head>
    <title>Ved den Elskedes Baare</title>
    <toctitle>— Ved den Elskedes Baare</toctitle>
    <subtitle>
        <line>En Ode af</line>
        <line>N. Lenau.</line>
    </subtitle>
    <firstline>Bleg og for stedse stum, for stedse! hviler du</firstline>
    <notes>
        <note>Gendigtning af Nikolaus Lenau: <xref type="translation" poem="lenau2019051402"/>.</note>
    </notes>
    <source pages="43-44"/>
    <quality>korrektur1,kilde,side</quality>
</head>
<body>
Bleg og for stedse stum, for stedse! hviler du
Henstrakt, o Elskede, her paa din Ligseng!
Din Ynde lokkede Døden, den kom, den
        Holder dig favnet!

Engang i blide Aftenluftningers Svale
Sad vi, hvor Aaløbet risler fortroligt,
Og jeg sagde med bævende Hjerte: ,,Jeg
        Elsker dig evigt!''

Men grublende bøjed du efter Bølgerne,
Efter de flygtige, dybt dit skønne Aasyn,
Som greb dig den hviskende Lyd af dunkle
        Fremtidens Stemmer.

Smertelig rørt af din Tavshed, spurgte jeg:
Fatted du Ordet mit Hjerte udtalte?
Og du nikked huldt; skønt det tyktes mig du
        Nikked for sagte. -

Brændende Taarer fra Øjnene styrte,
Og de banke dig paa din kolde Tinding,
Ak, fra hvilken flygtede bort den stille
        Elskovens Grublen.

Angst min halvkvalte Stemme dig kalder ved
Navn: ,,Jeg elsker dig evigt!'' O, hvor salig
Var jeg, fik jeg som Svar paa min Smerte din
        Svageste Nikken!
</body>
</poem>

<poem id="matthison2019051425">
<head>
    <title>Til Tungsindet</title>
    <toctitle>— Til Tungsindet</toctitle>
    <subtitle>
        <line>af</line>
        <line>N. Lenau.</line>
    </subtitle>
    <firstline>Aldrig fra min Vej du viger</firstline>
    <notes>
        <note>Gendigtning af Nikolaus Lenau: <xref type="translation" poem="lenau2019051401"/>.</note>
    </notes>
    <source pages="45"/>
    <quality>korrektur1,kilde,side</quality>
</head>
<body>
Aldrig fra min Vej du viger
grublende Tungsindighed,
om min Lykkestjerne stiger,
om den synker - du er med!

Fører mig til Klippedale,
hvor kun Ørnen ensomt bor,
hvor til Fossens Tordentale
Graner stridt mod Luften gror.

Mine Døde jeg da mindes,
Taaren voldsomt vælder frem,
og af Sorgens Nat jeg blindes
søger ved din Barm mit Hjem.
</body>
</poem>

<poem id="matthison2019051426">
<head>
    <title>En Høstaften</title>
    <toctitle>— En Høstaften</toctitle>
    <subtitle>
        <line>af</line>
        <line>N. Lenau.</line>
    </subtitle>
    <firstline>Vinden vifter saa koldt, af Grenene kapper den Løvet</firstline>
    <notes>
        <note>Gendigtning af Nikolaus Lenau: <xref type="translation" poem="lenau2019051404"/>.</note>
    </notes>
    <source pages="46-49"/>
    <quality>korrektur1,kilde,side</quality>
</head>
<body>
Vinden vifter saa koldt, af Grenene kapper den Løvet,
den raaber i Skoven ind: Godnat I Børn af Støvet!

Paa Højen straaler Maanen, de graanende Skyer jage
i Hast over Dalen ud, hvor alle Skove klage.

Bækken sig lister afsted og fra de afdøde Lunde
bærer den Bladene bort med en Lyd som den græde kunde.

Aldrig jeg hørte en Kilde risle saa sørgende ene,
Pilene staa ved Bredden og vride de bløde Grene.

Tænkende paa en død Ven, jeg bøjer mig over Randen
af Kilden, der stedse mumler: Aldrig vi gense hinanden.

Hej! da lyder med ét i Luften en pludrende Gækken,
Vildgæs drevne paa Flugt, grebne af Vinterskrækken.

Med rappe Slag af Vingerne de jage Høsten agter
og flygter sky for Døden i Dalenes Tragter.

Hvor er de! Ha! hvor hastigt de glider over Maanen,
alt er de sporløst svundne i Himmelbuens Blaanen.

Deres varslende Røst endnu i Luften høres,
for at Vandrerens Bryst af Vemod kan oprøres.

Sydværts med ilsom Snakken sig Fuglene fortrækker;
men Døden ogsaa Syden med Fangenettet dækker.

Naturen det Evige skuer i urofyldte Drømme,
farer op og vil fra det Dødsindviede rømme.

Det Skrig, der fortvivlet lyder fra Trækfugle-Færden,
er et Raab i den vilde Drøm om en Evighedsverden.

Jeg hører dem ej mer, de er alt langt mod Sønder,
Tvivlen i mit Bryst sin Nattesang begynder:

Er Jordelivet Skin? - er det et omaddrejet
Fata Morgana kun, hvormed det Evige har lejet?

Hvorfor da denne Angst, som alt Jordisk maa fornemme,
og hvorfor vil et Genskin sig af Døden lade skræmme?

Er denne Angst et Genskin af hvad vi evigt ere,
saa at ogsaa dens Billede vil varigt eksistere?

Er selve Angsten Genskin? saa blafrer Tankens Fakler
som hist gennem den øde Dal Høsttaagerne vakler.
</body>
</poem>

</workbody>
</kalliopework>

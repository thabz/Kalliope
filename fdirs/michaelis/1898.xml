<?xml version="1.0" encoding="UTF-8"?>
<!DOCTYPE kalliopework SYSTEM "../../data/kalliopework.dtd">
<kalliopework id="1898" author="michaelis" status="complete" type="poetry">
<workhead>
   <title>Sirener</title>
   <year>1898</year>
    <notes>
        <note>Teksten følger førsteudgaven af Sophus Michaëlis: <i>Sirener</i>, Brdr. Salmonsen, Kbh., 1898.</note>
        <note type="credits">Bidrag fra Henrik Nielsen.</note>
    </notes>
   <pictures>
       <picture type="titlepage" src="1898-p1.jpg">Titelbladet til <i>Sirener</i> (1898). ,,Sirener / af / Sophus Michaëlis // København / Forlagt af Brødrene Salmonsen (J. Salmonsen) / Græbes Bogtrykkeri / 1898''.</picture>
   </pictures>
</workhead>
<workbody>

<poem id="michaelis2017102601">
<head>
    <title>Nocturne</title>
    <firstline>Havets Kæmpehjerte vugger</firstline>
    <notes>
        <note>Teksten følger førsteudgaven af Sophus Michaëlis: <i>Sirener</i>, Brdr. Salmonsen, Kbh., 1898, s. 1-2.</note>
    </notes>
    <quality>korrektur1,kilde,side</quality>
</head>
<body>
Havets Kæmpehjerte vugger
under Maanens Kogleslør —
om du dybt i Mørket dukker,
om du lever eller dør,
uforandret Havet vugger.

Slægt paa Slægt til Jord forvitrer —
selv dit Hjertes Blod som Guld,
Flammen, der i Øjet sitrer,
slukkes af det sorte Muld —
sporløst under Støv forvitrer.

<i>Evigt Liv</i> dit Støv skal finde
spredt i tusind Blomsterfnug,
hvirvles rundt af vilde Vinde,
skylles bort af Kildens Kluk,
aandes af en ufødt Kvinde.

Hører mig, I Stjerner blanke:
Gerne jeg i Døden gaar,
kunde blot min bedste Tanke
leve nogle Tusind Aar
i en ren og rytmisk Rankel
</body>
</poem>

<poem id="michaelis2017102602">
<head>
    <title>Drikkevise</title>
    <firstline>O Rose rød, o Rose fin</firstline>
    <notes>
        <note>Teksten følger førsteudgaven af Sophus Michaëlis: <i>Sirener</i>, Brdr. Salmonsen, Kbh., 1898, s. 3-4.</note>
    </notes>
    <quality>korrektur1,kilde,side</quality>
</head>
<body>
O Rose rød, o Rose fin,
bedugget med en Draabe Vin,
du Bæger fyldt med Æterglød
og Solens gyldne Drømme,
med Duft af Liv og Duft af Død,
— kom, lad din Kalk mig tømme!

En Skaal for denne skønne Jord,
hvor Dyd og Last som Blomster gror
til Frugter fyldt med Gift og Vin,
men alle lige skønne:
Den evigunge Jord er min
og alle Skove grønne!

En Skaal for hver en Lyst, jeg nød,
for hver en Blomst, min Elskov skød,
for hver en Taare, jeg har grædt,
for hver en Sorg, jeg fristed,
for Livet, som faldt tungt og let,
— for alt, hvad jeg har mistet.

En Skaal for Himlens hvide Sky,
der skifter altid Form paa ny!
En Skaal for Gud, den stolte Gud
der aldrig kom til Syne,
hvis Vilje tolkes ej i Bud,
hvis Tanker jeg saa lyne!

O Rose med et Kys i Bund,
bedugget af en elsket Mund,
hvad er saa sart som denne Sang,
som dette Kys, du bringer?
O Rose, hør endnu engang,
hvordan mit Hjerte klinger!
</body>
</poem>

<poem id="michaelis2017102603">
<head>
    <title>Rytterens Sang</title>
    <firstline>Jeg rider alle Blomster ned</firstline>
    <notes>
        <note>Teksten følger førsteudgaven af Sophus Michaëlis: <i>Sirener</i>, Brdr. Salmonsen, Kbh., 1898, s. 5-6.</note>
    </notes>
    <quality>korrektur1,kilde,side</quality>
</head>
<body>
Jeg rider alle Blomster ned,
jeg rider som Storm i Skove.
Min egen sygnende Hjertefred
skal trampes af Hestens Hove.

Jeg rider de falmende Blade af
Erindringens Efteraarslunde.
Der følger et Kobbel mit stolte Spor
af Hadets halsende Hunde.

Til Side, Grene! knæk dig, Kvist!
de Tjørne skal ej mig standse —
jeg flyver igennem det tykkeste Krat
saa let som en susende Lanse.

Jeg kaster bag mig Løgn og Last
og Løfternes falske Mynt —
den Kæde af kogiende Elskovsord,
min Attraa havde begyndt.

Jeg rider de hvide Blomster ned,
der skumme paa Løvets Bølge —
jeg rider over min Hjertefred
saa langt, at ingen kan følge.

De røde Blomster skinne som Ild,
som Lys mellem Skovens Stammer
ja blus, I Blomster! blus til Brand
som Tornebusken i Flammer!

Jeg rider gennem Baal og Brand
med gnistrende Næsebor —
jeg søger Steppens grønne Hav,
hvor ingen Giftblomst gror.

Jeg rider den stærke Gud imod,
der kommer paa Stormens Vinger.
Jeg favner hans Himmelkappes Flig,
vore Tanker krydses som Klinger.

Jeg red af den skumle Menneskeskov
fra Løgnens lurende Slanger —
jeg rider den aabne Gud imod,
der kommer paa Stormens Ganger.
</body>
</poem>

<poem id="michaelis2017102604">
<head>
    <title>Hinsides</title>
    <firstline>Hinsides Horisontens gyldne Søm</firstline>
    <notes>
        <note>Teksten følger førsteudgaven af Sophus Michaëlis: <i>Sirener</i>, Brdr. Salmonsen, Kbh., 1898, s. 7.</note>
    </notes>
    <quality>korrektur1,kilde,side</quality>
</head>
<body>
Hinsides Horisontens gyldne Søm
min Længsels Rose sig mod Himlen ranker
Usete Skønhed — lyse Lykkedrøm,
kast Stjerneskær paa alle mine Tanker!

Min Stjernebibel funkler stumt sin Text
om Gud, der ej behøver Aabenbaring,
men gror i vantro Sind sin stille Væxt
og højt er hævet over al Forklaring.
</body>
</poem>

<poem id="michaelis2017102605">
<head>
    <title>Had</title>
    <firstline>Jeg knuser dine Øjne</firstline>
    <notes>
        <note>Teksten følger førsteudgaven af Sophus Michaëlis: <i>Sirener</i>, Brdr. Salmonsen, Kbh., 1898, s. 8-9.</note>
    </notes>
    <quality>korrektur1,kilde,side</quality>
</head>
<body>
Jeg knuser dine Øjne,
jeg splintrer dit Blik som Glas,
jeg styrter i Støvet din Skønheds
knejsende Fepalads.

Der raser i mit Hjerte
Megærens brusende Brand —
jeg flammer efter at flænge
dig under min skarpe Tand.

Der gnistrer i mit Øje
Furiens evige lid,
den voldsomt skummende Skønhed,
der gør som en Gud mig vild.

Min Følelse er som en Stormflod,
naar Havet stiger paa Land,
— men din er tæmmet som Bækken,
der aldrig gaar over Rand.

Jeg elsker de stærke Orkaner,
der rense min inderste Grund,
men hader de lunkne Vinde,
der lege med Løvet i Lund.

Jeg hader din kælne Leflen,
din Mangel paa flyvende Tro,
dit blodløse Tiggerhjerte,
der helst vil være i Ro.

Hvad hjælper harmonisk Skønhed,
hvor al Ting er paa sin Plads?
— Jeg knuser dine Øjne,
jeg splintrer dit Blik som Glas.
</body>
</poem>

<poem id="michaelis2017102606">
<head>
    <title>Solskin</title>
    <firstline>Saa titter Solen atter til mig ind</firstline>
    <notes>
        <note>Teksten følger førsteudgaven af Sophus Michaëlis: <i>Sirener</i>, Brdr. Salmonsen, Kbh., 1898, s. 10.</note>
    </notes>
    <quality>korrektur1,kilde,side</quality>
</head>
<body>
Saa titter Solen atter til mig ind,
dens store Guldblomst dufter i min Celle -
o Duft af Sol fra dette skønne Skin,
der kryber langsomt over Gulvets Fjælle.

Krysanthemum, du store Flamme-Aster,
paa mig du dine Blades Rigdom strør,
dybt i min Barm dit Balsamlys du kaster,
og alt er atter spirende som før.

Igen din Glød faar Blodet til at glide
saa glitrende som Kildens vævre Vand,
og Vaaren ser jeg hen for Gluggen skride
med Bøgegrene fra min Længsels Land.

Hun gaar derude, kaster til mig ind
en Snebolt, fyldt med duftende Violer —
en Guldorange, i hvis røde Skin
min kolde Mund og Kind berust sig soler.
</body>
</poem>

<poem id="michaelis2017102607">
<head>
    <title>Smil</title>
    <firstline>O skønne Smil — o Himmelglimt</firstline>
    <notes>
        <note>Teksten følger førsteudgaven af Sophus Michaëlis: <i>Sirener</i>, Brdr. Salmonsen, Kbh., 1898, s. 11.</note>
    </notes>
    <quality>korrektur1,kilde,side</quality>
</head>
<body>
O skønne Smil — o Himmelglimt
af Gud en Glans og Glød —
en solhvid 0, der dukker op
med eet af Havets Skød —

en Straale skælvende og skør,
som skulde straks den dø,
en Lysets Perle kastet ned
i Nattens sorte Sø —

Du faldt paa mig, du skønne Smil,
som ingen andre saa,
— Forklarelsen et kort Minut
over mit Ansigtv laa.

O skønne Smil — du Helgenring,
der om mit Hoved flød,
jeg misted dig — og mindes tungt
den Lykke, jeg forbrød.
</body>
</poem>

<poem id="michaelis2017102608">
<head>
    <title>Nag</title>
    <firstline>Jeg ser den Tvivl, som i Sjælen gror</firstline>
    <notes>
        <note>Teksten følger førsteudgaven af Sophus Michaëlis: <i>Sirener</i>, Brdr. Salmonsen, Kbh., 1898, s. 12.</note>
    </notes>
    <quality>korrektur1,kilde,side</quality>
</head>
<body>
Jeg ser den Tvivl, som i Sjælen gror,
— dens giftige Frø jeg saade.
Jeg ser, hvor Sorgen har sat sine Spor,
— jeg ser det og trygler om Naade.

Jeg ser dine Øjne som Blomster to,
der sygne af Mangel paa Væde;
— de kan ikke dugges, hvor megen Graad
mine egne Øjne saa græde.

Jeg ser dit stumme, stenhaarde Smil
som Uvejrsglimt over Havet.
Jeg skælver og ønsker mig tusinde Mil
under Havets Bunde begravet.

Thi al den Sorg, du i Hjertet bær,
de Suk, der i Sjælen stride,
mit eget Hjerte som Knive skær,
— i Evighed selv maa jeg lide.
</body>
</poem>

<poem id="michaelis2017102609">
<head>
    <title>Det ilende Vand</title>
    <firstline>De Bølger de rinde saa rask af Sted</firstline>
    <notes>
        <note>Teksten følger førsteudgaven af Sophus Michaëlis: <i>Sirener</i>, Brdr. Salmonsen, Kbh., 1898, s.13 .</note>
    </notes>
    <quality>korrektur1,kilde,side</quality>
</head>
<body>
De Bølger de rinde saa rask af Sted,
mit eget Hjerte det rinder dermed.

Du greb for at standse det ilende Vand,
at fange mit Hjerte ind under Land.

Men Hjertet skælved under din Haand,
det gled af dit Tag som en Aal af Baand.

Det flød dig af Hænde, det flyder saa langt
mod Havet, der vinker saa tindrende blankt.

Nu drypper der Bær fra den blodrøde Røn,
men ingen ved, hvad der grædes i Løn.

De stridige Bække bølge mod Strand,
— ak, hvem kan gribe det rindende Vand?
</body>
</poem>

<poem id="michaelis2017102610">
<head>
    <title>Allestedsnærværende</title>
    <firstline>Ja, du er om mig her og alle Vegne</firstline>
    <keywords>terziner</keywords>
    <notes>
        <note>Teksten følger førsteudgaven af Sophus Michaëlis: <i>Sirener</i>, Brdr. Salmonsen, Kbh., 1898, s. 14-15.</note>
    </notes>
    <quality>korrektur1,kilde,side</quality>
</head>
<body>
Ja, du er om mig her og alle Vegne:
Du 'er den Luft, min Lunge aander ind
med syrlig Duft af Venushaar og Bregne.

Du er den Glød, der kommer paa min Kind,
den Drømmedugg, der dæmrer for mit Øje,
min Læbes Sitren under Solens Skin.

Se, alle Blomster mod min Mund sig bøje,
som om et Kys fra dig til mig de bar,
der skulde vore Sjæle sammen føje.

Stilheden svæver om mig som et Svar
paa alle Bønner, som jeg til dig beder;
og selv naar jeg mit Øje lukket har,

er der en Haand, som mig ved Haanden leder,
et Blik, der paa mit blinde Øje ser
og Sommer-Solskin paa mit Aasyn spreder ...

Den grønne Bregne staar paa mit Klaver:
naar Klangen stiger fra de stærke Strænge,
da skælve Bregnens Blade mer og mer,

og alle Toner gennem Planten trængesom
gennemblæste af Musikens Sus
de fine Stilke sitre stærkt og længe.

— Saaledes føler jeg et Tonebrus
ned over Hjertets tørre Blade regne,
og Sjælen fyldes af din Aandes Rus,

thi du er om mig her og alle Vegne.
</body>
</poem>

<poem id="michaelis2017102611">
<head>
    <title>Usynligt</title>
    <firstline>Usynligt mig følger dit duggede Blik</firstline>
    <notes>
        <note>Teksten følger førsteudgaven af Sophus Michaëlis: <i>Sirener</i>, Brdr. Salmonsen, Kbh., 1898, s. 16-17.</note>
    </notes>
    <quality>korrektur1,kilde,side</quality>
</head>
<body>
Usynligt mig følger dit duggede Blik
— mit Hjerte sig vender tilbage:
Ja se! jeg blev hos dig, selv da jeg gik
du ejer min Sjæl alle Dage.

Den Bølge, der højner din Barm, er jo mig
din Drøms den dybeste Glæde.
Men gaar jeg fra dig ad min natsorte Vej,
da er det, som Stjernerne græde.

Som skulde mit Hjerte i Længsel forgaa
og Tungsindets Syndflod stige —
dog skal gennem Natten vor Elskov gaa
og favnes i Drømmenes Rige.

Se, Stjernernes sitrende gyldne Graad
skal risle ind ad din Rude,
og da skal din Kind blive taarevaad
for din Ven, som vandrer derude.

Da ser jeg modig i Mørket frem
— til dig gaar Alverdens Veje.
Thi du er mit eneste hellige Hjem —
min Trone er bygt paa dit Leje.
</body>
</poem>

<poem id="michaelis2017102612">
<head>
    <title>Ene</title>
    <firstline>Du røde Skær</firstline>
    <notes>
        <note>Teksten følger førsteudgaven af Sophus Michaëlis: <i>Sirener</i>, Brdr. Salmonsen, Kbh., 1898, s. 18.</note>
    </notes>
    <quality>korrektur1,kilde,side</quality>
</head>
<body>
<nonum><center><wrap><small>(Solnedgang — Kanariefuglen sætter sig til Søvn i sit ubedækkede Bur — Lyset tændes)</small></wrap></center></nonum>
Du røde Skær
bag Parkens tavse Trær,
lig Taareblod paa Himlens blege Kind,
— den Sol, som flygter, har jeg haabløst kær.

Du stumme Fugl,
som sover uden Skjul
og gisper mørkræd i et nøgent Bur,
— Stedbørn vi begge er af Mor Natur.

Du gule Lys,
jeg tænder med et lønligt Gys,
se, Mørket viger fra din lille Tande,
— men uden om dig skumme Nattens Vande.

Jeg græder selv
som Himlens Vesterhvælv:
Mit Lys er kunstigt — jeg er fuglestum
— jeg er alene i et bundløst Rum.
</body>
</poem>

<poem id="michaelis2017102613">
<head>
    <title>Genfødelse</title>
    <firstline>Mit Hjerte randt og blødte som en piblende Kilde</firstline>
    <notes>
        <note>Teksten følger førsteudgaven af Sophus Michaëlis: <i>Sirener</i>, Brdr. Salmonsen, Kbh., 1898, s. 19-20.</note>
    </notes>
    <quality>korrektur1,kilde,side</quality>
</head>
<body>
Mit Hjerte randt og blødte som en piblende Kilde,
hvis Draaber Jorden drak i sin sugende Grund.
— Du var den eneste ene, som Strømmen standse vilde,
du lukked min Forblødning med din lægende Mund:
Mit Hjerte randt i dig som en syngende Kilde.

Mit Blod flød ind i dit som i Havet Bækkens Strømme;
jeg hviled ved dit Hjerte som ved en Moders Barm,
og alle syge Sanser blev vugget ind i Drømme
til Barnets trygge Søvn i en Moders stærke Arm:
Mit Blod fandt Fred i dig som i Havet Bækkens Strømme.

Det er, som alle Skridt, jeg i Livets Aar har vandret,
kun bar mig imod dig, mod dit mælkerige Bryst,
som var kun Tid og Verden men ikke jeg forandret,
som died jeg endnu — o Moder, søde Lyst!
mod dig, mod dig tilbage mit hele Liv er vandret.

I dig er Elskerinde og Moder sammensmeltet,
af dig vil jeg genfødes langt finere end før,
Se, Paradisets Nøgler, dem bærer du ved Bæltet,
— o luk mig ind i Haven, hvor Haabet aldrig dør:
I dig er Afrodite og Madonna sammensmeltet.

Hos dig jeg fandt det Alter, for hvilket jeg kan knæle —
Forjættelsens Kim du bærer i dit Skød:
Du føde skal en Frelser for vore bange Sjæle,
du skabe skal det Liv, som frelser os fra Død,
— du ene er det Alter, for hvilket jeg kan knæle.
</body>
</poem>

<poem id="michaelis2017102614">
<head>
    <title>En hellig Nat</title>
    <firstline>Forstummet længst er Dagens Melodier</firstline>
    <notes>
        <note>Teksten følger førsteudgaven af Sophus Michaëlis: <i>Sirener</i>, Brdr. Salmonsen, Kbh., 1898, s. 21-22.</note>
    </notes>
    <quality>korrektur1,kilde,side</quality>
</head>
<body>
Forstummet længst er Dagens Melodier
som Rislekilder, der i Havet randt.
Den tunge Nat, hvor selv mit Hjerte tier,
sin Stjernetavshed over Himlen spandt.

— til lydløs Nat, hvor alle Hjerter tier.

Saa er da atter aabnet for mit Øje
den Evighedens dybe dunkle Bog,
hvor Straaleskrifttegn sig til Skrifttegn føje,
der aldrig tydes, men dog <i>er</i> et Sprog,

hvis Linier evig fast sig sammen føje.

Den største Tanke, tænkt af Jordens Hjerner,
det helligste, som greb om Hjertet fat,
— det tænktes under Nattens tyste Stjerner,
det steg af Sjælen i en dunkel Nat,

da Tanken bares mod de stumme Stjerner.

O Evighed, dit Ansigt vil jeg skue
og se, hvad alle Jordens Slægter saa:
Dit gyldne Smil paa Nattens Himmelbue,
hvor Stjernetanker mylre frem og gaa

som Evangelier i gylden Lue.
</body>
</poem>

<poem id="michaelis2017102615">
<head>
    <title>Sneblomst</title>
    <firstline>Saa let som Sneen faldt i Jordens Favn</firstline>
    <notes>
        <note>Teksten følger førsteudgaven af Sophus Michaëlis: <i>Sirener</i>, Brdr. Salmonsen, Kbh., 1898, s. 23-24.</note>
    </notes>
    <quality>korrektur1,kilde,side</quality>
</head>
<body>
Saa let som Sneen faldt i Jordens Favn,
saa let faldt i min Mund dit Kys, dit Navn.
Mens Stjerner sneed gennem Himmelteltet,
dit Kys som Fnug paa mine Læber smelted.

Hvor kom den flyvende, den Sværm af Sne
— som hvide Bier overalt at se
fra Himlens Kube, høj og kuldeblaa,
mens Jordens Eng i hvide Blomster laa.

Hvor skred vi over Sneens Bølger let:
Som røgblaa Vimpler fløj dit Aandedræt.
Vi gik paa ubetraadt og flygtigt Flor,
og Sneen støbte alle dine Spor.

Og Skoven laa paa Bunden af et Hav:
Hvert Træ Korall med Løv af snehvidt Lav,
— som Sneen ud af alle Stammer skød,
som blomstrede den hvide tavse Død.

Fra Bakken over øde Land jeg saa
— en frossen Verden for mit Øje laa
med Blink af Is fra alle bundne Vande
og Solen dødbleg bag Lavine-Rande.

Een Rose blomstred kun i denne Død:
Dit unge Hjertes friske Purpurglød,
der sprængte frem paa dine Jomfrukinder
— dit røde Blod, som midt i Sneen skinner.

Blodrose, blomstrende i Dødens Sne,
hvor rige dine gyldne Øjne le!
Skin, Sol! og blaan, du Himmelbaldakin!
og ræk, o Rose, mig din unge Vin!

Saa let som Sneen faldt i Jordens Favn,
faldt i min Mund dit rene Kys og Navn.
Mens Stjerner sneed gennem Himmelteltet,
Snerosens Vin paa mine Læber smelted.
</body>
</poem>

<poem id="michaelis2017102616">
<head>
    <title>Cattleya</title>
    <firstline>Min Urskovsblomst i Slyng og Kryb</firstline>
    <notes>
        <note>Teksten følger førsteudgaven af Sophus Michaëlis: <i>Sirener</i>, Brdr. Salmonsen, Kbh., 1898, s. 25.</note>
    </notes>
    <quality>korrektur1,kilde,side</quality>
</head>
<body>
Min Urskovsblomst i Slyng og Kryb
med febersød Vanilleduft —
jeg aander af dit Bægerdyb
de første Tiders Morgenluft.

Du lyser som en lilla Drøm
i Skovens dunkelgrønne Skakt
— en sælsom, kysk, fantastisk Drøm
paa Jordens Jomfruleje lagt.
</body>
</poem>

<poem id="michaelis2017102617">
<head>
    <title>Sirenen</title>
    <firstline>Du Hav, som kan risle mig ren</firstline>
    <notes>
        <note>Teksten følger førsteudgaven af Sophus Michaëlis: <i>Sirener</i>, Brdr. Salmonsen, Kbh., 1898, s. 26-28.</note>
    </notes>
    <quality>korrektur1,kilde,side</quality>
</head>
<body>
Du Hav, som kan risle mig ren
og tvætte min Fod for den plettende Jord,
en Gang skal du blege mine Ben
og skylle dem hvide som Perlemor.

Jeg elsker dit grønne forførende Spil,
dine hvide skummende Hænder,
som vinker derud, hvor jeg selv ikke vil,
til Dybder, jeg ikke kender.

Og Vinden stopper mit Øre med Sand,
der lister sig ind i min Hjerne,
— o fyld mine Sanser, du sugende Vand,
jeg følger dig jo saa gerne.

Derude fra Dybet sig hæver en Sang
i det Blaa som blinkende Stene —
jeg ved, du kalder mig Gang paa Gang,
du Evighedens Sirene.

Her sidder paa Stranden, Agnete lig,
en Kvinde og Hænderne vrider
og svøber sig ind i sit svømmende Haar
og nynner og navnløst lider.

Hun græder, for Lykken er altfor nær:
hun holder den i sine Hænder,
den Mund, som i Verden hun mest har kær,
hun føler den mod sine Tænder.

Og Længslen strækker sin Vinge til Flugt
for straks paa Sandet at dale —
Ak, blev da Længselens Himmmelflugt
kun om Reden en kresende Svale!

Selv her, hvor Stormen mod Klittens Væg
i vildest Brænding kan hyle,
selv her i Sandet en Rede med Æg
har den bølgetrodsende Ryle.

Man græder, naar Lykken er altfor nær,
og Dybdernes Havmænd vinke.
Strandkarsen kan synes saa hjemlig kær,
men paa Havet de Skumblomster blinke.

Man græder, naar Lykken man har i Haand,
ej mer kan erobre, kun miste.
Man føler om Halsen et Favntags Baand
og ønsker, at det maa briste.

Den Lykke, man aldrig har fløjet op,
den længes man mod alene —
du synger bag blinkende Bølgers Top,
du Evighedens Sirene!
</body>
</poem>

<poem id="michaelis2017102618">
<head>
    <title>Havstævne</title>
    <firstline>Kom, klæd dig i den tunge Tang</firstline>
    <notes>
        <note>Teksten følger førsteudgaven af Sophus Michaëlis: <i>Sirener</i>, Brdr. Salmonsen, Kbh., 1898, s. 29-30.</note>
    </notes>
    <quality>korrektur1,kilde,side</quality>
</head>
<body>
Kom, klæd dig i den tunge Tang,
i Havets friske Hø,
og træd saa Bølgens lette Gang,
der lister under Ø.

Jeg venter dig ved Maaneny
paa Flyvesandets Bro,
naar alle Dagens Vinde fly,
og Søen gaar til Ro.

Som Skyr de hvide Gopler gaa
og gynge bort til Havs
— Sølvdampe lig paa Himmel blaa,
der tindrer dyb og tavs.

Jeg ser, hvad Havet skrev paa Sand
i lange Bølgesving:
I Nat et Elskovsdigt — velan!
i Morgen ingenting.

Du ridser som en Ryle let
dit Fuglespor i Sand,
og Havluft er dit Aandedræt,
dit Kys det salte Vand.
</body>
</poem>

<poem id="michaelis2017102619">
<head>
    <title>Skumblomst</title>
    <firstline>Jeg har plukket den til dig derude</firstline>
    <notes>
        <note>Teksten følger førsteudgaven af Sophus Michaëlis: <i>Sirener</i>, Brdr. Salmonsen, Kbh., 1898, s. 31.</note>
    </notes>
    <quality>korrektur1,kilde,side</quality>
</head>
<body>
Jeg har plukket den til dig derude,
der hvor aldrig en Plante skød Rod:
Højt, hvor Dybet er grønt som en Rude,
staar den hvid med et Stænk kun af Blod.

Kun et Stænk af mit Hjerte det røde,
inden Blomsten kan helt springe ud
paa din Mund og befrugtes til Døde —
det er Solkongens Kys til sin Brud.

Den er hvid som et Øje i Vrede,
den er blaa som din blanke Pupil,
den blev avlet af Bølgernes Hede,
og den brister som gnistrende Ild.

Se, den Blomst, jeg fra Bølgerne vrister,
Vinden hvirvler din Mund den imod:
I et Kys paa din Læbe den brister —
den er hvid med et Stænk af mit Blod.
</body>
</poem>

<poem id="michaelis2017102620">
<head>
    <title>Kærulden</title>
    <firstline>Stormrød gaar Solen ned i staalblaa Bølger</firstline>
    <notes>
        <note>Teksten følger førsteudgaven af Sophus Michaëlis: <i>Sirener</i>, Brdr. Salmonsen, Kbh., 1898, s. 32-33.</note>
    </notes>
    <quality>korrektur1,kilde,side</quality>
</head>
<body>
Stormrød gaar Solen ned i staalblaa Bølger;
da sagtner Havets tunge Kæmpevugge,
og ud fra Land den hvide Kæruld flagrer
som Silkesne, der flyver bort i Fnugge.

Det er, som Øen over Havet driver,
en Tømmerflaade uden Sejl og Ror,
en flad og vejløs Strand, et Vrag i Natten,
hvor jeg er ene, ene Mand om Bord.

Jeg hæver Kæruldsfanen højt i Luften:
Se, Vinden piller den i hvide Flammer —
bort gaa de, over Havet, bort til dig,
ind i dit dæmringsslørte Jomfrukammer.

Der kommer flyvende et Flammedun
igennem Ruden mod din Seng, der skinner.
Det hvide Dun fløj Mile over Havet
og standser først paa dine Silkekinder.

Det bærer Havet i din Stue ind
med Bud fra Øen og en ensom Fange,
der gaar paa Stranden op og ned i Natten
og synger dig sit Hjertes stumme Sange.
</body>
</poem>

<poem id="michaelis2017102621">
<head>
    <title>Taagehavet</title>
    <firstline>Tit synes Verden mig et Taagehav</firstline>
    <keywords>terziner</keywords>
    <notes>
        <note>Teksten følger førsteudgaven af Sophus Michaëlis: <i>Sirener</i>, Brdr. Salmonsen, Kbh., 1898, s. 34-36.</note>
    </notes>
    <quality>korrektur1,kilde,side</quality>
</head>
<body>
Tit synes Verden mig et Taagehav,
hvor tavse Sejlere hinanden møde
i Skæret af en Sol saa mat som Rav.

Og naar to Skibe mod hinanden støde,
det ene sejles skaanselløst i Sænk
og synker ned til Havets mange Døde,

mens Vandet vasker bort hvert blodigt Stænk.
Der driver ogsaa mangen vildsom Skude
med sejlløs Mast og uden Ror og Bænk.

Og Taagen lukker som en Mur forude,
og Havet sletter hurtig Vej og Spor;
kun trindt om stønnende Sirener tude.

Hvorhen staar Kursen? — hvad har vi om Bord?
— og hvorfor styre vi ad spredte Veje?
— og er der ingen, som paa Maalet tror?

Hvad hjælper det, at vi hinanden praje?
Hver vogter paa sin indbildt dyre Fragt
og tror Guldminer i sin Last at eje.

Og dog er Døden under al Ting lagt;
paa Randen af vor egen Grav vi svæve;
og Havet har os alle i sin Magt.

Kun een Gang saa jeg Taagerne sig hæve
som Slør, der blussed bort i Solens Brand,
— og Evighedens Glans paa Himlen bæve.

Som lynbelyst laa Havets blanke Vand,
der vugged Millioner Sejl og Klude,
men dulgte paa sin Bund et Dødens Land:

Som gyldne Skatte bag en Vindusrude
laa henslængt Guld, der aldrig kom i Brug,
og gule Lig paa hver en sunken Skude.

Og al den Last, som sanket blev i Smug,
den Vindesyge, som et Dæk bemander,
laa slugt af Havets aldrig mætte Bug.

Men paa det glatte Spejl, som Havet danner,
en talløs Skare sorte Skibe flød,
hvert med et Dødninghoved i sit Banner.

Sørøverskibe mod hverandre brød,
fra Bord til Bord en Entrebro sig lægger,
— saa raser der en Kamp paa Liv og Død ...

... Men fjernt jeg øjned et Par gyldne Snækker,
der gled som Svaner over Havets Blaa
ud mod den Streg, som Evigheden trækker:

Elysions Kyster blanke for dem laa
med grønne Palmer mod en solrød Himmel,
mens over Øen højt de stige saa

de vingefrie Maagers hvide Stimmel.
</body>
</poem>

<poem id="michaelis2017102622">
<head>
    <title>Stilleliv</title>
    <firstline>Det røde Raadhus knejser</firstline>
    <notes>
        <note>Teksten følger førsteudgaven af Sophus Michaëlis: <i>Sirener</i>, Brdr. Salmonsen, Kbh., 1898, s. 37-38.</note>
    </notes>
    <quality>korrektur1,kilde,side</quality>
</head>
<body>
Det røde Raadhus knejser
over den hele By.
Fra Taarnet en gylden Slange
vrider sig højt mod Sky.

Domkirken har kaldende Klokker,
Morgen og Aftenstund,
som vække — de Vaagne til Andagt
og dysse de Sløve i Blund.

Der blæses Retræte, og alle
til Sovestuerne ile —
de Hornsignaler lystre
endogsaa de mest Civile.

Der lyder kun Støj og Latter
fra en straalende Førstesal:
Derinde er Bal hos Byens
kommanderende General.

Købmanden passer sin Skuffe,
Skomageren Syl og Risp.
Men alt det aandelige Velfærd
besørger en nidkær Bisp.

Tinghuset knejser alvorligt,
det vaager for Lov og Ret:
I faste gitrede Celler
forvares enhver, som er slet.

De andre snyder forsigtigt
og stjæler, saa ingen det véd
— der tuskes og tinges og handles
i <i>lovlig</i> Uærlighed.

Nu tælles der Penge og blandes
i Kældrene Vand og Vin.
Højt fra en Hybel klager
en ensom, falsk Violin.

Fra Markerne strømmer i Gaden
en Duft af modnende Rug.
Maanen gaar om bag Skyen
og ler ad det hele i Smug.
</body>
</poem>

<poem id="michaelis2017102623">
<head>
    <title>Musiken</title>
    <subtitle>(Koncert-Prolog)</subtitle>
    <firstline>Der er en Verden over alle andre</firstline>
    <notes>
        <note>Teksten følger førsteudgaven af Sophus Michaëlis: <i>Sirener</i>, Brdr. Salmonsen, Kbh., 1898, s. 39-40.</note>
    </notes>
    <quality>korrektur1,kilde,side</quality>
</head>
<body>
Der er en Verden over alle andre,
hvor hvert af Jordens Tungemaal forstummer
og kun eet Sprog den skønne Velklang rummer,
hvorefter alle vore Drømme vandre.

Dèr standser Dagens smaa og usle Krige,
dér hviler Arbejd, Nag og lavt Begær,
og Sorgen mild nes i forklaret Skær,
og glemte Glæder ud af Mørket stige.

Det er, som Evighedens Kilder rinde
i gyldne Rytmer op af Sjælens Gem
og regnbuskønne Stjerner straale frem,
hvis Farver selv kan fattes af den Blinde.

En navnløs Guddom kaster sine Skygger
som Blink af Sol, der Havets Bunde naar;
En hellig Længsel, som i Drømme gaar,
af Tonetrin sin Himmelstige bygger.

I denne Verden Livets Stemme tier,
mens Klangens Aander deres Fester fejre:
Her bruser Kamp, her vindes Jubelsejre,
her vugger Havet fuldt af Melodier.

Her skal til Tempel Tonerne sig hæve
og taarne Harmoni paa Harmoni —
Musikens Muser over Templet svæve:
Beethovens Døtre er de alle ni.

Vær hilset da til dette muntre Møde,
til Musers Dans og Lykkens Tonedrøm!
Snart aabner Klangen en usynlig Strøm,
der faar dit Øje til som Ild at gløde.

Saa stem nu alle eders bedste Strænge,
lad Øret juble, Sjælen tone fri!
Lad eders aabne Hjerter staa os bi
med kraftig Sangbund, der kan klinge længe!
</body>
</poem>

<poem id="michaelis2017102624">
<head>
    <title>Kornets Sang</title>
    <firstline>Højt har Gud paa Himlens Blaa</firstline>
    <notes>
        <note>Teksten følger førsteudgaven af Sophus Michaëlis: <i>Sirener</i>, Brdr. Salmonsen, Kbh., 1898, s. 41-42.</note>
    </notes>
    <quality>korrektur1,kilde,side</quality>
</head>
<body>
Højt har Gud paa Himlens Blaa
Nyets gyldne Varsel sat.
Kornets Millioner Straa
nynne i den lyse Nat.

Af den løndomsfulde Muld
frem de grønne Ymper gro —
dog de modnes skal til Guld,
modnes som vi begge to.

Se, i Aftenrødens Skin
standser jeg vor stærke Gang,
og med Blodets Blus paa Kind
lytter jeg til Kornets Sang.

Livet synger op af Jord
— tusindstemmig Symfoni —
al den Sæd, i Verden gror,
samme tyste Melodi.

Kornet klinger Streng ved Streng
susende med Strygerklang,
— tyst fra Mose, Mark og Eng
samme Sus og samme Sang.
</body>
</poem>

<poem id="michaelis2017102625">
<head>
    <title>Julesang</title>
    <firstline>Syng Julen frem af Hjertets Vraa</firstline>
    <notes>
        <note>Teksten følger førsteudgaven af Sophus Michaëlis: <i>Sirener</i>, Brdr. Salmonsen, Kbh., 1898, s. 43-44.</note>
    </notes>
    <quality>korrektur1,kilde,side</quality>
</head>
<body>
Syng Julen frem af Hjertets Vraa
med alle de dejlige Dage,
der langs ad Vejen tindrende staa
saa langt og saa længe tilbage.
Fra Himlen tag den gyldne Gnist
med Lys fra det evige Høje,
— den tænder samme Fryd som sidst
i Barnets stirrende Øje.

Hejs da dit Lys i Julens Træ
som Lykkens Lede-Lanterne
og tag et Barn paa hvert et Knæ
og peg paa den evige Stjerne.
Den drypper ned sit Guld som Haab
paa alle de grønnende Grene —
den Sjæl, som dette Lys gav Daab,
skal aldrig sig føle alene.

Se, Himlen staar i Stjerneskrud
med tusinde tindrende Bavner —
det er, som Nattens stille Gud
vor Jord ved sit Hjerte favner;
som daled ned et Englekor
med Himmelens Melodier,
som fløj en Sværm henover Jord
af Stjernernes gyldne Bier.

Syng Julen frem af Hjertets Vraa
med alle de dejlige Dage,
der tindrende langs Vejen staa
saa langt og saa længe tilbage.
Fra Himlen sprang den gyldne Gnist
med Lys fra det evige Høje,
— den tænder samme Fryd som sidst
i Barnets stirrende Øje.
</body>
</poem>

<poem id="michaelis2017102626">
<head>
    <title>Foraarssol</title>
    <firstline>O Sol, min Elskerinde, saa møder du mig paany</firstline>
    <notes>
        <note>Teksten følger førsteudgaven af Sophus Michaëlis: <i>Sirener</i>, Brdr. Salmonsen, Kbh., 1898, s. 45-46.</note>
    </notes>
    <quality>korrektur1,kilde,side</quality>
</head>
<body>
O Sol, min Elskerinde, saa møder du mig paany:
Du smiler og daarer og danser bag Slør af flyvende Sky —
Jeg lukker i Fryd mit Øje for dit Lys som blændende Lin,
da lægger du hed og hastig din brændende Kind til min —

Og aander over mit Ansigt din Munds livsalige Luft,
krydret af grønne Kranse og blaa Violers Duft.
Her mellem de unge Graner venter du favnende lun,
bøjer min unge Nakke og kildrende kysser dens Dun.

Du flagrer foran mig paa Græsset i Spindel af gult og blaat
og tørrer de Spor, som Sneens Sylfidefødder har traadt.
Du strør dine gyldne Dukater i Skovens lønligste Gem:
dybt under de dunkle Buske Guldstjernerne funkle frem.

Højt op paa den knejsende Banke, hvor Borgen stod stolt og stejl,
over Fortidens jerntraadte Fodtrin kryber den sorte Snegl.
Nu bygger i Borgeleje den lifligt fløjtende Finke —
i Stedet for Banner og Fløje kun grønne Grantoppe vinke.

O Sol, min Elskerinde, her har du paany til Huse —
Hør, Blæsten skyller mod Banken med Brus som en skummende Sluse —
Jeg lukker i Fryd mit Øje og aander dens krydrede Vin,
— da lægger du hed og hastig din brændende Kind til min.
</body>
</poem>

<section>
    <head>
        <title>Fyenske Vers</title>
    </head>    
    <content>

<poem id="michaelis2017102627">
<head>
    <title>I</title>
    <toctitle><num>I.</num>Stræbepiller højt mod Sky</toctitle>
    <indextitle>Stræbepiller højt mod Sky</indextitle>
    <linktitle>Stræbepiller højt mod Sky</linktitle>
    <firstline>Stræbepiller højt mod Sky</firstline>
    <notes>
        <note>Teksten følger førsteudgaven af Sophus Michaëlis: <i>Sirener</i>, Brdr. Salmonsen, Kbh., 1898, s. 47-48.</note>
    </notes>
    <quality>korrektur1,kilde,side</quality>
</head>
<body>
Stræbepiller højt mod Sky
over Odins gamle By.
Taarn og Krypt af Munkesten
for Knud Konges Helgenben.

Se, fra Taarnets aabne Spir,
Øen som et Jagtrevier
breder sig, hver Mark i Maj
langs en løvrig Kongevej.

Hejsal — i den muntre Blæst
hid fra Øst og bort mod Vest
synger Taarnets Klokkemalm
over Skorstensrøg og Kvalm

op mod Himlens højblaa Telt,
ud mod Kattegat og Belt,
klinger, ringer over Ø,
mødes med et Brus af Sø.

Her fra Domen for Sankt Knud
straaler Kongeveje ud,
skærer faste Oldtidsspor
i den fede fyenske Jord.

Og fra hver en Borg og By
rider i det aarie Gry
fri og frelse Mænd til Lag,
Danehof og Herredag.

Næsbyhoved-Borgen høj
Kongebanner bær paa Fløj.
Fjernt bag Birkend By og Skov
gaar Hans Tavsen bag sin Plov.

Skjult de stærke Kræfter gror
af den fede fyenske Jord.
Men i Høj og Mosemuld
ruster Jern og klinger Guld.
</body>
</poem>

<poem id="michaelis2017102628">
<head>
    <title>II</title>
    <toctitle><num>II.</num>Ud over de grønne Gærder</toctitle>
    <indextitle>Ud over de grønne Gærder</indextitle>
    <linktitle>Ud over de grønne Gærder</linktitle>
    <firstline>Ud over de grønne Gærder</firstline>
    <notes>
        <note>Teksten følger førsteudgaven af Sophus Michaëlis: <i>Sirener</i>, Brdr. Salmonsen, Kbh., 1898, s. 49-50.</note>
    </notes>
    <quality>korrektur1,kilde,side</quality>
</head>
<body>
Ud over de grønne Gærder
af Æbleblomster en Regn
og over de vuggende Vange
et Sus fra Pilenes Hegn.
Om Grøfternes Mynte og Dild
Hvidsværmerne boltre og tumle,
og Bierne suge sig Most
af vilde Roser og Humle.

Jeg vandrer min Barndoms Veje
igennem det gyngende Land,
hvor Hvede og Rug sig neje
og Valmuen blusser i Brand.
Hvor Lærkerne bære mod oven
hver tindrende Melodi,
som perler og pibler herinde
for helt at synge sig fri.

Hvor Poplerne vinke og vaje
som Vimpler i Sommerens Gaard,
hvor Snerlerne slynge fra Gærdet
en Krans om mit flagrende Haar.
Selv Støvet danser ad Vejen
og hvirvler i Skikkelser hen:
Min Barndoms Jord, mine Fædres Støv,
der stander mig op igen!

Mit grønne Land, mine Drømmes Ø,
jeg kysser din hellige Grund
fra Belt til Belt, fra Munkebo Strand
til Svenborgs blaanende Sund.
Hellig, hellig, din skønne Kyst,
signet dit Moderskød!
Du Hjerteblad saa solbelyst
fra Danmarks Morgenrød!
</body>
</poem>

</content>
</section>

<poem id="michaelis2017102629">
<head>
    <title>Sivkonge</title>
    <firstline>Klaus Nar, jeg har søgt</firstline>
    <notes>
        <note>Teksten følger førsteudgaven af Sophus Michaëlis: <i>Sirener</i>, Brdr. Salmonsen, Kbh., 1898, s. 51.</note>
    </notes>
    <quality>korrektur1,kilde,side</quality>
</head>
<body>
Klaus Nar, jeg har søgt
og fundet det Rige, du vandt ved din Kløgt:
Hvor det risled og rasled
     i susende Siv,
har du riflet og raflet
     og spillet dit Liv
til Himmel og Helved,
mens Sanserne skælved
     i Sorg og i Lyst
omkap med de susende Siv.

Du var Konge som jeg —
paa den Plet, du besad, naar du hviled din Krop,
og din Kongevej — det var
     den mælkene Vej,
naar du stirred mod Himmel,
     mod Helvede op.
Du ejed et Hof,
baade Ridder og Slof
og et larmende, knitrende Ullendullendof
     — hollal — i de blinkende Siv.
</body>
</poem>

<poem id="michaelis2017102630">
<head>
    <title>Blomsterne Sove</title>
    <firstline>Blomsterne sove</firstline>
    <notes>
        <note>Teksten følger førsteudgaven af Sophus Michaëlis: <i>Sirener</i>, Brdr. Salmonsen, Kbh., 1898, s. 52.</note>
    </notes>
    <quality>korrektur1,kilde,side</quality>
</head>
<body>
Blomsterne sove,
Blomsterne sove —
stille, stille, væk dem ej.
Famler du om i de slumrende Skove,
ingen Blomster kan vise dig Vej.
Lukt er Snerlernes hvide Tragt.
Slukt er Stjernernes blanke Pragt.
Blomsterne sove —
væk dem ej.

Blomsterne blunde,
Blomsterne blunde.
Duft er Drømme, Drømme Duft.
Duggen den drypper i Blomsternes Munde,
Porerne suge den tunge Luft.
Bøj dit Hoved til Planterne ned,
fyld dit Sind med den sovende Fred.
Blomsterne blunde —
væk dem ej.
</body>
</poem>

<poem id="michaelis2017102631">
<head>
    <title>J. P. E. Hartmann</title>
    <firstline>Dit Liv blev langt som en Tone</firstline>
    <notes>
        <note>Teksten følger førsteudgaven af Sophus Michaëlis: <i>Sirener</i>, Brdr. Salmonsen, Kbh., 1898, s. 53-54.</note>
    </notes>
    <quality>korrektur1,kilde,side</quality>
</head>
<body>
<nonum><right><small>14. Maj 1895.</small></right></nonum>
Dit Liv blev langt som en Tone
af Evighedsharpens Strenge:
Vi lytter og hører den svinde
og vugges af Vindene længe.

Hør, endnu dirrer Luften
af gylden flygtende Klang,
som nynnede Lyset, og Duften
af Blomsterne blev til Sang.

Hver Vaar, naar Bøgene grønnes
i silkeflimrende Glans,
de finder dit sølvhvide Hoved
at smykke med deres Krans.

Og alle de Toner, du skabte,
hver daarende Melodi,
bruser fra Bladenes Munde
i Foraarets Symfoni.

Du Jubelolding og Mester,
nu stander din Fest i Flor —
se, Danmark blev dit Orkester,
hver Mund synger med i dit Kor.

Du lever i dine Sange,
og Sangen kender ej Død —
den vugger sin Vellyd tilbage
til de evige Kilders Skød.

Dit Liv blev langt som en Tone
af Evighedsharpens Strenge:
Vi lytter og hører den stige
højt mod de himmelblaa Enge.
</body>
</poem>

<poem id="michaelis2017102632">
<head>
    <title>Gustav Lotze</title>
    <firstline>Hans Liv var som et løvrigt Træ</firstline>
    <notes>
        <note>Teksten følger førsteudgaven af Sophus Michaëlis: <i>Sirener</i>, Brdr. Salmonsen, Kbh., 1898, s. 55-56.</note>
    </notes>
    <quality>korrektur1,kilde,side</quality>
</head>
<body>
<nonum><small><i><right>Exiit ad coelum ramis felicibus ar bor.</right></i></small></nonum>
<nonum><small>23. Juni 1896.</small></nonum>

Hans Liv var som et løvrigt Træ,
der bærer Frugt paa Frugt i Læ
af lykkerige Ranker.
En Strøm saa sund som Plantesaft
gav Livet lutter Blomstrekraft
— kun Handling var hans Tanker.

Som Dagen blank hans Øjes Skær,
saa fyrig travl hans hele Færd
som selve Somrens Grøde,
der driver hvert et Frø af Muld
og modner Markens Korn til Guld
og lader Frugten gløde.

Hans Smil var lyst som Morgengry,
hans Mod et Solskin over By,
til daglang Gerning rede.
Hver Aften tog hans Tanke fat
paa Kunst- og Fortidsminders Skat,
alt det, han vilde frede.

Kun den, der planted Livets Frø
og saaed Handling, skal ej dø,
men tro af Livet mindes.
Hver Gang i Blomst Naturen staar,
hans eget Minde Knopskud faar,
— hans Navn til Somren bindes.

Vi mange, som har kendt hans Ild
og set ham virke myndig, snild
og følt hans Hjertes Gløden,
— vi hører end hans Stemmes Klang,
ser Øjet lyse end en Gang,
— vi hilser ham trods Døden.

Endnu hans Spor er ikke tabt,
end trives alt, hvad han har skabt,
hans Værk vil længe skinne.
Hvert Aar i Solens fulde Glans
der flettes skal en Sommerkrans
til Gustav Lotzes Minde.
</body>
</poem>

<poem id="michaelis2017102633">
<head>
    <title>Christian Winther</title>
    <firstline>Dine Digte skal gaa som et levende Hegn</firstline>
    <notes>
        <note>Teksten følger førsteudgaven af Sophus Michaëlis: <i>Sirener</i>, Brdr. Salmonsen, Kbh., 1898, s. 57-58.</note>
    </notes>
    <quality>korrektur1,kilde,side</quality>
</head>
<body>
<nonum><right><small>29. Juli 1896.</small></right></nonum>
Dine Digte skal gaa som et levende Hegn
over Landet med kryddersød Duft,
dine Vers er en flagrende Rosenblads-Regn
i en Bølge af sommerlig Luft.

Jeg har jublet dit Navn fra en havregrøn Høj
— se, da blussed hver Tagsten i By,
da blinked i Solen hvert Spir og hver Fløj,
da trilred de Lærker i Sky.

Og jeg kendte i Rugen din rytmiske Gang,
og du svinged til Hilsen din Hat:
Din Krone, du Digter af kongelig Rang,
var af Ax og Kornblomster sat.

Du skal krones hver Sommer, naar Hø gaar i Hæs,
og dit Ry skal med Markerne gro,
du skal mindes, naar Køerne drives paa Græs,
og naar lystigt der danses i Lo.

Thi du fanged den lysende Nats Poesi
og Skovenes blaanende Spind,
og du virked den tyste Naturs Trylleri
i dit dejlige Elverland ind.

Og din Sang var saa frisk som den blomstrende Hyld,
hvis Duft blev vor Sommers Symbol,
og min egen fejreste Elskovs-Idyl
bar et Skær af din glødende Sol.

Dine Digte skal gaa som et levende Hegn
over Landet med kryddersød Duft,
de skal flagre igen som en Rosenblads-Regn
i en Bølge af sommerlig Luft.
</body>
</poem>

<poem id="michaelis2017102634">
<head>
    <title>Julius Lange</title>
    <firstline>Stor som en Zeus, der sine Øjne vender</firstline>
    <notes>
        <note>Teksten følger førsteudgaven af Sophus Michaëlis: <i>Sirener</i>, Brdr. Salmonsen, Kbh., 1898, s. 59-60.</note>
    </notes>
    <quality>korrektur1,kilde,side</quality>
</head>
<body>
<nonum><right><small>20. Aug. 1896.</small></right></nonum>
Stor som en Zeus, der sine Øjne vender
med aabne Buer mod det Lyn, han ser,
olympisk værdig, bred om Bryst og Lænder,
et Blik saa klart som Himlen i Homer.

Hans Sjæls Akropolis bar Søjlerækker,
solfyldte Gavle, Palmer, gyldne Tegl,
Athenes Bronzehjælm, der Lynglimt strækker
ud over Havets skønne vinblaa Spejl.

Hvor elsked, Hellas, han den Skat, du gemmer:
En Flis fra Parthenon, lidt Marmorsmuld
fra Hermes i Olympias hvide Lemmer
var mer for ham end Diamant og Guld.

Saa stolt som Kyros, Kongerne i Susa
og Thebens Faraoner i Basalt,
tungsindig som den døende Medusa,
en Cæsar uden Klage, da han faldt.

Hellener i sit Blik, sin Gang, sin Stemme,
hver Tanke mejslet, hvert et Ord som støbt,
i Kunstens frie Herreborge hjemme,
i Renæssancens Purpurfolder svøbt.

Han elsked Lionardos Skønhedsdrømme,
van Eycks nyfødte Jord saa sommergrøn,
til Kilden fulgte han de skjulte Strømme,
han dukked i den gamle Mosesbrønd.

Buonarrotis ensomt tunge Tanker
har ogsaa skygget om hans Pandes Hvælv —
han <i>saa</i> de Aarer, som usynligt banker,
og <i>hørte</i> Røsten dybest i sig selv.

— O Mester, gik du bort til Skyggelandet,
hvor Sjælens Rytmer vinder evig Klang —
Elysion venter dig. Fjernt over Vandet
dig kalder Dødssirenens skønne Sang.

Tilbage — elsket — staar dit stolte Billed
fast paa sit Fundament med mandig Front:
<i>det største</i> har dit stærke Øje villet
og naaet den sidste store Horisont.
</body>
</poem>

<poem id="michaelis2017102635">
<head>
    <title>Holger Drachmann</title>
    <firstline>Lad det flagre det Navn som en Vimpel i Dag</firstline>
    <notes>
        <note>Teksten følger førsteudgaven af Sophus Michaëlis: <i>Sirener</i>, Brdr. Salmonsen, Kbh., 1898, s. 61.</note>
    </notes>
    <quality>korrektur1,kilde,side</quality>
</head>
<body>
<nonum><right><small>9. Okt. 1896.</small></right></nonum>
Lad det flagre det Navn som en Vimpel i Dag
over alle de hjemlige Vande,
lad det blusse i Farven af festlige Flag,
— det vil bæres, om ej af Kartovernes Brag,
saa af rullende Bølger mod Strande.

Han har skænket os Sange, vi alle forstod,
endnu fler end vi evned at synge,
han har sunget og stormet og ødslet sit Mod,
ja men aldrig hans Hjerte har sparet sit Blod,
— i hans Rytmer vi hører det gynge.

Lad os kranse den Sejler, som aldrig sad fast,
men som kun var for Langfarter skaaret.
Har den lidt Havari og holder den Rast,
den har Rejsning endnu som vor rankeste Mast,
og de bredeste Sejl har den baaret.

Lad det runge, det Navn, som med Bølgernes Røst,
lad det jubles af takkende Munde!
Thi han gav os sin Vaar og sin frugtrige Høst:
Vi vil give ham Tak, vi vil give ham Trøst
og i Sol ham en Jubeldag unde!
</body>
</poem>

<poem id="michaelis2017102636">
<head>
    <title>Fridtjof Nansen</title>
    <firstline>Fremgangsmand, i Modgangsdage</firstline>
    <notes>
        <note>Teksten følger førsteudgaven af Sophus Michaëlis: <i>Sirener</i>, Brdr. Salmonsen, Kbh., 1898, s. 62-63.</note>
    </notes>
    <quality>korrektur1,kilde,side</quality>
</head>
<body>
<nonum><right><small>6. April 1897.</small></right></nonum>
Fremgangsmand, i Modgangsdage
gav du Verden Mod:
Da dit «Fram» kom frelst tilbage,
Brand gik i vort Mod.
Hjerter skjalv for Glædens Bølge,
Mænd der blev af Børn
ved paa Nordpolsflugt at følge
Norges Kongeørn.

Drog du fra de faste Lande
mod et ukendt Maal,
gennem Havets Isbjerg-Rande
skar dit Skib som Staal —
mere hvas din Vilje kløved
Polens Panser-Is:
I den Mandedaad, du øved,
laa dit Paradis.

Mandens Herskervilje bar du
højest imod Nord,
nye Grænsepæle skar du
for vor gamle Jord.
Større var de stolte Tanker,
du ved Nat har tænkt —
længer, end du kasted Anker,
har de Baner sprængt.

Heltemodets ny Mirakler
hylder vi i dig:
Flammende skal vore Fakler
falde paa din Vej.
Bort maa Nattens Skygger haste
— stolt din Stordaads Bavn
skal til fjerne Tider kaste
Nordlys fra dit Navn.
</body>
</poem>

<poem id="michaelis2017102637">
<head>
    <title>Henrik Ibsen</title>
    <firstline>Kommer Støvets Aar til ham</firstline>
    <notes>
        <note>Teksten følger førsteudgaven af Sophus Michaëlis: <i>Sirener</i>, Brdr. Salmonsen, Kbh., 1898, s. 64-66.</note>
    </notes>
    <quality>korrektur1,kilde,side</quality>
</head>
<body>
<nonum><right><small>20. Marts 1898.</small></right></nonum>
Kommer Støvets Aar til ham,
ikke Støvets Trællegerning,
ingen Leg med Lykketerning
har hans Haar bedækt med Skam.
Som en Bjærgmand har han hugget
dybt i Sandheds Fjæld sin Skakt,
men for Løgn sit Hjerte lukket
bag en isnende Foragt.

Ensom, ensom lig en Elv
stejl og stolt i Klippeleje,
fandt han sine faste Veje
under Løsnet: vær dig selv I
Bøjgen var hans Arvefjende:
Svaghed, Svigten og Akkord I
Intet «Skin» ham kunde blende,
derfor blev hans Syn saa haardt.

Skarpt han gennem Skallen saa
ind, hvor Kernen ormebides,
hvor der stinges og der lides,
dybt, hvor Tvivlens Rødder gaa.
I de falske Idealer
fandt han Sjælens Kræft og Svamp,
alle Døgnets Nødsignaler
i den kolde Samfundskamp.

Hykleriets falske Mynt,
Mørkets kogiende Mirakler,
Livets Krøblinge og Stakler,
hver svøbt i sin Livsløgns Pynt,
hver en Halvhed, hver en «Rolle»
greb han med sit stærke Tag,
holdt saa over Livets Trolde
skaanselløst sin Dommedag.

Stak vel denne Tvivls-Adept
altfor dybt i vor Nevrose,
stilled Sonden Diagnose
uden Middel og Recept,
— dog et Raad, som kunde kvæge,
udgik fra hans Tankehvælv:
Syge, vær din egen Læge!
redde kan du kun dig selv!

Heller dø med skærpet Syn
end et Liv med Løgnens Mærke!
Livet er kun for de Stærke,
som ser Sandhed under Bryn.
Kamp mod Frihed uden Skranke,
t Frihed selv i Død tilsidst,
vied han sin frie Tanke,
Aandens stolte Anarkist.

Mester, kommer Støvets Aar,
ikke Støvets Trællegerning,
ikke Leg med Lykketerning
paa din blanke Skjoldrand staar.
Som en Bjergmand har du hugget
dybt i Sandheds Fjæld din Skakt,
men for Løgn dit Hjerte lukket
bag en isnende Foragt.
</body>
</poem>

<poem id="michaelis2017102638">
<head>
    <title>Til Helen</title>
    <subtitle>Af Edgar Allan Poe</subtitle>
    <firstline>Jeg saa en Gang dig, kun en Gang, for Aar tilbage</firstline>
    <notes>
        <note>Teksten følger førsteudgaven af Sophus Michaëlis: <i>Sirener</i>, Brdr. Salmonsen, Kbh., 1898, s. 67-69.</note>
    </notes>
    <quality>korrektur1,kilde,side</quality>
</head>
<body>
Jeg saa en Gang dig, kun en Gang, for Aar tilbage —
hvor mange maa ej siges — ikke mange.
Det var en Juli Midnat. Fra en fuldrund Maane,
der flagred opad som din egen Sjæl
og steg og brød sig Bane gennem Himlen,
faldt der et sølvhvidt Silkeslør af Lys
med Fred, med Lise, med den søde Søvn
i tusind Rosers opadvendte Aasyn,
Roser, som voxed i en Tryllehave,
hvor Vinden voved kun at gaa paa Taa,
i tusind Rosers Aasyn, der til Tak
for dette milde Elskovslys udaanded
den fine Duftsjæl i exstatisk Død —
i tusind Rosers opadvendte Aasyn,
som døde under Smil i dette Bed,
berust af dig, fortryllet af din Nærhed.
Jeg saa dig klædt i Hvidt, tilbagebøjet
paa en violblaa Bænk*, mens Maanen faldt
i tusind Rosers opadvendte Aasyn
og i dit eget — ak, vendt op i Sorg!

Var det ej Skæbnen, denne Juli Midnat,
var det ej Skæbnen — ogsaa kaldet Sorg —
der bød mig standse ved din Havelaage
og aande Vellugt af de slumrende Roser?
Alt lydløst: Den forhadte Verden sov
undtagen du og jeg — o Gud! o Himmel!
Hvor Hjertet slaar, naar disse Ord forenes —
undtagen du og jeg. Jeg standsed, stirred —
og i et Nu fordamped alle Ting.
— Ak, husk kun paa, at Haven var fortryllet! —
Selv Maanens perlehvide Glans gik ud;
Mosbænkene og Stiens hvide Bugter,
de glade Blomster, natbetyngte Træer,
var ikke mer at se; selv Rosenduften
hendøde i de kælne Vindes Favn.
Alt døde bort, undtagen du — alene du:
Undtagen dine Øjnes Guddomslys,
de opadvendte Øjnes hvide Sjæl.
Jeg saa kun dem — de Verden var for mig,
jeg saa kun dem — kun dem i Timevis,
jeg saa kun dem, til Maanens Lys gik ned.
Hvor vild en Hjertesorg laa skreven ind
i disse Himmelkloders blaa Krystal!
Hvor mørk en Ve! og dog hvor lyst et Haab!
hvor tindred deres Tavsheds stolte Sø!
hvor kæk en Adelsvilje! dog hvor dyb,
hvor bundløs dyb en Evne til at elske!

Men nu tilsidst Dianas Klode sank
i Vestens tunge Lag af Tordenskyer;
og du gled bort — et Spøgelse i Løvets
gravtunge Mulm. Kun dine Øjne blev.
De vilde ikke gaa — gik siden ej.
De lyste hjem mig ad en ensom Sti,
har ej — som Haabet har — forladt mig siden.
De følger mig, har fulgt mig gennem Aar.
De hjælper mig — dog er jeg deres Slave.
Og <i>deres</i> Kald er kun for mig at lyse,
<i>min</i> Pligt at frelses af det klare Lys,
at lutres som i en elektrisk Flamme,
at helliggøres i elysisk Ild.
De fylder mig med Skønhed — som er Haab —
de svæver højt i Himlen, Stjerner lig,
hvorfor jeg knæler i min Natteandagt.
Og dog jeg ser dem midt i Dagens Glød,
endnu jeg ser dem funkle mildt og stærkt —
to Venusstjerner, Solen aldrig slukker.
</body>
</poem>

<section>
    <head>
        <title>Digte af Charles Baudelaire</title>
    </head>    
    <content>

<poem id="michaelis2017102639">
<head>
    <title>I. Balkonen</title>
    <toctitle><num>I.</num>Balkonen</toctitle>
    <indextitle>Balkonen</indextitle>
    <linktitle>Balkonen</linktitle>
    <firstline>Du, mine Minders Moder, Kæreste blandt de Kære</firstline>
    <notes>
        <note>Gendigtning af Baudelaires <xref poem="baudel1999070150"/> som også Sophus Claussen har gendigtet i <xref poem="claussen2001122507"/>.</note>
        <note>Teksten følger førsteudgaven af Sophus Michaëlis: <i>Sirener</i>, Brdr. Salmonsen, Kbh., 1898, s. 70-72.</note>
    </notes>
    <quality>korrektur1,kilde,side</quality>
</head>
<body>
Du, mine Minders Moder, Kæreste blandt de Kære,
o du, min hele Lyst! o du, min eneste Pligt!
De skønne Kærtegn altid i din Erindring være,
vor Arnes milde Hygge, vore Afteners Stemningsdigt,
du, mine Minders Moder, Kæreste blandt de Kære!

De Aftener, som fik Lys fra Kullenes blanke Glød,
de Aftener paa Balkonen i Taager rosenrøde.
Hvor dit Hjerte var mig godt, hvor din Barm var mig blød!
Da sagde tit vi Ting, som ingen Magt kan døde,
de Aftener, som fik Lys fra Kullenes blanke Glød.

Hvor skønt en Solnedgang kan ud i Skumring rinde!
Hvor Rummet bliver dybt! hvor fatter Hjertet Mod!
Naar jeg mod dig mig bøjed, Elskerinders Elskerinde,
det tyktes mig, jeg aanded Duften af dit Blod.
Hvor skønt en Solnedgang kan bort i Skumring rinde!

En Skærm os Mulmet danned, saa tæt det om os flød;
dit Øjes hvide Fosfor jeg aned, mens det skumred,
og jeg drak ind din Aande — en Gift saa honningsød!
mens dine Fødder sagte i mine Hænder slumred.
En Skærm os Mulmet danned, saa tæt det om os flød.

Jeg maner til Liv min Lykke, den skal igen begynde,
jeg lever paany min Fortid med Hovedet i dit Skød.
Hvor skulde jeg vel søge din længselsfine Ynde
om ikke i dit Legem og i din Barm saa blød?
Jeg maner min svundne Lykke, den skal igen begynde!

Disse Løfter, disse Dufte, disse Kys foruden Tal,
skal de fødes igen af et Svælg, vi ej kan grunde,
som Sol paa Himmel stiger, forynget i sit Kald,
naar den har tvættet sig paa Havets dybe Bunde?
— O Løfter, søde Dufte, o Kys foruden Tal!
</body>
</poem>

<poem id="michaelis2017102640">
<head>
    <title>II. Eftermiddagssang</title>
    <toctitle><num>II.</num>Eftermiddagssang</toctitle>
    <indextitle>Eftermiddagssang</indextitle>
    <linktitle>Eftermiddagssang</linktitle>
    <firstline>Skønt dine onde Øjenbryn</firstline>
    <notes>
        <note>Gendigtning af Baudelaires <xref poem="baudel1999070175"/>.</note>
        <note>Teksten følger førsteudgaven af Sophus Michaëlis: <i>Sirener</i>, Brdr. Salmonsen, Kbh., 1898, s. 73-74.</note>
    </notes>
    <quality>korrektur1,kilde,side</quality>
</head>
<body>
Skønt dine onde Øjenbryn
over sære Blik sig højne,
der ikke har en Engels Syn,
du Hex med Fristerøjne,

jeg dyrker dig og dine Bud,
du Lidenskab, som kvæler,
i Andagt for dig knæler
som Præsten for sin Gud.

En Duft af Ørk og Skove
er filtret i dit sejge Haar;
en Sfinx dit Hoved ligner, naar
du vaagen synes sove.

Og fra dit Kød der staar en Duft
som fra et Røgelsekar;
en Rus, som du en Nymfe var
i Nattens svangre Luft.

Din Døs kan ingen Elskovsdrik
selv nok saa stærk fordrive,
dog kender Kærtegn du og Blik,
som vækker en Død til Live.

Din Hofte elsker rund og blød
din Ryg og dine Bryster,
og Hynderne dig kryster
i hed og henrykt Elskovsglød.

Og stundom for at døve
din Attraas dulgte Raseri,
du bider i dorsk Melankoli
med Kys dine Læber sløve

og flænger mig, du Vilde,
det er som Knivstik, naar du ler,
og siden paa mit Hjerte ser
med Blik saa maanemilde.

Under din søde Silkefod,
din Atlasksko den spæde,
jeg lægger min største Glæde,
min Skæbne og mit hele Mod,

min Sjæl, som læges skulde
af dig, du røde Lys og Lød,
du hvide Ild, du Lavaglød
i mit Sibiriens Kulde!
</body>
</poem>

<poem id="michaelis2017102641">
<head>
    <title>III. Til en Madonna</title>
    <toctitle><num>III.</num>Til en Madonna</toctitle>
    <indextitle>Til en Madonna</indextitle>
    <linktitle>Til en Madonna</linktitle>
    <subtitle>Votivbilled i den spanske Smag</subtitle>
    <firstline>Jeg vil bygge dig et Alter fjernt fra Solens Flammer</firstline>
    <notes>
        <note>Gendigtning af Baudelaires <xref poem="baudel1999070174"/>.</note>
        <note>Trykt i tidsskriftet <i>Taarnet</i>, november 1893.</note>
        <note>Første variant følger førsteudgaven af Sophus Michaëlis: <i>Sirener</i>, Brdr. Salmonsen, Kbh., 1898, s. 75-77 og anden ikke uvæsentligt anderledes variant følger <i>Taarnet. En Antologi</i>, Carl Bergstrøm-Nielsen (red.), Gyldendal, Kbh., 1966, pp. 65-66.</note>
    </notes>
    <quality>korrektur1,kilde,side</quality>
</head>
<body>
Jeg vil bygge dig et Alter fjernt fra Solens Flammer,
Madonna, Elskerinde, paa Bunden af min Jammer,
og hule dig en Nische dybt i mit Hjertes Nat,
lukket for spotske Blik, af verdslig Drift forladt,
og smykke rigt den ud med Azurblaat og Guld
— dér skal jeg rejse dig en Støtte underfuld.
Af mine slebne Vers, en Knipling af purt Metal,
kunstfærdig sammensvejfet med Rim som blankt Krystal,
jeg danner til dit Hoved en Krone høj og stiv;
af min Skinsyges Nag jeg vil som med en Kniv
i brede, plumpe Folder en Kappe ud dig skære,
hvis raa og haarde Foer mistanke-tungt skal snære
og lig et Skilderhus om al din Ynde falde
— med Perler ej brodert, med mine Taarer alle!
Din Robe være skal min Elskovstrang, der skælver
og synker i Bølgedale og højt i Storm sig hvælver,
min Elskovsdrift, der vaander sig og længes dig i Møde
og klæder i eet Kys din Krop den rosenrøde.
Jeg danner dig skønne Sko af min lave Ydmyghed,
som dine Gudindefødder skal træde i Støvet ned;
blødt som et Favntag skal de dine Fødder svøbe
og trofast deres Aftryk i Silkeformen støbe.
Og selv om ej jeg kan, trods nogen Kunst og Lære,
til Skammel for din Fod dig en Sølvermaane skære,
saa vil jeg lægge Slangen, der slider i min Sjæl,
o sejerrige Dronning, under din hvide Hæl,
at du, Forløsningssvangre, i Støvet stolt og glad
kan træde denne Øgle, der svulmer af Edder og Had.
Foran et Blomster-Alter med Dronningmøens Billed
har lig en Rad af Voxlys jeg mine Tanker stillet;
over Loftets Himmelblaa skal de Stjernegnister saa,
altid med Flammeøjne skal dig de stirre paa;
og hele min Beundring, min Sjæl den elskovsrige
lig Røgelse og Myrrha skal i Duftbølger stige,
og højt imod din hvide og snebedækte Tinde
min Aand skal altid storme i Damp og Hvirvelvinde.
Tilsidst, at helt du skal din Maria-Rolle sande,
og for barbarisk Grumhed i min Elskov at blande,
Dødssynderne de syv skal til Bøddelvaaben blive,
dem skærper jeg i Hævnnag til lange, tynde Knive,
og lig en kold Jonglør, der smidig er som Staal,
det dybeste i din Kærlighed jeg vælger til Maal
og planter en for en i dit Hjerte, saa det hamrer,
i dit Hjerte, saa det risler, i dit Hjerte, saa det jamrer.

----
<resetnum/>
Jeg vil bygge dig et Alter i et underjordisk Kammer,
Madonna, Elskerinde, paa Bunden af min Jammer,
og hule dig en Nische dybt i mit Hjertes Nat,
hvor spotske Blik ej naa, af verdslig Drift forladt,
og smykke rigt den ud med Azurblaat og Guld,
- dér skal du rejse dig, du Støtte underfuld.
Af mine slebne Vers, en Knibling af purt Metal,
kunstfærdigt sammenflettet med Rim som blankt Krystal,
jeg danner til dit Hoved en Krone høj og stiv;
af skinsygt Nag, Madonna, du dødelige Viv,
vil jeg i plumpe Folder en Kappe ud dig skære,
hvis stive, tunge Foer skal min Mistanke være
og lig et Skilderhus om al din Ynde falde,
- med Perler ej brodert, - med mine Taarer alle!
Din Robe være skal min Elskovstrang, der skælver,
og synker i Bølgedale og højt i Skum sig hvælver,
min Elskovsdrift, der vaander sig og længes dig i Møde
og klæder i eet Kys din Krop, den rosenrøde.
Jeg danner dig skønne Sko af min lave Ydmyghed,
som dine Gudindefødder skal træde i Støvet ned,
der som et Favntag blødt skal dine Fødder svøbe
og trofast deres Skønhed i Silkeformen støbe.
Og selv om ej jeg kan, trods nogen Kunst og Lære,
til Skammel for din Fod dig en Sølvermaane skære,
saa vil jeg lægge Slangen, der gnaver paa min Sjæl,
o sejerrige Dronning, under din hvide Hæl,
at du, Forløsningssvangre, i Støvet sejersglad
kan træde denne Drage, som svulmer af Edder og Had.
Foran et Blomster-Alter med Dronningmøens Billed
har lig en Rad af Voxlys jeg mine Tanker stillet;
over Loftets Himmelhvalv skal de Stjernegnister saa,
med Flammeøjne altid skal dig de stirre paa;
og hele min Beundring, min Sjæl den elskovsrige
som Røgelse og Myrrha skal i Duftbølger stige,
og højt imod din hvide og snebedækte Tinde
min Aand skal altid stige som Damp og Hvirvelvinde.
Tilsidst, at helt du skal din Maria-Rolle sande,
og for barbarisk Grumhed i min Elskov at blande,
Dødssynderne de syv skal til Bøddelvaaben blive,
dem skærper jeg med Vellyst til lange, tynde Knive,
og lig en kold Jonglør, der smidig er som Staal,
det dybeste i din Kærlighed jeg vælger mig til Maal
og planter en for en i dit Hjerte, saa det hamrer,
i dit Hjerte, saa det risler og hulkende sig jamrer!

</body>
</poem>

<poem id="michaelis2002021105">
<head>
    <title>IV. Berthas Øjne</title>
    <toctitle><num>IV.</num>Berthas Øjne</toctitle>
    <indextitle>Berthas Øjne</indextitle>
    <linktitle>Berthas Øjne</linktitle>
    <firstline>Foragt dog ej de Øjne, som jeg maa mest berømme</firstline>
    <notes>
        <note>Gendigtning af Baudelaires <xref poem="baudelaire2002021101"/>.</note>
        <note>Trykt i tidsskriftet <i>Taarnet</i>, november 1893.</note>
        <note>Teksten følger førsteudgaven af Sophus Michaëlis: <i>Sirener</i>, Brdr. Salmonsen, Kbh., 1898, s. 78.</note>
    </notes>
    <quality>korrektur1,kilde,side</quality>
</head>
<body>
Foragt dog ej de Øjne, som jeg maa mest berømme,
de skønne Barneøjne, hvorfra der siver ud
noget ukendt natteblødt, noget ukendt godt som Gud!
Eders dejlige Skumring over mig I lade strømme!

O store Barneøjne, o løndomsfulde Dyb,
I ligner mest af alt de dunkle Tryllehuler,
hvor under dorske Skygger en ukendt Skat sig skjuler
og glimter frem af Mørket som ét gnistrende Kryb.

Ja, disse Barneøjne er afgrundsdybe, dunkle
som du, bundløse Nat, og lysende som du!
Deres Ild er Elskovstanker og Troens søde Gru:
Snart i Vellyst, snart i Kyskhed de dybest inde funkle.
</body>
</poem>

<poem id="michaelis2002021101">
<head>
    <title>V. Skønheden</title>
    <toctitle><num>V.</num>Skønheden</toctitle>
    <indextitle>Skønheden</indextitle>
    <linktitle>Skønheden</linktitle>
    <firstline>Jeg er skøn, o Dødelige, som en Drøm i Basalt</firstline>
    <notes>
        <note>Gendigtning af Baudelaires <xref poem="baudel1999070131"/>.</note>
        <note>Trykt i tidsskriftet <i>Taarnet</i>, november 1893.</note>
        <note>Første variant følger førsteudgaven af Sophus Michaëlis: <i>Sirener</i>, Brdr. Salmonsen, Kbh., 1898, s. 79 og anden ikke uvæsenligt anderledes variant følger <i>Taarnet. En Antologi</i>, Carl Bergstrøm-Nielsen (red.), Gyldendal, Kbh., 1966, p. 63.</note>
    </notes>
    <quality>korrektur1,kilde,side</quality>
</head>
<body>
Jeg er skøn, o Dødelige, som en Drøm i Basalt,
og min Barm, hvor alle Elskere til Blods jeg vil kvæste,
er skabt til i Digterens Hjerte at fæste
en Elskov stum og evig som det endeløse Alt.

Jeg troner i Azuren som en Sfinx, ingen tyder,
jeg har Svanernes Hvidhed og et Hjerte af Sne;
jeg hader hver Bevægelse, som Linierne forskyder;
og aldrig kan jeg græde, og aldrig kan jeg le.

Mine Statuestillinger synes jeg at tage
fra berømte Monumenter, og Digterne trindt omkring
ligge lejrede foran mig og gruble alle Dage;

thi for disse villige Tilbedere at binde
har jeg himmelrene Spejle, som forskønne alle Ting:
Mine store aabne Øjne, der i evig Klarhed skinne.

----
<resetnum/>
Jeg er skøn, o Dødelige, som en Stendrøm skøn og stum,
og min Barm, hvor alle Elskere til Blods kun vil sig kvæste,
er skabt til i Digterens Hjerte at fæste
en Elskov stum og evig som det endeløse Rum.

Jeg troner i Azuren lig en Sfinks, som ingen tyder;
jeg har Svanernes Hvidhed og et Hjærte af Sne;
jeg hader hver Bevægelse, som Linjerne forskyder;
og aldrig kan jeg græde, og aldrig kan jeg le.

Mine Statuestillinger synes jeg at tage
fra berømte Monumenter, og Digterne trindt omkring
ligge lejrede foran mig og gruble alle Dage;

thi for disse føjelige Elskere at binde
har jeg himmelrene Spejle, som forskønne alle Ting:
mine store, aabne Øjne, der i evig Klarhed skinne.

</body>
</poem>

<poem id="michaelis2002021102">
<head>
    <title>VI. Den brustne Klokke</title>
    <toctitle><num>VI.</num>Den brustne Klokke</toctitle>
    <indextitle>Den brustne Klokke</indextitle>
    <linktitle>Den brustne Klokke</linktitle>
    <firstline>Det er bittert og sødt, i Vinternætter vaagen</firstline>
    <notes>
        <note>Gendigtning af Baudelaires <xref poem="baudel1999070191"/>.</note>
        <note>Trykt i tidsskriftet <i>Taarnet</i>, november 1893.</note>
        <note>Første variant følger førsteudgaven af Sophus Michaëlis: <i>Sirener</i>, Brdr. Salmonsen, Kbh., 1898, s. 80 og anden variant følger <i>Taarnet. En Antologi</i>, Carl Bergstrøm-Nielsen (red.), Gyldendal, Kbh., 1966, pp. 63-64.</note>
    </notes>
    <quality>korrektur1,kilde,side</quality>
    <keywords>sonnet</keywords>
</head>
<body>
Det er bittert og sødt, i Vinternætter vaagen
at sidde ved et Baal med blafrende Røg og Glød
og høre fjerne Minder risle op af Nattens Skød
til Lyd af Klokkespil, der synger gennem Taagen.

Den Klokke er at prise, som af Malmets fulde Lunger,
trods Alderdommens Brøst, bestandig vel ved Magt
sit manende Raab til rette Tider runger
lig en gammel Soldat, der i Teltet staar paa Vagt.

Min Sjæl har slaaet Revne, og naar den i sin Lede
i Natteluftens Kulde vil sine Sange sprede,
da kan det ofte hænde, at dens svage brustne Stemme

kun lyder som Rallen af en Saaret, alle glemme
ved Bredden af en Blodsø, i en vældig Dynge Lig,
og som dør i kraftløs Spænding, i afmægtige Skrig.

----
<resetnum/>
Det er bittert og dog sødt, i Vinternætter vaagen
at sidde ved et Baal med blafrende Røg og Glød
og høre fjærne Minder risle op af Nattens Skød
til Lyd af Klokkespil, som synger gennem Taagen.

Den Klokke er at prise, som af Malmets fulde Lunger,
trods Alderdommens Brøst, bestandig vel ved Magt,
sit andagtsfulde Raab til rette Tider runger,
lig en gammel Soldat, der i Teltet staar paa Vagt.

Min Sjæl har slaaet Revne, og naar den i sin Lede
i Natteluftens Kulde vil sine Sange sprede,
da kan det ofte hænde, at dens svage, brustne Stemme

kun lyder som en Rallen af en Saaret, Alle glemme
ved Bredden af en Blodsø, i en vældig Dynge Lig,
og som dør i kraftløs Spænding og afmægtige Skrig.
</body>
</poem>

<poem id="michaelis2002021103">
<head>
    <title>VII. Flugt</title>
    <toctitle><num>VII.</num>Flugt</toctitle>
    <indextitle>Flugt</indextitle>
    <linktitle>Flugt</linktitle>
    <firstline>Højt over de dybe Dale og over de blanke Damme</firstline>
    <notes>
        <note>Gendigtning af Baudelaires <xref poem="baudel1999063006"/>.</note>
        <note>Trykt i tidsskriftet <i>Taarnet</i>, november 1893.</note>
        <note>Første variant følger førsteudgaven af Sophus Michaëlis: <i>Sirener</i>, Brdr. Salmonsen, Kbh., 1898, s. 81-82 og anden variant følger <i>Taarnet. En Antologi</i>, Carl Bergstrøm-Nielsen (red.), Gyldendal, Kbh., 1966, pp. 64-65.</note>
    </notes>
    <quality>korrektur1,kilde,side</quality>
</head>
<body>
Højt over de dybe Dale og over de blanke Damme,
over Bjerge og Skove og Have og høje Skyer,
hinsides Æterens Blaa og Solens lysende Ramme,
til de evige Grænser, som Stjerneskinnet flyr,

— skal du stige, min Sjæl, højt paa din rappe Vinge,
og som en dygtig Svømmer, der kysser Bølgens Skum,
i din Glæde skal du favne det umaalelige Rum
med usigelig Vellyst i din mandige Bringe.

Flyv bort fra Sygdomskim og forpestede Drømme
for at tvætte dig i Luft, som bruser kold og fin,
for at drikke som en ren og guddommelig Vin  
den klare Ild, der fylder de eviglyse Strømme.

Held den, der over Mismod og Sorger, som stinge
og lig en gusten Taage i Livet ind sig trænge,
kan stige højt og hæve sig paa rap og kraftig Vinge
og flyve ind paa tindrende og himmelrene Enge!

Held den, hvis frie Tanker kan løfte sig til Sving
som Lærker hver en Morgen mod det ukendte Høje,
— der kan svæve over Livet og fatte med sit Øje  
det Sprog, som Blomsterne tale og alle de stumme Ting!

---
<resetnum/>
Højt over de dybe Dale og over de blanke Damme,
over Bjærge og Skove og Have og høje Skyer,
hinsides Æterens Blaa og Solens stærke Flamme,
til de evige Grænser, hvor Stjærneskinnet flyer,

- skal du stige, min Sjæl, højt paa din rappe Vinge,
og som en dygtig Svømmer, der kysser Bølgens Skum,
i din Kaadhed skal du favne det umaalelige Rum
med usigelig Vellyst i din mandige Bringe.

Flyv bort fra Sygdomskim og forpestede Drømme
at tvætte dig i Luft, som bruser kold og fin,
at drikke som en ren og guddommelig Vin
den klare Ild, som fylder Rummets lysende Strømme.

Held den, der over Mismod og Sorger, som stinge
og lig en gusten Taage i Livet ind sig trænge,
kan stige højt mod oven paa rap og kraftig Vinge
og flyve ind paa skinnende og himmelrene Enge!

Held den, hvis frie Tanker kan løfte sig til Sving
som Lærker hver en Morgen mod Himlen den høje,
- der svæver over Livet og fatter uden Møje
det Sprog, som Blomsterne tale og alle stumme Ting!
</body>
</poem>

<poem id="michaelis2017102646">
<head>
    <title>VIII. Dødningedans</title>
    <toctitle><num>VIII.</num>Dødningedans</toctitle>
    <indextitle>Dødningedans</indextitle>
    <linktitle>Dødningedans</linktitle>
    <firstline>Stolt som en Levende af sin Væxt den fornemt fine</firstline>
    <notes>
        <note>Gendigtning af Baudelaires <xref poem="baudel1999070209"/>.</note>
        <note>Teksten følger førsteudgaven af Sophus Michaëlis: <i>Sirener</i>, Brdr. Salmonsen, Kbh., 1898, s. 83-86.</note>
    </notes>
    <quality>korrektur1,kilde,side</quality>
</head>
<body>
Stolt som en Levende af sin Væxt den fornemt fine,
med sit Lommetørklæde, sine Handsker, sin Buket,
er hun skødesløs og fræk og skamløs i sin Mine
som en mager Kokette, der tager Livet let.

Kan en Midje mere smækker paa Ballet nogen finde?
Hendes altfor lange Kjole i yppigt Foldekast
poser ud omkring en Fod, der vissen knibes inde
i en sløjfepyntet Sko, skøn som en Blomsterkvast.

Ved Nøglebenets Rand en Pibestrimmel kruses
— lig den kaade Bæk, der gnider sig tæt til Klippens Kant;
den uhyggelige Ynde, som under Barmen huses,
værnes af denne Strimmel mod sjofle Fingres Tant.

Hendes dybe Øjne dannes af Tomhed og Mørke;
hendes Hjerneskal, kunstfærdig besat med Blomsterskrud,
dingler leddeløst paa Hvirvler uden Styrke.
— O bedaarende Intet, som er sindssvagt majet ud!

Som Karrikatur vil hos dem du finde Dadel,
der beruses kun af Kød og dumme kaster Vrag
paa Menneskeskelettets ubeskrivelige Adel.
Du svarer, kære Benrad, til min kæreste Smag!

Men sig mig, kommer du med Grin og knoglet Kno
at forstyrre <i>Livets</i> Fest? eller mon en gammel Brynde
sporer dit levende Skrog til, letsindig i din Tro,
paa Lysternes Sabbat endnu en Gang at synde?

Til Sang af Violiner, ved Blus af Lys og Kerte
du haaber vel at skræmme din onde Maredrøm
og at kølne det Helved, som er tændt i dit Hjerte,
ved endnu en Gang at dykke i Orgiernes Strøm?

Uudtømmelige Brønd, der Last og Daarskab gemmer,
Retort, som destillerer den evige Grul
bag dine nøgne Ribbens krummede Tremmer
den umættelige Hugorm ser jeg vride sig endnu.

Dog frygter jeg, du vil, trods din Iver, faa at mærke,
at din ødsle Koketteren kun gør en ringe Høst;
thi hvem forstaar vel Spøg? Ak, kun de meget Stærke
tør lade sig beruse af Rædslens søde Lyst.

Dine Øjnes skumle Svælg gør Danserne forsagte:
De aander Svimmelhedens Malstrøm uden Hvil,
og ingen uden Beskhed og Kvalme tør betragte
dine toogtredive Tænders evindelige Smil.

Dog, hvem har ej en Benrad i sine Arme krystet,
ej næret sig af Grave, hvor Sæden voxer grøn?
Hvad gør vel Duft og Kjole og Blomster paa Brystet?
Enhver, som hykler Afsky, tror sig alene skøn.

Bajadere uden Næse, dine Skøgearme vinke,
sig dog til disse Dansere, der kvalmes i din Luft:
«I stolte Modelapse, trods Pudder og trods Sminke,
lugter I dog af Død, som Lig med Moskusduft!

Du falmede Antinous, Dandy med glatte Gummer,
graahaarede Forfører, fernisserede Skelet,
Dødningedansens Hvirvel hen over Eder skummer
og river Jer til Egne, I kender meget slet.

Menneskehjorden springer og danser sig til Døde
— fra Seinens kolde Kajer til Ganges’ hede Strand —,
men ser ej Domsbasunen gabe sig i Møde,
sort som en Bøssemunding, skjult i Loftets Rand.

O Menneskehed, hvor sindssvagt du dig krænger
I alle Himmelstrøg, staar Døden dig bog bi,
beundrer dig og Myrrhaduft som du i Haaret sprænger
og blander i dit Vanvid sin dybe Ironi!»
</body>
</poem>

<poem id="michaelis2017102647">
<head>
    <title>IX. Udelelig</title>
    <toctitle><num>IX.</num>Udelelig</toctitle>
    <indextitle>Udelelig</indextitle>
    <linktitle>Udelelig</linktitle>
    <firstline>Imorges i Kammerets høje Hal</firstline>
    <notes>
        <note>Gendigtning af Baudelaires <xref poem="baudel1999070158"/>.</note>
        <note>Teksten følger førsteudgaven af Sophus Michaëlis: <i>Sirener</i>, Brdr. Salmonsen, Kbh., 1898, s. 87-88.</note>
    </notes>
    <quality>korrektur1,kilde,side</quality>
</head>
<body>
Imorges i Kammerets høje Hal
stod Djævelen ved min Side,
og for at lokke min Sjæl til Fald,
han sagde: «Jeg gad vel vide,

af alt, hvorfra hun sin Trolddom faar,
de skønne Ting og søde,
hvoraf hendes dejlige Legem bestaar,
— de sorte og rosenrøde —,

hvad er vel sødest?» — O, min Sjæl,
du svared din Arveijende:
«Da hun er Balsam fra Hoved til Hæl
hvad skal jeg vel sødest finde?

Naar alt fortry lier mig, véd jeg ej,
hvad enkelt mest mig lyster.
Som Morgenrøden hun blænder mig,
som Natten hun mildt mig trøster.

Og altfor fin er den Harmoni,
som i hendes Legem klinger,
at jeg skulde vove den Melodi
at plukke itu med min Finger.

Thi Sanserne smeltes i sød Mystik
og alle til en sig blander —
hendes Aande er som hed Musik,
og Duft hendes Stemme danner.»
</body>
</poem>

<poem id="michaelis2017102648">
<head>
    <title>X. Landskab</title>
    <toctitle><num>X.</num>Landskab</toctitle>
    <indextitle>Landskab</indextitle>
    <linktitle>Landskab</linktitle>
    <firstline>For at skrive mine Vers under Himlens kyske Øje</firstline>
    <notes>
        <note>Gendigtning af Baudelaires <xref poem="baudel1999063020"/> som også Sophus Claussen har gendigtet i <xref poem="claussen20010413b54"/>.</note>
        <note>Teksten følger førsteudgaven af Sophus Michaëlis: <i>Sirener</i>, Brdr. Salmonsen, Kbh., 1898, s. 89-90.</note>
    </notes>
    <quality>korrektur1,kilde,side</quality>
</head>
<body>
For at skrive mine Vers under Himlens kyske Øje
vil jeg hvile vendt mod den — en Astrolog i det Høje;
som Klokketaarnenes Genbo høre i vaagen Drøm
de højtidelige Hymner glide bort paa Vindens Strøm;
støtte Hagen i min Haand, mens fra Kvisten Blikket flakker
over Byens store Værksted, der synger og snakker,
over Skorstenspiber og Gavle og Spirenes Skov af Master
— mod Himlen, der et Genskær af Evigheden kaster.

Det er sødt igennem Taagen at se Stjernerne derude
tændes i Azuren og Lampen mod min Rude,
Kulosens sorte Hvirvler ud i Rummet flyde
og Maanen over Jorden sin blege Trolddom gyde;
se Vaar og Sommer skifte og falde for Høstens Le;
men naar Vinteren kommer — ensformig hvid af Sne —,
vil jeg stænge Dør og Skodde og tæt om Lyset skygge
for mine Fepaladser i Natten at bygge.

Om Horisonter i blaanende Dis vil jeg drømme,
om Haver og Springvand, som i Marmorkummer strømme,
om Kys og om Fugle, der Nat og Morgen synge,
om alt, hvad Barnesindet idyllisk kan forynge.
Forgæves mod min Rude skal Oprør slaa Tumult
— aldrig vil jeg løfte min Pande fra min Pult;
thi fordybet vil jeg dykke i denne Vellyst sød:
At mane Vaaren frem af min egen Viljes Skød,
at drage en Sol af mit Hjerte og at grave
i mine Tankers Muld en duftende Drivhushave.
</body>
</poem>

<poem id="michaelis2017102649">
<head>
    <title>XI. Modsætning</title>
    <toctitle><num>XI.</num>Modsætning</toctitle>
    <indextitle>Modsætning</indextitle>
    <linktitle>Modsætning</linktitle>
    <firstline>Engel, fuld af Livslyst, kender du Angstens Kval</firstline>
    <notes>
        <note>Gendigtning af Baudelaires <xref poem="baudel1999070161"/>.</note>
        <note>Teksten følger førsteudgaven af Sophus Michaëlis: <i>Sirener</i>, Brdr. Salmonsen, Kbh., 1898, s. 91-92.</note>
    </notes>
    <quality>korrektur1,kilde,side</quality>
</head>
<body>
Engel, fuld af Livslyst, kender du Angstens Kval,
kender du Skam og Nag og Hulken og Sjælens Lede,
den ubestemte Rædsel, som altid er tilrede,
naar Nattens skumle Skygger sig ind i Hjertet stjal?
Engel, fuld af Livslyst, kender du Angstens Kval?

Engel, fuld af Godhed, kender du Hadets Sting,
en Haand i Mørket knyttet og Graaden besk af Galde,
naar Hævnens onde Opbud gennem Sjælen gjalde
og tumle alle Evner viljeløst omkring?
Engel, fuld af Godhed, kender du Hadets Sting?

Engel, fuld af Sundhed, kender du Feberens Gys,
naar langs med Hospitalets høje gustne Mure
den lister som en Banlyst og maa i Skyggen lure
med mimrende Mund i Rædsel for Solens klare Lys?
Engel, fuld af Sundhed, kender du Feberens Gys?

Engel, fuld af Skønhed, kender du Rynkernes Spor,
Frygten for at ældes og den hæslige Pine
at læse lønlig Skræk for at hjælpe dig og dine
i Øjne, hvori vore sig fæster som et Bor?
Engel, fuld af Skønhed, kender du Rynkernes Spor?

Engel, fuld af Lykke, der lysende om dig ligger,
den døende David vilde tryglet Sundhed ud
af de tryllende Kræfter, som dufter fra din Hud;
men jeg, o Engel, kun om dine Bønner tigger,
Engel, fuld af Lykke, der lysende om dig ligger!
</body>
</poem>

<poem id="michaelis2017102650">
<head>
    <title>XII. Den levende Fakkel</title>
    <toctitle><num>XII.</num>Den levende Fakkel</toctitle>
    <indextitle>Den levende Fakkel</indextitle>
    <linktitle>Den levende Fakkel</linktitle>
    <firstline>En Engel gav dem Magt til magnetisk at lænke</firstline>
    <keywords>sonnet</keywords>
    <notes>
        <note>Gendigtning af Baudelaires <xref poem="baudel1999070160"/>.</note>
        <note>Teksten følger førsteudgaven af Sophus Michaëlis: <i>Sirener</i>, Brdr. Salmonsen, Kbh., 1898, s. 93.</note>
    </notes>
    <quality>korrektur1,kilde,side</quality>
</head>
<body>
En Engel gav dem Magt til magnetisk at lænke,
disse Øjne af Lys, der vandre foran mig,
guddommelige Brødre, som vise mig Vej
og deres Demantild i mine Øjne stænke.

De redde mig fra Synden og alle skjulte Grave,
paa Vejen mod det Skønne de lede frem min Fod;
de er mine Tjenere og jeg er deres Slave;
denne levende Fakkel jeg lystrer med mit Blod.

Fortryllende Øjne, som i mystisk Klarhed skinne,
lig Voxlys midt om Dagen med et fantastisk Skær;
i Solen kan de rødme, men ikke helt forsvinde.

Voxlys til Ligfærd brænde, men Opstandelse I funkle;
min Sjæl med Sang I vække og er mig altid nær
som Stjerner, hvis Flamme ingen Sol kan fordunkle!
</body>
</poem>

</content>
</section>

<poem id="michaelis2017102651">
<head>
    <title>Majvise</title>
    <firstline>Aarle i den unge Maj</firstline>
    <notes>
        <note>Teksten følger førsteudgaven af Sophus Michaëlis: <i>Sirener</i>, Brdr. Salmonsen, Kbh., 1898, s. 94-95.</note>
    </notes>
    <quality>korrektur1,kilde,side</quality>
</head>
<body>
Aarle i den unge Maj
stilled hun en hvid Buket
til at skinne paa min Vej.
I den morgenmilde Maj
dufted Solens gyldne Spæt
over al min grønne Vej —
men bag Vindvet inde
vinked hvide Blomster mig,
hilste mig fra hende.

Længst er Blomsterlyset slukt,
Vindvet selv er muret til,
Huset blendet, Haven lukt,
skaaret af en Viadukt.
Livet løber som paa Dril,
alt i Verden sætter Frugt —
ak, i Byen inde
passer sine Børn hun smukt
og sine Strikkepinde.

Herligt dog, at hver en Maj
Anemoners hvide Flok
tindrer over al min Vej
i et duftigt Hurlumhej.
Skoven har jo Kerter nok
til den grønné Foraarsvej,
hvor de Unge danse,
Verden friske Hjerter nok
til at binde Kranse.
</body>
</poem>

<poem id="michaelis2017102652">
<head>
    <title>Alma Mater</title>
    <firstline>O Moder, milde Jord, tag mig i Favn</firstline>
    <notes>
        <note>Teksten følger førsteudgaven af Sophus Michaëlis: <i>Sirener</i>, Brdr. Salmonsen, Kbh., 1898, s. 96-98.</note>
    </notes>
    <quality>korrektur1,kilde,side</quality>
</head>
<body>
O Moder, milde Jord, tag mig i Favn!
Din Barm er aaben — ikke vellysthvid,
men kølig grøn, dunblød af blanke Græs,
der gnistrer under Solens Gyldenregn.
Her er et Leje — kongeligt og koldt —
en genfødt Hvile under Moderhjerte,
Hjemkomstens Slummer i det dybe Skød,
hvor alt, hvad lever, suget har sin Næring.
Tag mig i Favn og føl din Fostersøn,
du Eneste, som tager, hvad du gav,
som sviges ej i noget Testament,
men ene arver alle dine Børn.
Tag mig i Favn, forund mig fostertrygt
at die Livløshedens evige Fred,
der rinder op fra urtidsdybe Lag.
O Moder, ved dit Bryst er slumret ind
fra Jordens Morgenrød en utalt Hær
Urvæsener fra Land og Luft og Hav —
trofast du gemmer alt det døde Liv
hensmulret i urørte Dybders Søvn,
forstenet i kompakte Klippedrag —
Fossilers uforgængelige Minder.
Nu slaar mit Hjerte sine svage Slag
ned i dit miledybe Moderhjerte,
som er for stærkt til medynksfuldt at sitre.
Og dog jeg véd, der brænder Ild derinde,
og stundom drøner det sin Hede ud
i Kraterpust og aander op i Jordskælv.

Tag mig i Favn, du milde Moder Jord!
Ufølsom suger du mit Hjerteslag
foruden Gensvar. Dog er du mig kær
fortrolig. Du skræmmer ej, du er saa hjemlig.
Du sviger ej, du er saa tavs. Du svigter ej,
du er saa fast. Og hviler jeg hos dig,
jeg kan ej falde. Udstrakt paa dig
befrir du mig for Tyngdens Fangelænker,
der altid knuger den, der oprejst gaar.
Nu føler jeg en Klode under mig,
som red jeg den igennem Universet,
som mærked jeg dens vingesikre Fart,
der kløver Ætrens tynde Hav foruden Brus.
Med Ryg mod Ryg jeg hviler klippefast
paa dig, min Moder, tryg fra Hæl til Hoved,
og som en Filspaan hænger ved Magneten
saaledes bunden svinger jeg med dig,
hvorhen du danser ad din Himmelvej.
Jeg er saa rolig som en Sten i Muld.
I dig, min Moder, ja i dig er Hvile.
Her frygter ej jeg Døden; ingen Rædsel
den rummer; rolig hører jeg dens Le
henover Marken stryge sine Skaar:
det Straa, som ligger, mejer ingen Høstmand.
Jeg er jo eet med Jorden, med min Moder,
frivillig vendt tilbage til mit Ophav.
Jeg taber mine Blik i Himlens Dyb,
jeg ligger alt i Live i min Ligseng,
polstret med Græs, bestrøet med blanke Blomster,
Ranunklers Guld og Bellis’ hvide Stjerner.
Den hele Klode er min Katafalk,
se Solen flammer som min Sørgekerte,
og hver Naturlyd, hvert et Fuglefløjt,
selv Bækkens Sang og Billers klingre Summen
er Stemmer i et vældigt <i>Gloria in excelsis,</i>
der synges over mig.

                        Saaledes bør man dø:
et jordfødt Barn, der hviler hos sin Moder
og dier Livløshedens evige Fred
og slumrer Urtidslags fossile Søvn.
</body>
</poem>

</workbody>
</kalliopework>

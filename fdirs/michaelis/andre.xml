<?xml version="1.0" encoding="UTF-8"?>
<!DOCTYPE kalliopework SYSTEM "../../data/kalliopework.dtd">
<kalliopework id="andre" author="michaelis" status="incomplete" type="poetry">
<workhead>
   <title>Andre digte</title>
   <year>?</year>
   <quality>korrektur1</quality>
</workhead>
<workbody>

<poem id="michaelis2002040101">
<head>
   <title>Bakkehuset</title>
   <toctitle>Bakkehuset</toctitle>
   <indextitle>Bakkehuset</indextitle>
   <firstline>Fra dette Hjem, hvis klare Ruder vendte</firstline>
   <notes>
      <note>1918</note>
   </notes>
   <quality>korrektur1</quality>
</head>
<body>
Fra dette Hjem, hvis klare Ruder vendte
Mod Mark og Sund og Byens fjerne Taarne,
Er vandret forhen, af Begejstring baarne,
De Mænd, der Ledefyr for Danmark tændte.

I disse Rum en Fe har haft til Huse,
Der Blomsterløg i frugtbar Muldjord gemte
Og unge Sind til Harpeklange stemte
Og var dem selve Modersmaalets Muse.

Hvad her er grot, ej kunde Glemsel smuldre,
Men Takken har sig til en Borgvagt sanket
Og atter Tag og Stolper nysat ranket
Og løftet Mindet højt paa stærke Skuldre.

Vidt over Land nu toner Mindebruset:
Det gamle Træ har Øksen ikke hugget,
Men faste Mure har paany sig lukket
Om Genien, der bor i Bakkehuset.
</body>
</poem>

<poem id="michaelis2019052401">
<head>
    <title>Den lystige Døde</title>
    <firstline>I en fed og mulden Jord, hvor Sneglene sig mave</firstline>
    <notes>
        <note>Gendigtning af Baudelaires <xref type="translation" poem="baudel1999070189"/>.</note>
        <note>Teksten følger Charles Baudelaire: <i>Digte</i>, Gyldendalske Boghandel, Kbh., 1917, p. 57.</note>
    </notes>
    <keywords>sonnet</keywords>
    <quality>korrektur1,kilde,side</quality>
</head>
<body>
I en fed og mulden Jord, hvor Sneglene sig mave,
vil jeg bore mig et Leje i Gravens dybe Favn,
hvor mine gamle Knogler kan finde Glemslens Havn 
og sove som en Haj i de bundløse Have.

Jeg hader Testamenter og de anlagte Grave;
langt heller end at volde om blot en Taares Savn, 
langt før jeg vilde levende indbyde Grib og Ravn 
til i mit skidne Aadsel at flænse og save.

I Orme! sorte Venner uden Øre, uden Øje,
I ser en fri Mand komme, hvem Døden skal fornøje! 
Livslystne Filosoffer i Forraadnelsens Land,

gaa uden Sky igennem mine Resters arme Øde
og sig mig, om vel nogen Pinsel gives kan
for slig en gammel Krop, uden Sjæl og død blandt Døde!    
</body>
</poem>

<poem id="michaelis2019052402">
<head>
    <title>En Nat</title>
    <firstline>En Nat, da jeg hviled hos en hæslig Jødinde</firstline>
    <notes>
        <note>Gendigtning af Baudelaires <xref type="translation" poem="baudel1999070146"/>.</note>
        <note>Teksten følger Charles Baudelaire: <i>Digte</i>, Gyldendalske Boghandel, Kbh., 1917, p. 58.</note>
    </notes>
    <keywords>sonnet</keywords>
    <quality>korrektur1,kilde,side</quality>
</head>
<body>
En Nat, da jeg hviled hos en hæslig Jødinde
som et Lig, der langs et andet har strakt sig koldt og mat, 
ved dette solgte Legem randt mig pludselig i Minde
den sørgmodige Skønhed, min Attraa har forladt.

Jeg saa for mine Øjne hendes fødte Majestæt, 
hendes Blik, der er væbnet med Almagt og Ynde, 
hendes Haar, der som en duftende Hjelm har Issen klædt, 
og hvis blotte Erindring kan vække mig til Brynde.

Thi dit adelige Legem med Kys jeg dække vilde, 
fra dine friske Fødder til de sorte Lokkers Hang
overskylle dig med ømme Kærtegns Rigdomskilde,

om du kunde blot en Aften med Taarer uden Tvang, 
du de Grusommes Dronning, med Taarer blidt formørke 
dine iskolde Øjnes straalende Styrke.    
</body>
</poem>

</workbody>
</kalliopework>

<?xml version="1.0" encoding="UTF-8"?>
<!DOCTYPE kalliopework SYSTEM "../../data/kalliopework.dtd">
<kalliopework id="andre" author="michaelis" status="incomplete" type="poetry">
<workhead>
   <title>Andre digte</title>
   <year>?</year>
   <quality>korrektur1</quality>
   <cvs-timestamp>$Id$</cvs-timestamp>
</workhead>
<workbody>

<poem id="michaelis2002021101">
<head>
   <title>Skønheden</title>
   <toctitle>Skønheden</toctitle>
   <indextitle>Skønheden</indextitle>
   <firstline>Jeg er skøn, o Dødelige, som en Stendrøm skøn og stum</firstline>
   <notes>
      <note>Gendigtning af Baudelaires <xref digt="baudel1999070131"/>.</note>
      <note>Trykt i tidsskriftet <i>Taarnet</i>, november 1893.</note>
      <note>Kilde er <i>Taarnet. En Antologi</i>, Carl Bergstrøm-Nielsen (red.), Gyldendal, Kbh., 1966, p. 63.</note>
   </notes>
   <quality>korrektur1,kilde,side</quality>
   <keywords>sonnet</keywords>
</head>
<body>
Jeg er skøn, o Dødelige, som en Stendrøm skøn og stum,
og min Barm, hvor alle Elskere til Blods kun vil sig kvæste,
er skabt til i Digterens Hjerte at fæste
en Elskov stum og evig som det endeløse Rum.

Jeg troner i Azuren lig en Sfinks, som ingen tyder;
jeg har Svanernes Hvidhed og et Hjærte af Sne;
jeg hader hver Bevægelse, som Linjerne forskyder;
og aldrig kan jeg græde, og aldrig kan jeg le.

Mine Statuestillinger synes jeg at tage
fra berømte Monumenter, og Digterne trindt omkring
ligge lejrede foran mig og gruble alle Dage;

thi for disse føjelige Elskere at binde
har jeg himmelrene Spejle, som forskønne alle Ting:
mine store, aabne Øjne, der i evig Klarhed skinne.
</body>
</poem>

<poem id="michaelis2002021102">
<head>
   <title>Den brustne Klokke</title>
   <toctitle>Den brustne Klokke</toctitle>
   <indextitle>Den brustne Klokke</indextitle>
   <firstline>Det er bittert og dog sødt, i Vinternætter vaagen</firstline>
   <notes>
      <note>Gendigtning af Baudelaires <xref digt="baudel1999070191"/>.</note>
      <note>Trykt i tidsskriftet <i>Taarnet</i>, november 1893.</note>
      <note>Kilde er <i>Taarnet. En Antologi</i>, Carl Bergstrøm-Nielsen (red.), Gyldendal, Kbh., 1966, pp. 63-64.</note>
   </notes>
   <quality>korrektur1,kilde,side</quality>
   <keywords>sonnet</keywords>
</head>
<body>
Det er bittert og dog sødt, i Vinternætter vaagen
at sidde ved et Baal med blafrende Røg og Glød
og høre fjærne Minder risle op af Nattens Skød
til Lyd af Klokkespil, som synger gennem Taagen.

Den Klokke er at prise, som af Malmets fulde Lunger,
trods Alderdommens Brøst, bestandig vel ved Magt,
sit andagtsfulde Raab til rette Tider runger,
lig en gammel Soldat, der i Teltet staar paa Vagt.

Min Sjæl har slaaet Revne, og naar den i sin Lede
i Natteluftens Kulde vil sine Sange sprede,
da kan det ofte hænde, at dens svage, brustne Stemme

kun lyder som en Rallen af en Saaret, Alle glemme
ved Bredden af en Blodsø, i en vældig Dynge Lig,
og som dør i kraftløs Spænding og afmægtige Skrig.
</body>
</poem>

<poem id="michaelis2002021103">
<head>
   <title>Flugt</title>
   <toctitle>Flugt</toctitle>
   <indextitle>Flugt</indextitle>
   <firstline>Højt over de dybe Dale og over de blanke Damme</firstline>
   <notes>
      <note>Gendigtning af Baudelaires <xref digt="baudel1999063006"/>.</note>
      <note>Trykt i tidsskriftet <i>Taarnet</i>, november 1893.</note>
      <note>Kilde er <i>Taarnet. En Antologi</i>, Carl Bergstrøm-Nielsen (red.), Gyldendal, Kbh., 1966, pp. 64-65.</note>
   </notes>
   <quality>korrektur1,kilde,side</quality>
</head>
<body>
Højt over de dybe Dale og over de blanke Damme,
over Bjærge og Skove og Have og høje Skyer,
hinsides Æterens Blaa og Solens stærke Flamme,
til de evige Grænser, hvor Stjærneskinnet flyer,

- skal du stige, min Sjæl, højt paa din rappe Vinge,
og som en dygtig Svømmer, der kysser Bølgens Skum,
i din Kaadhed skal du favne det umaalelige Rum
med usigelig Vellyst i din mandige Bringe.

Flyv bort fra Sygdomskim og forpestede Drømme
at tvætte dig i Luft, som bruser kold og fin,
at drikke som en ren og guddommelig Vin
den klare Ild, som fylder Rummets lysende Strømme.

Held den, der over Mismod og Sorger, som stinge
og lig en gusten Taage i Livet ind sig trænge,
kan stige højt mod oven paa rap og kraftig Vinge
og flyve ind paa skinnende og himmelrene Enge!

Held den, hvis frie Tanker kan løfte sig til Sving
som Lærker hver en Morgen mod Himlen den høje,
- der svæver over Livet og fatter uden Møje
det Sprog, som Blomsterne tale og alle stumme Ting!
</body>
</poem>

<poem id="michaelis2002021104">
<head>
   <title>Til en Madonna</title>
   <subtitle>Votivbillede i den spanske Smag</subtitle>
   <toctitle>Til en Madonna</toctitle>
   <indextitle>Til en Madonna</indextitle>
   <firstline>Jeg vil bygge dig et Alter i et underjordisk Kammer</firstline>
   <notes>
      <note>Gendigtning af Baudelaires <xref digt="baudel1999070174"/>.</note>
      <note>Trykt i tidsskriftet <i>Taarnet</i>, november 1893.</note>
      <note>Kilde er <i>Taarnet. En Antologi</i>, Carl Bergstrøm-Nielsen (red.), Gyldendal, Kbh., 1966, pp. 65-66.</note>
   </notes>
   <quality>korrektur1,kilde,side</quality>
</head>
<body>
Jeg vil bygge dig et Alter i et underjordisk Kammer,
Madonna, Elskerinde, paa Bunden af min Jammer,
og hule dig en Nische dybt i mit Hjertes Nat,
hvor spotske Blik ej naa, af verdslig Drift forladt,
og smykke rigt den ud med Azurblaat og Guld,
- dér skal du rejse dig, du Støtte underfuld.
Af mine slebne Vers, en Knibling af purt Metal,
kunstfærdigt sammenflettet med Rim som blankt Krystal,
jeg danner til dit Hoved en Krone høj og stiv;
af skinsygt Nag, Madonna, du dødelige Viv,
vil jeg i plumpe Folder en Kappe ud dig skære,
hvis stive, tunge Foer skal min Mistanke være
og lig et Skilderhus om al din Ynde falde,
- med Perler ej brodert, - med mine Taarer alle!
Din Robe være skal min Elskovstrang, der skælver,
og synker i Bølgedale og højt i Skum sig hvælver,
min Elskovsdrift, der vaander sig og længes dig i Møde
og klæder i eet Kys din Krop, den rosenrøde.
Jeg danner dig skønne Sko af min lave Ydmyghed,
som dine Gudindefødder skal træde i Støvet ned,
der som et Favntag blødt skal dine Fødder svøbe
og trofast deres Skønhed i Silkeformen støbe.
Og selv om ej jeg kan, trods nogen Kunst og Lære,
til Skammel for din Fod dig en Sølvermaane skære,
saa vil jeg lægge Slangen, der gnaver paa min Sjæl,
o sejerrige Dronning, under din hvide Hæl,
at du, Forløsningssvangre, i Støvet sejersglad
kan træde denne Drage, som svulmer af Edder og Had.
Foran et Blomster-Alter med Dronningmøens Billed
har lig en Rad af Voxlys jeg mine Tanker stillet;
over Loftets Himmelhvalv skal de Stjernegnister saa,
med Flammeøjne altid skal dig de stirre paa;
og hele min Beundring, min Sjæl den elskovsrige
som Røgelse og Myrrha skal i Duftbølger stige,
og højt imod din hvide og snebedækte Tinde
min Aand skal altid stige som Damp og Hvirvelvinde.
Tilsidst, at helt du skal din Maria-Rolle sande,
og for barbarisk Grumhed i min Elskov at blande,
Dødssynderne de syv skal til Bøddelvaaben blive,
dem skærper jeg med Vellyst til lange, tynde Knive,
og lig en kold Jonglør, der smidig er som Staal,
det dybeste i din Kærlighed jeg vælger mig til Maal
og planter en for en i dit Hjerte, saa det hamrer,
i dit Hjerte, saa det risler og hulkende sig jamrer!
</body>
</poem>

<poem id="michaelis2002021105">
<head>
   <title>Berthas Øjne</title>
   <toctitle>Berthas Øjne</toctitle>
   <indextitle>Berthas Øjne</indextitle>
   <firstline>Foragt dog ej de Øjne, som jeg maa mest berømme</firstline>
   <notes>
      <note>Gendigtning af Baudelaires <xref digt="baudelaire2002021101"/>.</note>
      <note>Trykt i tidsskriftet <i>Taarnet</i>, november 1893.</note>
      <note>Kilde er <i>Taarnet. En Antologi</i>, Carl Bergstrøm-Nielsen (red.), Gyldendal, Kbh., 1966, p. 66.</note>
   </notes>
   <quality>korrektur1,kilde,side</quality>
</head>
<body>
Foragt dog ej de Øjne, som jeg maa mest berømme,
de skønne Barneøjne, hvorfra der siver ud
noget ukendt natteblødt, noget ukendt godt som Gud!
Eders dejlige Skumring over mig I lade strømme!

O store Barneøjne, o løndomsfulde Dyb,
I ligner mest af alt de store Tryllehuler,
hvor under dorske Skygger en ukendt Skat sig skjuler
og glimter frem af Mørket som et gyldent gnistrende Kryb.

Og disse Barneøjne er afgrundsdybe, dunkle
som du, bundløse Nat, og lysende som du!
Deres Ild er Elskovstanker og Troens søde Gru,
- i Vellyst, snart i Kyskhed de dybest inde funkle.
</body>
</poem>

<poem id="michaelis2002040101">
<head>
   <title>Bakkehuset</title>
   <toctitle>Bakkehuset</toctitle>
   <indextitle>Bakkehuset</indextitle>
   <firstline>Fra dette Hjem, hvis klare Ruder vendte</firstline>
   <notes>
      <note>1918</note>
   </notes>
   <quality>korrektur1</quality>
</head>
<body>
Fra dette Hjem, hvis klare Ruder vendte
Mod Mark og Sund og Byens fjerne Taarne,
Er vandret forhen, af Begejstring baarne,
De Mænd, der Ledefyr for Danmark tændte.

I disse Rum en Fe har haft til Huse,
Der Blomsterløg i frugtbar Muldjord gemte
Og unge Sind til Harpeklange stemte
Og var dem selve Modersmaalets Muse.

Hvad her er grot, ej kunde Glemsel smuldre,
Men Takken har sig til en Borgvagt sanket
Og atter Tag og Stolper nysat ranket
Og løftet Mindet højt paa stærke Skuldre.

Vidt over Land nu toner Mindebruset:
Det gamle Træ har Øksen ikke hugget,
Men faste Mure har paany sig lukket
Om Genien, der bor i Bakkehuset.
</body>
</poem>
</workbody>
</kalliopework>

<?xml version="1.0" encoding="UTF-8"?>
<!DOCTYPE kalliopework SYSTEM "../../data/kalliopework.dtd">
<kalliopework id="1888" author="moellern" status="complete" type="poetry">
<workhead>
   <title>Efteraar</title>
   <year>1888</year>
   <notes>
      <note>Dette er den ældste digtsamling i Kalliope sat med bolle-å og som skriver fællesnavne med små begyndelsesbogstaver. Litteraturhistoriker og sprogvidenskabsmand Svend Grundtvig skriver således allerede i 1860erne, men først med retskrivningsreformen fra 1948 indføres det i almindelighed.</note>
      <note>Stavemåde og tegnsætning følger samvittighedsfuldt originaludgaven, kun åbenbare fejl er rettet og i alle tilfælde med originalens ordlyd anmærket i digtnoten, så læseren selv kan vurdere rigtigheden af en rettelse. Eksempelvis har å'erne voldet sætteren problemer hvormed en del gamle aa'er har sneget sig ind. Disse er alle rettet i nærværende udgave; digtsamlingens titel har dog fået lov at stå som <i>Efteraar</i>.</note>
      <note>Noter med en foranstillet asterisk er Niels Møllers egne.</note>
   </notes>
   <pictures>
       <picture type="titlepage" src="1888-p1.jpg">Titelbladet til <i>Efteraar</i> (1888). ,,Niels Møller. / Efteraar. / Digte. // København. / P. G. Philipsens Forlag. / Thieles Bogtrykkeri. / 1888.''.</picture>
   </pictures>
</workhead>
<workbody>

<poem id="moellern2017100601">
<head>
  <title>Ritorneller</title>
  <firstline>Hvor let og varsomt fødderne hun flytted</firstline>
  <notes>
    <note>Teksten følger <i>Efteraar</i> (1888), s. 1-4.</note>
  </notes>
  <quality>korrektur1,kilde,side</quality>
  <keywords>ritornel</keywords>
</head>
<body>
Hvor let og varsomt fødderne hun flytted,
den røde valmu med sin hånd hun skærmed,
som om et lys mod vindens pust hun skytted.

Den røde valmu med de tynde blade
gav genskær på de lyse spæde fingre,
blomsten og hånden rødmed lige glade.

Persefoneia, sollys-gyldne pige!
Fra dagens glans du valmukranset kommer
og bringer glæde til mit skyggerige.

Blodfyldte blomst med duggens blanke tårer!
Dit bæger sætter langsomt jeg for læben,
du livner atter mine blege årer.

----

Jeg hader ting, hvis faste former svinder,
og dem, der ej endnu har formen fundet, —
småbørn, for modne roser, fede kvinder.

Den give svar, der bedre sligt forstår:
Er skarpe former ikke livets mærke?
Er døden ikke formen der forgår?

----

Henover høje bølger båden iler,
det hvide salte skum langs siden synger,
du ser på mig og uden frygt du smiler.

Ind over bådens stævn en bølge slår,
der drysser sølvstøv over dig, Marie,
og regnbuglorien vindes om dit hår.

Se havet sortner under bygens skygge!
Det kuler op. Flyv frem, min båd, flyv frem!
Husk på, du bærer Caesar og hans lykke.

----

Din lykke fly’r som falken i det høje;
fløjt efter den; kan hænde sig, den kommer -
pas på, den ikke hugger ud dit øje.

Hvad har du disse tunge ord behov?
Hvi kalder du ham synder og forbryder?
Han følger kun sit eget væsens lov.

En sikker sandhed, som kun lidt betyder!
Så gör den røde ræv, der går i rugen,
og dog vi angerløst den ransmand skyder.

----

Enhver, der kun til egen nytte stræber,
enhver, der bryder ud af togets række,
har altid friheds navn på sine læber.

Det ord kan ikke vække folk af døsen;
det gælder alles vel og ej den enes,
og det er lighed, der er tidens løsen.

----

Affældig knapt hun kunde foden flytte,
hun holdt sin stærke datter under armen,
tryg som et barn hun smiled til sin støtte.

----

Det er mit liv den tavle, jeg dig bringer.
Her skrives krimskrams af en fjantet pog,
til døden sletter det med myndig finger.
</body>
</poem>

<poem id="moellern2017100602">
<head>
  <title>Livets Veje</title>
  <firstline>Hvem mægter til det fagre land at vinde?</firstline>
  <notes>
    <note>Teksten følger <i>Efteraar</i> (1888), s. 17.</note>
  </notes>
  <keywords>sonnet</keywords>
  <quality>korrektur1,kilde,side</quality>
</head>
<body>
Hvem mægter til det fagre land at vinde?
En så jeg springe i de stride strømme,
henover sundet søgte han at svømme,
men søen slog ham og han sank i blinde.

En anden sagde: Jeg kan vejen finde;
jeg væder ej engang sandalens sømme;
jeg vandrer trøstig over bølgens tinde. —
Og langs med kysten vaded han i drømme.

Jeg vil ej vove disse tvendes gærning,
jeg håber vist, jeg véd et bedre råd:
Jeg véd et sted, hvor store graner knejse.

Der vil jeg bygge mig en dygtig båd
med last i bund og brød til langvejs rejse.
Så vil jeg kaste lykkens glatte tærning.
</body>
</poem>

<poem id="moellern2017100603">
<head>
  <title>Sangbud</title>
  <firstline>Flyv ud, ballata, lig den årle svale</firstline>
  <notes>
    <note>Teksten følger <i>Efteraar</i> (1888), s. 6-7.</note>
  </notes>
  <quality>korrektur1,kilde,side</quality>
</head>
<body>
Flyv ud, ballata, lig den årle svale,
der båren frem på lange spidse vinger
til morgenrøden bud fra natten bringer
henover skarpe fjæld og dybe dale.

Søg frem, min sang, violen fjærnt i lunden
med øjne blå og blide,
så fin og skær og veg og væn og lille,
et sygt og klogt, vemodigt smil om munden -
Hvad har du måttet lide?
Hvi står du der så lyttende og stille,
hvor sangen sukker fra den dulgte kilde
og sender duft, der tåremildnet rummer
den atråskval, den længselrige kummer,
der lød i kvæld fra skovens nattergale.

Hvor bækken snor sig under hyldens grene,
hvor sol på søen blinker
og voven lér fornøjet over måde,
der står et rosentræ imellem stene,
de røde roser vinker,
duggede, friske, buttede og kåde,
o, kære, vær mig huld og vis mig nåde,
kast ud en knop, et enkelt blad i strømmen,
at den kan bære det i salig drømmen
herhid til mig med sød beruset tale.

Der står en fattig blomst ved klittens bræmme,
den stirrer over lande,
den ønsked tit til fredsæl grund at drage,
men her, hvor stormen suser, har den hjemme,
med saltskum på sin pande
den ser det vrede hav mod stranden jage,
den hører mågens hæse skrig og klage,
så gold og arm, af vind og vove kuet,
i sand begravet, tit med døden truet,
drag did, min sang, den stakkel at husvale.
</body>
</poem>

<poem id="moellern2017100604">
<head>
  <title>Søgang</title>
  <firstline>Det kom med klukkende vover, der strøg en bærende bris</firstline>
  <notes>
    <note>Teksten følger <i>Efteraar</i> (1888), s. 8-12.</note>
    <note>Mottoet stammer fra Algernon C. Swinburne: <xref poem="swinburne2017100701"/>.</note>
  </notes>
  <keywords>swinburne</keywords>
  <quality>korrektur1,kilde,side</quality>
</head>
<body>
<nonum><right><small>Adrift as a pinnace in peril.</small></right></nonum>

Det kom med klukkende vover, der strøg en bærende bris,
og båden gled vuggende over og smøg gennem dæmringens dis;
på himlens lysende bue de småstjærners mylrende kuld
begyndte at tindre og lue med glans af det blegeste guld,
og stævnen duved og nejed, og skummet fra boven i flød,
langs siden det summed og fejed og glimted i lysenes glød;
om roret det larmed og rulled, mod hækken det plasked og slog,
det blinked af morild-guldet, hvor kølvandsstriben sig drog.
Og natten var svanger med sange, med dæmpede lokkende lyd,
de kæled kvidrende lange, de hvisked i bristende fryd.
Jeg sad og intet jeg gætted, og alting varslede fred,
i bølgens musik var den fletted, den dryssed fra stjærnerne ned,
fra dybet det dulmende toned, det strøg som en trøstende hånd,
og sindet var mildt og forsonet og løsnet tindingens bånd.
Min vej lå lys for mit øje, jeg skønned hver fod jeg fôr,
og alt måtte sikkert sig føje, for jeg sad selver ved ror.
Og båden var træl for mit tykke med svulmende sejl over stang.
Jeg råded mit liv og min lykke, jeg styred for fart og for gang.

Nu brøler de bjærghøje vover med kogende skum på tind,
og stormen bruser derover, en tudende, saltbitter vind,
og himlen er hegnet og lukket og uvejrssvanger og mørk,
og stjærnernes lys er slukket over havets fygende ørk.
De skrider, de vældige bølger, de højner sig mod min båd,
som glammende ulve de følger og knejser med krummede bråd.
På søens urolige tilje, hvor sitrende småblomster flød,
der voxer den skumhvide lilje med drivende duft af død.
Det ryger med regn og med fråde, det hvisler i rigg og tov,
det sukker i angst og våde fra den høje huggende bov,
og båden sig vælter og slænger med skyllende vand over dæk,
som et siv for stormen den krænger og sitrer fra stævn til hæk.
Og søen mod siden knuger og driver den frem som en fjer,
og mørket lurer og ruger og ingen frelse er nær.
Tanken er nøgen for ævne, og viljen er vissen og kold,
jeg mægter ej mer at stævne mod bølgernes rullende vold.
Hvad båder det længer at stride, i vanmagt vildsom og blind —
kan hånden slå havet til side eller døde den vældige vind? .....

Dog er jeg end træl for din vrede og føres hvor hen du vil,
jeg vil ikke trygle og bede, du skal føre mig gæv og gild. —
Hej op, o storm, jeg vil lytte til din brusende store musik
og ej under ræling mig hytte med hånd for det bævende blik.
Ved roret vil rolig jeg våge, for vejret skal båden gå,
som en snehvid vingebred måge farer hen over bølgerne grå.
Vandet skal brænde og bryde i sydende hvidt på min vej,
fra stævnen skal bredt det skyde, men standse mig ævner det ej.
Mod vejret kan ingen kæmpe; nu vel, lad stå til, lad stå til —
jeg vil ikke fare med læmpe, jeg vil friste et voveligt spil.
Jeg råder ej længer min rejse, kun stormen har styrke og magt,
men frit vil sejlet jeg hejse og uforsagt holde vagt.
Jeg véd ej, hvor båden vil bære, og skøtter ej heller derpå,
men flyvende fart skal der være og stormspændt sejl under rå.
Jeg véd ej, om natten vil svinde og lyset gå hen over strand,
måske vil jeg synke i blinde i det sorte, slugende vand.
Men synker jeg, lidet det gælder, og vinder jeg, hvad er det værd?
Thi søen evindelig vælder, og stormen styrer min færd.
</body>
</poem>

<poem id="moellern2017100605">
<head>
  <title>Ballade Villon</title>
  <firstline>Jeg dør af tørst, skønt jeg er nær ved kilden</firstline>
  <notes>
    <note>Teksten følger <i>Efteraar</i> (1888), s. 13-14.</note>
    <note>Titel, motto, form og første linjer stammer fra Villons <xref poem="villon2017100701"/>; resten er en meget fri gendigtning.</note>
  </notes>
  <quality>korrektur1,kilde,side</quality>
</head>
<body>
    <nonum><right><small>Je meurs de soif auprés de la fontaine.</small></right></nonum>
    <nonum><right><small><i>Villon.      </i></small></right></nonum>

Jeg dør af tørst, skønt jeg er nær ved kilden; —
der spredes mulm, hvor klarest lyset skinner,
jeg sidder frysende tæt op ad ilden, —
ad trådte stier ingen vej jeg finder.
Alting forglemmes, alting vækker minder, —
jeg hører lyd og larm, trods alt er stille;
jeg når ej frem, skønt intet er til hinder,
i tvang jeg virker, tykkes frit at ville.

Den, højst jeg elsker, helst jeg slår og sårer,
den, der mig gjorde vel, jeg hedest hader;
de største glæder ejer tyngste tårer;
det møjevundne mål jeg brat forlader; —
jeg vandrer ensom, selv i fyldte gader,
kan mig i ørken ej fra andre skille,
jeg er mig selv, min broder og min fader, —
i tvang jeg virker, tykkes frit at ville.

Vort liv er ét, og splittet ad i mange,
mod øst vi styrer, men mod vest vi glide;
i livets fylde er man dødens fange;
om døden ej er livet, — hvem kan vide?
I nød vi ønsker døden ved vor side,
tør dog ej stævne dristig til dens gilde,
verden vi flyr, kan dog ej løs os slide, —
i tvang vi virker, tykkes frit at ville.

O, venner, hvem kan disse runer råde?
Hvem frir mig fra de tvivl, der trindt mig hilde?
Jeg ser det klart, dog er det mig en gåde,
i tvang vi virker, tykkes frit at ville.
</body>
</poem>

<poem id="moellern2017100606">
<head>
  <title>Sonet</title>
  <firstline>Et minde fra skærsommers søde dage</firstline>
  <notes>
    <note>Teksten følger <i>Efteraar</i> (1888), s. 15.</note>
  </notes>
  <quality>korrektur1,kilde,side</quality>
  <keywords>sonnet</keywords>
</head>
<body>
Et minde fra skærsommers søde dage,
når vinden kælende syrenen kysser,
og gyldenregnen blødt i græsset drysser,
og solen stråler over træ og tage.

De unge piger går i havens gange
med duft af blomster i det lyse hår,
de ler så muntert som de mest formår
med lyd af lærkens kvidderrige sange.

Jeg skuer atter én med sjælens øje,
fyldig og fin og smækker som en vånd,
og blikket tindrer som en højtids-kærte.

Det kække hoved ej sig lader bøje,
jeg ser en lille, fast og flittig hånd
og gætter til et mildt og modigt hjærte.
</body>
</poem>

<poem id="moellern2017100607">
<head>
  <title>Bakkos-tog</title>
  <firstline>Der stiger duft fra blade-hang, det lokker mig, det vinker</firstline>
  <notes>
    <note>Teksten følger <i>Efteraar</i> (1888), s. 16-20.</note>
  </notes>
  <quality>korrektur1,kilde,side</quality>
</head>
<body>
I.

Der stiger duft fra blade-hang, det lokker mig, det vinker, —
det ildner i min tanke, det suser i mit sind, —
på<note>på] paa</note> svalevinger svinger sig min hu på nattens køle vind
til fjærne fjæld til bjærgetind, hvor månelyset blinker.
Der hæver højt den brede eg sin sorte, vredne stamme,
i gren sig fletter knudret gren, et tusindmasket vildskovsnæt,
og glinsende i glitterlys fra månens blege flamme
de dunkelgrønne blade flokker sig trindt og tæt.

Det tystner under løvsalsloft, hvor dæmringsmulmet ruger,
ej synger fugl på kviste, ej lyder vindens suk,
kun dybt i klippekløftens grund der risler kildens sagte kluk,
et agern faldt, et dådyrs fjed — og natten lyden sluger.
Der synker liflig duft mod jord, den stiger op af mulde
så krydderstærk, livsalig sød, som dufter lind skærsommernat,
der strømmer fred fra jorden frem, fra månens kreds den fulde
så mildt på alle bjærge henover skov og krat.


II.

Der løber lys i nattens mulm, det mylrer frem i skovens grund,
imellem lundens stamme-hær det lysner gult med ildorms glød.
Der lyder larm fra skovens dyb, et dæmpet råb fra mørkets mund,
en mangestemmig enhedsklang, som søens sang ved dagens død.
Det bruser frem med glimt i glimt, som sol stod op ved midnats stund,
der strimer stråler gennem løv og himlen farves purpurrød.
Sky farer hjorten frem i lund, hver skovfugl skræmmes op af blund,
    klagende sangen klinger.
Men uglen svæver sagte bort på bløde brede vinger.
Det nærmer sig; ad fjældesti der bugter frem et broget tog,
de svinger fakler frit i hånd, de trænges tæt i dristig dans;
i vanvids-virvar vinberust sig slynger pige, mand og pog,
med blus rød kind, i øjet ild, på våde hår en vinløvs krans,
om livet slængt et spættet skind af vege hind, som nys de vog,
det gynger over brune lår med gylden lød i fakkelglans,
og arm i arm og bryst ved bryst, i lue-lys, i funke  fog — -
    latter fra tusinde lunger!
Og cymbel-skrig og strængelegs hvin og kobberlurerne runger.

O druelue, vinstoksblod! Vort søde liv, vor hede lyst! ...
Kom frem du tunge sølverkar med gyldenrand på guldhjul små,
af yppig-runde klaser fyldt, på fjældvæg født’, på solkær kyst!
O sprøde gylden-grønne bær, o ferskenskære, dunkelblå!
Grib dybt i grams! Hæv højt i hånd! O klaseklynger! Knus og kryst!
Lad saften sive ud i skum, de perlelyse strømme gå
i bugt ad arm, fra fingre frem, de rinde rødt på brede bryst!
    Sydende most for munden! —
Det durer af larm og duver i dans blandt løbende lys i lunden.


III.

Se, han kommer, Dionysos, lænet lad i karm tilbage —
gyldenkarmen, blomsterkranset, med rubiner rundt besat;
let i løb de broget-gule pantre guden fremad drage,
hvide lyser deres tænder, øjet grønt i skovens nat.

Se, han kommer; tyrsosstaven hviler løst i lange hænder —
herskerspiret, koglekronet, vinløvvundet, gydt i guld;
dådyrsskindet blødt sig føjer om de brede, trinde lænder,
dybt de sølverblanke fødder sænkes i violblå uld.
Salve-våde sorte lokker langs den runde skulder svømmer,
kongeringen over panden lysner blåt i demant-lyn;
blidt og dybt som mø i dvale hed af elskovslængsel drømmer,
blinker gudens store øje under sorte bue-bryn.

Store fulde purpurlæber, fugtig-bløde, vindugg-våde,
mørkerøde modne roser, smilende på sælsom vis,
sødt som liljeduft i natten, gemmende en uløst gåde,
vildt som vidløs fugl i lunde, svangert med et livs forlis.
</body>
</poem>

<poem id="moellern2017100608">
<head>
  <title>Sonet</title>
  <firstline>Hvor let du tripped om i havens gange</firstline>
  <notes>
    <note>Teksten følger <i>Efteraar</i> (1888), s. 21.</note>
  </notes>
  <quality>korrektur1,kilde,side</quality>
  <keywords>sonnet</keywords>
</head>
<body>
Hvor let du tripped om i havens gange,
de spæde hænder pusled varlig bløde —
den vilde vårvind stormed dig imøde,
men sused sagte hen med søde sange.

Den kælne ranke søgte dig at fange,
langs ad din vej lå hvide blade strø’de,
de unge roser sitred bluselrøde
og trængtes om dig elskovshede, bange. -

Ak! Nu er vinden stum og alt er stille,
i voxhvid ligsærk liljen står bedrøvet
og stirrer stivnet i den dunkle kilde.

Fra fuchsien blodets tunge tårer trille,
og rosen slængte hver sin blomst i støvet, - -
for døden red om land og dig han røved.
</body>
</poem>

<poem id="moellern2017100609">
<head>
  <title>Juleaften</title>
  <firstline>Over de mørke graner hviler den bløde sne</firstline>
  <notes>
    <note>Teksten følger <i>Efteraar</i> (1888), s. 22-25.</note>
  </notes>
  <quality>korrektur1,kilde,side</quality>
</head>
<body>
Over de mørke graner hviler den bløde sne,
vinden synger i sagte sus, og dun fra grenene drysser, 
over det stivnede land ej levende liv at se;
søen skrider i sorte bølger og sukker mod strandens stene,
mulmet spirer af hver en vrå og jorden i dvale dysser,
og højt i den stille usynlige himmel tindrer en strålende stjærne alene.

Der fødes en sang på min tunge og festens fred i mit sind,
munden finder sit svundne smil og øjet sløres af væde; 
over de hvide marker ringer de julen ind,
dybt det runger af tungt metal og klinger med sølvets stemme;
atter lever det lille barn og kender den gamle glæde, 
der stiger en flod af de sødeste minder fra sjælens hellige, dunkle gemme.

Viftende lys i stage og rosenblads kære duft; — 
husets mænd i den rene dragt om ovnen sidder og lunes,
— nylig de stævnede hjem over sø i den bidende luft; —
kvinderne breder til festlig nadver og virker med flinke hænder,
sleven rører den hvide grød, og gåsen i gryden brunes,
men børnene flokkes om farmors rok og kræver de sange og sagn hun kender.

Dans i den store stue om granens duftende vånd, 
gubben, der træder med varsomt trin, og purken på trippende fødder,
knøsen med dunede kinder og pigen med flagrende bånd 
slynger sig rundt om det grønne træ, hvis nåle i lysene knitrer,
buttede hænder griber i hob om æbler og brune nødder,
om strikkede klæder og stukne lin, om stål, der blinker, og glas, der glitrer.

Sang i den sene aften, når slægten samles om bord, 
manden stryger det lyse skæg og løfter sit klare øje, 
konen med hånd i skødet nynner de milde ord, 
børnene kvidrer af spæde stemmer med runde, rødmende kinder;
strider sangen med søvnen, der søger de hvide pander at bøje,
de hæves på arme og hældes til bryst og bringes i seng af de kærlige kvinder.

Hesten stamper i stalden, og spurven pipper fra hæs, 
ingen lyd fra de lave huse, og lyset er slukt bag rude; 
højt jeg hører i natten et tog af skrigende gæs,
svagt de klager en stille kære og hastig mod hav sig fjærner;
ene drager jeg tryg i sind, mens alle sover på pude,
jeg ånder så let som et legende barn, og blikket søger de luende stjærner.

Ej jeg længes i løn at leve de år, der randt,
gærne giver jeg barnets fred for mandens rynkede pande;
under de tyngende tider en dyrebar fryd jeg fandt:
Den, jeg véd, som hæger min hånd og hilser med læber røde;
og vidløs uskyld har liden vægt mod ævnen at se og sande;
men dog er det fagert at dvæle en stund og mindes vemodig de kære, der døde.
</body>
</poem>

<poem id="moellern2017100610">
<head>
  <title>Ved stranden</title>
  <firstline>Hvor søen bryder mod de store stene</firstline>
  <notes>
    <note>Teksten følger <i>Efteraar</i> (1888), s. 26.</note>
  </notes>
  <quality>korrektur1,kilde,side</quality>
  <keywords>sonnet</keywords>
</head>
<body>
Hvor søen bryder mod de store stene,
og rågen bygger i de høje graner,
der ruger rædslen tungt, som ingen aner.

Den kolde natvind hvisler under grene,
der lyder fjærne skrig af vilde svaner,
og søen bryder mod de store stene

Jeg stirrer sky mod mørket, medens ene
igennem stinde tjørne vej jeg baner:

det er, som hvide dødninghænder maner,
hvor søen bryder mod de store stene.
</body>
</poem>

<poem id="moellern2017100611">
<head>
  <title>På kirkediget</title>
  <firstline>Det sidste purpurskær fra skyen viger</firstline>
  <notes>
    <note>Teksten følger <i>Efteraar</i> (1888), s. 27.</note>
  </notes>
  <quality>korrektur1,kilde,side</quality>
  <keywords>sonnet</keywords>
</head>
<body>
Det sidste purpurskær fra skyen viger,
og sort i luften kirketårnet rager;
der skreg en hjejle fra den mørke ager,
men kragen tavs og træt mod skoven higer.

Der brænder lys i kirken; sangen klager —
snart sagte suk og snart i nød det skriger,
til skarpt en enkelt røst i mulmet stiger:
se — mange kaldes, få<note>få] faa</note> kun frelsen smager!

På himlen stjærne funkler frem ved stjærne,
de svæver medynkløse let i rummet, —
i gylden ro de store kloder lyser.

Og havet taler til mig fra det fjærne,
al anden lyd på jorden er forstummet,
og guddomsgreben jeg i natten gyser.
</body>
</poem>

<poem id="moellern2017100612">
<head>
  <title>Ravnen</title>
  <firstline>Flyv rolig frem, du fredløse ravn, i din sorte, fattige kofte!</firstline>
  <notes>
    <note>Teksten følger <i>Efteraar</i> (1888), s. 28-29.</note>
  </notes>
  <quality>korrektur1,kilde,side</quality>
</head>
<body>
Flyv rolig frem, du fredløse ravn, i din sorte, fattige kofte!
Jægeren jager dig bort fra skov, bonden dig driver fra tofte.

Hunden glammer fra bondeby, når stille du luften kløver;
ungerne skriger imod dig op: Tvi dig, du svarteste røver!

Flyv rolig hen! Du véd, om et år vil hunden i dammen ligge,
den jæger vil fly over vilde hede og bonden gå rundt og tigge.

Du véd, inden længe vil drengen bag lo, der hujer dig hånlig imøde,
fjæle sig ind i den mørkeste skov og dér for sin kniv forbløde.

Da vil du sidde stille på gren med stive luende blikke, —
men stormen suser i skovens øde, når ravnene mandsblod drikke.
</body>
</poem>

<poem id="moellern2017100613">
<head>
  <title>Mismod</title>
  <firstline>En tung og grådækket himmel med skyer, som aldrig riftes</firstline>
  <notes>
    <note>Teksten følger <i>Efteraar</i> (1888), s. 30-32.</note>
  </notes>
  <quality>korrektur1,kilde,side</quality>
</head>
<body>
I.
En tung og grådækket himmel med skyer, som aldrig riftes,
og havet ruller derunder sit sorte, isnende vand,
og vinden toger fra østerleden, og ingen sinde den skiftes,
klam og død som et druknet lig den ligger på den nøgne strand.
Skoven luder over leret skrænt med tyste vippende toppe,
der fødes ej sus i de tynde grene, der kendes ikke klangen klare,
træerne strækker i stivnet vånde de tunge rynkede kroppe,
ikke en fugl, der fløjter på kviste, og ikke en springende hare.
Man burde gemme sig langt af led og søge sig helg og hygge
og ikke leve et krøblet skyggeliv under det døde år;
hvor solen luer og lyset leger, der vilde jeg bo og bygge
og ikke vandre ad dyndede veje med tåge-væde i hår.
Jeg kunde kaste mig ned ved gærdet og vildsomt tornene knuge,
og råbe over det onde tykke, der livet til døden lænker,
men modet ebber, og mulmet kommer min slappe vilje at sluge,
og trøstløs sætter jeg fod for fod og mødig mit hoved sænker.


II.

Der er ej lindring for min hu at finde,
jeg drives frem ad sene, vilde veje,
hvor foden snubler over stub og sten
og hånden famler feberhed i blinde.

Hvor hastig glassets golde sandskorn rinde!
Jeg er som én, der øder arv og eje
og ser i rådløs angst sit boskabs mén
og ser de sidste gulddukater svinde.

Var det et syn i drømme, mens jeg sov:
Med skovl og spade står<note>står] staar</note> en ivrig flok,
de hverken æder, drikker eller blunder —

Hvi denne hast? Giv jer kun gode stunder!
Det arbejd, I har fore, når I nok,
og I som andre har vel hvil behov.

    Da svared én, som grov:
Vort værk er ikke tid og times fange,
det raster ej, når sol går ned bag vange.
    Her er kun en af mange!
Kom hid, min spade, kom mit blanke våben
Gør graven legemlang og dyb og åben.
</body>
</poem>

<poem id="moellern2017100614">
<head>
  <title>Timon</title>
  <firstline>Før snart for evig tid min mund er stum</firstline>
  <notes>
    <note>Teksten følger <i>Efteraar</i> (1888), s. 33-35.</note>
  </notes>
  <quality>korrektur1,kilde,side</quality>
</head>
<body>
Før snart for evig tid min mund er stum
og mulden synker mellem mine tænder,
jeg samler al min vrede i en sum
og slynger ud med både mine hænder
det gamle had, den isnende foragt,
hvoraf mit hjærte inderst inde brænder.

For dem, der ejer verdens tunge magt,
men ikke lyder lovens stille stemme,
for folkets flok, der klager sig forsagt,
men ikke vover hånd om skaft at klemme,
for gamle mænd, der går i høje sale
og ikke søger strømmens vold at hæmme,
for unge svendes mod og stærke tale,
der aldrig løses ind i ærlig dåd, —
de lyder blindt, hvad herrerne befale.
Jeg ser de rige, der letsindig åd
i ødsel vellyst mad for hundred munde,
jeg ser, hvor armod stirrer uden råd,
men ynker ikke tårerne, der runde;
så længe de er flest og ejer kræfter,
hvi ligger de og døser hen i blunde?

Ej større brøde sig til slægten hæfter
end sløvheds dynd, der alle hjærter svækker,
selv dem, der fulgte fjældets ildsky efter,
om stakket stund den store mose dækker.
De fleste fødes uden ild i sindet,
og ingen mester luen i dem vækker,
de kryber om fornøjed’ og forblinded’
og ofrer gærne hver, hvis sjæl er flamme,
når blot de selv får lov at vare skindet.
Det er et kuld af tudser, træge, klamme,
hver fager blomst med slimet fod de træder,
hvert græs på marken mægter de at ramme,
og lærken, der i højen himmel kvæder,
de jager sløve ungerne fra reden.

Jeg hader dem, der går i lange klæder
og giver fattig trøst for evigheden,
og dem, hvis tale er som røg på vandet,
der vifter hen fra vest til østerleden.
Jeg tror at denne verden er forbandet.
Af ord og dyre eder dagen syder,
men alt, de taler, løber ud i sandet,
og hver en ed, de sværger, frit de bryder.
Jeg kendes ikke ved min moders mål,
den gamle mening intet mer betyder,
nu præker de en ny med stav og stål,
som jeg er altfor ældet til at lære.

Min sjæl er led ved deres øde skrål,
de tunge tider hvert mit håb fortære,
jeg længes efter snart at vende ryggen
til disse mænd og kvinder uden ære;
med mødigt øje stirrer jeg fra bryggen,
om ej det sorte skib i havnen glider.
På disse strande grønnes aldrig lykken,
den mand, der lever, idel ufærd lider,
hans håb er vind, hans glæde vorder kummer;
måske han vinder fred og rast omsider,
når tabt i dødens nat hans røst forstummer.
</body>
</poem>

<poem id="moellern2017100615">
<head>
  <title>Sibilla Persica</title>
  <firstline>Der var himlens rene blåning over skovens køle skygge</firstline>
  <notes>
    <note>Teksten følger <i>Efteraar</i> (1888), s. 36-41.</note>
  </notes>
  <quality>korrektur1,kilde,side</quality>
</head>
<body>
Der var himlens rene blåning over skovens køle skygge, 
fugtiggrønne brede marker for mit unge øje lå;
mand gik mand forbi på vejen, sang og så og vandred trygge,
vinked venlig hånd til hånde, ingen svig de pønsed på, 
jordens skød gav brød i fylde, og dens liv var lys og lykke.

Den, der hæfted ved sin ære, holdt sit ord med tro og love,
den, som så’de korn i mulde, sanked ind den gyldne høst,
den, der virked dagen gennem, nød om natten fred at sove,
det, der lå på mandens læber, lød som stemmen i hans bryst,
den, der øved skæl mod alle, havde helg på vej og vove.

Livet lyste mig imøde som en frugt i mine hænder, 
liflig glat og rund at finde, stærk i duft og sød i smag. - -
Frugten blev en bitter løgurt, og dens skøre skal jeg kender;
jeg har plukket den i stykker, skal for skal og lag for lag,
og jeg vandt kun våde øjne og den salte gååd, som brænder.

Magten skifter lod og lønning, retten ejer ingen vælde, 
vifter hen som røg i luften, trædes som det gule græs.
De, der var til værn og værge, vegne bort som blege trælle,
de, der skulde retten vinde, kævler kægende som gæs.
Onde ord gik ud på hærtog, guld og dårskab, død og ælde.

Brede mænd stod op og taled ord, der ægged folkets skare,
høje råb imod dem rulled, hænder raktes frem til ed. 
Ak! hvad blev det dengang alle stedtes i den store fare?
Blind og gavnløs gik den ene, vidste ingen ret besked, 
og de mange tav og tøved, bange som den brune hare.<note>hare.]hare</note>

Jeg har set, hvor folk, som sulter, stirrer mod de rige huse,
magre kvinder græd på gaden, havde ej det sorte brød. 
Jeg har hørt en sagte kære gennem mørke nætter suse: 
Hvorfor åd vi deres smuler, nøjed med den skærv de bød?
Hvorfor slæbe som en slave, når vor hånd kan herren knuse.

Det er tungt at bøje nakken under slid, der aldrig standser;
håbet fælder sine vinger, tanken visner veg og tynd. 
Den, der drog sin vide bane, klædt i viljens hårde panser,
sniger nu med megen møje gennem dagens træge dynd,
luder træt mod jordens stene, skaldet, sløv og uden sanser.

Dumhed rider over marken, blank og rund og rød at skue,
guldet ringler i hans lomme, mættet mund og sorgløst sind;
fattig kløgt fortvivlet virker, snubler over mindste tue,
foden glider, hvor den træder, — slunken bug og revet skind;
kløgt er kun en ringe tærne, rigdom er så fin en frue.

Højt som himlen over havet manden over dyret rager! 
Vej det sandsagn vel og nøje, før du tager det for vist. 
Sænk dit hoved, lyt opmærksom efter slægtens tusind klager.
Er vi ikke dyr i vånde? Er vort fortrin ej en brist? 
Er vi ikke syge arter, hvem bevidsthedsvanvid plager?

Langs med livets øde veje voxer tvivlens seje nælder, 
i mit eget hjærtes indre flyver ind de sorte frø. 
Selvets sikre, faste former løses brat og lidet gælder; 
angst jeg ser en genfærdsskare stige frem af sindets sø; 
hver jeg når at gøre fange, føder ti, jeg aldrig fælder.

Tunge råb fra jorden stiger, bårne frem af nattens vinde, 
klager sender de mod himlens stjærnestrøde vide rum: 
Hvorfor fare for at falde? Hvorfor fødes for at svinde?
Himlen giver intet gensvar, ti dens mund er død og stum,
men et evigt spørgsmål lyder: Hvem har gådens løsning inde?

Jeg vil gå til fortids skrifter over svundne dages slette; 
sent og årle vil jeg granske, bøjet over dødmands bog, 
vende mange gule blade, mange tanketråde flette, 
søge sindig, varsomt gætte, til jeg bliver vis og klog, 
til jeg finder livsens æde, som kan sultne sjæle mætte.

Store ånder vil jeg mane. Sig mig, hvad er tidens tanke?
Skoven suser eders tale! Havet synger eders sang!
I, som drog, hvor ingen trådte, I, som brød hver hævdet skranke, 
vis mig vej i livets vildskov, lær mig strømmens dybe gang,
vár mig for de skarpe klipper og for sandets side banke.

Ak, det er den samme vise! Vold og vanråd styrer huset.
De, der vil det gode, sover, onde mænd står op i gry. 
Kun en enkelt stordåd lyser som et guldkorn gemt i gruset,
magre mænd med blege åsyn bærer verdens bedste ry, 
men i store glemte dynger smulrer de, som kampen knused.

Jeg må stræbe; den, der tøver, som en såret trækfugl synker. - -
Hvad er det for lyd i luften? Det er sus af årets flugt.
Se, min hånd er tynd og gusten og min stemme kraftløs klynker,
håret bleges på mit hoved og mit blik er mat og slukt, 
armen sitrer, ryggen bøjes, og min hud er fuld af rynker. - -

Hvorfor sidder du og venter? Er det mig, du leder efter?
Jeg har ikke tid at møde. Gå den vej, hvorfra du kom! 
Å, det stive golde øje, som sig evig på mig hæfter! 
Der er endnu mangt at lære, meget jeg må spørge om. 
Ak! Jeg har så langt tilbage, og jeg har så ringe kræfter!
</body>
</poem>

<poem id="moellern2017100616">
<head>
  <title>Il Crepuscolo</title>
  <firstline>Jeg sér kun tvist og kvide over jord</firstline>
  <notes>
    <note>Teksten følger <i>Efteraar</i> (1888), s. 42-45.</note>
  </notes>
  <quality>korrektur1,kilde,side</quality>
</head>
<body>
<nonum><right><small>Οἰά, ἐότι, τὰ τὢν ϰαϰοδαιμὀνων</small></right></nonum>
<nonum><right><small>    ἀνϑοώπων όπονδάόματα.</small></right></nonum>
<nonum><right><small><i>Lukianos.</i></small></right></nonum>

Jeg sér kun tvist og kvide over jord,
så vidt som søen går og solen skinner,
snart strides de med odd og snart med ord,
med jærn de lænker og med guld de binder; 
jeg sér hvor angsten hvidner deres kinder, — 
de går og lurer i den store stad,
de sniger varsomt gennem snævre gyder,
hver mand, de møder, ufreds-kår dem byder, 
og panden rynker sig i frygt og had:
Slå ham! Hvis ej, dit eget liv han bryder.

Dit liv! — En gusten ting af ringe værd! 
En gave givet dig i guders vrede,
en skænk, der stinger som et broddet sværd, 
en dragt, der brænder dig med giftig hede, 
en dyndet drik, der avler sot og lede, — 
det er en skærv, der kastes for din fod,
almissemønter, få og falske penge - -
Hvor har du kunnet bære det sålænge? 
At du har kraft dertil! At du har mod! 
At du formår at leve, lide, trænge!

Der står i smudsig bod en mager mand, 
med anspændt øje sukkende han slider, 
der går en træl bag oxens træge spand, 
de pløjer mødig bakkens brune sider.
Jeg sér, hvor skibet op mod vejret strider, 
og manden knuger næven om sit ror, —
jeg sér en flod af åsyn, trætte, tomme, 
fra byens tunge smitteluft de komme,
i mark og skov, på hav og fjæld de bor, 
og alle sukker: Var dog dagen omme!

Hvad håber de at vinde? — Verdens agt, — 
om dagen voxen og om natten vissen;
og guldets herskerstav og sværdets magt
med vågne nætters tvivl og bange gissen;
og elskovs lyst — hvor brat den gråner issen, 
hvor bitre blade bær’ dens søde frø!
Og fattig mad, der smager salt i munden,
og visdoms blege frugt med smærte funden, -
hvo deraf æder, se! hans sjæl skal dø, 
og hver hans glæde evig er forsvunden.

Se hvilket liv! En ungdom uden brød; 
hver frodig ævne får kun fattig væde, 
hver modig tanke lister om i nød
og kastes snarlig bort for guld og glæde. 
Men sure sorger mandens hjærte æde,
nu trælles der for børn og hus og viv,
han får ej hvile og er aldrig vågen,
tilsidst han sidder oldingsløv i krogen, —
hvor blev hans år? Hvad fik han for sit liv? - -
Så bærer de ham ind ad kirkelågen. - - - 

Der spredes skygger over land og lund, 
og solens gyldenskive sagte synker,
nu løses draget om den lukte mund,
og hånden glatter pandens dybe rynker; 
nu lindres hver, der klager eller klynker, 
nu søger bonden trættet til sit tag,
og aftenklokkens malm vemodig ringer, 
og sorte krager slår de tunge vinger,
nu er den mat og mod den onde dag, 
og natten stakket fred til jorden bringer.

Det bliver stille; — kun et dæmpet brus,
hvor vandets dønning slår mod strandens stene, 
og kvægets brølen under stråtækt hus,
og droslens søde sang bag skovens grene.
Og himlen er et væld af farver rene,
og søen låner himlens lyse lød;
men fjærnt i vest, hvor purpurskyer svømme, 
hvor gyldne luefloder sagte strømme,
der stiger frem et land af havets skød,
et land for salig lyst og søde drømme.

Der lyser himlen i en evig vår,
der dufter grønne gran og roser hvide, 
den svale søvind gennem løvet går,
der kendes ikke nød og kval og kvide, 
der sidder freden stille ved din side, — 
O du, der vandrer verdens hårde vej,
hvi går du ikke ad de blanke vover
did hen, hvor jordens sorg og smærte sover? - 
O stakkels mennesker! Kom hid til mig!
Kom hid til mig! Jeg færger eder over!
</body>
</poem>

<poem id="moellern2017100617">
<head>
  <title>Prometevs</title>
  <firstline>Alt har jeg øvet med min egen hånd</firstline>
  <notes>
    <note>Teksten følger <i>Efteraar</i> (1888), s. 46-53.</note>
  </notes>
  <quality>korrektur1,kilde,side</quality>
</head>
<body>
Alt har jeg øvet med min egen hånd; 
selv jog jeg jærnet i min arge fjende, 
selv rev jeg sønder mine stærke bånd. 
Nedover vilde fjælde vej jeg bryder,
dagsolens luer på min isse brænde,
og nattevinden frossen om mig flyder,
og såret smærter i min stungne side,
men mest dog angstens uro kan jeg kende, - 
hvo véd, hvad skæbne jordens børn må lide.

Jeg gav dem åndens ild til arv og lod, 
jeg vakte sjælens sult, der aldrig døves, 
en evig higen og en søvnløs bråd;
jeg drev dem bort fra dyrets træge veje, 
i åndens ledingsfærd de skulde prøves, 
at livets dyre lyst de måtte eje:
som guders lige ondt og godt at sande, 
og drage modig frem, hvor uret øves,
og aldrig slavisk sænke deres pande.

Der ligger trælle-åg på jordens liv,
og tunge magter kuer muld og vove,
og brødet sudles til i blodig kiv.
Jeg skabte mig en slægt, der turde sætte 
en trodsig vilje mod naturens love:
For hadets kampe kærlighedens trætte! 
Selvrådig magt sit væsen må forandre!
En mand er mand i hytte og ved hove, 
og skulder imod skulder skal de vandre! -

Her ligger landet bredt med stad ved stad, 
og røgen stiger op af mange huse,
og marken grønnes under regnens bad.
Jeg hører lyd af folkets tætte skare,
som store vover under kysten bruse; 
her vil jeg vandre ind og ret forfare,
hvor trofast mandens æt sit kald har røgtet, 
om mørkets yngel de har kunnet knuse,
om selvisk vold af lande længst er flygtet.

Ve mig! Er dette høsten af min sæd?
Er dette lønnen for min lange jammer?
Fly bort, Prometevs, kast dig ned og græd! 
Hvi sluktes mine øjne ej i blinde?
Var jeg dog dræbt af lynets røde flammer
og mine lemmer spredt’ af vilde vinde
og hvirvled ned fra fjældets stejle rygning!
Ve mig! Den største sorg mit hjærte rammer, 
i støvet styrtet er min stolte bygning!

Jeg bød: Den samme moder eder bar, 
hold eders søskendnavn i agt og ære! 
Jeg sér dem søndred ved en sø, så svar, 
at ingen røst fra hist til her kan række; 
jeg sér dem kløved ud i tvende hære, 
og nag og mistro byder for dem begge, 
avind og angest deres kinder furer,
og søvnen selv er brudt af sukke svære, 
mens skele blikke på hinanden lurer.

Jeg hænded dem i skød en lige magt
til bjærgets guld og markens blide gaver — 
nu smykkes én med hårde stenes pragt,
mens én i laset klud mod støvet luder;
de mange mødig går - som sultne slaver
for den, der døser mæt i bløde puder;
hisset det klare guld på fede hænder,
her sorte næver, som i grunden graver,
og skammens brand på skægget åsyn brænder.

Alt har de mistet, magt og ret og jord, 
den gyldne sol og hjemmets stille lykke, 
og usæl urt for trællens afkom gror;
ej lyser håbets dag i deres våde,
men jærnets svøbe slider deres rygge;
den luft, de ånder, er af herrens nåde,
igår han gav, idag sit ord han sletter,
ej voxer loven i hans lunes skygge, —
de skuler skræmte, om hans lyst de gætter.

Mit sind fortørres over dette syn,
min sjæl er syg af harm og bitter lede, 
og tunge tanker ruller bag mit bryn.
Ej har jeg agt og ynk for deres kvide,
de har den lod, som de sig selv berede, — 
af sløve bønder avles stormænd stride;
ledig de lå og lod i bast sig binde,
og kniven døsed rusten i sin skede, —
nu vil i suk og sorg de frelsen finde!

Jeg skyder fra mig dette blege blod!
Se hvor de stimer til med myge lader 
og falder ned for fyrstens stolte fod!
I sværdets skygge smædelig de knæler, 
høstens forøder hylder de som fader! — 
Jeg nyder næsten dette smil han fjæler,
det kolde åsyn, der mod folket vendes; 
så dybt de sank, at næppe mer de hader, -
hvor tør de håbe deres trældom endes.

De føler frygten tære deres sind
som den, der gyser i de store skove, 
når løvet røres under nattens vind;
ej tør på tankens grund de livet bygge, 
ej tør de selvansvarlig vejen vove,
de råber højt om hjælp til deres skygge
og ræddes over deres egen stemme — 
Ve jer, I svage, I hvis sjæle sove!
Jeg viger bort, her har jeg ikke hjemme.

Jeg vandrer heden til det dybe hav,
hvor frit det går med store grønne bølger, 
og ikke lyder nogen konges stav;
det bruser trodsig frem mod himlens bue, 
og ej sin frydefulde hån det dølger
af angst for lynets skarpe dommer-lue, 
men klædt i skum det vælder ud i vrede, 
og stormen sort og tudende det følger
og slukker solens glans bag vinger brede.

Jeg råber: Hør, o hav, en frændes røst! 
Se, tjørn og tidsel ågrer på min ager, 
vend dine vover hid til hastig høst!
Leg ikke længer med din tunge styrke, 
men ød de usle, som ad marken drager, 
og ej er værd dens dyre muld at dyrke, 
da fejgt de lod sig binde og forbande; — 
jorden er syg af pest og mange plager, 
ryd den da ren med dine dybe vande!

Jeg søger ildens hjem i jordens skød:
Bryd frem, o lue, dagens land at hærge, 
bred over livets sot din sunde død;
her avles kun et kuld af onde øgler,
der mangler mod og lyst sig selv at værge, 
men træller, døser, græder eller gøgler;
her findes ikke mænd af ædel stamme,
men kun en fattig æt af blege dværge, — 
slet dem for evig ud, du stærke flamme!

Da vil jeg drage frem til bjærgets tind,
når søen rejser sig og ilden syder;
der vil jeg sidde tyst med hånd ved kind 
og stirre harmfuld ned med stive blikke, 
hvor havet hårdt mod borg og hytte bryder 
og ildens tunger høje lunde slikke.
Da får jeg lindring for min vrede kummer, 
når kullet véd i stride strømme flyder,
og lydt jeg ler, når livets larm forstummer. -

Så bygges atter verdens vide rund,
ikke med liv af mænd og lyd af kvinder, 
der kives lade med løgnagtig mund;
men stille hviler blomsterprude vange, 
og lyse bække mildt og muntert rinder, 
og årle fugle synger blide sange,
og linden suser sødt med sol i løvet — 
hver salig duft og fager form jeg binder, 
og jorden mindes ej, hvad manden øved.
</body>
</poem>

<poem id="moellern2017100618">
<head>
  <title>Vigilia</title>
  <firstline>Det summer og syder i ørets hule</firstline>
  <notes>
    <note>Teksten følger <i>Efteraar</i> (1888), s. 54-57.</note>
  </notes>
  <quality>korrektur1,kilde,side</quality>
</head>
<body>
Det summer og syder i ørets hule,
jeg mærker en stivnende ild i panden, 
tankerne splittes som klagende fugle,
der drives i fygende storm fra stranden; 
dagen tog ende og slidet holdt op,
byrden blev væltet til højens top,
de trætte hænder fik blegn og bule, —
nu ruller stenen sig ud over randen.

Min ævne brydes, mit mod forsvinder, 
min hjærne er sløvet og gold og mager, 
som flygtigt sand mellem fingre rinder
mit virke løses og fra mig drager.
Mit liv er ej i min egen vold,
jeg jages af vætte og plages af trold,
mødig om dagen jeg bygger og binder, 
om natten de spreder det vidt over ager.

I dagens sol jeg formår at glemme;
mit hjærtes uro med ord jeg døver,
jeg vandrer på flugt og finder et gemme, 
når døgnets smulrende værk jeg øver, 
men føres jeg nøgen ad nattens elv,
da tvinges jeg til at skue mit selv
og hører en bitter tungsindig stemme, 
der søvnens salige død mig røver.

Jeg stirrer spørgende, hed og bange
og ruger på gåder, som standser min ånde, 
timerne sniger sig endeløst lange,
og mylrende tvivl går frygten til hånde.
Er stjærnernes skær ikke blodige blus? 
Levende lys for guds gyldne hus?
Var klodernes sang, om du kunde den fange, 
ej verdens samlyd af vé og vånde?
 
Det sukker i drømme fra kvist og kælder:
Ve over kampen for fattig føde!
Ungdommen stænges og evig træller, 
skønhed visner i modgang og møde. 
Ve over livets usalige lov!
Den svage er altid den stærkes rov; 
retten kues og uretten gælder,
ingen er lykkelig uden de døde.

Var der en gud, han had vilde høste, 
det vilde true i grønne lunde,
alle de liv, der døje og dyste,
de vilde skrige med tusinde munde: 
Den, der véd om vor bitre nød
og giver sten, når vi beder om brød,
den, der har magt, men ikke vil trøste, 
hvis han er gud, er gud for de onde.

Mit hjærte forlængst er mæt af at lide, 
det lyster mig snart fra livet at flygte, 
freden spirer af dødens side,
hvad kan jeg tabe? hvad kan jeg frygte?
Der hvisked en røst, hvor var det den lød 
Heller levende træl end død!
Kendte du, konge, til trællens kvide,
jeg tvivler på, du hans kår forsøgte.
</body>
</poem>

<poem id="moellern2017100619">
<head>
  <title>Efterår</title>
  <firstline>Hvem giver råd den unge svend</firstline>
  <notes>
    <note>Teksten følger <i>Efteraar</i> (1888), s. 58-59.</note>
  </notes>
  <quality>korrektur1,kilde,side</quality>
</head>
<body>
Hvem giver råd den unge svend, 
som vandrer mellem modne mænd, 
hvor adelvejen går?
Han sér en himmel uden trøst,
et nøgent land, en øde kyst, 
han hører vindens varselsrøst, 
der vinter-mørke spår.

Det løses op i muld og støv, 
det våde græs, det visne løv
og falden frugt i skov.
En umild lod har livet mødt: 
Hvi blev i vånde våren født? 
Er årets hele arbejd ødt?
Er verden uden lov?

Selv de, der bygged højt engang, 
hvis tale havde lødigst klang,
har mistet deres magt.
De skulde give sjælen brød,
men onde ord fra læben flød, 
for næring bittert nag de bød, 
og vanrøgt stod på vagt.

Men har du anden støtte ej,
og sover de, som vakte dig,
løft højt dit unge mod!
Byg på dig selv til hver en stund;
tag ånden ej af andres mund, 
hold tanken hed i hjærtets grund, 
sæt frejdig frem din fod!

Er vintren over landet lagt,
strid stormen mod af al din magt,
der gryr en atterdag!
Und dig på vejen ringe rast,
hold ud trods alle håb der brast,
bag had og kiv står høj og fast 
din rene retfærds-sag.
</body>
</poem>

<poem id="moellern2017100620">
<head>
  <title>Stormtid</title>
  <firstline>Børen blæser fra østen ind</firstline>
  <notes>
    <note>Teksten følger <i>Efteraar</i> (1888), s. 60-61.</note>
  </notes>
  <quality>korrektur1,kilde,side</quality>
</head>
<body>
Børen blæser fra østen ind,
den søger de huse lave
og bøgene visner om bakkens tind,
det fyger med sand og snart det dækker vor have.

Stormen hærjer i store drag,
den øder, mens natten skrider,
men ingen kan bøde en enkelt dag
de vunder den slog i mørkets lurende tider.

Hånd i hånd gør alene stærk,
så bæres de dage strænge,
da ævner vi sikkert det sene værk,
og atter vil blomsterne gro i frodige enge.

Hvo, der vandrer med os på<note>på] paa</note> vej,
sin vilje alvorlig prøve,
om nogen vil råbe på ret for sig,
mod andre han altid fuld retfærdighed øve.

Ingen prise sin egen stand
og agte de andres ringe,
for aldrig har klæderne skabt en mand,
og fattigste dragt kan dække dygtigste bringe.

Rene sind og den rette sag
og skærpede stål i hænde,
så møder vi trøstig den lange dag,
så fører vi fred i hus og striden til ende.
</body>
</poem>

<poem id="moellern2017100621">
<head>
  <title>20. juni 1888</title>
  <firstline>Så mangen knejsende støtte står</firstline>
  <notes>
    <note>Teksten følger <i>Efteraar</i> (1888), s. 62-65.</note>
    <note>Digtet er skrevet i forbindelse med 100-årsdagens for stavnbåndets ophævelse 20. juni 1788.</note>
    <note>Se også Thomas Thaarups <xref poem="thaarup2001120101"/>.</note>
  </notes>
  <quality>korrektur1,kilde,side</quality>
</head>
<body>
Så mangen knejsende støtte står 
og mæler med gylden skrift
om blodig vrede og bitre sår
og valens tunge bedrift,
men aldrig synes så<note>så] saa</note> prud en sten
og øjnes vel ingen sinde
som den, der rejstes for svunden mén
i Danmarks dejligste minde.

Året skrider med megen hast
og levner kun lidet spor,
men ingen glemmer det bånd, 
der brast og mindes i stenens ord.
Og ingen vandrer om støttens fod
og ser den manende stande,
han føler jo flamme sit hjærteblod
og sænker ærbødig sin pande.

Den mælder verden med rolig vægt 
om landets fejreste værk
og lærer den kommende efterslægt, 
at frihed gør manden stærk,
og mens vi taler vor moders sprog, 
og hæderligt navn ville bære,
til mand er slave og dansk et drog, 
vi hylder den sten med ære.

Nu fyldes vort land af usalig kiv,
det sygner af mange brøst,
men spørger vi angst om vor ret til liv,
vi fanger vel atter trøst:
Det folk, der mægter af egen trang
så skøn en gærning at øve,
det vinder visselig frem en gang
og lader sit liv ej røve.

Nu tales der ilde om friheds ånd, 
og ingen viser den agt,
retten er smidig som vidjens vånd 
og viger for stålets magt. —
Her rejstes en støtte af hugne sten 
til vidne om rettens vælde,
om dåd så ædel og djærv og ren, 
at aldrig den lader sig fælde.

De dysted ikke med skarpe sværd 
til lyd af truende horn,
de sendte ikke en væbnet hær
at øde bøndernes korn;
med retfærds tanke og hjærtets glød 
og sandheds luende længsel
de drog, hvor bonden var stedt i nød, 
og åbned<note>åbned] aabned</note> hans trange fængsel.

Priset være den store tid,
der her har præget sit navn!
Evig mindes den gode strid,
der løste bonden fra stavn!
Og ve da vorde den fule mand,
sit øje på støtten tør fæste
og lægger i bånd sit fædreland
og grunder på<note>på] paa</note> ondt mod sin næste.

Men du, der søger med ret og skel
at fremme din broders sag
og øver din gærning til alles vel, 
drag ud i den lyse dag!
Træd ydmyg frem til din faders dåd, 
tag styrke af stenens skygge!
Her ægges dit mod, her fanger du råd, 
her lære du livet at bygge!
</body>
</poem>

<poem id="moellern2017100622">
<head>
  <title>Høstvise</title>
  <firstline>Bleggule blad fra fugtsorte gren</firstline>
  <notes>
    <note>Teksten følger <i>Efteraar</i> (1888), s. 66-67.</note>
  </notes>
  <quality>korrektur1,kilde,side</quality>
</head>
<body>
Bleggule blad fra fugtsorte gren 
synker mod jord i stille vånde, 
havet er grånet og solen er sen, 
vindene tungt drager ånde.
Haren den hopper forsulten i skov, 
kragen går skrigende ud på<note>på] paa</note> rov, 
mørket er herre i vinterens tid, 
kommer med kulden ved hånde.

Sommerens dage, soltidens glød, 
vinden, der vifted let i lunde, 
lyset, der kælent om roserne flød,
kyssede violernes munde, —
alt er forsvundet med svalen i høst, 
regn over ødemark, vind fra øst, 
glæden er dræbt og naturen er død,
hvor er der bod for vor vunde?

Kom, lad os søge kærternes blus, 
dække vor rude, døren lukke,
kom, lad os løfte det bredfyldte krus, 
vinen i struberne klukke!
Druen er moden og natten er lang, 
syng os med vinvædet mund en sang!
Klareste toner af kærligste bryst! 
Bedre at synge end sukke!

Klag ej for vinterens time er nær, 
kulden til trods I jer fornøje, 
blomsterne døde, men bænkede her 
ser I ind i vennernes øje.
Vel er det lifligt at ligge bag lund 
skuende ud mod det blanke sund, 
dog er det bedre i kærlighed 
mod menneskers bryst sig at bøje.
</body>
</poem>

<poem id="moellern2017100623">
<head>
  <title>Eros</title>
  <firstline>Jeg véd en sang så stærk og sød, som leger mig i sinde</firstline>
  <notes>
    <note>Teksten følger <i>Efteraar</i> (1888), s. 68-72.</note>
  </notes>
  <quality>korrektur1,kilde,side</quality>
</head>
<body>
Jeg véd en sang så stærk og sød, som leger mig i sinde, 
et fryderåb, et kviddersus af latter er mig nær,
og havets dybe syngelyd i mørkets milde vinde,
mens lette gren sig gynger i den lune sommerkvæld.
Hvor solen sank bag lide, den lod sit lyse skær, 
hvor fuglens fløjt i dagen lød, den blunder bag sin vinge,
og røde roser dufter og hyld ved bakkens hæld,
og Elskovs langleg hører jeg af gyldenstrænge klinge.

Jeg så ham vandre mig forbi i ly af lundens gærde, 
men ingen synløs vingedreng med kogger ved sin lænd —
med valmuglød i sorte lok og bred om bryst og hærde, 
der dryssed løv fra svaje gren og blomster hvor han gik,
en fyrste over jorden, en kæmpe mellem mænd,
der var en vælde i hans røst, som kunde høgen tvinge,
den vilde hjort på<note>på] paa</note> hede han tæmmed med sit blik,
og langelegen hørte jeg af gyldenstrænge klinge.

Der gik et gys af liv i skov, det bad og skreg i buske,
der strøg en blæst af luer med duft af tjørn og vin,
jeg grunded på et minde, som jeg ikke kunde huske, 
og fulgte ham på veje, som jeg ingen sinde drog,
jeg ejed ingen vilje, men trådte i hans trin,
og alt, jeg agted ypperst før, mig syntes lavt og ringe,
jeg så kun hvor han vinked, og hedt mit hjærte slog;
og langelegen hørte jeg af gyldenstrænge klinge.

Der kom en skare mig imod af mænd og unge kvinder,
de bøjed sig i mulde og loved ham med sang,
jeg så en sø af bryst ved bryst, et blus af røde kinder,
og slag af hånd i spæde hånd og latter kort og kåd.
I dans om krat og tue de lyse lemmer sprang,
til arm i arm og kind mod kind bag løvets skjul de ginge,
og suk af fryd jeg nemmed og lyd af lyst og gråd,
og langelegen hørte jeg af gyldenstrænge klinge.

Jeg så en svend med solbrun lød og lådden over brystet,
af dunkelrøde læber han råbte på et navn:
Ved højsalslejet mødtes vi, bag søjlen du mig krysted, 
med hovedguld om gyldenlok og sølvivirket lin;
gik dagen dig af minde, du sad i snækkens stavn? 
som fole gennem kløvervang den brød i hav sin bringe; 
en sæd af sorg jeg lagde, men lo at du var min,
og langelegen hørte jeg af gyldenstrænge klinge.

Der løb en kvinde under kvist med tunge hvide lemmer,
med blå<note>blå] blaa</note> violer fletted i hårets sorte krus:
Jeg véd om mørkets lange stund og længsel, hjærtet gemmer,
jeg slog min hånd om brystet ved nattergalens røst,
den hvide måne dukked i havets køle brus,
jeg lå og led med våde blik, som aldrig søvnen finge, 
alene på mit leje og bleg som græs i høst,
og langelegen hørte jeg af gyldenstrænge klinge.

De toged frem, hvor bækken randt, med sang af mange munde:
Vi mindes ej vor frænde, vi ænser ej vort land,
vi færdes mod de unge år og glemmer dem, der runde, 
vi søger ikke ærens urt og visdoms bitre frugt,
men kyssets hede gave og møens lyst hos mand,
og bløde hænders ømme strøg og favntags rus vi bringe,
vi lyder ingen love og kender ingen tugt,
og langelegen hører vi af gyldenstrænge klinge. - - -

Hvor bøgen luder over brink et lønligt bo jeg bygger, 
et gemme for min elskov, en rede lys og lun,
den rose môd og vinens løv om karm og svale skygger, 
og hvide tjørne skyder højt, om huset til et hegn,
jeg drager det med silke, der dækker over dun, 
og sir af sølv om loft og lad i slangerunde ringe; 
der vil vi sammen dvæle i sommersol og regn,
og langelegen hører vi af gyldenstrænge klinge.

Der blotter jeg din runde arm, og brystets dug jeg løser 
og minder dig for munden og øjets lukte låg,
i barmens hede vovegang et blomstervæld jeg øser, 
den røde rose mild og mørk, den gule køl af dugg, 
men ej den blege hvide, den har så spædt et sprog, 
jeg drysser dem så varsomt ned, at ingen torn skal stinge, 
og favner dig i arme og dæmper dine suk,
og langelegen hører vi af gyldenstrænge klinge.
</body>
</poem>

<poem id="moellern2017100624">
<head>
  <title>Filomele</title>
  <firstline>Dit store øje ængster mig og spørger</firstline>
  <notes>
    <note>Teksten følger <i>Efteraar</i> (1888), s. 73-75.</note>
  </notes>
  <quality>korrektur1,kilde,side</quality>
</head>
<body>
Dit store øje ængster mig og spørger, — 
jeg synes dugg af tårer glansen blænder. 
Hvad lider du og grunder så og sørger? 
Hvi knuger du i hob de tynde hænder?
En ild af uvis angst din tinding brænder, 
om mundens vige dvæler som et skær
af smil, der svunde, og i gråd de bæver, 
er det for solens død i mulmets skygge, 
for spæde lig af lyse håb<note>håb] haab</note> den bær’,
for bunden fryd, der bort af brystet svæver 
og myge længsler mod en navnløs lykke?

Du griber for dig som i fine strænge,
en lyd af sang i spire hjærtet fylder,
en strøm af tanker går mod talens stænge 
og lyst og savn i vingebåret myller.
Vil sløret søndres, som din ævne hyller? -
Nu var det tid at mæle milde ord
om sødt at følges over verdens vove,
om ydmygt mod, der giver livet gærne, 
når blid forvisning under brynet bor,
om hellig hvile under retsinds love
og lykkens frugt af kærlighedens kærne.

Du strider såre, men til ingen både,
din tankes foster ældes, før det fødes,
du mægter ikke hjærtets røst at råde, 
ikkun en fattig flygtig stund dig bødes, 
og før dit greb den fanger, alt den ødes. 
Alene, bunden, uden hjælp og håb 
driver du hen i årets sorte bølger,
der aldrig højnes mer, som nu de stiger, 
en livløs brusen døver dine råb,
og slugne vande hundevis dig følger,
og dødens rovfugl højt i luften skriger.

Vi så et par ad livets veje vandre:
Fra vår til høst i samme rum de bygger 
med lid og lov og agt imod hverandre,
med børn i bo og guld som huset hygger, -
og dog de færdes kun som kolde skygger, 
skilte ved mile skønt i samme gård;
ej kender hjærtet den, som læben kysser; 
en sjæl de søger, men et kød de favner;
ve, om de vågner under hvide hår,
når ingen kærtegn sorgens stemme dysser, 
og ser i nøgen rædsel, hvad de savner.

Af vågen angst din hvide hånd du knuger 
der flyder frem et døs af lange nætter, 
hvor visne lig af døde timer ruger
og sløve slangeøjne mod dig retter,
mens tyst en tøjle om din fod de fletter. -
Du bryder mødig mod den trange mur, 
rådløs du stedes i det bitre stævne — 
Ak, om din hede kind jeg kunde svale! 
O fagre kvinde, væn og mild og pur!
O tunge strid imellem ånd og ævne!
O stumme sjæl, som kæmper for at tale!
</body>
</poem>

<section>
  <head>
    <title>Oversættelser</title>
  </head>
  <content>

<poem id="moellern2017100625">
<head>
  <title>Sapfiske Fragmenter</title>
  <firstline>Lig et rødmende æble, som yderst på vippende gren jeg så</firstline>
  <notes>
    <note>Teksten følger <i>Efteraar</i> (1888), s. 79-80.</note>
    <note>* Oversættelsens form efter D. G. Rossetti.</note>
  </notes>
  <quality>korrektur1,kilde,side</quality>
</head>
<body>
1.

Lig et rødmende æble, som yderst på vippende gren jeg så,
på de alleryderste kviste, — som plukkerne glemte at få —
Nej, visselig nej, de glemte det ej, men kunde det ikke nå!


2.

Døden er ond og usalig og graven et bittert leje; 
guderne fanger hver flyvende lyst, der løber de svimleste veje,
og sikkerlig vilde guderne dø, om døden var god at eje.


3.

Elskov matter mit legem og jager mit hede sind,
sød og smærtelig, listende frem, dens vælde kan ingen fange, 
elskov bruser i hjærtet, som nattens farende vind
drager i fyrren på fjældet og synger de susende sange.


4.

Aften-stjærne, alt du forener, ihvad den lysende dagning spreder,
får og geder i fold du fører, og mø i moderens arm du leder.


5.

Ak, kærmoder, sene vanke 
over væven mine hænder, 
for den slanke
Afrodites kraft jeg kender;
al min tanke
til en svend af længsel brænder.
</body>
</poem>

<poem id="moellern2017100626">
<head>
  <title>Græske Epigrammer</title>
  <firstline>Kæl ej for din kvinde</firstline>
  <notes>
    <note>Teksten følger <i>Efteraar</i> (1888), s. 81-83.</note>
  </notes>
  <quality>korrektur1,kilde,side</quality>
</head>
<body>
Kæl ej for din kvinde, 
før I er alene,
strid ej med din kvinde, 
når anden mand er inde;
længe har jeg sandet: 
uvid er det ene,
og vanvid er det andet.
<nonum><right><small><i>Kleobulos.</i></small></right></nonum>

----

Jeg så dig, da døren fløj op i blæsten,
dejlige syn, du bedåred mig næsten! -
Jomfru af åsyn og frue for resten.
<nonum><right><small><i>Praxilla.</i></small></right></nonum>

----

<nonum><center><sc>gravskrift.</sc></center></nonum>
Her er jeg sænket i mulde, af armod, ikke af ælde; 
træd ej den mossede sten, fattige venner mig gav.
Hele mit liv jeg stredes med tidsel og tjørn og nælde, 
nu, da min hånd er stivnet, gemmer de for min grav.

----

<nonum><center><sc>gedebukken.</sc></center></nonum>
Nylig der hopped en langskægget buk under rankernes yngel,
tog sig det krusede løv og de saftigste klaser til æde; 
op af jorden der råbte en stemme: Tag for dig, du slyngel! 
Riv alle blade, jeg bær’, og hvad blånende druer mig bragtes! 
Andre min stamme vil yde til vin, som jeg håber må væde, 
under den lydende offerfest, dig, buk! når du skal slagtes.
<nonum><right><small><i>Leonidas fra Tarent.</i></small></right></nonum>

----

Didymes yppige skulder mig viddet og sansen betog; 
stakkel! jeg smælter som vox over ild, npr den skønne jeg møder. — 
Vel er hun sort, men hvad så? Er ej kullene sorte, og dog —
læg dem mod lue, og se, som de rødeste roser de gløder.
<nonum><right><small><i>Asklepiades.</i></small></right></nonum>

----

Elskov er ypperste lykke og dejligste gave, jeg véd; 
    selve den guldgule honning ej sødere smager.
Så siger Nossis: Den kvinde, der kender ej kærlighed, 
    kan ikke se, hvor den duggede rose er fager.
<nonum><right><small><i>Nossis.</i></small></right></nonum>
</body>
</poem>

<poem id="moellern2017100627">
<head>
  <title>Geoffrey Chaucer</title>
  <toctitle>Geoffrey Chaucer: O, kvalfuld kvide!</toctitle>
  <firstline>O, kvalfuld kvide! Armods bitre plage!</firstline>
  <notes>
    <note>Teksten følger <i>Efteraar</i> (1888), s. 84-85.</note>
  </notes>
  <!-- TODO: Find Chaucers original. -->
  <quality>korrektur1,kilde,side</quality>
</head>
<body>
O, kvalfuld kvide! Armods bitre plage! 
I sult og tørst og kuld din lod du kårer! 
Du blues i dit hjærte for at klage,
men nøler du, den nøgne nød dig sårer, 
og snart den blotter de fordulgte tårer. 
Din trang dig tvinger, vil du eller ikke,
så du må stjæle, borge eller tigge.

Du dadler gud, og bittert du forkynder,
han skifter uden skøn de gode gaver;
med kiv og skældsord du mod næsten synder,
for du har lidet, han så meget haver.
Men vent — du siger — snart hans grav de graver, 
da skal i lueglød hans legem brænde,
ti han gav ej de arme hjælp i hænde.

Kom hid og hør den vises ord og stemme: 
»Bedre at dø end tiggerkost at tære«. 
Selve din nabo vil dig såre skæmme;
hvis du er arm, hvo viser dig vel ære?
Tag end af vismands ord mod denne lære: 
»Hvor ond hver dag, som fattigmand må stride!« 
Forvar dig da, kom ej i denne kvide.

Hvis du er arm, din broder du forliser, 
og hver en ven vil vige dine veje; — 
o, rige købmænd, eders lod jeg priser,
I valgte kløgtig verdens bedste eje.
Hos jer tog luvslidt vinding aldrig leje,
I øser af en strøm, som ej vil standse — 
I kan ved julegilde glade danse.
</body>
</poem>

<poem id="moellern2017100628">
<head>
  <title>Percy B. Shelley</title>
  <subtitle>Til Edward Williams (og Jane)</subtitle>
  <toctitle>Percy B. Shelley: Til Edward Williams (og Jane)</toctitle>
  <firstline>Slangen er drevet ud af Edens gård</firstline>
  <notes>
    <note>Teksten følger <i>Efteraar</i> (1888), s. 86-89.</note>
    <note>Gendigtning af Shelleys <xref type="translation" poem="shelley2017100701"/>.</note>
  </notes>
  <quality>korrektur1,kilde,side</quality>
</head>
<body>
Slangen er drevet ud af Edens gård; 
det vunde dyr må fly den lyse grund,
    der læger hjærtets sår;
den svegne due søger bort af lund,
hvorfra dens mage fløj en dag i vår
    med løjet suk i mund;
jeg kun en sjælden gang tør prøve
i venners lykke sorgens bråd at døve.

Had gør mig stærk, og den hånd forlener magt,
den ringeagt, hvorunder før jeg led,
    yder jeg ingen agt;
foruden elskov ene ynk jeg véd
kan få en såret sjæl i lænker lagt; 
    en ånds elendighed
af sindets gift sin føde kårer
dens synd er gavn, dens lægedom er tårer.

Når sjældent nu jeg gæster eders hjem, 
I kære, kære <w>du</w>, jeg flygter fejg;
    for mødet kalder frem
savn, der skal sove, håb, der dødes ej;
selve den lindring, der er dulgt i dem,
    den tåler næppe jeg; —
så dybt jeg mærker pilens vunde,
at om den drages ud, jeg går til grunde.

Til hjemmets kulde bær’ jeg eders kald:
»Hvi har dit åsyn ej sit vante drag?» —
    I bringer mig til fald;
jeg kan ej le i verdens golde lag,
jeg kan ej mer formumme mig som skjald, 
    om mægtig eller svag,
i livets fastelavn. Jeg droges
mod fred, og kun hos jer den mig betoges.

Længe idag jeg forsked skæbnens vej; 
af mangen blomst uvægerlig det lød:
    »Hun elsker — elsker ej!«
Og om et svundet minde det betød? — 
Om det var tankens fred og lykkens leg
    og det, min frygt forbød
at nævne, men I selv vil gætte? —
Dog er det vist, at varslet traf det rette.

Hejren den har sit hjem bag skov og sø; 
den trætte vildfugl véd sin redes lyst
    at finde under ø;
søvnløse bølger over havets bryst 
som såre sind brydes i skum og dø
    og får omsider trøst;
og er der ej et sted i gemme,
hvor jeg har lov min hjærteangst at glemme?

Igår jeg spurgte hende: »Mon du tror, 
at jeg har mod at vove?« En, der <w>har</w>,
    ej så med tomme ord
letter sit sind og lader hånden bar,
men øver det, hvormod hans længsel fór. 
    En sang så mod og svar
jeg nødig sender, men jeg lærte,
jer lykke føler ynk for andres smærte.
</body>
</poem>

<poem id="moellern2017100629">
<head>
  <title>Algernon C. Swinburne</title>
  <toctitle>Algernon C. Swinburne: Livets sange</toctitle>
  <subtitle>Livets sange</subtitle>
  <firstline>En sang om skønne kvinder</firstline>
  <notes>
    <note>Gendigtning af Swinburnes <xref type="translation" poem="swinburne2018011801"/>.</note>
    <note>Teksten følger <i>Efteraar</i> (1888), s. 90-94.</note>
  </notes>
  <keywords>swinburne</keywords>
  <quality>korrektur1,kilde,side</quality>
</head>
<body>
En sang om skønne kvinder. — Stakket lyst, 
og elskovs søde synd og selvmords-bod,
og sorgfuld ælde går i natten tyst
som tyven, der om dagen ej har mod.
Og kinden gråner og har tabt sit blod,
og lønnet møde våger med besvær,
hvor glæden gik, der slæber sorg sin fod, — 
således ender hver en mands begær.

En sang om købte kærtegn. Ve, o ve! 
Her spirer ingen frugt af golde skød, 
imellem kvæld og dagning snese tre, 
tre snese mellem gry og dagens død,
de røde læber brænder sygt i glød,
og under øjet skælver ildens skær,
af elskov synd og sorg og skam er fød, -
således ender hver en mands begær.

En sang om søde taler. — Knæl og græd! 
Træk sløret tæt om kinden! Tro du mig: 
Nu købes du på torvet hvid og spæd,
men dagen går, og ingen agter dig.
Da er dit åsyn gråt som alfarvej,
som havets strand, når salt og smuds den bær, 
af søens golde affald syg og bleg, —
således ender hver en mands begær.

En sang om livets fylde. — Vågen kval! 
Og over søvnen bitter sorg har magt.
»Gid det var dag!« dit suk i natten sval - 
»Gid det var nat!« når lysets liv er vakt. 
Og tidens tyngsel er din mad og dragt, 
og hjærtets anger dine lemmer klæ’r,
smærten din gjord, og sorg om issen lagt, -
således ender hver en mands begær.

En sang om lyse farver. — Falmet guld! 
Det visne grå i grønne lunde gror,
og du skal sé dit åsyn uden huld,
og af din friske ungdom intet spor.
Og ingen skånsel mer i verden bor, 
og hver en læbe visner, du har kær, 
og tårer bryder sønder dine ord; —
således ender hver en mands begær.

En sang om minder. Dagen står på hæld. 
Tag frem de svundne stunder uden spild, 
fortæl om elskovs dag og dåd, fortæl,
hvor <i>den</i> var kær, og <i>den</i> var god og gild, 
og livets lyd og duft var sød og mild;
nu går med slukket brand de timers hær, 
og sidst går én med sko af helveds ild; — 
således ender hver en mands begær.

En sang om årets tider. Vårens regn,
hvid regn og vind, hvor spæde stammer står, 
en sommer gemt bag grønne sorgers hegn,
en høst med rådd og tåg og sot i hår!
Tungsindig sér den mod det døde år, 
og vandet drypper af de våde trær, - 
en vinter mat og syg af mange sår, - 
således ender hver en mands begær.

En sang om døde åsyn. — Glemte brat; 
af syn, af sinde; findes ej af mand. —
De svandt, som lyset svinder hen i nat, 
de går og græder på en øde strand.
Der sés ej sæd og ingen plovdyrs spand, 
der ånder dagen kort i angstfuld færd, 
og gennem glasset sukker tidens sand; - 
således ender hver en mands begær.

En sang om megen glæde. Livets lød
og glædens åsyn længst er mat og slidt,
og for din fod er støv og stubbe strø’d,
og onde uvejr har dig brændt og bidt.
Og hvor det røde var er blodløst hvidt,
hvor sandhed sad, der stinger løgnens sværd, 
hvor dagen lyste, farer natten frit, —
således ender hver en mands begær.

Fyrster og I, som glædens frugter brød! 
Vej disse rim, mens glæden er jer nær. 
For liv er sødt, men efter liv er død. -
Således ender hver en mands begær.
</body>
</poem>

<poem id="moellern2017100630">
<head>
  <title>Sang</title>
  <toctitle>Algernon C. Swinburne: Sang</toctitle>
  <firstline>Hvis du var rosen røde</firstline>
  <notes>
    <note>Teksten følger <i>Efteraar</i> (1888), s. 95-97.</note>
    <!-- TODO: Find original -->
  </notes>
  <keywords>swinburne</keywords>
  <quality>korrektur1,kilde,side</quality>
</head>
<body>
Hvis du var rosen røde,
og jeg var lig et løv,
vi vilde voxe sammen
i vindens gråd og gammen,
i vangens pryd og øde,
grøn lyst og sorgens støv, — 
hvis du var rosen røde,
og jeg var lig et løv.

Hvis jeg var ord, der synges, 
og du en sart musik,
hvor vilde læben byde
én lyst i tvende lyde,
så glad som fugle gynges 
mod regnens milde drik, 
hvis jeg var ord, der synges, 
og du en sart musik.

Hvis du var liv, du kære, 
og jeg var dødens kuld,
i sne og sol vi svang os, 
til vårens fryd betvang os, 
viol og sang af stære
og duft af græs og muld, 
hvis du var liv, du kære, 
og jeg var dødens kuld.

Var du i brød hos sorgen,
og jeg blandt glædens mænd, 
en leg om liv vi kåred
med ømme blik, der dåred, 
og gråd af nat og morgen, 
og smil af mø og svend,
var du i brød hos sorgen,
og jeg blandt glædens mænd.

Hvis du i våren bygged,
og jeg skærsommer bød,
med blad om blund vi spilled, 
og blomst for dag vi trilled, 
til dag som nat blev skygget 
og nat fik dagens lød,
hvis du i våren bygged,
og jeg skærsommer bød.

Hvis du var glædens frue,
og min var smærtens lund,
vi elskov jog og dukked,
og hver hans fjer vi plukked, 
sin trods han skulde kue, — 
en tøjle i hans mund! — 
Hvis du var glædens frue,
og min var smærtens lund.
</body>
</poem>

<poem id="moellern2017100631">
<head>
  <title>Christina Rossetti</title>
  <toctitle>Christina Rossetti: Sonet</toctitle>
  <firstline>Bevar mit minde, når jeg bort er dragen</firstline>
  <notes>
    <note>Teksten følger <i>Efteraar</i> (1888), s. 98.</note>
    <note>Gendigtning af Christina Rossetti: <xref type="translation" poem="rossettic2001090210"/>.</note>
  </notes>
  <quality>korrektur1,kilde,side</quality>
</head>
<body>
Bevar mit minde, når jeg bort er dragen
langt bort til fjærne lande, ingen kender,
når du ej mere trykker mine hænder,
mens jeg vil gå, men standser magtbetagen.

Husk på mig, når ej mer i sommerdagen
vi tales sødt og sagte ved som venner: —
Ak, blot du da et minde til mig sender! —
Det er for sent til råd og bøn og klagen.

Dog om du glemmer for en stund mit minde,
og siden husker mig, vær ej bedrøvet.
Og hvis, når mørket hyller mig i støvet,
min tanke stiger frem, og hjærtet banker —

glem mig da heller og vær glad i sinde,
end du skal mindes mig med tunge tanker.
</body>
</poem>

<poem id="moellern2017100632">
<head>
  <title>Dante Gabriel Rossetti</title>
  <toctitle>Dante Gabriel Rossetti: Sonet</toctitle>
  <firstline>Ej blot at jorden gråner, o min gud!</firstline>
  <notes>
    <note>Teksten følger <i>Efteraar</i> (1888), s. 99.</note>
  </notes>
  <quality>korrektur1,kilde,side</quality>
  <keywords>sonnet</keywords>
  <!-- TODO: Hvilken sonnet er her oversat? -->
</head>
<body>
Ej blot at jorden gråner, o min gud!
og årets tider sløvt og sagte flyde,
og edderord og nidingsværker syde
som persekarrets klæbrig-røde flud, —

ej deraf véd vi, at dit vrede bud
vil ildregns-luer over jorden gyde;
skønt tunge folkekår på straffen tyde,
ej deraf skønner vi din harm, o gud!

Men slægtens stamme hugges ud i pinde.
Når urets svøbe brænder næstens pande,
uslagen mand ej kårer sig hans sag;

men selvisk trøster han sig, tryg i sinde:
»Det var kun ham, ej mig«. — Heraf vi sande,
at snart den visne jord du slår i kvag.
</body>
</poem>

<poem id="moellern2017100633">
<head>
  <title>Joséphin Soulary</title>
  <toctitle>Joséphin Soulary: Sonet</toctitle>
  <firstline>Der træder et tog under højkirkens bue</firstline>
  <notes>
    <note>Teksten følger <i>Efteraar</i> (1888), s. 100.</note>
  </notes>
  <quality>korrektur1,kilde,side</quality>
  <keywords>sonnet</keywords>
  <!-- TODO: Hvilken sonnet er her oversat? -->
</head>
<body>
Der træder et tog under højkirkens bue;
de bærer på båre et barn, der er død;
en kvinde dem følger i såreste nød
med tårer i øjet og hjærtet i lue.

Der sidder for dåben en smilende frue
og favner en lallende glut på sit skød;
han suger sig drikke af brystet, hun bød,
og moderstolt stryger hun hånd over hue.

Der døbes og signes. De drager af kirken,
og kvinderne mødes i dødninge-gården,
og vigende blikket i blikket sig hviler.

Og underlig slynger sig tankernes virken;
ti moderen hulker ved synet af båren,
og kvinden, der græd, til den nyfødte smiler.
</body>
</poem>

<poem id="moellern2017100634">
<head>
  <title>Walt Whitman: Drømme ved havet</title>
  <firstline>Damperen vugger i stridige strømme</firstline>
  <notes>
    <note>Gendigtning af Whitmans <xref type="translation" poem="whitman2001060920"/>.</note>
    <note>Teksten følger <i>Efteraar</i> (1888), s. 101-107.</note>
  </notes>
  <quality>korrektur1,kilde,side</quality>
</head>
<body>
<nonum><center><sc>lodsen i tågen</sc></center></nonum>
Damperen vugger i stridige strømme (et gammelt minde fra floden mod nord,
et pludselig luende lyn for min tanke, hvem kan vide, hvordan det kom
her, hvor jeg bier på solen fra søen, stirrende frem fra højen). —
Atter den fugtige morgen og tågen, drivende tungt mod dagen, der gryr,
atter den dirrende, stampende dampbåd bærer mig,
frem mellem frådvåde klipper, som næsten berører mig, 
atter jeg sér den smalle og magre mandsling ved roret,
lyttende ind i den grålige dis, brynet hævet, mens hånden styrer.

----

<nonum><center><sc>havde jeg magt</sc></center></nonum>
Havde jeg magt at nå de største skjalde,
kunde jeg strø den skæreste skønhed, den stolteste pragt over levende liv,
måle mig med Homeros i slagets dybt-dundrende sange, i Hektor, Akilles og Ajas,
kunde jeg skabe Shakespeares sorgsyge skikkelser, tegne Tennysons fagre kvinder,
ejed jeg rigeste rytme, det fyrigste vid og guldrim vundne om dybe tanker, sangernes fryd — 
dette, o hav! alt dette gav jeg glad og gærne,
blot du mig bølgens vovevuggen lod og lyden af dens brus 
pusted dens friske ånde over mine vers
og lagde der din duft.

----

<nonum><center><sc>evindelig rullende strømme</sc></center></nonum>
Evindelig rullende strømme, ustandselig virkende magt! 
Uséte kraft, snart samlende, snart skillende, så vidt som rummet spredes 
mellem månen og solen og jorden og stjærnernes vrimlende hære .....

Der bringes budskab fra fjærne kloder, men hvem kan tyde de sære tegn?
Hvor er verdens inderste hjærte, livets forlener? 
    Hvad er det alt, denne samling af talløse ting
        uden mål, uden grænse? 
Disse så smidige omsvøb og vink, hvad betyder de?
— Ordet, der løser den vældige gåde, hvem griber det? 
O, denne flydende, uhyre enhed!
Verden er mangedelt, dog er den samlet til et — 
Sådan bærer et skib os henover havet.

----

<nonum><center><sc>havet ebber bort og dagen blegner</sc></center></nonum>
Havet ebber bort og dagen blegner, 
søens kulde søger ind mod kysten, 
duft af tang og salte bølger følger, —
klagende hvisker et mylr af munde fra hvileløst ilende vover,
dæmpede råb, der røber en brøde, bristende hulken og angstfulde suk over vandene,
utydelig trodsige lyd, som larmed urolig en truende mængde, fjærnt i aftenen, skjult i mørket.
Hvor de farer hen og ud! Hvor de mumler! 
Sangersjæle, ingen nævner, kunstens herrer, ingen kendte, tunge råb om tabte, kære tanker — 
elskov visnet uden gengæld, sorgfuld sang om bitre stunder, håbets sidste, døde ord, 
vilde selvmordsskrig fra blege læber:
    Bort herfra!
Bort til det bundløse øde og aldrig — aldrig tilbage!

Frem da! Til glemsel!
Frem, frem til jert værk, dølgende svindende strømme! 
Frem, mens tiden er inde, rasende frådende ud gennem fjorden!
Dog hersker I ej alene,
dølgende ebbe, blege dæmring, tabte planer, bristede håb!
Svigende magter, guddommelig store! Jeg véd fuldt vel jert blændværks betydning.
Det er just jer, der atter bringer, når tidens svingende døre drejes,
flodens fylde og lysets liv — det er just jer, fra hvis stridige tvedragt
spirer og bryder i frodigste blanding, 
vævet af natten, af søvnen og døden 
fødselens evig klingende rytme.

----

<nonum><center><sc>stolt og statelig kommer floden</sc></center></nonum>
Stolt og statelig kommer floden, skummende, råbende rykker den nær,
lægger sig op ad den høje strandbred, bruser bringe  bred ind imod land; —
der går en gysen af liv over jorden, alt bliver større — 
skove og gårde, byernes gader, mænd, der vandrer til dagens virken.
Storsejl og merssejl ud over havet, — damperens røgstribe slørende solen,
flokketæt menneskebærende skibe, muntert mod fremmed land, muntert mod hjemmet — 
ud fra de smækre, stigende stænger vinker det venlige flag, jeg elsker.

----

<nonum><center><sc>de blege, vidtstrakte vande</sc></center></nonum>
De blege, vidtstrakte vande vender mit blik mod mig selv, —
hvert bølgebrud drejer min tankegang indad,
hver vigende skygge, hvert vuggende lueblink vækker et minde
om glæder, om rejser, arbejdssomme timer, om tavse nætter og larmende døgnværk; 
krigen jeg ser, lasareterne, slagene, døde og sårede står for mit øje —
jeg sér mig selv i mit skiftende liv, min ledige ungdom, min grånende ælde,
tre snese livsår samler jeg sammen, — hvad er så summen? Hvad er det værd? 
Målt med hvert mål er det hensigtsløst. — Hvad er det hele? Et intet!
Ak, hvem kan vide? .... måske dog en dråbe i guddommens kilder — en bølge, en del af en bølge —
o mangelund rige, mangfoldige hav! — en bølge, som en af dine.

----

<nonum><center><sc>og endelig</sc></center></nonum>
Og endelig lyder forståelig for mig, o susende vande! jer dæmpede sang,
endelig fatter jeg, fjærnt på skrænten, de mystiske mennesketanker, I fører:
Loven, der leder jer stigen og falden, mærker mit eget inderste selv,
lever i hjærnen, der former min sang, lyder i stemmen, der sangen synger.
</body>
</poem>

</content>
</section>
-->

<!--
</body>
</poem>

<poem id="moellern2017100601">
<head>
  <title></title>
  <firstline> </firstline>
  <notes>
    <note>Teksten følger <i>Efteraar</i> (1888), s. </note>
  </notes>
  <quality>korrektur1,kilde,side</quality>
</head>
<body>
-->
</workbody>
</kalliopework>

